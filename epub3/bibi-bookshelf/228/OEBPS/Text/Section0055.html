<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p><span style="font-family: 'TR GALLERIA'; font-size: 2.5em; font-weight: bold; text-indent: 0em;">E</span>rtesi sabah öğlen vaktinde kraliyet mavnası limandan gözüküp Kutsal Boğa'ya doğru kürek çekmeye başladığında prenseslerim Minos tarzında giyinmiş, ana güvertede bekliyorlardı.</p>

  <p>Hareket etmedikçe o kat kat siyah kıyafetler ve yüzlerini örten peçelerin altında canlı bir varlık olduğunu düşündürecek hiçbir emare yoktu. Elçi Toran, bu kıyafetleri ve takılan, sabah erken vakitlerde başka bir araçla bize göndermişti. Kızları bu acayip kostümleri giymeye ikna etmek için tüın kurnazlığımı ve hünerlerimi kullanmam gerekmişti. Loxias bu hakaretten muaf tutulmuştu.</p>

  <p>Onun da elbisesi uzun ve siyah, yine şapkası uzun, konik ve siyah kurdelelerle bezeli olsa da hiç değilse elleri ve yüzü açıktı.. O sadece hizmetçi kızdı ve göğüsleri açıkta olsa bile eminim bunu hiç kimse fark etmezdi.</p>

  <p>Önlerine geçip kıç kısmında Kronos Tapınağı'ndan dört keşişin çaldığı törensel davul sesleriyle kızları mavnaya indirdim.</p>

  <p>Sonra iç limana doğru hareket ettik; bu esnada koyu çevreleyen ve su kenarına doğru yoğunlaşan büyük yapılan daha yakından inceleme fırsatım oldu.</p>

  <p>Bu binalar tamamen, daha sonra dağlardaki taş ocaklarından çıkarıldıklarını öğrendiğim boza çalan gri taş bloklarla inşa edilmişti.. Binalar yanındakilerden çok az farklıydı. Hepsi de her yönüyle muazzam derecede çirkindi. Çatıları düzdü. Pencereler, donuk gri camla kaplı daracık yarıklar gibiydi.</p>

  <p>En büyük bina, liman girişinin doğruca karşısındaydı. Buranın, Yüce Minos'un dört büyük sarayından biri olduğunu bizlere göstermek için çatısının üstünde altından Girit boğası heykelinin olmasına hiç gerek yoktu.</p>

  <p>Kürekçiler, talimli bir hassasiyetle mavnayı, küçük ekibimi karaya çıkışında karşılamak üzere bekleyen adeta asker gibi dizilmiş seçkinlerin bulunduğu sarayın önündeki iskeleye yanaştırdı.</p>

  <p>Hepsi de birbirinin aynı siyah üniformalar ve uzun konik şeklinde şapkalar giyinmişti. Hepsinin yüzü tebeşir tozuyla bembeyaz yapılmış, gözlerinin etrafına sürme çekilmişti. İçlerinden birkaçının cüppelerinin üzerinde, rütbesinin ve mevkiinin üstünlüğünü gösteren altın, gümüş zincirler ve başka nişanlar vardı.</p>

  <p>Ben bile Elçi Toran’ın gönderdiği yere kadar uzanan siyah cüppeyi giyinmiştim. Ne var ki ben, tüylü sorguçlu muhteşem miğferimi de giymiştim, ayrıca yüzümde tebeşir ya da sürme de yoktu.</p>

  <p>Tüm topluluk içerisinde kapkara kıyafetler giyinmemiş yegane kişiler, prenseslerim karaya ayak baslıkları anda onları karşılamak için hızlıca öne çıkan, başlarında deri miğferler olan, bellerinden yukarısı çapraz deri kayışlı, parlak yeşil deri tunik giyinmiş, oldukça esmer tenli, dört kıvrak askerdi. Kısa kılıçları ve hançerleri vardı. İkisi, işlevsel değil de törensel olduğunu umut ettiğim kamçı taşımaktaydı. Kızlarının her iki yanında yerlerini aldılar.</p>

  <p>Bu, yeşil kıyafetli muhafızlarda garip, dişil bir şey vardı. Yüzlerinde sakal yoktu ve pürüzsüzdü. Yüz hatları da elleri gibi, zarif ve keskindi. Sadece kadınsı göğüs çıkıntıları yoktu. Erkek çocuğu gibi vücutlarının önü dümdüzdü. Bir tür hermafrodit, yani bu tuhaf diyarda şimdiye dek karşılaştığım onca tuhaflık arasında yalnızca bir başkası, olduklarına kanaat getirdim. Onları düşünmeyi bırakıp saraya giden mağaramsı dehlizin girişinden geçen kızlarımı takip ettim.</p>

  <p>Burası, tebeşir tozlu suratlı, siyahlara bürünmüş kalabalıkla hıncahınç doluydu. Buna karşın koca topluluk içinde tek bir kadın bile görememiştim. Biz Mısırlılar kadınlarımızla gurur duyar, ulusumuzun yaşamında önemli ve oldukça ön planda rol oynamalarını beklerdik. Bu cinsiyet temelli soyutlamayı zorlama ve iğrenç bulurdum.</p>

  <p>Mermer zeminin ortasında ayrılan düz şerit, ancak kızlarımın ve yeşil üniformalı muhafızlarının yürüyebileceği kadar genişti.</p>

  <p>Doğruca, salonun diğer ucunda bir dizi kapıya kadar uzanıyordu.</p>

  <p>Küçük grubumuz bu şerit boyunca ilerlemeye başladı; ancak henüz en fazla on adım atmıştım ki kalabalıktan birisi öne çıkıp yanıma geldi. Bir an bu kişinin, Elçi Toran olduğunu çıkartamadım; zira o da baştan ayağa siyahlara bürünmüştü ve yüzü, ölü gibi beyaz, göz çukurlarının çevresi ceset gibi siyahtı; ancak taktığı altın zincirden onu tanımıştım; ayrıca kabirden çıkmış gibi konuşsa da ses tonunu karıştırmak imkansızdı.</p>

  <p>"Her şey tam olarak planlandığı gibi yürüyor. Yüce Minos ve tüm konseyi, önümüzdeki şu kapıların ardındaki taht odasında bizi bekliyor." Çenesiyle ileriyi işaret etti. "Ana kraliçe bile orada.</p>

  <p>Bu çok ender lütfedilen bir onurdur. Bugünkü merasimlerde yer alman beklenmiyor, ama yarından sonra Hiksoslara karşı sefer harekatını planlamak için Lort Oramiral ve savaş konseyiyle yakın çalışma imkanı bulacaksın."</p>

  <p>"Bunu duymak hem içimi rahatlattı hem de beni çok mutlu etti." Sesimi elçininki kadar kısık tutsam da söylediklerim doğruydu. Bu noktaya gelmek yıllar süren yoğun planlama ve çok daha yoğun emek harcamamı gerektirmişti. Başarmanın eşiğine gelmiştik. ''Bu arada, düğün merasimi ne zaman gerçekleşecek?"</p>

  <p>diye sordum.</p>

  <p>Toran, o sürmeli gözleriyle şaşırmış şekilde bana baktı, ama cevap vermesine fırsat kalmadan altın boğa süslemeli, cilalı sedir ağacından kapılar sessizce önümüzde iki yana açıldı. Yerini bilmediğim tek bir davulcunun törensel temposuyla taht odasına girip ilerlemeye başladık; arkamızdaki kapılar sessizce kapanırken durduk.</p>

  <p>İçerisi çok loştu. Lamba yoktu. Daracık birkaç pencere aralığı da koyu renkli yün perdelerle örtülüydü. Tavan o kadar yüksekti ki gölgelere karışıyordu. Buna karşın gözlerim çabucak karanlığa alışıp normal keskinliğine kavuştu; arlık loş ortamda beliren şekillerin ve siluetlerin ayrıntılarını seçebiliyordum.</p>

  <p>Taht, odanın ortasında yüksek bir mahfilin üzerine yerleştirilmişti. Tahtın kaidesinin çevresini, adamlar sık aralıklarla sarmıştı.</p>

  <p>Sol tarafında Kronos rahipleri toplanmıştı. Yüz hatlarını kapatan uzun pelerinler ve kukuletalı cüppeler giyiyorlardı. Bu giysiler, daha sonra Toran'dan öğrendiğim kadarıyla boğanın kan rengi olarak bilinen koyu kahverengimsi kızıl renkteydi.</p>

  <p>Tahtın karşı tarafında başka bir maiyet ve asilzade grubu vardı. Bunlardan bazıları geleneksel uzun siyah cüppeler ve yüksek şapkalar giyinmişti.</p>

  <p>Onların karşısında üst düzey ordu ve donanma komutanları.</p>

  <p>Üniformaları, soylularınki ne kadar donuk renkteyse, bir o kadar cırtlak ve rengarenkti.</p>

  <p>Taht harikuladeydi. Abanoz ağacından oyma, sedef kakmalıydı. Zırhlı iri yarı beş adamın oturmasına yetecek büyüklükte olmasına rağmen üzerinde şu anda sadece iki kişi oturmaktaydı.</p>

  <p>Bunlardan biri, taht odasında prenseslerim ve Loxias haricindeki tek kadındı.</p>

  <p>Kadına bakarken gözlerime inanamadım. Şimdiye dek gördüğüm en yaşlı kadındı. Zamanın kendisi kadar yaşlıymış gibi görünüyordu. Cılız bedeni ve uzuvları, tozlu siyah dantellerle örtülüydü; ama ellerinde eldiven yoktu. Parmakları, arterit ve yaşlılıktan grotesk şekillerde bükülmüş, çarpıktı. İskeleti andıran ellerinin üstü, düğüm düğüm mavi damarlarla kaplıydı.</p>

  <p>Yüzü sarıydı; güneş mevsiminde dalından rüzgarla ağacın dibine düşmüş elmanın kabuğu gibi buruş buruştu. Artık insana benzer hali kalmamıştı. Seyrek, yağlı saçları parlak kırmızıya boyanmış, ya kafasına yapıştırılmış ya da kulaklarının çevresinde lüle yapılmıştı. Gözleri adeta göz çukurlarının içine gömülüydü.</p>

  <p>Bir gözü siyahtı ve cilalı obisidyen taşı gibi parlaktı. Diğeriyse donuktu ve sulanıp pörsük yanağından aşağı akıyor, vücudunun üst bölümünü kaplayan siyah dantellerin üzerine damlıyordu.</p>

  <p>Salonu kaplayan sessizlikte öksürdü. Sarımtırak yeşil avuç dolusu balgamı mermer zemine tükürmek için ağzını açtığında dişlerinin, ormanı yok eden bir yangından sonra geride kalan yanık ağaç kütükleri gibi kapkara ve kırpık kırpık olduklarını gördüm.</p>

  <p>Toran, sadece benim duyabileceğim bir sesle fısıldadı. "Ana Kraliçe, Pasiphae."</p>

  <p>Kadının yanında, gümüş işlemeli bir cüppe ve altın kabartmalı göğüs zırhı içinde devasa, insanımsı siluet yükseliyordu. Ne var ki bu canlı, insan olamayacak kadar iriydi. Acaba doğaüstü bir canavar mı yoksa Minos ölümsüzler panteonundan bir varlık mı, düşünmeden edemedim.</p>

  <p>Elleri yaban bizonuna ait olduğunu sandığım siyah kürkten yapılma eldivenle kaplıydı. Ayaklarında da aynı malzemeden yapılma yüksek çizmeler vardı.</p>

  <p>En hayret verici kısım yaratığın başıydı. Kıymetli madenlerden bir maske, başını tamamen kapatıyordu. Öfkeyle şişen burun delikleri ve tüylü yelesiyle yaban öküzünün başının şekli verilmişti. Maskenin üstündeki kocaman boynuzlar gerçekti: aynı hayvanın leşinden alınmıştı. Uzun, öne doğru kıvrıklardı ve uçları ölümcül sivriydi. Babil' de Kral Nemrut'un avlayıp sergiledikleri arasında gördüklerimle neredeyse aynı türdendi.</p>

  <p>Maskedeki göz delikleri siyah ve boş görünüyordu; ,ancak hafifçe yana hareket ettiğimde durum değişti. Maskeli baş,:hareketimi takip etmek için döndü ve böylelikle üstteki pencerelerden gelen ışığın ona düşme açısı değişti. Göz boşluklarının derinliklerinde parlak, kıpır kıpır oynayan canlı gözleri ayırt edebilmiştim.</p>

  <p>İnsan mıydı, hayvan mıydı, yoksa tanrı mı? Bunu ayırt etmenin imkanı yoktu.</p>

  <p>Saklı davulcu davuluna iki kez daha vurup sustu. Ani sesizlikte hiçbir şey, hiç kimse hareket etmiyordu. Sonra tahttaki maskeli şahıs ayağa kalkıp kollarını yana doğru açtı. Burnuna dişi kokusu gelmiş azgın boğa gibi böğürdü. Ses, yaratığın maskesinin içinde öyle şiddetli yankılandı ki bu Minos mühendislerinin sesi, olağanüstü seviyeye çıkartmak için maskenin içine bir tür ses yükseltme tasarımı eklemiş olmaları kuvvetle muhtemeldi.</p>

  <p>Rahipler de dahil tüm topluluk hürmetle iniltiler çıkarmaya başladı; öylesine derin, öylesine şiddetli bir sesti ki kulağa adeta dehşet çığlığı gibi geliyordu; sonra hep birlikte yere kapandılar.</p>

  <p>Kızlarımın iki yanlarındaki yeşil kıyafetli muhafızlar prensesleri'<span style="text-indent: 1em;">mi de mermer zemine yüzüstü kapaklanmaya zorladı.</span></p>

  <p>Elçi Toran, bileğimden tutup beni yere, yanına çekti. Kımıldamadan uzan!" dedi tıslarcasına. "Canını seviyorsan başını kaldırıp yukarı bakma!"</p>

  <p>Ona uydum. Neler olduğu hakkında en ufak bir fikrim yoktu; ancak tartışmanın ya da itiraz etmenin zamanı olmadığını biliyordum. Hareketsiz uzandım; yalnızca diğer kalabalık inilti çıkardığında inliyor, sadece diğer herkes alnını mermer zemine vurduğunda aynısını yapıyordum. Tahttan yapılan uzun söylev bitmek bilmiyordu; bilakis kafamı zonklatana dek ses artıyordu.</p>

  <p>Minos dilini büyük özveriyle öğrenmiş olmama rağmen, Yüce Minos'un söylediklerinin tek bir kelimesini bile anlamamıştım. Ya bize ezoterik bir dilde nutuk çekiyordu ya da maskesindeki ses yükseltme düzeneği söylediği kelimeleri, idrak edebilme kabiliyetimin ötesinde bozuyordu.</p>

  <p>Kolumda, bu gibi özel ortamlarda sağ bileğime taktığım bir bileziğim vardı. İnce bir zincire asılı, ayna mükemmelliğinde parlattığım küçük altın disk şeklindeydi. Üzerindeki yansımadan, önümde veya arkamdaki her şeyi ya da herkesi başımı kaldırmadan izleyebiliyordum. Bu şekilde şimdiye dek pek çok ilginç şey öğrenmiş, en az birkaç defa aynı sayede ölümden kurtulmuştum.</p>

  <p>Küçük aynamda aniden tavandaki gölgelerin içinden daire şeklinde siyah bir perdenin sessizce düştüğünü gördüm. Tamı tamına tahtın bulunduğu mahfil büyüklüğündeydi. Hem Yüce Minos'u, hem de annesi Pasiphae'yi tamamen içine alıp örttü.</p>

  <p>Sonra tekrar tıpkı indiği gibi çabucak yukarı çekildi; artık ne tahtta ne de mahfilde kimsecikler vardı. Yüce Minos ve annesi gözden kaybolmuştu. Şu ana dek şahit olduğum en muntazam sahneleme hareketiydi.</p>

  <p>Gizli davulcu, tekrar davuluna vurmaya başladı. Bu işaretle hepimiz dizlerimizin üstüne doğrulup başlarımızı kaldırdık. Yüce Minos ve annesinin ortadan kaybolduğunu fark ettiğimizde kalabalık şaşkınlıkla mırıldanmaya, hayret çığlıkları atmaya başladı.</p>

  <p>Toran’ın teşvikine gerek kalmadan ben de diğerlerine katıldım.</p>

  <p>Girit kralının mucizevi güçlerine şaşkınlığımı bir güzel ifade ettikten sonra ayağa kalkıp yanımdaki Toran’a döndüm. "Sanıyorum Yüce Minos, düğün merasimi için bir tarih ve saat belirlemiştir, yanılıyor muyum?"</p>

  <p>"Lütfen bağışlayın Lort Taita. Size daha detaylı açıklamam gerekirdi. Ne olduğunu bildiğinizi farz etmiştim." Çok utanmış görünüyordu. "Az önce tanık olduğumuz düğün merasimiydi."</p>

  <p>En son ne zaman bu şekilde ne diyeceğimi ya da ne yapacağımı bilemediğim bir an yaşamıştım, hatırlamıyordum; ama sonunda konuşurken sesimin kurbağa gibi vıraklarcasına çıktığını duymama rağmen kendimi toparladım. "Anlamadım, Toran. Ben Mısır prenseslerinin düğününü sormuştum."</p>

  <p>"Düğün buydu ve onlar artık prenses değiller. Onlar şimdi Minos kraliçeleri. Sen ve ben, başarmaya uğraştığımız şeyi sonunda başardık." Beni ayakta tutmak istercesine koluma girdi. Hfila yüzüne bakakalmış vaziyette elini sıktım.</p>

  <p>"Kızlarıma şimdi ne olacak?" diye üsteledim.</p>

  <p>''Kadın askerler onları sarayın haremine götürecek." Başını hafifçe eğip yeşil üniformalı muhafızları gösterdi.</p>

  <p>"Henüz onlara refakat etmeye hazır değilim," diye itiraz ettim. "Önce Kutsal Boğa'dan eşyalarımı almalıyım."</p>

  <p>"Saraydaki hareme erkeklerin girmesine asla izin verilmez.</p>

  <p>Gerçekten çok üzgünüm lordum."</p>

  <p>"Benim tam bir erkek olmadığımı gayet iyi biliyorsun Toran.</p>

  <p>Kızlarımdan hiç zorla koparılmamıştım."</p>

  <p>''Minos kanunları açısından bir erkeksin," dedi açıkça.</p>

  <p>Prenseslerimi ayağa kaldıran yeşil üniformalı muhafızları gösterdim. "Peki, ya şu yaratıklar?" diye ısrar ettim. "Onlar benden daha erkek değil mi Toran?"</p>

  <p>"Hayır Taita. Onlar, Güney Afrikalı Mbelala kabilesinden kadınlar."</p>

  <p>"Ama göğüsleri yok ki!" diye karşı çıktım.</p>

  <p>"Daha maharetle kılıç kullanabilmeleri için ergenliğe girdiklerinde göğüsleri kesiliyor, ama aşağısı tamamen kadın. Sana bunun kanıtını göstereceğim." Kadın savaşçıların şefine döndü, sertçe bir şeyler söyledi Asker itaatle yeşil tuniğinin eteğini yukarı kaldırıp kusursuz kukusunu gösterdi.</p>

  <p>"İstersen dokunabilirsin sahip. Ama yalnızca bu ayrıcalık için kolunu feda etmeyi göze aldıysan." Asker, elini kılıcının kabzasına koyup teşebbüs etmem için meydan okurcasına gülümsedi.</p>

  <p>Başımı iki yana sallayıp Toran’a döndüm.</p>

  <p>"Kızlarımı tekrar ne zaman görebileceğim?" Sesimdeki yalvaran tonu fark etmemek mümkün değildi.</p>

  <p>"Bu soruya cevap veren kişi olmaktan nefret ediyorum, çünkü cevabı asla." Toran son sözünü söylemişti. "Yüce Minos'tan başka hiçbir erkek yüzlerini bir daha göremez ... ta ki öldükleri güne dek."</p>

  <p>Geç gelen idrak gücümle sonradan fark ettim ki söylediklerinin son kısmı örtülü bir uyarıydı; ancak eli kulağındaki kayıplarımın karşısında öylesine perişan haldeydim ki üzerimde herhangi bir etkisi olmamıştı.</p>

  <p>Dört kadın savaşçı peçeli prenseslerimi ayağa kaldırıp götürüyordu. Loxias hemen arkalarındaydı, ama son anda başını çevirip duyamayacağım kadar kısık bir sesle fısıldadı, neyse ki dudaklarını okuyabilmiştim. "Kendi canım pahasına onları koruyacağım."</p>

  <p>Artık kendimi zapt edemiyordum; bu şeyin olmasını engellemek için öne doğru hareketlendim; fakat Toran kolumdan yakalayıp beni tuttu.</p>

  <p>"Silahın yok Taita. Bu kadın savaşçılar eğitimli katillerdir.</p>

  <p>Merhamet nedir bilmezler."</p>

  <p>Durup gidişlerini izledim. Bekatha’nın ağladığını anlayabiliyordum; peçesinin altında tüm bedeni sarsılıyordu. Tehuti ise aksine kadın bir kahraman gibi bilinmeze doğru yürüyordu.</p>

  <p>Abanoz tahtın arkasındaki duvarda sessizce bir kapı aralandı.</p>

  <p>Yüreğimi sızlatan çaresizlikle kapıdan geçip gözden kayboluşlarım seyrettim.</p>
</body>
</html>
