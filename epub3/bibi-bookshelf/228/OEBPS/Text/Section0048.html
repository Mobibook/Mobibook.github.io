<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p><span style="font-family: 'TR GALLERIA'; font-size: 2.5em; font-weight: bold; text-indent: 0em;">K</span>aptan Hypatos, Nakati'nin yelkenlerini topladı ve Güvercin' deki mürettebatımız gemiyi bizimkinin yanına yanaştırdı. Nakati, gemisinin güvertesine inip dhovunun komutasını tekrar aldıktan sonra mürettebatını kürek başına gönderdiğim diğer kadırgalara yanaştı. Her birinin köle güvertesine inip kürek sıralarına zincirli adamlarını aldı. Sonra onları tekrar gün ışığına çıkarttı.</p>

  <p>Adamların hali içler acısıydı. Üzerlerinde sadece peştamal vardı. Nakati gibi hepsinin sırtları kırbaç yaralarıyla doluydu.</p>

  <p>Emrimle Akemi ve Dilbar onları bayağı zorlamıştı. Umutsuz ve kaderlerine teslim olmuş halde teknenin kenarına geldiler. Onları geri getirebilecek biri varsa onun da Nakati olacağını biliyordum.</p>

  <p>Meydan okunmasından hiç hoşlanmazdım.</p>

  <p>Nakati, Güvercin’in kıç güvertesinden beni selamladı. Sonra dümene geçip rotasını kuzeye çevirdi. Korsan filosu oradaydı, Ege takımadalarındaki sayısız ıssız ada arasına dağılmış gizli sığınaklarında pusuya yatmışlardı.</p>

  <p>"Bu adamı bir daha görecek miyiz, merak ediyorum?" diye sordu Zaras. Omuz silktim. Bu soruya olumlu cevap vererek karanlık tanrıları kışkırtmak istemezdim; buna karşın Nakati'yle bir anlaşma yapmıştık ve bir adamı, buna uymak için elinden geleni yapacağına güvenip güvenemeyeceğimi anlayacak kadar iyi değerlendirebilirdim.</p>

  <p>Hiksos işgali altında yetersiz korunan bir noktada büyük bir birlik karaya çıkararak Gorrab’ın kuvvetlerine ölüm ve kaosu yaşatıp daha sonra düşmanın misilleme yapmasına fırsat vermeden tekrar gemilere binerek düşmana hezimet kendime de tatmin duygusunu zaten yaşatmıştım. Kuşkusuz minik ordum o zorbaya karşı büyük ölçekli bir savaşa asla tutuşamazdı, ama onu, asıl kuvvetlerinin büyük bölümünü biricik Mısır'ımızla olan güney sınırından alıp uzun kuzey sınırlarını korumaya göndermek zorunda bırakabilirdim.</p>

  <p>Nakati ve adamlarına, benim emrim altındayken feragat etmek zorunda kalacakları yağmaları tazmin etmek adına ganimet olarak adam başı bin gümüş mem ödemeyi kabul etmiştim. Sonra, Hiksoslarla mücadelemiz nihayet tüm Mısır’ın özgürlüğüyle sonuçlandığında tüm adamları, korsanlık ve cinayet dahil işledikleri tüm suçlardan affedileceklerdi. Her biri donanmadan şerefle terhis edilip Mısır vatandaşlığına kabul edileceklerdi. Ayrıca Lort Taita’nın Nil Nehri boyunca Teb şehrinin güneyindeki Mechir mülkünde bereketli ve sulak beş yüz khata araziyle ödüllendirileceklerdi.</p>

  <p>Güvercin’in uzaklaşmasını seyrederken vaat ettiğim bu cömertliğin ne kadarını firavun hazinesinden geri alabileceğimi ve ne kadarını kendi hazinemden karşılamam gerektiğini merak ediyordum. Firavunun minnettar olacağı muhakkaktı, ama bu minnettarlığını sikke olarak ifade etmeye sıra geldiğinde, açıkçası çok iyimser değildim. Mem ve gümüşleri birbirinden öyle kolay kolay ayrılmazdı.</p>
</body>
</html>
