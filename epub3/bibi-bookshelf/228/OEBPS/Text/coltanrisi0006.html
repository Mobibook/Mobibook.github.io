<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p><span style="font-family: 'TR GALLERIA'; font-size: 2.5em; font-weight: bold; text-indent: 0em;">M</span>echir mülkünün sahibi olmak bana, aklıma her estiğinde saraydan kaçıp, eşlik etmeleri için genelde prenseslerimi ve her zaman hazır ve nazır Loxias'ı alıp özgürce ve prangalarımdan kurtulup kendi topraklarımda at koşturmak için güzel bir bahane sağlıyordu. Kızlara at binmeyi öğretmiştim ki bu her Mısır kadını ve erkeği için fevkalade bir başarıydı, firavunun kız kardeşleri içinse çok daha mühimdi.</p>

  <p>Ayrıca üç kız için, her birinin kuvvetine göre özel yaylar yapmıştım. Talim yapa yapa kirişi dudaklarına kadar çekip, üç oktan ikisiyle yüz adım öteye yerleştirdiğim hedefi vuruyorlardı. Günün en iyi okçu kızı için mükafatlar ve bol bol övgüyle bu spor için coşkularını diri tutuyordum.</p>

  <p>Tebaam tarlalarıma mısır ektiğinde yaban kuşları sürüler halinde alçalıp tohumları çalıyorlardı. Oklarıyla indirdikleri her kuş için kızlara cömert armağanlar veriyordum. Çok geçmeden her biri tüylü belaları havadayken vurabilen dişli birer avcı olmuşlardı.</p>

  <p>At binme ve okçuluk, sonraki hayatlarında kızların çok işine yarayacak becerilerdi.</p>

  <p>Sorumluluklarımı yerine getirirken geçirdiğim zaman boyunca gerçekten çok keyif alıyordum; çünkü saraya döndüğüm anda kendimi tekrar firavunun sıkı hakimiyetinde buluyordum. Bir sorunu çözmem ya da ona tavsiyede bulunup görüş belirtmem için en az bir defa bile beni huzuruna çağırtmadan geçen günler çok enderdi. Tavsiyemi reddettiğinde yüz ifadesinden içerlememeyi öğrenmiştim, bunu sadece kısa bir süre sonra söylediklerimi kendi fikriymiş gibi ortaya koymak için yapıyordu.</p>
</body>
</html>
