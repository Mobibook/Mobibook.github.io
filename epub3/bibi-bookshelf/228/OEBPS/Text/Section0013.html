<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p><span style="font-family: 'TR GALLERIA'; font-size: 2.5em; font-weight: bold; text-indent: 0em;">Ş</span>u ana dek firavun ve biz, kraliyet şurası üyeleri, Yüce Minos ve Hiksos Kralı Gorrab arasında giderek büyüyen çatışmayı pür dikkat takip etmiştik. Bunun yanında birbirlerine olan düşmanlıklarını daha da şiddetlendirmek için gücümüzün yettiği ne varsa yapmıştık. Ne yazık ki elimizden pek bir şey gelmiyordu. Girit çok uzaktı ve hükümdarıyla bağlantımız yoktu.</p>

  <p>Bir yandan, Tehuti ve Bekatha için yaptığım planı uygulamaya koyabilmem için doğru zamanın gelmesini beklerken bir yandan da Girit ve Yüce Minos hakkında öğrenebileceğim her şeyi araştırmaya başladım. Bu noktada hem Amythaon hem de kızı Loxias, bu ada devleti, tarihi, nüfusu, kaynaklan ve en önemlisi hükümdarları hakkında çok değerli bilgi sağladılar.</p>

  <p>"Hükümdarlar" ifadesini bilerek çoğul kullandım; zira görünüşe göre Girit’te dört kral varmış. Yüce Minos, unvanından da anlaşılacağı üzere, daha küçük üç krala hükmediyormuş. Birbirinden ayrı üç sarayda yaşıyorlar, ancak bu saraylar muhteşem mermer taşlarla döşenmiş yollarla Knossos'taki büyük saraya bağlıymışlar. Mısır'da biz bunları kral olarak değil, satrap ya da vali olarak adlandırırdık.</p>

  <p>Biraz daha tafsilatlı sorular sorunca, Amythaon'un Knossos surlarının, yani Yüce Minos'un kalesinin, yalnızca üç fersah dışında küçük bir köyde doğduğunu öğrendim. Babası sarayda memurmuş ve Amythaon çocukken Minos'un birçok festivalini ve geçit törenini izlemiş. Amythaon, şu ana dek konuştuğum, Minos'u kendi gözleriyle gören ilk kişiydi.</p>

  <p>Amythaon'a göre Minos, halkın karşısına her çıktığında maske takan fevkalade ve heybetli bir şahsiyetmiş. Taktığı maske, saf gümüşten yapılmış, boğa kafası şeklindeymiş. Tebaasından yüzünü gören hiç kimse yokmuş.</p>

  <p>"O ölümsüz," dedi Amythaon. "Ulusumuzun doğuşundan, ta karanlık zamanlardan beri kral."</p>

  <p>Başımı sallamakla yetindim, ama tebaasından yüzünü gören hiç olmadıysa, ezelden beri hükmedenin aynı kişi olduğunu nasıl bilecekleri sorusu aklıma geldi. Bana göre görevdeki Yüce Minos öldüğünde, halefinin sadece gümüş boğa maskesini takıp hükümdarlığı sürdürmüş olması çok daha makul görünüyordu.</p>

  <p>Amythaon anlatmaya devam ediyordu. "Yüz karısı var."</p>

  <p>Adeta etkilenmemi beklercesine yüzüme baktı. Hemen yüzüme şaşkınlık ifadesi takındım. "Yüce Minos’a, Ege Denizi'ne dağılmış adalardaki şehir devletlerindeki diğer krallardan hediye eşler gönderilir. Yılda dört defa, mevsimlerin değişmesini gösteren festivallerde, haraç şeklinde ona gönderilirler."</p>

  <p>"Yüce Minos’a tabi kaç kral var Amythaon?"</p>

  <p>"O çok kudretli bir hükümdar. Toplam yirmi altı tabi kralı var lordum," dedi. "Girit Adası'ndaki üç kral da dahil."</p>

  <p>"Ona kaç tane eş gönderiyorlar?"</p>

  <p>"Ona tabi krallar her yıl yedi kadın gönderiyor."</p>

  <p>"Bu toplamda her yıl yüz seksen iki yapar. Hesabım doğru mu, Amythaon?" Parmaklarıyla sayarak hesapladıktan sonra başını salladı."</p>

  <p>"Doğrudur lordum."</p>

  <p>"O halde bana ilk söylediğin şekliyle nasıl yüz karısının olduğunu izah edebilir misin?"</p>

  <p>"Emin değilim lordum. Çocukken bana öyle anlatmıştı." Allak bullak olmuş görünüyordu, mahcubiyetini unutturmak için başka bir soru sordum.</p>

  <p>Arnythaon, Girit Adası’nın topografyasını ve halkını bana ayrıntılarıyla tarif ederek çok daha yardımcı olmuştu. O ana dek sözüm ona doğru, ama her biri birbirinden tamamen farklı çok sayıda harita tedarik etmiştim. Amythaon, benimle birlikte bunların üstünden geçerek, büyük uğraşlarla esaslarını ve ayrıntılarını düzeltip sonunda kusursuz olduğunu garanti ettiği temel bir haritayla birleştirdi. Bu harita tüm kentleri, köyleri, limanları, demirleme noktalarını ve Girit Sıradağları arasından geçen yolları ve geçitleri gösteriyordu.</p>

  <p>Amythaon ayrıca, aile bağları sayesinde Minos ordusu ve donanmasıyla ilgili güvenilir rakamlar vermişti.</p>

  <p>Piyadelerin sayısı tatminkardı. Bununla birlikte bunların çoğunu, Doğu Asya'daki Medler ve Aryalılar arasından ya da diğer Yunan adalarından askere alınan paralı askerler oluşturmaktaydı.</p>

  <p>Girit’in dağlık tabiatı yüzünden Minosluların, Hiksoslarla ya da firavunumuzunkilerle kıyaslandığında nispeten az sayıda savaş arabasına sahip olduklarını söyledi.</p>

  <p>Görünüşe göre Yüce Minos bunu, Orta Deniz' deki diğer tüm ülkeleri gölgede bırakan donanmasının gücüyle telafi ediyordu.</p>

  <p>Amythaon ayrıca Girit donanmasının ihtiva ettiği gemilerin türünü ve sayısını tahmini olarak söyleyebilmişti.</p>

  <p>Amythaon'un verdiği rakamlar öylesine büyüktü ki abartı olduğuna emindim. Ancak şayet ben yanılıyorsam ve Amythaon'un rakamları doğruysa o zaman Yüce Minos gerçekten de çok kudretli bir kraldı.</p>
</body>
</html>
