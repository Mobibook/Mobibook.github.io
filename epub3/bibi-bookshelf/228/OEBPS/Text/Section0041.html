<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p><span style="font-family: 'TR GALLERIA'; font-size: 2.5em; font-weight: bold; text-indent: 0em;">K</span>ral Nemrut, şehir surlarının hemen dışında bir kraliyet çadırı kurulmasını emretmişti. Çadır, flamalarla, çiçeklerle ve palmiye yapraklarıyla süslenmişti. Sayda'ya gitmek üzere yola çıkacağımız gün, majesteleri selamlaşma mahfili üzerinde, yüksekteki yerini almıştı.</p>

  <p>Etrafında Sümer soyluları, kıdemli komutanları ve şehrin önde gelenleri vardı. Lort Remrem, Albay Hui ve Babil' de kalacak diğer Mısırlı görevliler de kürsüdeki imtiyazlı yerlerini almışlardı.</p>

  <p>Önceki gün tüm hizmetçileri, köleleri ve muharip sınıfından olmayan diğer herkesi ana kuvvetlerimizden önce göndermiştim.</p>

  <p>Onlarla birlikte bagaj vagonları ve yedek atlar, develer de gitmişti.</p>

  <p>Bu yüzden Kral Nemrut'un huzurunda ilerlerken yanımda sadece subaylar ve askerler vardı.</p>

  <p>Tüm savaş arabalarımız, silahlarımız ve zırhlarımız onarılmış, yenilenmiş ve parlatılmıştı, bu yüzden güneş ışığında parıldıyorlardı. Atlar ve develer iyice beslenmiş, dinlendirilmiş ve tımar edilmişti. Zaras, adamların da aynı şekilde muamele görmesine ve tembellik edip güçten düşmelerine müsaade edilmemesine dikkat etmişti. Küçük ama zorlu ve savaşçı bir ordu gibi görünüyorduk ki aslında zaten öyleydik.</p>

  <p>Adamların çoğu yerli halk arasında ilişki edinmişti; bu yüzden yol kenarında kıyıya kadar dizilmiş çok sayıda ağlayan kadın vardı. Bir kısmının karınları çoktan büyümüştü. Tüm bunlar yaşadığımız ana ziyadesiyle heyecan ve romantizm katıyordu.</p>

  <p>Toran solumda, iki prensesim sağımdaydı. Her nasılsa Loxias, Minos elçisinin hemen arkasında kendine bir yer bulmayı becermişti. Bu durum artık beni ne şaşırtıyor ne de huzursuz ediyordu. Giritli nedimenin, kızlarımla artık aynı odada yatmadığını ve Toran’ın Bağdat’a gelişinden beri kendisine yeni bir kalacak yer bulduğunu öğrenmiştim. Bu meseleyle ilgili başka soru da sormamıştım.</p>

  <p>Yanlarımda elçi ve prensesler olduğu halde arkamızdan gelen borazan, flüt ve davul kıtasıyla birlikte adamlarımın başında şehir kapılarından çıktık.</p>

  <p>Kral Nemrut'un önünde tek dizim üzerine çöküp selam durduğumda bando durdu ve kalabalık saygıyla sustu. Majesteleri beni ayağa kaldırıp ancak kardeşimin yapabileceği gibi, elbette olsaydı, içtenlikle beni kucakladı. Gerçi tek münasip tavır da buydu, zira krallığını kurtarıp ordusunu yeniden tesis etmiştim.</p>

  <p>Ayrıca onu zengin bir adam haline getirip babası Kral Marduk'un har vurup harman savurduğu hazinenin büyük bölümünü yerine koymuştum.</p>

  <p>Benim tarafımdan çok da samimi olmayan karşılıklı ebedi dostluk yeminleri ettikten sonra ayrıldık.</p>

  <p>Tekrara aygırıma bindim, harekete geçme emri vermeye hazırlık için sağ elimi kaldırdım ve bando alay marşının açılış notalarını çalmaya başladı.</p>

  <p>Bu kısacık anda çok sevdiğim bir ses, sol tarafımdan şehrin muazzam surlarında yankılanan bir çığlık attı.</p>

  <p>"Durun!" diye bağırmıştı Bekatha; hepimiz bu emre uyduk.</p>

  <p>Bandonun müziği de kalabalığın neşeli uğultusu da aynı anda ürkek bir sessizliğe büründü. Benimki de dahil her bir göz dönüp Bekatha’ya odaklandı.</p>

  <p>"Seni rahatsız eden nedir canım?" diye sakinleştirici bir tonda sordum. O meşhur öfke nöbetlerinin birinin eşiğinde olduğunu anlamıştım. Bekatha’nın öfke taşkınlığından kısmen de olsa belki ben sorumluydum. Geçmişte ona karşı aşırı derecede müsamahalı davranmış olabilirdim.</p>

  <p>"Ben ta dünyanın öbür ucundaki kasvetli, tanrısız bir adaya kendi başıma giderken Hui o mahfilde, Lort Remrem’in arkasında saklanıp ne yaptığını sanıyor?" Bekatha sinirle sağ elini kaldırıp bu kadar muazzam gücenmesine neden olan albayı işaret etti.</p>

  <p>"Şunun orada nasıl gizlendiğine baksana!" Topluluktaki her kafa, Kral Nemrut dahi, Hui'ye döndü.</p>

  <p>"Ama Hui'yi bir daha asla görmek istemediğinizi söylemiştiniz," diye hatırlattı Loxias.</p>

  <p>Bekatha ona döndü. "Sen buna karışma, yoksa çok pişman olursun."</p>

  <p>Tehuti, kibarca Giritli kızın yardımına koştu. "Loxias haklı.</p>

  <p>Hui' den nefret ettiğini söylemiştin."</p>

  <p>"Ben öyle bir şey demedim. Nefret sözcüğünü hiç kullanmadım!"</p>

  <p>Diğer iki kız aynı anda cevap verdiler. "Evet, dedin." Tehuti biraz daha detaylandırdı.</p>

  <p>"Hatta boynunu vurduracağını da söyledin."</p>

  <p>"Boynunu vurduracağım demedim." Bekatha’nın gözleri öfkeden yaşlara boğulmuştu. "Ben cezalandıracağım dedim. Onu cezalandıracağımı söylemiştim."</p>

  <p>Kalabalık mahfilin arka tarafındakiler, önlerde birazcık Kıptice bilenlerden olan biteni öğrenmek istiyordu. "Prenses ne dedi?"</p>

  <p>"Birinin boynunu vurduracakmış." Kalabalıktaki küçük çocuklar, infazı daha iyi görebilmek için ebeveynlerinin onları omuzlarına alıp yukarı kaldırması için mızmızlanmaya başlamıştı.</p>

  <p>"Hui’nin sersemin teki ve barbar olduğunu söylediğini ben bile duydum." Hengamenin gürültüsünden faydalanarak ihtiyatla ben de konuşmaya katılmıştım.</p>

  <p>"Tek söylediğim Hui’nin bana gülmemesi gerektiğiydi."</p>

  <p>"Sence çirkin biri değil mi yani?"</p>

  <p>Yere baktı, sesini alçalttı. "Tam olarak değil. Aslında oldukça hoş ve eğlenceli biri."</p>

  <p>"Peki, ya beş karısı?"</p>

  <p>"Onları annelerine göndereceğine söz verdi."</p>

  <p>Göz kırptım. Belli ki olaylar çoktan benim kontrolümden çıkmıştı. "Belki de onu burada, Babil’de bırakmamız daha iyi olur, yoksa sözüne bağlı kalıp boynunu vurdurabilirsin," dedim.</p>

  <p>"Bu kadar acımasız olma Tata."</p>

  <p>"Hui’nin bizimle Girit’e gelmesini istediğinden kesinlikle emin misin?"</p>

  <p>Başını salladı; tebessümüne karşı koymak, en azından benim için, imkansızdı. Üzengilerin üzerinde ayağa kalktım, kalabalığın başlarının üzerinden ileriye seslendim.</p>

  <p>"Hui! Eşyalarını topla ve peşimize düş. Seni bekleyecek değilim. Güneş batmadan birliğine katılmamış olursan seni asker kaçağı olarak ilan edeceğim."</p>

  <p>Topuklarımı atımın sağrısına vurdum ve sahile doğru ilerlemeye başladık. Gözucuyla baktığımda Albay Hui’nin gereksiz bir telaşla mahfilden alelacele toparlandığını gördüm. Lort Remrem’in itirazlarını dikkate almadan eşyalarını almak için şehir kapılarına doğru koşturuyordu.</p>

  <p>Neden bu kadar keyiflendiğimi ben de anlayamamıştım. Az önce kendimi, savunulacak neredeyse hiçbir yanı olmayan zorlu bir duruma sokmuştum. Artık Mısır’ın en iyi savaş arabası sürücüsünün tekrar komutam altında olması ve küçük Bekatha'mı tekrar mutlu etmiş olmam dışında bunun bana hiçbir faydası yoktu.</p>
</body>
</html>
