<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p><span style="font-family: 'TR GALLERIA'; font-size: 2.5em; font-weight: bold; text-indent: 0em;">T</span>üm bu bilgileri arasındaki edinince, nihayet Minoslularla Hiksoslar arasındaki savaşa faal biçimde Giritlilerin yanında müdahil olmamız gereken zamanın artık geldiğine ve barbar Hiksosları sonunda bozguna uğratıp anavatanımızdan püskürtmek için gerekli hayati dürtüyü kullanabileceğimize inanmıştım.</p>

  <p>Aton ve ben, casuslarımız vasıtasıyla elde ettiğimiz tüm bilgi ve istihbaratı tek bir havuzda toplamıştık. Aton, topladığım bilgilerin onunkinden katbekat üstün büyüklüğü karşısında etkilenmişti, ama onun çabalarını da küçümsemedim.</p>

  <p>Uzun tartışmalardan sonra bizim için en makul planın, Minoslularla doğrudan dostça görüşmeleri başlatmak ve iki ulusu dünyanın egemen gücü, Hiksosların boy ölçüşmeyi asla akıllarından bile geçiremeyeceği bir güç haline getirecek ittifak üzerinde çalışmaya karar verdik.</p>

  <p>İşte o an, heyecana kendimi kaptırarak bir hata yaptım.</p>

  <p>Aton’a, "Hiksosların Mısır’ı istilasından önceki dönemlerde, Giritlilerle hep seyrek ancak karşılıklı hediyeleşmeye dayalı diplomatik ilişkilerimiz olduğunu hatırlıyorum. Ne var ki Yukarı Mısır’ın Hiksoslar tarafından işgali, ülkemizin güney kısmını tecrit etti. Bu da Giritlilerle o bağlantımızı sürdürmemizi neredeyse imkansız hale getirdi. İki ülke birbirinden uzaklaşıp Hiksosların adeta aramıza soktuğu takozla ayrıldı," dedim.</p>

  <p>Aton, tombul yüzünde yavaş yavaş beliren bir hayret ifadesiyle beni dinledi. Cevap vermesi için durduğumda gözlerini dik miş sessizce bana bakıyordu. Yanıt vermesi için üstelemek zorunda kaldım.</p>

  <p>"Peki, senin fikrin ne Aton? Planım ilgini çekmedi mi?"</p>

  <p>Soruma cevap vermedi, bunun yerine en başta söylediğim şeye döndü. "Seni doğru mu duydum Taita? Gerçekten de Hiksosların ülkemizi işgalinden önceki dönemleri hatırladığını mı söylüyorsun yani?"</p>

  <p>Genelde yaşım konusunda çok ketumdum. Aton gibi beni çok yakından tanıyanlar bile, aslından olduğumdan yirmi yaş daha genç olduğumu sanıyorlardı. Onlara gerçek yaşımı söylersem en iyi ihtimalle deli, en kötü ihtimalle de yalancı olduğumu düşünürlerdi. Hiksos istilası yaklaşık doksan yıl önce gerçekleşmişti ve evet, bunu gayet iyi hatırlıyordum. Ancak şimdi hatamı örtmek zorundaydım.</p>

  <p>Sorusunu kendi kendime gülerek geçiştirdim. "Kendimi çok acemice ifade ettim. Demek istediğim Hiksos istilası öncesiyle, Mısır’ın Girit'le dost ilişkiler kurduğu zamanla ilgili tüm duyduklarım ve okuduklarımdan bildiklerimdi." Sonra beklemeden devam ettim. "Eğer bu dostça ilişkileri tamir etmeyi ve ülkelerimiz arasında yeni karşılıklı savunma anlaşmasına girmeyi deneyeceksek, bunu yine eskisi gibi doğrudan yapmamamız ziyadesiyle güç olacaktır. Sen de hemfikir misin Aton?"</p>

  <p>Hemen cevap vermedi. Hala yüzünde o tuhaf ifade vardı.</p>

  <p>Gözlerinin, bir boynuma bir de önümdeki sedir ağacından yazı masasının üstünde duran ellerime gidip geldiğini görebiliyordum. Benim gibi Aton da zamanın tahribatının, her zaman insan bedeninin bu bölgelerinde daha bariz olduğunu biliyordu.</p>

  <p>Ne var ki ben istisnaydım. Tüm bedenimi kaplayan deri, çenesinde henüz tüy bitmemiş delikanlılar gibi pürüzsüz ve lekesizdi. Aton, gerçek yaşımla ilgili aradığı kanıtı orada bulamadı.</p>

  <p>Düşünceli bir şekilde başını sallayıp tekrar tüm dikkatini açlığım konuya verdi.</p>

  <p>"Tabii ki mevcut durumla ilgili söylediklerin doğru Taita.</p>

  <p>Minos'la doğrudan bağlantı kurmak neredeyse imkansız. Sorunu çok güzel tanımlamışsın; şimdi anlat bakalım, sence çözüm ne olmalı?" Sesindeki yumuşak tonla, meydan okumasını biraz yumuşatmıştı.</p>

  <p>"Yüce Minos'un Akad Kralı Nemrut'un sarayında ve Sümerlerle başkent Babil’de diplomatik elçilik bulundurduğunu elbette biliyorsundur."</p>

  <p>"Elbette!" diye teyit etti. "Ama Girit elçisiyle temas kurması için elçi göndersek bile, bu senin Dimyat'taki kaleye saldırmak için yaptığından daha çetin bir yolculuk gerektirecektir."</p>

  <p>"Aslını ararsan Aton, neredeyse iki kat daha uzun, kesinlikle daha tehlikeli ve sonu belirsiz olacaktır. Elçimiz Kızıldeniz kıyısı boyunca doğuya gitmek zorunda. Sonra sadece denizi değil, denizin ötesinde uzanan uçsuz bucaksız ve bir o kadar da acımasız Arabistan Çölü' nü geçmek zorunda. Oralar, tüm müşfik tanrıların terk ettiği, düşman bedevi kabileleri ve adaletten kaçmış tüm serseri ve canilerden başka kimsenin oturmadığı topraklar. Teb'den Babil'e mesafe, bin beş yüz fersahın üzerinde, hem bu kadar da yetmiyor."</p>

  <p>"Neden, Taita? Minos'un Babil’de elçisinin olduğu konusunda hemfikir değil miydik?"</p>

  <p>"Evet, öyle; ancak elçinin Girit ve Mısır arasında ittifak müzakerelerini yürütme gücü ya da yetkisi olmayacaktır. Mecburen elçimizi mesajıyla birlikte Girit'e, Yüce Minos'un sarayına göndermesi gerekecek. Adamımız, Sur Limanı'ndan ya da Orta Deniz’in en doğusundaki Sayda Limanı'ndan bir gemi bulmak zorunda kalacaktır. Gemi kaptanıyla yolculuk konusunda anlaştıktan sonra, Girit Adası'ndaki Knossos Kalesi'nde Yüce Minos’a ulaşmak için kış fırtınalarından uzak durup korsanlara ve Hiksos savaş gemilerine dikkat ederek Orta Deniz’in yarısını aşması gerekecek."</p>

  <p>"Sence bu yolculuk adamımızın ne kadar zamanını alır Taita?"</p>

  <p>"Eğer şansı yaver giderse ve tanrılar yardımlarını esirgemezse muhtemelen bir yıl, aksi halde iki kah sürer."</p>

  <p>"Büyük anlaşma iki yılda değişebilir," dedi Aton.</p>

  <p>"Yine bu kadarla kalmıyor," diye belirttim. "Çünkü Yüce Minos, firavundan gelen mesajı inceledikten ve konseyiyle müzakere ettikten sonra, verecekleri yanıt da aynı güzergahtan buraya, Teb’e ulaştırılmak zorunda. Dönüş yolculuğu üç dört yıl sürebilir."</p>

  <p>"Hayır!" diye katiyetle bağırdı Aton. "O kadar beklemeye dayanamayız. O zamana dek Kral Gorrab, ölüm saçan yüz bin zorbasıyla Teb’e ulaşmış olur. Başka bir çözümü olmalı."</p>

  <p>"Haklı olduğuna eminim sevgili Aton. Aklında ne var?" Sorunu tekrar ona yönelttim. Bazen çevremdekilere, sanki kaşıkla beslercesine bebek besler gibi düşünmelerine gerek bırakmadan tüm cevapları vermekten benim sabrımın bile tükendiği oluyordu.</p>

  <p>"Bu sorunun üstünde senin kadar düşünme fırsatım olmadı.</p>

  <p>Muhtemelen sen zaten bir şekilde çözüm bulmuşsundur," dedi gönlümü almak istercesine. Elbette insafa gelmiştim. Daima benim kadar keskin zekalı olmayanlara karşı hep aşırı hoşgörülü olduğumu düşünmüşümdür. Yüce Horus biliyor ya bu konuda hak ettiğim minneti hiç görememişimdir.</p>

  <p>"Peki, ya firavun tarafından tayin edilen Mısır elçisine, Kızıldeniz’i ve sonrasındaki çölü haydut ve bedevi korkusu olmadan çabucak ve kolaylıkla geçebileceği güçte bir koruma sağlanırsa? Ya bu elçiye, Sur'da bir gemi, tüm korsan gemilerini ya da Hiksos savaş kadırgalarını yenip geride bırakabilecek hıza ve büyüklüğe sahip bir gemi kiralayabilmesine yetecek gümüş verilse?"</p>

  <p>"Hah!" Aton'un gözleri parıldamıştı.</p>

  <p>"Ya bu mükemmel gemi doğruca Knossos’a gitse? Ve bu elçi yanında Yüce Minos'a çok rağbet gören değerli hediyeler götürse?" Başımı yana doğru kaldırıp gözlerimi arkayı gösterircesine çevirdim. "Minos'un en makbul bulacağı hediyenin ne olduğuyla ilgili bir fikrin var mı?"</p>

  <p>"Galiba var, eski dostum." Aton gülmeye başladı. "Şayet tüm duyduklarım doğruysa, Minos'un öyle büyük bir çift testisi varmış ki seninle benden alınanınkilerin toplamından birkaç kat daha ağırmış. Bizim hiç umursamadığımız şu şeylere karşı doymak bilmez bir iştahı varmış."</p>

  <p>Fiziksel eksikliğimi komik bulmasam da Aton'a uyup ben de güldüm.</p>

  <p>"Fakat söylesene Taita, tüm bunlardan elimize ne geçecek?</p>

  <p>Bu, .Kral Gorrab’ın birliklerine karşı saldırı düzenlememize nasıl fayda edecek? Mısır ordusunun komutası hala firavunla Teb’de.</p>

  <p>Her bir talimatı, seninle az önce tartışıp yakındığımız uzun mesafelerden iletilmek zorunda."</p>

  <p>"Yine parmağını meselenin tam püf noktasına bastın," diye övdüm. "Ancak bunun üzerine de biraz düşündüm. Eğer, firavunun elçisi kraliyet şahin mührünü taşırsa, bu uzun gecikmelerle uğraşmadan Girit'teki Minos ve kurmaylarıyla uyumlu bir şekilde savaş kararı verebilir. Çoğu zaman savaşları, şartları değiştiren ani kararlar kazandırır."</p>

  <p>Aton kafasını öyle sertçe iki yana sallamıştı ki çenesinin altındaki gıdısı pelikan kanadı gibi sallandı. "Asla! Firavun ordularının komutasını ve savaş kararı verme yetkisini tamamen güvenmediği birine asla devretmez."</p>

  <p>"Ah, demek öyle Aton! Demek sen Mısır'da, Firavun Tamose’nin tüm kalbiyle güvendiği birinin olduğuna inanmıyorsun?"</p>

  <p>"Hayır, hayır, inanmıyorum ... " Aniden durup, reddeder gözlerle bana baktı. "Sen mi Taita? Elbette şahin mührüyle Mısır ordusunun kuzey kanadının komutasının tamamen sana verileceğini ima etmiyorsundur. Sen asker değilsin Taita! Sen savaştan ne anlarsın ki?"</p>

  <p>"Yazdığım Savaş Sanatı tomarlarını okumamışsan o zaman ben de beni bu konuda yargılama hakkın olup olmadığından şüphe ederim. Harp okulundaki her aday öğrencinin benim ilmi çalışmamı temel kaynak olarak çalışması zorunludur."</p>

  <p>"İtiraf etmeliyim onları hiç okumadım. Senin şu meşhur tomarların lafı çok uzatıyor ve herhangi bir birliğe komuta etme ihtimalim olmadığından ilgi alanıma giren bir konu olduğunu pek söyleyemeyeceğim," dedi Aton. "Ama demek istediğim parşömenlere yazmakla savaşın en hararetli anında karar vermek aynı şey değil. Ordu komuta etme konusunda doğrudan ve pratik ne tecrüben var?"</p>

  <p>"Zavallı Aton, hakkımda ne kadar az şey biliyorsun." Sesime acıma ifadesi vermiştim. "Bu mevzuu kapatmadan ordumuz için ilk savaş arabalarını benim tasarladığımdan bahsetmem gerek, ayrıca Teb muhaberesinde Firavun Tamose'yi taşıyan savaş arabasını ben kullanıyordum. Savaşın en hararetli anında firavun ani kararlar verirken benim tavsiyelerime itimat ederdi. Savaştaki payım öyle büyüktü ki zaferden sonra firavun beni Cesaret Nişanı ve Övgü Nişanı'yla ödüllendirdi. Firavun o gün bana canını emanet etti. Tekrar aynını yapmayı tercih edebilir."</p>

  <p>"Bunların hiçbirini bilmiyordum Taita. Küstahlığımı affet eski dostum. On parmağında on marifet olan birisin."</p>

  <p>Zaman zaman Aton’a yerini hatırlatmayı gerekli görürdüm.</p>

  <p>Bununla birlikte, Aton'un boyun eğmesi, Girit görevi konusuda Firavun Tamose için hazırlıklı olmam konusunda çok faydalı olmuştu. Doğru yöne yönlendirildikten sonra Aton'un ayrıntıları fark eden iyi bir bakış açısı vardı.</p>
</body>
</html>
