<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p><span style="font-family: 'TR GALLERIA'; font-size: 2.5em; font-weight: bold; text-indent: 0em;">Y</span>anımda Phat Tur'la konsey salonundan ayrıldığımızda eğilip sadece benim duyabileceğim bir sesle mırıldandı: "Sana İştar Tapınağı'nı gezdireceğime söz vermiştim. Tapınak hiç kapanmaz, bu yüzden canın ne zaman isterse gidebiliriz. Bu akşamki kraliyet ziyafetinden önce geçirebileceğimiz birkaç saatimiz var."</p>

  <p>Kral Nemrut'tan gemileri alırken, onun satarken memnun olduğu gibi ben de keyiflenmiştim. Miktarı iki katına çıkarmaya hazırlanmıştım. Sonuç olarak öyle neşeliydim ki Phat Tur'un önerisine hemen cevap verdim. "Eğer dediğin gibi öğretici ve ilginçse tapınağı hemen ziyaret edelim."</p>

  <p>Saraydan ayrıldık. İştar Tapınağı'na doğru nehir kıyısı boyunca yürürken Phat Tur, mabedin tarihini anlatıyordu.</p>

  <p>"Daha önce de anlattığım gibi Kral Marduk'un yüzden fazla karısı ve cariyesi vardı, ama en büyük tutkusu tanrıça İştar'aydı.</p>

  <p>Önce tanrıçanın lütfunu kazanmak için bu tapınağı inşa ettirdi ve buranın, İştar’ı cezp etmek için kifayetsiz kaldığı ortaya çıkınca karşı kıyıdaki büyük kulenin inşasına başladı." Muhteşem Asma Bahçeleri’nin üst kemerinin arkasından bile görünen tamamlanmamış kulenin tepesini seyretmek için ikimiz de döndük. "Tanrıçaya tutkusu muradına eremeden Marduk'un öldüğünü zaten söylemiştim. Marduk'un düşkünlüğü tek bir amaca odaklı olmasına karşın, oğlu Nemrut'unki çok daha geniş kapsamlı. Ölmeden önce Sümer topraklarındaki evlenecek yaşta tüm kadınlarla cinsel ilişkiye girme arzusuyla iftihar ediyor: genç ya da yaşlı, evli ya da bakire."</p>

  <p>"Bu eğlenmek isteyen bir kral için büsbütün mantıksız bir hırs sayılmaz," dedim. "Tıpkı avcılık başarılarındaki gibi görünüşe göre Nemrut, nitelikten ziyade sayıyla ilgileniyor. Fakat gözleri, diğer bedensel organı gibi çalışmıyor mu?"</p>

  <p>"Kral Nemrut'un doyumsuz olduğu herkesçe bilinen bir ger çek." Phat Tur başını iki yana salladı. "Şimdiye dek azminde en ufak bir tereddüt göstermedi."</p>

  <p>"Ama anlamıyorum, tüm bunların babasının tapınağıyla ne ilgisi var?" diye devam etmesi için teşvik ettim.</p>

  <p>"Kral Nemrut, tahta çıktıktan sonra altı ay içinde, krallıktaki her kadını ömründe bir kez tapınakta oturmaya mecbur eden bir ferman yayımladı. Kadın, ister dostu olsun, ister düşmanı, isterse yabancı, isteyen her erkekle ne kadar az ya da çok olduğuna bakmadan ücret karşılığı cinsel ilişkiye girmek zorunda. Hiçbir kadın bunu reddedemez ve hiçbir erkek karısını bu birleşmeden alıkoyamaz."</p>

  <p>"Bu, Kral Nemrut'un da satılık kadınlardan istediğini seçmek için tüm tebaasıyla sıraya girmek zorunda olduğu anlamına mı geliyor?" diye sordum. Phat Tur zoraki gülümsedi, sonra başını iki yana salladı.</p>

  <p>"Kralın fermanına göre kadınlar güneş doğduğunda yerlerini almak zorunda, ama öğleden önce seçim yapmak için tapınağa sadece bir kişinin girmesine izin var. Bu kişinin kim olabileceğini tahmin edebileceğinden eminim." Komplocu bir edayla gülümsedi. "Öğlen vaktinden sonra diğer her Sümer vatandaşı, kalan kadınlar arasında tercihini yapmak üzere içeri girebilir."</p>

  <p>Tapınağın ön girişine ulaştığımızda ikindi vakti olmuştu. Kutsal alanın ana kapısından girmek için sırasının gelmesini bekleyen elli ya da daha fazla adamın olduğu bir kuyruk vardı. Kimi izinli asker ya da denizciydi; kimi hukukçu olduklarını gösteren beyaz takke giyiyordu; kimiyse doktorların üniforması olan kan kokulu siyah cüppeler giyinmişti. Kalanlar ise gencinden yaşlısına, soylusundan işçisine krallıktaki her sınıftan çeşit çeşit insanlardı.</p>

  <p>"Tanrıçanın rahipleri ve rahibeleri, yeşil cüppeleriyle ayırt edilir," diye izah etti Phat Tur. "İşte onlardan biri." Kapıdan geçip telaşla bize doğru gelen adamı işaret etti. "Adı Onyos, bize tapınağı gezdirmesi ve gizemlerini sana anlatması için ayarladım."</p>

  <p>Onyos bizi hürmetle selamladıktan sonra, ana kapı yanındaki duvara yerleşik parmaklıklı küçük bir kapıya götürdü. Biz yaklaşınca kapı içeriden açıldı, içinden geçerek tapınağın orta sahınına geldik.</p>

  <p>O kadar büyüktü ki tepemizdeki kemerli tavan karanlık ve gölgeler içinde kaybolmuş gibiydi. Tepeden tek bir ışık huzmesi geliyor, zeminin tam ortasındaki altın tanrıça heykelini aydınlatıyordu.</p>

  <p>"Tapınağın çatısında kocaman bir tunç ayna var." Phat Tur, sorumu önceden tahmin etmişti. "Tekerlekler üstüne kurulu; şafaktan akşam karanlığına kadar güneşin yolunu takip edecek şekilde on köle tarafından döndürülüyor ve ışığı heykelin üzerine yansıtıyor." Etki muhteşemdi. Işıl ışıl parıldayan heykelden dağılan ışık, orta sahın duvarlarına yansıyordu.</p>

  <p>"Duvar resimlerine dikkat ettin mi Lort Taita? Söylenilenlere göre onları yapmak, iki yüz sanatçının yirmi yılını almış."</p>

  <p>"Harikuladeler," diye istemeden de olsa taltif ettim. "Şimdiye dek ziyaret ettiğim hiçbir tapınakta bunlara denk bir şey görmedim, Firavun Mamose’nin mezar tapınağında bile." Mamose’nin kabrindeki duvar resimlerini ben tasarlamıştım, bu yüzden böylesi gülünç bir kıyaslama yaparken samimi değildim.</p>

  <p>"Temalar etkileyici, eminim sen de aynı fikirdesin?" Phat Tur, adeta sanat eserlerini kendisi yapmışçasına gururlanıyordu.</p>

  <p>"Tanrıça İştar’ın tüm hararetli tutkuları burada tasvir edilmiş."</p>

  <p>Resimleri bir bir gösteriyordu. "Savaş ... "</p>

  <p>Zırhlı birlikler, tapınağın yüksek duvarları boyunca savaş düzeninde ilerliyordu. Savaş arabaları arkalarında toz fırtınaları kopararak hücum ediyordu. Semayı atılan oklar kaplamıştı. Şehirler yanıyor, mülteciler sürüler halinde saldıran önünden kaçmaya çalışıyordu. Ağlayan kadınlar ölü çocuklarının cesetlerini havaya kaldırmış, fatihlerden merhamet diliyordu. Parlak tunç mahmuzlu devasa savaş gemileri, daha küçük gemileri mahmuzluyor, mürettebatını, her yanını su üstünde yüzen enkaz ve cesetler kaplamış denize savuruyordu. Savaş meydanının üzerinde tanrıça uçuyor, galipleri işaret ederek zaferi ayıplıyordu.</p>

  <p>"Savaş, aşk ve seks ... " Phat Tur diğer duvarları göstererek ağır ağır döndü; sonra dikkatimi elli cubit yukarımızdaki kemerli ve kubbeli tavana çekmek için hafifçe geriye eğildi. "Başka hiçbir mabette böylesi erotik ve zührevi sanat tasvirlerinin olduğunu hiç duymadım."</p>

  <p>Kollarını takip ettim. Baktığım her yerde ahlaksızca sarılıp kenetlenmiş boşalan kadın ve erkek tasvirleri; ya da devasa cinsel organlarını tanrıçanın bedenindeki deliklere sonuna kadar gömmüş birkaç tanrı resmi görüyordum. Fışkıran sperm ve şehvet suyu denizinde yüzen iştirakçiler, şehvetten anormal şekilde burulan vücutlarıyla sonsuza dek donup kalmış gibiydi.</p>

  <p>Hepsinin üstünde parıldayan beyaz kanatlarıyla İştar süzülüyor, başının üstünde ateşten bir haleyle diğerlerini daha coşkuyla yapmaya cesaretlendiriyordu.</p>

  <p>Phat Tur'la orta sahın içinde daire çizip dolaşıp bu abidevi eserleri tasavvur edip resme dökmek için yirmi yıl emek veren sözde iki yüz sanatçının hayal güçlerine hayret ediyorduk.</p>

  <p>Orta sahnın her duvarında belirli aralıklarla büyük odacıklar ya da gözler vardı. Bu ilavelerin saydığımda on dört tane olduklarını gördüm: orta sahnın her duvarında yedişer tane. Bu bölmelerin girişinde içerisini göremiyorduk, çünkü içerideki yataklara şaşkınlıkla gözlerini ayırmadan bakan hem kadın hem de erkekler yüzünden önleri insanlarla sıkış sıkıştı. Phat Tur'un içeride ne olduğunu sormamı beklediğini biliyordum, ama vakarımdan vazgeçmeyi kabul edemezdim. Sonunda yeşil cüppeli rehberimizle konuştu ve rahip, elindeki asayı girişte toplanan aylaklara sallayıp yüksek sesle, "Kral Nemrut'un şerefli misafirlerine yol açın!" diye bağırarak bizi en yakın bölmeye yanaştırmaya çalıştı. Kalabalık, yüzlerini asıp homurdanarak istemeye istemeye önümüzden çekiliyor, bir ön sıraya geçtiğimizde hemen arkamızdan tekrar toplanıyordu. Artık bulunduğumuz yerden odacığın içini engelsiz görebiliyorduk.</p>

  <p>Daire şeklindeki iç odanın duvarları boyunca yerleştirilen şiltelerin üzeri parlak renkli örme yün battaniyelerle örtülüydü.</p>

  <p>"Her birinde on dört yatakta on dört kadının olduğu on dört bölme. On dört, tüm bu hummalı faaliyetlerin adandığı tanrıça İştar’ın sihirli sayısıdır," diye açıkladı Phat Tur neşeyle. Tanrıça Hathor’a bağlı olduğunu ve diğer tüm ilahlara pek saygı duymadığını biliyordum.</p>

  <p>Odanın içine dikkatle bakıp söylediklerinin doğru olup olmadığını anlamak için kadınları saydım. Verdiği sayı doğruydu.</p>

  <p>Bununla birlikte sergilenen kadınlardan hiçbiri öyle aman aman çekici değildi. Hatta çoğu orta yaşlan geride bırakmış ve birkaçı düpedüz tiksindiriciydi. Bu durumu Phat Tur’a belirtince fikrime yürekten katıldı.</p>

  <p>"Kral Nemrut çoktan tüm genç ve güzel olanları seçti. Çömleğin kaymağını aldı ve daldaki en olgun kirazları topladı. Bu sefil yaratıklar da onun reddettikleri."</p>

  <p>Bakışlarımı tekrar odadaki kadınlara çevirdim. Bunlardan beşi, her biri kendi döşeğinde bağdaş kurmuş oturmaktaydı. Hepsinin de başında kırmızı güllerden taç vardı. Bu onların tek kıyafetiydi; onun dışında çırılçıplaklardı. Gözlerini yere dikmiş, sabırla bekliyorlardı.</p>

  <p>"Kırmızı gül, tanrıçanın çiçeğidir," diye taçları izah etti Phat Tur.</p>

  <p>Kalan dokuz döşek, çiçekli taçları bir kenara atılmış ve yine değişen derecelerde soyunuk erkeklerle rezil şekilde çiftleşen kadınlarla doluydu. Adamlar, hamle yaparken domuz gibi homurdanıyor, altlarındaki kadınlar dindar şevklerini olabildiğince alıp karşılık verirken tanrıçaya methiyeler sıralıyorlardı.</p>

  <p>Kabaran bir tiksintiyle izliyordum. Adamlardan biri aniden büyük bir zevk nöbetiyle kamburlaşıp, uzunca bir titremeyle altındaki dişi yaratığın üzerinden yana devrildi. Kadın hemen ayağa fırladı; döşeğin başına atılmış elbisesini alıp üstüne geçirdi.</p>

  <p>Sadece muhtemelen adamın ona verdiği küçük bakır bir sikkeyi adamın yüzüne fırlatmak için duraklayıp sonra sessizce ağlayarak girişteki büyülenmiş kalabalığı yara yara ilerledi ve tapınak kapılarının ötesindeki sokağa kendini attı.</p>

  <p>Arkamda duran denizciydi. Dirseğiyle beni kenara itip bölmeye girdi. Orada oturan taçlı kadınlardan birinin yanına gitti.</p>

  <p>"Seni tanrıçaya borcunu ödemeye çağırıyorum," diye meydan okuyup kadının kucağına bir sikke fırlatı. Kadın boş gözlerle başını kaldırıp ona bakarken adam çoktan fistanını kaldırıp boştaki eliyle canhıraş şekilde uzvunu tamamen uyarmaya koyulmuştu. Göbeği dışarı fırlamıştı ve orman gibi siyah kıllarla kaplıydı.</p>

  <p>Kadın yüzünü buruşturdu, başındaki çiçekli tacı çıkarıp sırtüstü döşeğe uzanarak bacaklarını açtı.</p>

  <p>Phat Tur'u kolundan çekip izdiham halindeki seyircilerin arasından çıkardım, sonra kararlı bir şekilde tapınak kapılarına doğru çekeledim.</p>

  <p>Sefil cücelerin, aslında oldukça güzel bir şeyin grotesk parodisi olmaktan öteye gitmeyen gösterisi, beni zevkten ziyade kasvete sürüklemişti.</p>
</body>
</html>
