<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p><span style="font-family: 'TR GALLERIA'; font-size: 2.5em; font-weight: bold; text-indent: 0em;">H</span>ayatın sona ermiş gibiydi. Yıllar boyu varlığımın başlıca sebebi olan ikili, sonsuza dek benden kopmuştu.</p>

  <p>Elçi Toran hamisi olduğum onlara ne kadar derinden bağlı olduğumu ve kaybımdan ötürü ne kadar acı verici yaralandığı mı biliyordu. Artık gerçek dostum olduğunu ispat etmişti. Minos toplumunun tuhaf karmaşası içinde bana yol gösterme sorumluluğunu üstüne alınıştı. Sarayın arkasındaki avluda bizi bekleyen bir araba ayarlamıştı. Arabayla dolambaçlı yollardan Knossos şehrinin yukarısında, dağ kenarına kurulmuş büyük bir köşke gidiyorduk. Burası, Mısır Sefareti, ben de elçisi olacaksın.</p>

  <p>Yol boyu tırmanırken Toran dikkatimi başka yöne çekip az da olsa beni avutmak için aşağımızda yayılan şehrin öne çıkan binalarını göstererek sohbet ediyordu. Bu binalar arasında, Yüce Minos'un ücra topraklara Uzanan imparatorluğunu bu sayede idare ettiği hükümet binaları kompleksi ve donanma karargahı da vardı.</p>

  <p>"Hükümetimizin başı, Yüce Minos tarafından atanan on lorttan oluşan Devlet Konseyi'dir. Görevleri ve sorumlulukları, tanrı Kronos’a ibadet etmekten ki tüm vatandaşlar için mecburidir, vergi ödemeye ki tercihe bağlı değildir, dek ulusal varlığımızın tüm cihetlerini içine alır." Toran yaptığı küçük şakaya kıkırdayarak güldü. "Diğer büyük vekillikler, Bahriye, Ticaret, Kara Kuvvetleri' dir."</p>

  <p>Kendimi zorlayarak kayıplarımın acısını içime gömerek bu değerli bilgilere odakladım. Hatta sohbete katılmayı bile başarmıştım.</p>

  <p>"Tüm dünya, diğer tüm milletlerinkini gölgede bırakan Minos filosunu elbette bilir, ama kayda değer bir kara ordunuzun olduğundan habersizdim."</p>

  <p>''Kara ordumuz, aşağı yukarı oldukça iyi eğitimli elli bin askerden oluşuyor," dedi Toran övünerek.</p>

  <p>"Horus aşkına, bu sizin toplam nüfusunuzun büyük bir bölümü olmalı." Hayret etmekten kendimi alamamıştım.</p>

  <p>"Tüm kıdemli subaylar Minos'tur, ama erler paralı askerdir.</p>

  <p>Nüfusumuzun büyük bölümü becerikli işçilerden oluşur, askerlerden değil"</p>

  <p>"Şimdi anlıyorum." Bu bilgi beni oldukça etkilemişti. "Ve eminim eşsiz gemi filonuz bu askerleri en çok gerek duyuldukları yer neresi olursa olsun çok hızlı nakledebilir."</p>

  <p>Toran, tüm kıdemli askeri personelin isimlerini ve sorumluluklarımı bana sıraladı. Sonra bu güçlü adamların her birinin güçlü ve zayıf yönlerini anlatı. "Bazıları kabiliyetli ve uzak görüşlü askerlerdir, ama diğerlerinin çoğu sadece kendi keseleri, karınları ve bacaklarının arası kadar uzağı görebilir."</p>

  <p>Ne var ki Toran’a Yüce Minos ve altın maskenin ardında ne olduğuyla ilgili daha fazla bilgi öğrenmek için soru sormaya çalıştığımda ürkek taylar gibi tırsıyor, açık bir uyarıyla konuya girmiyordu.</p>

  <p>"Yüce Minos'un şahsiyetini tartışmak, majestelerine karşı işlenmiş, ölüm cez.ası gerektiren büyük bir suçtur. Onun, ulusumuzun ruhunun tecessüm etmiş hali olduğunu bilmek senin için yeterlidir. Bu defalık o soruyu sormanı cehaletine veriyorum, ama bu uyarımı ciddiye almanı şiddetle öneririm Taita."</p>

  <p>Dağın kayalık yamaçlarının etrafından dönerken ikimiz de derin, ürkek bir sessizliğe daldık, sonra birdenbire karşımıza emrime verilen ikametgahım çıktı. Büyük bir binaydı, ama şimdiye dek gördüklerim gibi kasvetli ve çirkindi. Duygusuz gri taş duvarlara renk katacak bir bahçesi yoktu. Bunun yerine sadece bir asma çardağıyla etrafı çevriliydi.</p>

  <p>Ev hizmetkarlarım beni karşılamak üzere ana kapının önünde sıraya dizilmişti; gerçi karşılamaları da tıpkı arkalarındaki duvar gibi iç karartıcıydı.</p>

  <p>''Elbette hepsi köle," dedi Toran irticalen. "Hepsinin de dilleri ve ses telleri alınmıştır, yani boş boş lakırtılarla canını sıkamayacaklar."</p>

  <p>Ben de onlardan ilginç ve önemli bir şey duyamayacağım, diye geçirdim aklımdan; ancak itirazımı dillendirmedim.</p>

  <p>"Bu Bessus, baş kahyan." İriyarı, haydut tipli, ancak yüzünde hoş bir tebessüm olan adamı işaret etti. "Kıptice anlar, ama bariz sebeplerden ötürü konuşamaz. İhtiyacınız olan her şeyi ondan isteyebilirsiniz."</p>

  <p>Toran önüme geçip enerjik biçimde yeni evimi gezdirmeye başladı. Odalar geniş, ama sadeydi. Şahsi eşyalarım ve yedek kıyafetlerim, biz gelmeden önce limandan buraya gönderilmişti. Bohçalardan çıkarılıp yıkanmış, düzgünce yerleştirilmişlerdi.</p>

  <p>Yatak odanın bitişiğinde raflarında yüzden fazla büyük tomarın olduğu bir kütüphane vardı.</p>

  <p>''Bu, Minos İmparatorluğu'nun eksiksiz tarihi, büyük bölümü tarafımca yazıldı. Öğretici bulacağını umarım." Toran sonra odanın ortasındaki yazı sehpasını işaret etti "Orada ayrıcalıklı kullanımınız için mükemmel kalitede mürekkepler, fırçalar ve boş papirüs tomarları var. Mektuplarınızın dünyanın istediğiniz yerine ulaştırılmasını ayarlayabilirim."</p>

  <p>"Çok naziksin Toran." Tebessüm eden yüz ifadesiyle ona teşekkür ettim; ama önerisini değerlendirip içten içe sessizce gülümsedim. Muhtemelen ancak kendin için temize çekilmiş kopyalarını aldıktan sonra. Arkadaşlığının ve nezaketinin bir sınırı olduğunu anlıyordum.</p>

  <p>"Mahzende elli amfora dolusu iyi şarap var," diye devam etti.</p>

  <p>"Boşalır boşalmaz yenileri getirilecek. Her sabah limandan taze balık ve et gönderilecek. İki aşçı da mükemmel; kendi tecrübelerimden biliyorum. Senin için bilhassa seçtim."</p>

  <p>Dışarı çıkıp at ahırının avlusuna geçtik. Baş seyis önümde yere kapandı. Çıplak sırtında taze kamçı izleri görülebiliyordu.</p>

  <p>"Ayağa kalk ahbap!" Cana yakın ses tonumla gerçek hislerimi sakladım. Eskiden köle olduğum zamanlardan kırbacın tadını gayet iyi hatırlıyordum. "Adın ne?" Kendini zorlayarak boğazından gurultular çıkararak cevapladı. Neşeli, küçük biriydi. Giritli olmadığı besbelliydi.</p>

  <p>"Vaaga?" diye çıkarttığı sesi tekrarladım. Kahkahayla karışık hırıltılar çıkardı. "Pekala Vaaga, atlarını göster bakalım." Boş gırtlağından anlamsız ama coşkulu sesler çıkararak önümden koşarak ahıra gitti.</p>

  <p>Ahırların arkasındaki küçük otlakta sekiz güzel binek vardı.</p>

  <p>Vaaga ıslık çalınca hepsi keyifle hafifçe kişneyerek hemen yanına toplandı. Seyis, belinde asılı deri keseden çıkardığı küçük pişmiş mısır ekmeğiyle her birini yemledi. Şayet atlar ona güveniyorsa o halde ben de aynını yapabileceğime, en azından yanıldığımı kanıtlayana dek, karar verdim. Atlar genelde keskin bir muhakeme sergilerdi.</p>

  <p>"Çok yakında güney kıyısındaki Krimad'a at süreceğim. Bana yolu göstermen gerekecek. Yolu biliyor musun?" Vaaga, emin bir şekilde başını salladı. "O halde hazırlıklı ol," diye uyardım. "Sana çok az mühlet vereceğim ve sert süreceğiz." Sırıttı. Görünüşe göre aramızda bir uyum oluşmaya başlamıştı.</p>
</body>
</html>
