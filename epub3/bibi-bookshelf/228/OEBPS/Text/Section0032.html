<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p><span style="font-family: 'TR GALLERIA'; font-size: 2.5em; font-weight: bold; text-indent: 0em;">U</span>r'daki zigguratta sadece on iki gece daha kaldık. O zamana dek Tehuti çektiği azabın acısını atlatmış, eski güzelliğine kavuşmuştu.</p>

  <p>Son sabah Lort Remrem'le birlikte atlarımıza binip şehir kapılarına doğru gittik. Kervanımız, surların hemen dışında çadır kurmuştu. Çadırlar sökülmüş, yük hayvanları tamamen yüklenmiş ve grubumuz uzun Babil yolculuğunun kısa ve son ayağı için yola çıkmaya hazırdı.</p>

  <p>Remrem’in muhafızı efendisini karşılamak için hazırdı. Lordu sıcak biçimde uğurladım. Remrem, iyi bir asker ve beyefendiydi; ama onunla gidilen bir cubit, insana bir fersah gibi geliyordu.</p>

  <p>Onunla geçen bir saat bir ay gibiydi. Onu gönderdiğim için sevinçliydim.</p>

  <p>Etrafındaki subaylarla birlikte kervanın başındaki yerini almasını bekledim. Sağ kolunu kaldırdığında ilerleme emri veren borazanlar öttü. Davullar çalmaya başladı; ilerlemeye başladılar.</p>

  <p>Atımı çevirip üzerimden yük kalkmışçasına Ur'a doğru sürmeye başladım.</p>

  <p>Nehre indiğimde prenseslerim maiyetleriyle birlikte rıhtımda beklemekteydi. Phat Tur'un el koyduğu mavnalar, nehrin ortasında demirliydiler. Güverteleri rengarenk bayraklarla süslenmişti.</p>

  <p>Atımdan iner inmez iki prensesi kucakladım; baştaki mavna çapa çekip yüklemenin başlaması için rıhtıma yanaştı.</p>

  <p>Phat Tur, her zamanki gibi mürettebatı gayet verimli organize etmişti. Prenseslerin ellerinden tutarak gemiye bindirdi ve baştaki mavnanın kıçına kurdurduğu güneşliğin altındaki divana kadar geçirdi. Miçolar onlara, altın kadehlerde, Zagros Dağları’nın doruklarından, özel olarak yalıtılmış kutularda hızlı at arabalarıyla getirilmiş buzlarla soğutulmuş ballı şerbet ikram ettiler. Kızlar daha önce hiç böyle tatlı ve serin bir şey tatmamışlardı; şaşkınlık ve keyifle acayip sesler çıkartıyorlardı.</p>

  <p>Hafif meltem yelkenleri doldurmuş, kürekçilerin yerlerini almasıyla mavna kudretli nehir boyu hızlanmaya başlamıştı. Açık güvertede müzisyenler şarkı söylüyor, palyaçolar ve hokkabazlar numaralarını sergiliyordu. Bekatha’nın bao tahtasında beni alt etmesine izin verdim ve Zaras, Tehuti'yi eğlendirmek için son şiirini okudu. Bu mısralar, çarpışan birlikler ve ölümüne savaşlarla ilgili okuduğu şiirin belirlediği çıtaya çıkamamıştı. Bu defa, en azından bir hanedan mensubu dinleyicisini gözyaşlarına boğan, ama benim istifimi bozmadan bir an evvel bitmesini istediğim kırık kalpler ve karşılıksız tutkularla ilgiliydi.</p>

  <p>Prensesleri eğlendirmekle meşgul olmadığımızda Phat Tur'la birlikte, Kral Nemrut'un lejyonlarının ve savaş arabalarının komutalarını en iyi nasıl ele geçirebileceğimize dair planlar yaptık.</p>

  <p>Lort Remrem’in müzakerelerimizi yavaşlatması olmayınca ikimiz, mavnamız nehirdeki son kıvrımı dönüp Babil’in ihtişamı gözümüzün önüne serilmeden çok önce bu planların üstünden geçip, düzelterek nihai şeklini verebilmiştik.</p>
</body>
</html>
