<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p><span style="font-family: 'TR GALLERIA'; font-size: 2.5em; font-weight: bold; text-indent: 0em;">B</span>u&nbsp; dönemde karşı karşıya kaldığım diğer sorunlardan biri de Dimyat'taki Minos kalesinden Firavun Tamose'ye getirdiğim&nbsp; hazinenin kullanımıydı.</p>

  <p>Firavun, parayı, halkının refahı için kullanmaya başlamak için sabırsızlanmaktaydı. Ulusun borcunu, üzerlerinde Girit hükümdarı Yüce Minos'un damgasını taşıyan gümüş külçeleriyle ödemekten onu alıkoymak zorundaydım.</p>

  <p>"Yüce firavunum, biricik Mısır'ımızın her şehrinde Minos casusları olduğunun siz de ben de farkındayız," diye belirttim.</p>

  <p>"Teb'deki her meyhanenin, her çarşının Girit boğası damgası taşıyan gümüş külçelerle kaynadığı haberini Girit'e ulaştırmaları sadece an meselesi olacaktır."</p>

  <p>"Bana söylediğin, şuradaki hazineme doldurduğum külçeleri asla kullanamayacağım mı?" Çenesiyle Nil’in diğer tarafındaki babasının mezarını işaret etti. "Sırf Minos varlığından haberdar olmasın diye?" Ses tonu sertti ve yüzünde öfkeli bir ifade vardı.</p>

  <p>"Beni mazur görün yüce firavunum. Siz bu ulusun babasısınız. Hazine sizin malınız ve arzu ettiğinizde onu kullanmak sizin tasarrufunuz. Bununla birlikte hiçbir insanoğlunun, bilhassa da Yüce Minos'un gümüşü asla tanıyamaması için görünüşünü değiştirmeliyiz."</p>

  <p>"Bunu nasıl başaracağız Taita?" Biraz olsun yatışmıştı. Hiç değilse yüzüme tekrar daha arkadaşça ve ilgili bir ifadeyle bakıyordu.</p>

  <p>"Külçeleri her biri aynı ağırlıkta çok daha küçük parçalara bölmemiz gerekiyor; şuna yarım deben diyelim. Her birinin üzerinde sizin yüce başınızın resmi olabilir."</p>

  <p>"Hımmm!" diye mırıldandı. Parçaların üzerinde kendi resminin olması fikrini seveceğini biliyordum. "Bunlara ne ad verelim, gümüş parçacıklarıma ne diyelim Tata?"</p>

  <p>"Şüphesiz firavun benimkinden daha iyi bir isim düşünecektir, ama benim aklımda, gümüş mem olarak bilinmeleri gerektiği şeklinde öylesine bir fikir vardı."</p>

  <p>Keyifle gülümsedi. "Bence bu isim gayet münasip Tata. Şimdi benim gümüş memlerimin diğer tarafına, başımın karşı yanına hangi mührü basacağımız konusu kaldı."</p>

  <p>"Şüphesiz buna firavun karar verir." Başımı eğip bakışlarından kaçtım.</p>

  <p>"Şüphesiz ben karar veririm," diye teyit etti. "Ama bir önerin var ve bunu söylemek için can alıyorsun. Bunu anlayabiliyorum."</p>

  <p>Omuz silktim. "Doğduğunuz andan beri birlikteyiz majesteleri."</p>

  <p>"Evet. Horus biliyor ya bunu senden yeterince sık duydum.</p>

  <p>Yaptığım ilk işin üzerine işemek olduğunu her anlattığında hep keşke daha uzun ve çok işeseydim diye düşünmüşümdür."</p>

  <p>Söylediklerinin son kısmını duymamış gibi yaptım. "Daima tam arkanızda olmuşumdur, inançla ve sadakatle. Bu geleneği sürdürmek münasip olur." Durdum, ama devam etmemi istedi.</p>

  <p>"Devam et! Gerçi bu konuşmanın nereye gittiğini görebiliyorum."</p>

  <p>"Belki -belkiyi tüm alçakgönüllülüğümle söylüyorum belki de firavunumuz, gümüş meminin arka yüzüne yaralı şahin resminin konulmasını emretmeyi uygun görür." Önerimi bitirmemle kahkahayı patlatması bir oldu.</p>

  <p>"Beni hiç hayal kırıklığına uğratmadın Tata. Ta en başından beri her şeyi düşünmüşsün. Kırık kanatlı yaralı şahin benim şahsi hiyeroglifim."</p>

  <p>Firavunun himayesinde ve kesin gizlilik kaydıyla bu sikkeleri üretmek için Mamose’nin mezarı civarında bir darphane kurdum.</p>

  <p>Sikke, bu gümüş parçalarını belirtmek için benim tasarladığım yeni bir sözcüktü.</p>

  <p>Sikke basımı, biricik Mısır'ımızın refahını ve gelişimini fevkalade yukarılara taşıyan başarılarımdan bir başkasıydı. Günümüzde düzgünce işleyen para sistemi, idarenin ve ekonominin hayati araçlarından biri halini almıştı. Bu, Mısır'ıma armağanlarımdan yalnızca biri ve ayrıca daima dünyanın en mümtaz milleti olmamızın başlıca nedenlerindendi. Diğer milletler bizi taklit etmiş olmasına karşın günümüzde gümüş mem artık dünyanın her ülkesinde tanınan ve seve seve kabul edilen sikkeydi.</p>

  <p>Firavun, ısrarlarımla babasının mezarının adını "Kraliyet Darphanesi" olarak değiştirdi; böylelikle bu yerden ölümün ve defnin korkutucu izlerini siliniş oldu. Bunu yaptıktan sonra beni bu kurumun idarecisi olarak atadı; dolayısıyla tüm diğer vazifelerime ve sorumluluklarıma bir yenisini daha eklemiş oldu. Bununla birlikte görev verildiğinde ben asla şikayet etmezdim.</p>

  <p>Yeni idareci yetkilerimle yaptığım ilk işlerden birisi, Zaras’ı, Kraliyet Darphanesi ve Hazinesi Muhafızı olarak tayin etmek oldu. Bu vazifeyi yerine getirirken ona yardımcı olması için firavunu, Zaras’ın emrine bir müfreze muhafız vermeye razı ettim.</p>

  <p>Elbette ki Zaras böylelikle tamamen benim emrim altına girmiş oldu.</p>

  <p>Prenses Tehuti, Zaras’ı elmas yüzüğünü incelemeye mecbur etmek için o kurnazlığı icat ettiğinden ve böylelikle niyetini bana açık ettikten sonra Zaras’ı Nil’in batı kıyısında izole tutmaya bilhassa özen göstermiştim. Canım prensesim aklına bir şeyi iyiden iyiye koyduktan sonra, dikkatini başka yöne çekmenin ya da caydırmanın imkansız olmasa da fazlasıyla çetin olduğunu biliyordum.</p>

  <p>Aklıma gelen tek çıkar yol, prensesin kaçınılmaz kaderini ayrıntılarıyla planlayana dek onunla Zaras arasında olabilecek herhangi bir bağlantıyı kesmekti. Bu kader hiç kuşkusuz onun, ne kadar hoş ve kafasının dengi olursa olsun bir oyuncak veya ordu gerisindeki sıradan bir askerle değil, dünyanın en kudretli askeri şahsiyetinin kansı ve kraliçesi olmasıydı.</p>

  <p>Bizim için tam bir muamma olan Yüce Minos hakkında bildiğim birkaç gerçekten birisi, hanedan kanından güzel kadınlan yeğlediğiydi. Tamamen dürüst olmak gerekirse bu bile kanıtlanmış bir gerçek değildi. Sadece aksi ispat edilemeyecek kadar çok sık tekrarlanmış bir şayiaydı.</p>

  <p>Her şeye rağmen bu müphem ancak her şeye muktedir şahsiyetin küçük prenseslerimin ikisini de karşı konulamaz bulacağına ve onlar vasıtasıyla Minosluyu istediğim gibi ve biricik Mısır'ımızın yüce menfaatlerine göre yönlendireceğime emindim.</p>

  <p>Tehuti’nin tahta oturmak ve memleketini barbarlardan kurtarmaktan daha büyük bir onuru ve daha önemli bir vazifeyi istemeyeceğini düşünerek kendimi teselli ediyordum. Bunu gerçekleştirdiğinde, çok geçmeden Zaras'a olan abes sevdasını bir kenara bırakacaktı.</p>

  <p>Ancak bu esnada saygıdeğer genç adamı, burun deliklerinde azgın küçük bir fahişenin kokusu olan köpek gibi haremin çevresinde koklayarak gezinmek için nehrin karşı tarafına geçmeye çok az hatta hiç fersatı olmayacak biçimde sınırlandırmak zorunda kalacak hm.</p>
</body>
</html>
