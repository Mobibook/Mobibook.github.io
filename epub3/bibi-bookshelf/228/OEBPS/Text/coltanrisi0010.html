<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p style="text-indent: 16px;"><span style="font-family: 'TR GALLERIA'; font-size: 2.5em; font-weight: bold; text-indent: 0em;">Z</span>aras’ın gelmesi bir saat daha sürmüştü. Bedevi haydut çetesi o zamana dek ufkun parıltısı ve tozları arasında gözden kaybolmuştu. Genelde hislerimi tamamen kontrol eden biriydim.</p>

  <p>Felaketle, trajediyle karşı karşıya kaldığımda sakin ve dingin kalabilirdim. Bunu derken, şehirlerin yağmalanmasını, orduların katledilmesini ve buna benzer daha küçük felaketleri kastediyorum.</p>

  <p>Ancak Tehuti’nin kaybıyla kendimi birden kabaran, sarsıcı ve aciz bir öfkenin pençesinde buldum. Ne kadar beklemek zorunda kalırsam kalayım duygularım o kadar kaynıyor, kabarıyordu.</p>

  <p>Zaras’ın peşimden uçurumu tırmanmaya gönderdiği adamlar hiddetimin ilk kurbanları oldular. Öfkeden kudurmuş halde çok geç kaldıkları ve bir işe yaramadıkları için onları suçladım.</p>

  <p>Onları korkaklıkla ve yardımlarına ihtiyacım olduğunda kasten ağırdan almakla itham ettim.</p>

  <p>Nihayet katmanlı kayaç duvarın üst kıyısı boyunca yaklaşan Zaras’ın develerini fark ettiğimde artık kendimi bir saniye bile zapt edemedim. Onlara doğru koşmaya başladım. Hala duyma mesafesinin ötesinde olmalarına karşın onlara acele etmeleri için bağırıyordum.</p>

  <p>Ne var ki yüzündeki ifadeyi görebileceğim kadar yakına geldiğinde, üzüntüsünün benimkine denk, hatta muhtemelen çok daha fazla olduğunu fark edebildim. Benim ona acele etmesi için acı acı ve canhıraş şekilde bağırdığımdan çok daha yüksek sesle Tehuti’nin nerede olduğunu ve hayatta olup olmadığını söylemem için yalvarıyordu.</p>

  <p>İşte o an, bu iki genci saran karasevdanın lakayt ve geçici bir şey olmadığını anladım. Bu benim, Tehuti’nin annesi, Kraliçe Lostris’e beslediğim aynı asil ve masum tutkuydu. Tehuti'yi kaybetmenin Zaras'a verdiği ıstırabın, bir zamanlar prensesin annesini kaybettiğimde benim hissettiğim kadar kahredici olduğunu anlayabiliyordum.</p>

  <p>O anda üçümüz için dünyanın tamamen değiştiği gerçeğinin de farkına vardım.</p>
</body>
</html>
