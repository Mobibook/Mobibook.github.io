<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p><span style="font-family: 'TR GALLERIA'; font-size: 2.5em; font-weight: bold; text-indent: 0em;">H</span>ayatımda yalnızca birkaç defa şaşkınlıktan tamamen donakaldığım anlardan biriydi. Şehrin, delicesine abartılmış olduğunu düşünüp dikkate almadığım tasvirlerinin aslında fazlasıyla küçük gösterilmiş ve ihtiyatlı olduklarını ilk bakışta anladım.</p>

  <p>Yüz kapılı güzel şehir, sevgili Teb'im, nehrin iki yakası boyunca uzanan bu ışıldayan şehirle kıyaslandığında mütevazı bir köy gibi kalırdı. Abidelerin pek çoğunu daha önce gördüğüm çizimlerden ve eskizlerden hatırlıyordum. Ne var ki bu muazzam eserlerin papirüs tomarları üstündeki tasvirleri, koca Orta Deniz’i bir kova dolusu tuzlu su olarak tasvir etme çabası gibi yetersiz ve beyhudeydi.</p>

  <p>Güney kıyısına Marduk'un sarayı hakimdi. Baştan aşağı parıldayan beyaz mermerden inşa edilmişti. Phat Tur, mavnanın pruvasında hemen yanımda durup gözlerimin inanamadıklarını bana teyit ediyordu.</p>

  <p>"Sarayın ön cephesi doğudan batıya yarım fersah uzunluğunda ve firavunun Teb' deki sarayından üç katı yüksekliğinde."</p>

  <p>Şaşkınlığım ona ayrı bir keyif veriyor gibiydi. "Nehrin kuzey kıyısında saraya bakanlar Asma Bahçeleri. Marduk, bahçeleri, sarayının her balkonu ve her penceresi bu görkemli manzaranın tadını çıkarabilsin diye oraya kurdurdu."</p>

  <p>Bahçeler, ona bakan saraydan kat kat daha yüksek bir dizi açık kemerden oluşmaktaydı. Kral Marduk'un mimarlarının dehası, asmaların toprak üstünde durmayıp, mucizevi biçimde gökyüzünden sarkıyorlarmış yanılsamasını oluşturmasıydı. Asmalar, nehrin karşı kıyısındaki saraydan bakan birinin, kemerlerini orman gibi kaplayan her bir ağacı ve bitkiyi tamamen görebilecek biçimde belli bir açıyla meyilliydi.</p>

  <p>Firavunun bana, Nil kıyısındaki Mechir mülkünü bağışlamasından bu yana bitki yetiştiriciliğine karşı olan hayranlığım, saplantı halini almıştı. Gökyüzündeki bu harikulade bahçe, benim verimli arazilerimin hepsinin gözümde kıymetsiz görünmesine neden olmuştu.</p>

  <p>"Ağaçları ve tüm yeşil şeyleri severim. Kalbimi hoşnut edip ruhumu aydınlatıyorlar," dedim Phat Tur’a, gökyüzünden asılan bahçelere doğru bakarken.</p>

  <p>"Kral Marduk da bitkileri senin kadar seviyordu muhtemelen. Amacını gerçekleştirmek için halkını fakirleştirdi."</p>

  <p>Konuyu değiştirmenin ihtiyatlı olacağını düşündüm. Develerimin heybelerindeki büyük gümüş hazinesinden elçinin haberi yoktu. Ağzımdan çıkacak tedbirsiz tek bir kelime, hazinenin varlığı konusunda Kral Nemrut'un kulağına gidebilirdi ve tüm hükümdarlar özünde haydut ve külçeler konusunda pisboğazdı.</p>

  <p>Nemrut'un bir istisna olduğuna inanmam için de sebep yoktu.</p>

  <p>"O ağaçlara nasıl su ulaştırıyorlar?" diye sordum Phat Tur’a.</p>

  <p>"Kral Marduk'un mühendisleri şu su çarklarını tasarladı."</p>

  <p>Nehrin yüzeyinden, bahçelerin üst kemerindeki en yüksek noktaya yükselen tunç sütunları parmağıyla gösterdi. Biraz daha dikkatle bunları incelediğimde sütunların ağır ağır dönen içi boş borular olduklarını gördüm.</p>

  <p>Merak etmiştim. "Onları ne döndürüyor?"</p>

  <p>"Senin de görebileceğin gibi tepelerinde yel değirmenleri var.</p>

  <p>Nehir yüzeyinin altında da su çarkı pompalan," diye açıkladı Phat Tur. "Nehir akıntısı boruların içindeki çarkları çeviriyor. Dönen çarklar aldığı suyu yukarıya, borunun tepesine kaldırıyor."</p>

  <p>Parmağıyla yukarıyı gösterdi. "Orada! Görebiliyor musun?"</p>

  <p>Gözlerimi kısıp dikkatle yukarıya doğru bakınca, nehir suyunun boruların üstteki ucundan çağlayarak su kanallarına döküldüğünü, oradan da aşağıdaki kemerlerin her bölümüne taşındığını gördüm. Tüm güzel fikirler gibi çok basitti. Bunu düşünemediğim için kendi kendime hayıflandım. Mechir mülküme döner dönmez esas projem bu fikri uygulamak olacaktı. Arazilerimdeki üretimi, humus ve gübreyle tanıştırarak dört katına çıkarmıştım. Tarlalarımı sulamak için bunun gibi çarkları kullanarak üretimi ikiye katlayabilirdim. Elbette Teb'deki herkese bu icadın şahsıma ait olmadığını söylemeye gerek yoktu. Mısır'daki herkes dehamı istisnai olarak görmekteydi. Onları hayal kırıklığına uğratamazdım.</p>

  <p>"Bahçelerin ötesindeki şu büyük bina ne?" Basra Körfezi'nden rüzgarla sürüklenerek gelen bulutların altını kazıyacakmış gibi görünen yüksek taş kuleyi gösterdim.</p>

  <p>"Orası, tanrıça İştar'a adanan, Bulut Kulesi olarak da bilinen Babil Kulesi. Orayı da Kral Marduk inşa ettirdi. Kendini tanrı mertebesine yükselttikten sonra yapımına başladı. Tanrıça İştar'la evlenmek istiyordu. Taita, senin de bildiğin gibi, İştar aşk, seks ve savaşta zafer tanrıçasıdır. Bunlar, Marduk tarafından bizzat el üstünde tutulan ve rağbet gören temel prensiplerdi. Bu kulenin yapılmasını, İştar’ı zenginliği ve kudretiyle etkilemek ve tanrıçayı onunla evlenebileceği kulenin tepesine inmeye cezp etmek için emretmişti. Daha sonra ikisi, karıkoca olarak tüm yaratılmışlara hükmedeceklerdi. İkisi adına da üzücü bir şekilde kule, planlanan yüksekliği üç yüz cubite ulaşmadan önce Marduk öldü. Böylece İştar dünyaya inmenin cazibesine karşı koyabildi." Phat Tur, kendi kendine kaderin cilvesine gülüyordu; ben de tebessümle karşılık verdim.</p>

  <p>"Artık Marduk'un işine yaramayan kule şimdi ne durumda?"</p>

  <p>"Marduk orayı, birazdan tanışacağın oğluna, şimdiki kral Nemrut’a miras bıraktı. Ancak babasının, İştar’ı ilahi ikametgahından yeryüzüne inmeye cezp etme planını Nemrut'un devam ettirmeye ne parası ne de isteği var."</p>

  <p>"Adamların Nemrut'tan, Zagros Dağları'nda yüz büyük yaban öküzü ve yüz aslam aşkın leşi olan Büyük Avcı olarak söz ettiklerini işittim," diye belirttim. "Eğer öylesine büyük bir avcıysa, büyük bir kadın tutkunu da olamaz mı? O zaman bir tanrıçayla birleşme fırsatım neden tepsin?"</p>

  <p>"Bence onu yatağında bir tanrıçayı misafir etmekten daha çok keyiflendirecek başka bir şey olamaz. Kudretli bir avcı olduğu kadar hayret verici cinsel iştahıyla da meşhur. Hazinesindeki muhteviyatın, cinsel organı kadar uzağa ulaşmıyor olması muazzam bir utanç kaynağı."</p>

  <p>Phat Tur'un koluna girip diğer tarafa, Kral Nemrut'un sarayını daha iyi gören teknenin iskele tarafına götürdüm. Binanın büyüklüğü ve azameti beni bir süre kendine adeta esir etti; sonra bakışlarım daha yukarıya kaçıp, sarayın yam boyunca uzanan nehir kıyısındaki ziggurata denk geldi.</p>

  <p>Burası başka bir büyük binaydı. Fırat’a ilk vardığımızda kaldığımız Kaidelilerin Ur kentindeki ziggurattan dört beş kat daha büyüktü. Onun aksine piramit şeklinde değil, daire biçimindeydi.</p>

  <p>Taraçası, zeminden tepeye kadar ana binanın çevresinde aralıksız bir spiral şeklinde yükselmekteydi.</p>

  <p>Phat Tur, dikkatimin şimdi bu yapıya odaklandığım görünce anlatmaya başladı. "O, İştar Kulesi; Tanrıça Kulesi'yle karıştırma.</p>

  <p>Harikulade bir yerdir. Duvarları içinde gerçekleşen merasimleri sana tarif edemem. İlk fırsatta seni oraya götürüp kendi gözlerinle görmeni sağlamak boynumun borcu."</p>

  <p>"Merakımı uyandırdın Phat Tur."</p>

  <p>"Merak ettiğine değecek." Esrarengiz biçimde gülümsedi.</p>

  <p>Sonra ötede, saray duvarlarının aşağısındaki taş iskelede toplanmış gösterişli kıyafetler giyinmiş kalabalığı işaret etti.</p>

  <p>"Başmabeyinci Lort Tuggarta ve Kral Nemrut'un sarayındaki diğer üst düzey soylular firavunun elçisi ve şahin mührünün taşıyıcısı olarak seni karşılamak için orada toplanmışlar. Bu, fevkalade bir saygı gösterisi. Majesteleri bizzat, seni sarayın taht salonunda kabul etmek için bekliyor olacak."</p>

  <p>Aceleyle iki prensesimin çevresini köleler ve hizmetkarların sardığı güvertenin arka tarafına gittim. Kabul komitesi iskeleden bizi izlediği için prensesleri derin bir hürmetle başımı eğerek selamladım, ama aynı zamanda kızlara fısıldayarak onlardan kendilerine yakışır biçimde, Mısır firavun sarayının temsilcileri olduklarını unutmadan davranmalarını beklediğimi söyledim. Sonra Phat Tur'u da yanıma alarak kızların arkasında yerimi aldım.</p>

  <p>Kürekçiler tekneyi ağır ağır iskeleye yanaştırdıkları için bizi karşılamak için bekleyen Sümer asilzadelerini inceleme fırsatı bulmuştum.</p>

  <p>Gözüme ilk çarpan aşina olduğum her millette olduğu gibi kadınların, hatta yaşlıcalarının bile, karşı cinslerine kıyasla daha güzel ve çekici olduklarıydı. Esmer tenleri parlak ve lekesizdi. İstisnasız hepsinin saçı gece gibi kapkaraydı. Yaban eriği şeklindeki gözleri büyüleyici biçimde boyalıydı. Gençleri dahi yaradılıştan vakar sahibiydi.</p>

  <p>Erkeklerin çoğu uzundu ve sert yüz hatları vardı. Burunları çıkık ve sivriydi. Siyah saçları omuzlarına kadar uzanmış ve ince buklelerle kıvrılmıştı. Uzun sakalları heykel gibi yontulmuşçasına dalgalarla bel hizalarına kadar sarkıyordu. Hem kadınların hem de erkeklerin giyindikleri ayak bileklerine kadar elbiseler, şık desenli yünden yapılmıştı.</p>

  <p>Bunların asil, savaşçı ve heybetli insanlar oldukları gerçeğinde en ufak bir kuşku yoktu.</p>

  <p>Taş iskeleden teknemizin güvertesine gayet şık bir şekilde süslenmiş güverte iskelesi indirildi. Karaya çıkınca Lort Tuggarta tarafından karşılandık. Phat Tur, tercümanımız olarak görev yapıyordu. Mütevazı biçimde arka planda kalmıştım. Ev sahiplerimizin dillerine en ince ayrıntısına kadar hakim olduğum ger çeğinden haberdar olmalarını istemiyordum. Önümüzde zorlu müzakereler olduğunun farkındaydım ve mümkün olan tüm avantajlarımdan faydalanacaktım.</p>

  <p>Başında Lort Tuggarta’nın olduğunu görkemli bir merasim alayıyla iskeleden saraydaki taht salonuna ilerledik. Burası kocaman, yüksek kemerli tavanlı bir odaydı. Duvarlarda savaş meydanlarındaki ya da av alanlarındaki zaferler asılıydı. Bu görüntü bile Kral Nemrut'un, söylentilerde ve dedikodularda ona atfedilen öldürdüğü yüz aslan ve yüz yaban öküzü sayısını hayli aştığından emin olmam için yeterliydi. Taht salonunun atmosferi, kötü kurutulmuş hayvan postu ve kafası kokusundan yıkanmamış, terli insan kokusu arasında kademe kademe değişiyordu. Phat Tur, Sümerlerin yıkanmayı sağlık için çok tehlikeli olarak gördükleri konusunda beni uyarmıştı.</p>

  <p>Kral Nemrut, yarı kıymetli taşlarla kakmalı beyaz mermer kaide üzerine kurulu altın ve fildişi tahtından ayağa kalktığında, en uzun boylu tebaasını bile gölgede bıraktığını gördüm. Omuzları geniş, kolları ziyadesiyle kaslıydı. Sağ elini kaldırıp, selamlamak için mücevherlerle dolu parmaklarını açınca elinin büyük ihtimalle kafamı içine alacak kadar büyük olduğunu düşündüm. Yukarıdan iki prensesime kara gözlerinde beliren şehvet kıvılcımıyla baktı; o anda sadece muazzam bir avcı değil aynı zamanda eşit derecede şehvet düşkünü olduğunu anladım.</p>

  <p>Sonraki bir saati tercümanlarımız vasıtasıyla karşılıklı basmakalıp ve samimiyetsiz iltifatlarla ve iyi dileklerle geçirdik. Daha sonra Kral Nemrut ayrıldı ve bizlere de misafirliğimiz süresince saray civarında bize tahsis edilen ikametgahlarımız gösterildi.</p>

  <p>Ev sahiplerimizin önemimi ve konumumu idrak etmiş olmaları ve benim için ayırdıkları kalacak yerle bu gerçeği ortaya koymuş olduklarını görmek hoşuma gitmişti. Burası, nehre ve sarayın yanındaki İştar Tapınağı' na tepeden bakan geniş ve havadar odalardı. Odalar, ender ağaçlardan ve egzotik malzemelerden yapılmış muhteşem mobilyalarla tefriş edilmişti. Perdeler yünden ve kıymetli ipektendi. Yatak, ebat olarak kocamandı ve tasarım açısından hiç de dostane görünmüyordu. Hemen başka bir yerde uyumaya karar verdim.</p>

  <p>Phat Tur'un yardımıyla saray görevlilerini, dairemin dışındaki balkona birkaç kova sıcak su getirmeye ikna edebildim. Sonra soyundum; şahsi kölelerim suyu başıma ve vücuduma döktüler.</p>

  <p>Banyomu bitirdiğimde güneş neredeyse ufka inmişti. Buna karşın günün sıcaklığı hala insanı bitap düşürüyordu. Doğu ufkundaki Zagros Dağları’nın karla kaplı tepelerinden gelen hoş serinlikte meltem esmeye başlayınca durum değişti.</p>

  <p>Kölelerimi göndermiş, banyodan sonra hala çıplak vaziyette balkonda oyalanıyordum. Güneşin batışını ve aşağımdaki nehrin yüzeyinde yaptığı ışık oyunlarını izleyerek mest oluyordum.</p>

  <p>Birdenbire gözetlendiğimi fark ettim. Hemen sarayın yanındaki yüksek tapınak ziggurata döndüm. Spiral biçimindeki taraça, zemin seviyesinden tapınağın tepesine kadar, bulunduğum yere öyle yakın geçiyordu ki bizi ayıran boşluğun karşı tarafına bir taş atsam kolaylıkla gidecekmiş gibiydi.</p>

  <p>Tapınağın karşımdaki taraçasında pelerinli başlıklı biri vardı.</p>

  <p>Başlığının gölgesinden gözlerini göremiyordum, ama bana odaklandıkları belliydi. Bakışları altında çok rahattım, ama yabancının kimliği merakımı cezp etmişti. Çok uzun zaman önce aldığım yaralar dışında vücudumun uzun ve istisnai derecede düzgün olduğunu gayet iyi biliyordum. Zorlu at sürüşleri kas yapımı adeta bilemiş, kollarıma talim yaptırmıştı. Genelde kendimi tarif ederken alçak gönüllü mizacım güzel kelimesini kullanmama engel olurdu; ama dürüstlüğüm aksini gerektiriyordu.</p>

  <p>Hem yabancı hem ben soğukkanlı bakışlarla birbirimizi süzdük. Sonra pelerinli, yavaşça iki elini kaldırdı, başının üstündeki başlığı çekip omuzları üstüne düşürdü. Yabancının erkek olduğunu sanmıştım, fakat şimdi tamamen yanıldığımı ortaya koyan kesin kanıtla karşı karşıyaydım.</p>

  <p>Karşımda duran bir kadındı; en mübalağalı güzellik düşlerinin ötesinde güzel bir kadın. Yüzü öylesine ilahiydi ki ona bakmak bile tarifsiz bir ıstıraba neden oluyordu. Onu tarif etmek için uygun kelime aradım; ama harikulade dilimizdeki tüm yüce sıfatlar hükmünü kaybedip hiç olmadıkları kadar bayat ve sıradanlaştı. Daha önce hiç ruhu paramparça eden böylesi bir duygu tecrübe etmemiştim. Hep hasretini çektiğim ve mahrum kaldığım, acımasız kaderimin daima ulaşamayacağım yere koyduğu kıymetli her şey tam karşımdaydı. Kadınlığın tüm ihtişamı karşımda tecessüm etmişti.</p>

  <p>Ağır ağır elimi ona doğru uzattım. Ümitsizce bir hareket oldu biliyordum, böylesi bir azametin daima ellerimin çok uzağında olacağının da pekala farkındaydım; ama hafızamın her noktasına kazınacak ve sonsuza dek orada kalacaktı.</p>

  <p>Kötü halime acıyan bir ifadeyle ve beni bu duruma sokmanın verdiği derin pişmanlık ve hüzünle tebessüm etti. Sonra pelerinin başlığıyla tekrar başını kapatıp döndü ve beni kendinden mahrum bırakıp tapınağın içine süzüldü.</p>
</body>
</html>
