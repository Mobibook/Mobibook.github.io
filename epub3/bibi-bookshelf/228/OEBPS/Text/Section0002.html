<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p><br /></p>

  <p><span style="font-family: 'TR GALLERIA'; font-size: 2.5em; font-weight: bold; text-indent: 0em;">D</span>oğruca Zaras’ı bulmaya gittim.Görevimizin önemini ve sunacağı firavunun beğenisini elde etme fırsatını ve aklına soktum.</p>

  <p>Bu görevin başarılması, yükselme ve kralın lütfunu kazanma yolunda büyük bir adım atmasını sağlayacaktı. Ne kadar etkilendiğini benden saklamaya çalışsa da inandırıcı olamamıştı.</p>

  <p>Birlikte, baskın müfrezesini oluşturmak için 220 askerden müteşekkil bir liste hazırladık. Zaras en başta, yaklaşık 2000 mevcutlu Girit birliğiyle savaşmak için bu sayının yetersiz olacağı konusunda oldukça katıydı. Ne var ki Aton'la, hatta bizzat firavunla dahi paylaşmadığım özel şartları izah edince planımı bütünüyle kabul etti.</p>

  <p>Kendi adamlarını seçmesine izin verdim. Taviz vermediğim tek nitelik, seçtiği tüm adamların Hiksos dilini akıcı bir şekilde konuşabilmeleriydi. Zaras yaşı itibariyle, Hiksoslar Güney Mısır’ı ele geçirdiklerinde Nübye göçüne katılmamıştı. On altı yaşında zorla Hiksos lejyonlarına alınmıştı. Bunun sonucu Hiksos dilini, anadili gibi konuşabilmekteydi; her durumda onlardan biri gibi kabul edilebilirdi. Ne var ki sadık bir Mısırlıydı ve Firavun Tamose, başımıza geçip çağlayanları aşarak Teb Savaşı'nda Hiksosları bozguna uğratıp, hayatta kalanları dehşet içinde darmadağın vaziyette kuzeye sürdüğünde asıl kimliğine ilk dönenler arasındaydı.</p>

  <p>Zaras’ın baskın müfrezesini oluştururken seçtiği adamların hepsi çok iyi eğitimli ve yetenekliydi, çoğu bizzat Zaras’ın eğitiminden geçmişti. Hepsi, asker olduğu kadar usta birer denizciydiler de. Savaş arabası kullanmadıklarında zamanlarının büyük bölümünü nehir kadırgalarında muharebe mürettebatı olarak geçirmişlerdi. Zaras’ın onlara öğretmesi gereken hiçbir şey yoktu.</p>

  <p>Ona, Teb şehrinden ayrılırken çok dikkat çekmemeleri için askerleri her biri on beş ila yirmi kişilik küçük birliklere bölmesini söyledim.</p>

  <p>Şehrin kapısındaki muhafız komutanına kraliyet şahin mührünü gösterdiğimde hiç itiraz etmedi. Art arda üç gece içinde Zaras’ın adamlarının oluşturduğu bu küçük gruplar, gece karanlığında sessizce şehirden ayrılıp ıssız doğuya yöneldiler. Onları beklediğim, kadim Akita kenti harabelerinde tekrar birleştiler.</p>

  <p>Beraberimde hakiki Hiksos miğferleri, zırhları, üniformaları ve silahlarıyla yüklü arabalar vardı. Bunlar Teb muharebesinde düşmandan ele geçirdiğimiz ganimetin sadece ufak bir parçasıydı.</p>

  <p>Akita'dan doğuya, Kızıldeniz’in kuzey ucundaki Süveyş Körfezi kıyılarına doğru ilerledik.</p>

  <p>Zaras ve ben, ana grubun önündeydik. Bize yetiştiklerinde, körfez kıyısında, El Nadas adında küçük bir balıkçı köyünde bekliyorduk.</p>

  <p>Zaras orada, daha önce de kullandığı ve şiddetle önerdiği bir rehberi tuttu. Adamın adı El Namjoo'ydu. Tek gözlü, uzun boylu, sessiz biriydi. Bizi El Nadas' ta karşıladı.</p>

  <p>El Namjoo, bizi karşı kıyıya geçirmek için köylülerin elindeki müsait tüm balıkçı teknelerini kiraladı. Bu noktada körfez, yirmi fersahtan daha yakındı ve öte tarafta Sina’nın alçak tepelerini görebiliyorduk.</p>

  <p>Geceleyin, salt yıldızların ışığıyla karşıya geçtik. Körfezin doğu kıyısında, başka bir küçük balıkçı köyü yakınlarında karaya çıktık. Burası Zuba'ydı, ve El Namjoo'nun çocuklarından biri bizi bekliyordu. Ağır teçhizatımızı taşımak için yanında yüzden fazla eşek getirmişti. Kuzeyde, Orta Deniz'e ulaşmak için önümüzde hala yaklaşık iki yüz fersahlık bir yürüyüş mesafesi vardı, fakat askerler en zor koşullara göre mükemmel eğitildikleri için hızlı ilerledik.</p>

  <p>El Namjoo, Hiksos askerleriyle karşılaşma riskimizi en aza indirmek için Afrika’yı Asya’ya bağlayan Sina Berzahı’nın doğusuna çok yaklaşmıyordu. Nihayet Fenike limanı Ushu civarında Orta Deniz’in kayalık sahillerine ulaşmayı başardık. Burası, Sümer sınırıyla hala Hiksos işgalcilerinin elindeki Mısır’ın kuzey bölümü arasında yaklaşık olarak tam ortada kalıyordu.</p>

  <p>Zaras ve adamlarını limanın dışında kamp halinde bırakıp, yanıma mısır çuvalları içine gizlenmiş altın külçeleri yüklü iki eşek ve bana yardımcı olması için dört seçkin asker alarak yoluma devam ettim. Limandaki tüccarlarla üç günlük sıkı pazarlıklardan sonra Fenikelilerin Melkart Tapınağı aşağısında kıyıya çekili orta büyüklükte üç kadırga satın aldım. Bu gemilerin her biri yüz adam taşıyabilecek kapasitedeydi. Bana servete patlamışlardı ve Teb'den getirdiğimiz mısır çuvallarında çok az altın kalmıştı.</p>

  <p>Limandakilere, Birrayut şehrini muhasara eden Asur Kralı El Haturr adına savaşmak üzere doğuya doğru giden bir grup paralı asker olduğumuzu söyledim. Adamlar gemiye biner binmez küreklere asılıp kumsaldan ayrıldık. Derin sulara ulaştığımızda, hala Ushu'daki gözcülerin görüş mesafesindeyken dönüp doğuya, Lübnan’a doğru kürek çekmeye başladık. Ancak, karadan görülemeyecek kadar uzaklaştığımızda rotamızı tersine çevirip geriye, Mısır'a ve Nil deltasına yöneldik.</p>

  <p>Neyse ki hafif kara meltemini arkamıza almıştık. Ana yelkenleri çekip, uzun küreklerdeki kürekçileri düzenli aralıklarla dinlendirebildik. Tekrar Ushu'dan geçiyorduk; ama bu defa aksi istikamete gidiyorduk. Gemileri ufuk çizgisinin altında, böylelikle limanın görüş menzilinin dışında ilerlettim.</p>

  <p>Her kadırgada yetmişten fazla adam olmasına rağmen hızlı gidiyorduk, her geminin pruvasının altında su beyaz köpükler oluşturuyordu. İkinci gün akşamüzeri olmadan yaptığım hesaba göre Dimyat'taki Girit kalesiyle aramızdaki mesafe yüz fersahın altına düşmüştü.</p>

  <p>Kuşkusuz, Zaras ve ben öndeki kadırgadaydık. Ushu'yu epeyce arkamızda bıraktığımızda artık yaklaşabileceğimizi ve kıyıya görüş mesafesinde seyrede bileceğimizi Zaras'a söyledim.</p>

  <p>Bana kılavuzluk edebilecek kara parçası gördüğümde konumumuzu ve yönümüzü tayin etmek benim için çok daha kolay oluyordu. Güneş, önümüzde deniz yüzeyine kavuşup arkamızda hava kararmaya başladığında nihayet dümenciye korunaklı fakat terk edilmiş koy kumsalını parmağımla işaret ettim. Gemi karaya çıkana dek iyice küreklere asıldık. Adamlar hemen dışarı atlayıp tekneleri kumsala çektiler.</p>

  <p>Teb'den, şu anda olduğumuz yere kadar yolculuk çok uzun ve meşakkatli olmuştu, fakat hedefimizin birkaç fersah uzağındaydık. En yiğit askerlerin dahi çarpışma arifesinde hissettikleri karamsar önsezilerle kavrulmuş coşku ve yarını dört gözle bekleme hissi o akşam kampımızda adeta herkese bulaşmıştı.</p>

  <p>Zaras, en iyi adamlarından ikisini diğer kadırgalara komuta etmek üzere görevlendirmişti. Bunlardan birinin adı Dilbar' dı.</p>

  <p>Kaslı kolları, güçlü elleriyle uzun boylu, yakışıklı bir adamdı.</p>

  <p>Daha ilk tanıştığımız anda dikkatimi çekmeyi başarmış ve takdirimi kazanmıştı. Kara gözlü, bakışları deliciydi; yüzünde, sağ yanağı boyunca uzanan parlak, pembe bir kılıç yarası izi vardı. Yara izi, iyi görünüşünü hiçbir surette perdelemiyordu. Emir verdiğinde adamlar çabucak ve canıgönülden yerine getiriyordu.</p>

  <p>Üçüncü geminin komutanı geniş omuzlu, kalın enseli gürbüz bir adamdı. Adı Akemi'ydi. Tok sesli, kahkahası bulaşıcı, şen şakrak biriydi. Silah olarak uzun saplı baltayı tercih etmişti. Adamlar yemeklerini bitirdikten sonra yanıma gelen de o olmuştu.</p>

  <p>"Efendi Taita," diye selamladı beni. Adamlar bu unvanı ilk kullandıklarında kibarca bu unvana sahip olmadığımı söyleyerek karşı çıkmıştım. İtirazlarım fayda etmeyince artık ısrar etmiyordum. "Adamlar benden, bu gece onlar için şarkı söyleme onurunu lütfedip etmeyeceğinizi rica etmemi istedi."</p>

  <p>İstisnai bir sese sahiptim ve ut, parmaklarımın altında ilahi bir nesneye dönüşürdü. Bu tür ricalara kulak tıkamak benim için her zaman zor olmuştu.</p>

  <p>Dimyat Muharebesi'nden önceki gece için tercihim "Kraliçe Lostris'e Ağıt" oldu. Bu, en ünlü bestelerimden biriydi. Kamp ateşinin çevresinde etrafıma toplandılar ve onlara 150 mısranın tamamını okudum. İçlerinde en güzel şarkı söyleyenler koro halinde eşlik ederken, diğerleri nakaratları mırıldanıyordu. Şarkı bittiğinde dinleyicilerim arasında gözünden yaş gelmeyen birkaç kişi kalmıştı. Benim gözyaşlarıma gelince, neyse ki sanatımın güzelliğini ve gücünü hiçbir şekilde gölgede bırakmamıştı.</p>
</body>
</html>
