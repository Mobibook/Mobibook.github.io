<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p><span style="font-family: 'TR GALLERIA'; font-size: 2.5em; font-weight: bold; text-indent: 0em;">F</span>ilomdaki gemiler burnun çevresinden dolaşıp tekrar koya dönmüştü. Kıçtan sahile yanaşmış, yükleme rampalarını indirmişlerdi.</p>

  <p>Seçtiğim tutsaklar sırayla gemilere binip en alt güvertelere götürüldüler; orada her iki ayaklarına da zincir vurularak kürek sıralarına mahkum edildiler. Seth, ölüm meleğini gönderip onları bu esaretten kurtarana dek burada, sintine suyu içinde yalınayak duracaklardı.</p>

  <p>Güneşin batmasına bir saat kala askerlerimizin tamamını ve savaş arabalarını tekrar gemilere yüklemiştik, artık Sayda' ya dönmek üzere yola çıkmaya hazırdık. Toran, kıç güvertesinde yanımda duruyordu. Başını çevirip kıyıya baktı ve sahilin yukarısında bıraktığım yaralı Hiksosları başıyla işaret etti.</p>

  <p>"Görüyorum ki yaralı düşmanlarınızın canını bağışlamışsınız. Daha önce muzaffer bir generalin böylesi merhamet gösterdiğini hiç duymamıştım."</p>

  <p>"Sizi hayal kırıklığına uğrattığım için üzgünüm. Fakat onları, diğerlerinin ilgilenmesi için bıraktım. İşte geliyorlar."</p>

  <p>Daha önce yaklaşan Hiksos savaş arabalarından kaçıp gizlenmeye gönderdiğim köy sakinleri dönmüştü. Adamların ellerinde hala daha önce de bizi tehdit etme teşebbüsünde bulundukları bel ve kazmalar vardı.</p>

  <p>Şimdi ise bizi hiç umursamıyorlardı bile. Biz seyrederken bu acınası haldeki ayaktakımının lideri olduğu anlaşılan bir adam, yaralı Hiksos askerlerinden birinin başında durdu ve elindeki beli havaya kaldırdı. Sonra iki eliyle birden, odun yararcasına askerin başına geçirdi. Bu mesafeden bile kurbanın kafatasının, taş zemine düşen karpuz gibi ses çıkarıp patladığını duyabilmiştik. Sonra elinde bel olan adam umarsızca yoluna devam edip Hiksos askerinin cesedini can çekişir halde seğirip sarsılırken bıraktı.</p>

  <p>Sıradaki yaralı adamın geldiğini görünce dirsekleriyle sürünerek kaçmaya çalıştı. Omurgasını ikiye bölen okun sapı hala sırtındaydı. Felç olmuş bacakları adamın arkasından cansızca sürünüyordu. Adam, doğum sancısı çeken kadınlar gibi feryat ediyordu. Köylü gülerek adamın başında durdu; merhamet darbesini indirmek için adamı belle dürtüp elverişli pozisyona getirdi.</p>

  <p>Hırpani kılıklı kadınlar ve pasaklı çocuklar, erkeklerin hemen arkasındaydı. Bok sinekleri gibi taze Hiksos cesetlerinin üzerine üşüşüyor, kanlı kıyafetlerinin her parçasını kopartıyor, değerli olduğunu düşündükleri her türlü ıvır zıvırı kapıyorlardı. Coşkulu kahkaha çığlıkları ta bulunduğumuz yere kadar geliyordu.</p>

  <p>"Lordum, artık hiç şüphe yok, görünüşünüzün aksine kesinlikle hafife alınacak biri değilsiniz." Toran tazelenmiş hürmetle bana bakıyordu.</p>
</body>
</html>
