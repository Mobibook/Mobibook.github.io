<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p><span style="font-family: 'TR GALLERIA'; font-size: 2.5em; font-weight: bold; text-indent: 0em;">E</span>rtesi günün öğleden sonrasını, İştar Tapınağı'ndaki sabah ibadetinden gelen Kral Nemrut'la geçirdim. Görüşmelerimiz sırasında krala, askeri kurmayları ve kıdemli danışmanları eşlik ediyordu.</p>

  <p>Lort Remrem'le birlikte onları, Hiksoslara karşı daha kararlı ve kuvvetli bir mücadeleyi takip etmek için ikna etmeye uğraşıyorduk. Ancak askeri mekanizma bir kez yolunu ve ivmesini kaybetti mi tekerleklerini tekrar döndürmek aşırı derecede zordu.</p>

  <p>Her şeyin gelip dayandığı yer, Nemrut'un parasının olmamasıydı. Altı savaş gemilik filo için ona ödediğim para, ihtiyaçlarıyla kıyaslandığında önemsizdi. Ağır vergilerle vatandaşlarının kanını emmesine rağmen Nemrut, yaklaşık iki yıldan beri ordusunun ve donanmasının parasını ödeyemiyordu. Silahları, savaş arabaları ve diğer teçhizatı harap haldeydi. Kalan askerleri isyan etmenin eşiğine gelmişti.</p>

  <p>Firavun ve biricik Mısır'ımız için durum birden felaketin kıyısında sallanmaya başlamıştı. Şayet Sümerler batarsa, tüm doğu sınırlarımız korunmasız kalırdı. Bir şekilde Kral Nemrut'u, içinde bulunduğu bu çıkmazdan kurtarmanın bir yolunu bulmak zorundaydım. Onun hatırı için değil, biricik ulusumuzun varlığını sürdürmesi için mecburdum.</p>

  <p>Hesaplarıma göre Sümer Krallığı’nın tekrar askeri bir güç olabilmesi için Kral Nemrut'un en az otuz lakh gümüşe ihtiyacı vardı.</p>

  <p>Önlemeye çalıştığım krizin iki ayağı vardı. Bir ayağı Nemrut'tu ve her ne kadar kabul etmek istemesem de sevgili firavunum ikinci ayağıydı. Nemrut muhtaç durumdaydı; oysa Memnon Tamose gümüş deryasında yuvarlanıyordu. Nemrut, fakirliğe boyun eğmişti; halbuki firavun yeni zengin olmuş bir pintiydi.</p>

  <p>Yaklaşık altı yüz lakh gümüş değerinde muazzam bir hazinenin üstünde oturuyordu. Bu hazineyi tek başıma ve neredeyse yardım almadan onun için kazanmış olmam hiçbir şey ifade etmiyordu.</p>

  <p>Hazine onundu, ama ben de Mem’i çok iyi tanıyordum. Küçük çocukluğundan beri onu ben yetiştirmiş, bildiği her şeyi ben öğretmiştim. Ona, gümüşün kazanılmasının muazzam derecede zor ama harcanmasının da bir o kadar inanılmayacak derecede kolay olduğunu ben öğretmiştim. Şimdi bir şekilde ona bu dersimi unutturınalıydım. Hazinesinden otuz lakh gümüşü ayırıp bilmediği ve güvenmediği bir adama vermesini sağlamak zorundaydım. Nemrut’a benim güvendiğimden bile emin değildim. Ne var ki başka seçeneğimiz olmadığını biliyordum. Biricik Mısır'ımız varlığım sürdürecekse ona itimat etmek zorundaydık.</p>

  <p>Kral Nemrut ve kurmaylarıyla geçen çekişmeli bir günden sonra o gece erkenden istirahatgahıma çekildim. İştahım olmadığından tek bir olgun incir, biraz peynir ve çörekle tek başıma akşam yemeğini yedim. Elbette kendime biraz şarap da koydum, ama ilk yudumda tadı, olmamış sirke gibiydi. Kadehi kenara itip zihnimi Mem'e göndereceğim mesaja odakladım; bir güvercinin benim için Teb’e taşıyacağı hafif parşömen parçasına sığdırmak zorunda olduğum .bir mesaj; Firavun Tamose'yi tam anlamıyla düpedüz aptallık olarak göreceği bir eylemi yapmaya ikna etmesi gereken bir mesaj.</p>

  <p>Saatler geçmiş ve altıncı mesaj taslağımı da yırtıp atmıştım.</p>

  <p>Biçareydim. Kelimelerle meşgul bir insan olduğumu hatırımdan hiç çıkarmasam da firavunu ikna edecek kelimeleri hala bulamıyordum. Daha başlamadan başaramadığımı biliyordum. Kramp girmiş bacaklarımı esnetip yazı sehpamın başından kalktım. Balkona açılan kapıdan geçtim. Başımı kaldırıp gökyüzüne bakınca yeniayı gördüm. Yüksekliğine bakılacak olursa gece yarısını hayli geçmişti.</p>

  <p>Hala gökyüzüne bakarken, en fazla elim büyüklüğünde bir bulut ayın önüne doğru süzüldü ve etrafımı karanlığa gömdü. Ay ışığının yok olmasının gerginliğimi muhakkak şiddetlendireceğini sandım. Ama mucizevi bir şekilde haletiruhiyemde tamamen aksi bir etki gösterdi. Üzerime çöken derin dinginlik hissinin, biraz önce beni sıkıştıran çaresizliğin yerini aldığını hissettim.</p>

  <p>Sonra adımın seslenildiğini işittim. Sakin bir sesti, ama şafağın ilk ışığında öten ardıçkuşununki gibi belirgindi; o kadar belirgindi ki konuşanı bulmak için etrafıma bakındım. Yalnızdım.</p>

  <p>Birdenbire içinde bulunduğum açmazın çözümü tamamen olgunlaşmış haliyle zihnimde belirdi. Nasıl oldu da tereddüt edebildim, diye düşündüm.</p>

  <p>Şahin mührü bendeydi. Firavunun tüm kudreti tek bir elimdeydi. Ülkemi felaketten ve firavunu mahvolmaktan kurtarmak için bu güçleri kullanmam gerektiğini biliyordum. Eylemlerim firavunun isteklerine aykırı olsa bile; firavunun öfkesine sebep olsalar bile.</p>

  <p>Kararımı verdiğim anda bu rehberliğin nereden ve kimden geldiğini merak etmeye başladım. Çözüm, derinden kökleşmiş sadakatime ve davranış itikadıma o kadar yabancıydı ki kararın yalnız bana ait olmadığını, halis bir hayret hissiyle, fark ettim.</p>

  <p>Ayı örten küçük bulut geçip gidince hafif ay ışığı yeniden gece yarısının karanlığına hücum etmeye başladı. İştar Tapınağı’nın mermer duvarlarında parlıyordu.</p>

  <p>Pelerinli kadın, orada, tamı tamına onu en son gördüğüm yerde, olduğum yerin karşısındaki taraçadaydı. Önceki gibi gümüş grisi pelerininin başlığı yüzünü örtüyordu. Artık ilhamımın nereden geldiğini biliyordum.</p>

  <p>Umutsuzca yüzünü tekrar görmek istiyordum. Mucizevi bir şekilde ihtiyacımı hissetmişti. Başını geri atıp başlığını geriye, omuzlarına düşürdü ve yüz hatları ortaya çıktı. Yüzü, üzerine düşen ay ışığından bile daha soluktu. Hatırladığımdan daha hoş, şimdiye dek gördüğüm ya da hayal ettiğim diğer her şeyden daha güzeldi.</p>

  <p>İki elimi ona, bizi ayıran boşluğun diğer tarafına doğru uzattım. Ancak yüzündeki ifade soğuk ve üzgün bir hal aldı. Benden uzaklaştı. Yavaş yavaş solarak gecenin karanlığında kayboldu; ay ışığı da onunla birlikte solmuştu.</p>
</body>
</html>
