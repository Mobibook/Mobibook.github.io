<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p class="scenebreak"><span style="font-family: 'TR GALLERIA'; font-size: 2.5em; font-weight: bold; text-indent: 0em;">i</span>ki gün sonra Zaras yanıma gelip konuşmak için izin istedi.<br /></p>

  <p>"Ne zamandan beri konuşmak için benim iznimi ister oldun?</p>

  <p>Müsaaden olmaması seni daha önce hiç alıkoymamıştı."</p>

  <p>Utanmış gibiydi.</p>

  <p>"Prenses Tehuti benden kendisine silahların tutuş biçimini ve kılıç kullanmayı öğretmemi istedi. Ona bunu yapabilmek için sizin müsaadenizi almam gerektiğini söyledim."</p>

  <p>"Bu muhtemelen pek akıllıca olmamış Zaras. Prenses hazretleri ne isterse prenses hazretleri genelde onu elde eder."</p>

  <p>"Saygısızlık yapmak istememiştim," diye telaşla açıklama ihtiyacı hissetti. Sıkıntılı haline güldüm.</p>

  <p>"Prenses mükemmel bir okçudur," dedim. "Çok seridir. Gözleri çok keskindir ve kolları oldukça kuvvetlidir. Bu yüzden iyi bir kılıç erbabı olacağına şüphe yok. Gelecekte faydasını görebileceği bir beceri. Kim bilir? Belki günün birinde hayatını bile kurtarmaya yarayabilir." Neden böyle bir şey dediğimden emin değildim.</p>

  <p>Olaylar, bunun hayatımdaki en büyük azımsamalardan biri olduğunu ortaya koyacaktı. "Prensesin senden talep ettiğini yapma konusunda bir itirazın var mı Zaras?"</p>

  <p>"İtiraz ne haddime lordum," diye beni hemen temin etti. "Aksine bunu muazzam bir onur ve imtiyaz olarak görüyorum."</p>

  <p>"O halde işine bak. Prensese neler yapabileceğini görmek için bilhassa ilgileneceğim." Aklımdan bundan, ifademin gerçeğin ta kendisi olmadığından fazlası geçmiyordu. Aklımdan geçen azıcık daha başkaydı. Gelecek haftalarda Zaras ve Tehuti için fazlasıyla ıstırap duyacaktım.</p>

  <p>Zaras her geçen gün kuvvetleniyordu. Adamlarına karşı sertse kendine karşı düpedüz acımasızdı.</p>

  <p>Her gün doğumundan öğlene kadar adamlarının başına geçip en zorlu arazilerde koşu yarışı yapıyordu. Ben de onlarla birlikte koşuyordum. Zatıma olağanüstü bir kuvvet ve dayanma gücü bahşedilmişti ve yarı yaşımdaki, hatta daha genç adamlarla aşık atabiliyordum.</p>

  <p>Başlarda Zaras’ın ne kadar acı çektiğini görebiliyordum; acısını ben hariç diğer herkesten nasıl gizlediğini görünce etkilenmiştim. Ancak günler geçtikçe bana yetişiyor, taburun yürüyüş marşıyla adamlarını koşturuyor ve şakalarıma, nüktelerime gülüyordu.</p>

  <p>Gayretini ve sürekli kendini geliştirme çabasını takdir ediyordum. Öte yandan her şeyin bir sınırı vardı. Sıradan insanlar için kabul edilebilir olan davranışlar, toplumun üst katmanlarının vakarına her zaman uygun olmazdı.</p>

  <p>Ertesi sabah Zaras bana danışmadan her adama, kendi vücut ağırlığının dörtte birine denk kum torbalarıyla koşma mecburiyeti getirince uzun zamandır daha önemli vazifelerimi ihmal ettiğimin farkına vardım. Akılsızca çöle doğru saldırıp bir grup genç serseriyle yarışmak yerine prenseslerime matematik ve astroloji ilmini öğretmem gerekiyordu; ayrıca tanrıların şeceresi hakkındaki ilmi çalışmamın son bölümlerini yazmak zorundaydım. Bildiğim bir şey varsa o da aklın daima kastan önce gelmesi gerektiğiydi.</p>
</body>
</html>
