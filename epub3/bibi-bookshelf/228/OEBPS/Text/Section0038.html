<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p style="text-indent: 16px;"><span style="font-family: 'TR GALLERIA'; font-size: 2.5em; font-weight: bold; text-indent: 0em;">N</span>emrut'tan satın aldığım altı savaş kadırgası Sayda Limanı'nda tamirata girmişlerdi ve komutama almam için hazır olmaları Phamenoth ayının sonunu bulacaktı.</p>

  <p>Bu aralığı, Kral Nemrut ve kurmaylarıyla Hiksoslara karşı müşterek saldırımızı tasarlayıp plana geçirmek için kullandım.</p>

  <p>Babil' de firavunun askeri ataşesi olarak görev yapması için Lort Remrem’i seçmiştim.</p>

  <p>İstemeyerek de olsa Albay Hui’nin, yardımcısı olarak Remrem'le kalmasını kabul etmek zorunda kalmıştım. Hui, vesayetim altında vereceğim eğitimle atlı araba savaşı ilminin en maharetli kahramanlarından biri olacaktı. Orta Deniz kıyısı boyunca Kuzey Mısır'da Hiksos çapulcularıyla savaşa tutuştuğumuzda onu ve uzmanlığını feci şekilde özleyeceğimi biliyordum. Ne var ki Bekatha ona karşı nefretini açıkça göstermişti. Hui'yi yanımızda Girit’e götürmem halinde prensesin taşkınlık yapacağına emindim.</p>
</body>
</html>
