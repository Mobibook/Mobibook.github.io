<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p><span style="font-family: 'TR GALLERIA'; font-size: 2.5em; font-weight: bold; text-indent: 0em;">E</span>rtesi sabah şafak söktüğünde dalgalar artık Krimad Limanı'nın mendireğini aşmıyordu; böylece Zaras, Hui'yle birlikte <span style="text-indent: 1em;">Hiksoslara karşı deniz seferimiz için hazırlıklarına devam edebileceklerdi.</span></p>

  <p>Hui'yle birlikte Hiksoslara karşı deniz seferimiz için hazırlıklarına devam edebileceklerdi.</p>

  <p>Dört gün sonra Koramiral Herakal’ın bana tahsis ettiği altı trireme Krimad'a ulaştı. Fırtınalı denizler onları ta doğuya, neredeyse Kıbrıs Adası'na kadar sürüklemişti. Sadece birkaç varil tatlı suları kalmış, kürekçileri neredeyse tamamen bitme noktasına gelmişti.</p>

  <p>Giritli mürettebata üç tamgün izin verip onlara, yeterince yiyecek, zeytinyağı ve makul kalitede şarap tedarik edilmesini sağladım. Buna gayet iyi karşılık verdiler. Dinlenme süresi sona erdiğinde iki filoyla birlikte müşterek talimlere başladım.</p>

  <p>Karşılaştığımız başlıca sorun, dil problemiydi; fakat her gemiye en az iki tercüman yerleştirip Minosluların da işaret sancaklarını, biz Mısırlılarla aynı anlama gelecek şekilde yorumlamasını sağlayarak bu sorunun icabına baktım.</p>

  <p>İki filo da iyi eğitimli ve talimli denizcilerden oluşuyordu; bir hafta içinde karmaşık manevraları gerçekleştiriyorlardı: bir nizamla yol almak ve savaş düzeni oluşturmak. Minoslular kısa sürede savaş arabalarını ve piyadeleri karaya çıkartmayı ve taarruz tamamlandıktan sonra tekrar askerleri, atları ve arabaları almayı öğrenmişlerdi.</p>

  <p>Giderek ustalaştıkça Mısırlılar ve Giritliler arasında karşılıklı güven ve arkadaşlık filizlenmeye başladı. Onları kaynaştırarak aman vermez bir küçük savaş gücüne dönüştürmüştüm. Çok yakında onları Hiksosların üzerine salacaktım. Kuşkusuz asıl kaygım en büyük tahribatı nerede gerçekleştirebileceğime karar vermekti.</p>

  <p>İyi istihbarat, ilk ok atılmadan, ilk kılıç daha kınından çıkarılmadan çok daha önce savaşları kazandırırdı.</p>

  <p>Sonraki günlerin birinde, Krimad Limanı’nın girişine habersizce, adeta harabe halde küçük bir ticari dhov yanaştı. Yelkenleri lime lime olmuş, pislik içindeydi. Mürettebatının üzerinden tuvaletini yaptığı gövde yanı, dışkılardan zebra postu gibi çizgi çizgiydi. Leş gibi sekiz kişilik mürettebatı, tekneyi suyun sütünde tutmak için deli gibi kepçeyle su boşaltıyordu. Denizciden ziyade paryaya benziyorlardı. Teknelerinde sancak yoktu ve neredeyse batma noktasında suyun içine gömülmüştü. Hiçbir korsan böylesi bir tekneye dönüp bakmazdı bile ki muhtemelen geldiği yer her nereyse oradan buraya kadar ulaşabilmiş olmasının nedeni de buydu.</p>

  <p>Öte yandan ben bildiğiniz sıradan korsanlar gibi saf ve mağrur değildim. Tekne masum olamayacak kadar berbat haldeydi.</p>

  <p>O daha gelmeden burnuma tekneyle ilgili pis kokular gelmişti.</p>

  <p>Zaras'a hemen içi adam ve silahla dolu beş filikayı denize indirmesini ve dhova çıkmasını emrettim.</p>

  <p>Taarruz teknelerimiz liman girişine ulaştıkları anda yabancı dhov yelkenini faça edip Mısır sancağı çekti. Zaras, tekneyi limana çekip batmasını geciktirmek için iskeleye bağlattı.</p>

  <p>Teknenin kaptanı olduğu farz edilen adam elleri arkadan bağlanarak kıyıya çıkartıldığında Lort Taita'yla konuşmayı talep etti.</p>

  <p>Teatral biçimde kaşlarımı çatıp bu kampa gelmesini kimin talep ettiğini söyletmek için yirmi kırbaç vurulmasını emrettim. Zavallı adamcağız dizlerinin üstüne çöküp alnını mendireğin taşlarına yapıştırdı, sonra sol eliyle tanınma işareti yaptı. Aton ve ben bu işareti ilk defa seneler önce, her ikimiz de köleyken kullanmıştık.</p>

  <p>Kırbaçlama emrimi iptal edip adamı çabucak sancak gemim <i>Öfke</i>' deki kamarama ite kalka getirttim. Odaya ulaşır ulaşmaz muhafızları dışarı çıkarttım ve hizmetçilerime mahkumun yıkanması için sıcak su ve pis kokulu eski püskü kıyafetlerini değiştirmesi için de yeni kiton getirmelerini emrettim.</p>

  <p>"Adın nedir arkadaş?" diye sordum. Aşçım bizim için pişirdiği tonbalığı ızgarasını ve deniz kabuklusu yemeğini önüne koydu.</p>

  <p>Ben de Etrüsk şarabı amforasının tahta tıkacını zorlayarak açtım.</p>

  <p>"Arkadaş, diğer isimlerden daha iyi." Gülümsedi. "Hele annemin benim için seçtiğinden çok daha iyi."</p>

  <p>"Ortak tanıdığımız nasıl?" diye soruyu değiştirdim.</p>

  <p>"Şişman," diye cevap verdi. "Sana tebriklerini ve hediyelerini gönderdi." Çıkardığı yırtık pırtık kıyafet istifinin yanına gitti. İçlerini karıştırdı, sonra birinin kenar kıvrımının içine dikilmiş bir papirüs tomarı buldu. Tomarı açmaya çalışırken ona yemeği işaret ettim. Masaya gidip şevkle oturdu.</p>

  <p>Papirüse göz ucuyla bakınca hemen Hiksos donanmasının "Muharebe Düzeni" belgesi olduğunu fark ettim. Ayrıca Aton, ilgimi çekmeye değer olarak düşündüğü Nil deltasındaki hedefleri de belirtmişti.</p>

  <p>Aton böylesi bir belgeyi ne yapıp ne edip de ele geçirmişti, nasıl yaptığı hakkında açıkçası en ufak bir fikrim yoktu. Tekrar rulo yapıp katladım. Muhtemelen haftalarca öncesine ait olmasına rağmen dikkatli bir incelemeyi hak ediyordu.</p>

  <p>"Hediye getirdiğinden bahsetmiştin arkadaş?"</p>

  <p>"Size kırk sekiz haber güvercini getirdim. Teknemdeki kafesteler." Yaptığından memnun bir hali vardı. Aton'un mektubunu yeniden açıp bir kez daha göz attım.</p>

  <p>"Şişman adam bana yüz güvercin gönderdiğini yazmış," dedim sakince. "Diğer elli iki kuşa ne oldu?"</p>

  <p>"Yiyeceğimiz bitmişti."</p>

  <p>"Kuşlarımı mı yedin?" Yüzsüzlüğü karşısında şaşakalmıştım.</p>

  <p>Omuz silkip arsız bir edayla sırıttı. Zaras'a seslendim. İçeri girdiğinde talimatlarımı saydım. "Derhal bu üçkağıtçının gemisine git.</p>

  <p>Orada kırk sekiz güvercin bulacaksın. Esrarengiz biçimde ortadan kaybolmalarına fırsat vermeden hemen hepsini bana getir." Zaras soru sormadan hızla emirlerimi yerine getirmeye gitti.</p>

  <p>Konuğum kendisine değerli şarabımdan bir kadeh daha doldurup kadehle beni selamladı. "Güzel şarap. Damak tadın övgüye değer. Şişman arkadaşımız, ikinizin daha düzenli iletişim kurabilmesi için senden de eşdeğer bir hediye talep etti."</p>

  <p>Bu öneriyi bir süre düşündüm. Elçi Toran’ın Knossos'ta büyük bir güvercin kümesinin olduğunu biliyordum. "Benim kuşlarım da çakalların ya da sırtlanların midesine inmeden nasıl göndermemi önerirsin?"</p>

  <p>Yerinde hakaretime hiç de alınmış gibi görünmüyordu. "Onları şahsen ileteceğim; yani o güzel gemilerinizden biriyle beni Nil deltasının ıssız bir yerine bırakırsanız."</p>

  <p>"Bundan daha iyisini yapabilirim arkadaş," dedim. Birden dikkat kesildi. "Şu anda burada, Krimad Limanı'nda bir Kartaca ticaret dhovu var. Kaptanı dün akşam benimle yemek yedi. Dört gün sonra deltadaki Hiksos limanı Rosetta üzerinden Kartaca’ya dönmeyi planlıyor. Bildiğin gibi Kartaca sultanıyla Hiksos Kralı Gorrab tarafsızlık antlaşması halinde. Bu gemiyle Rosetta’ya kadar gitmeni ayarlayabilirim. Yanına, Knossos'ta yumurtadan çıkmış ve salındıkları anda yumurtadan çıktıkları yere dönmeye can atacak yüz güvercin alırsın. Bu şekilde şişman adam ve ben, çok kısa sürede doğrudan bağlantı kurabiliriz."</p>

  <p>"Bu ayarlamaya çok sevineceğine eminim. İkiniz güvercinler aracılığıyla birkaç el bao oyunu oynama fırsatı bile bulabilirsiniz."</p>

  <p>Arkadaşın şaka teşebbüsünü hadsizce ve şahsi ilişkilerim konusundaki mahrem bilgilere vakıf olmasını kaygı verici bulmuştum. Bu gizli ajanlarla ilişkilerimde hiçbir zaman tamamen rahat olmamıştım. Fazlasıyla aldatıcı ve yalancılardı. Hem, güvercinlerinizi yiyen bir adama nasıl güvenebilirdiniz ki?</p>

  <p>Toran’ın, güvercinlerimi Knossos'tan göndermesini beklerken, Arkadaş’ın Mısır'dan yanıma içinde geldiği harabe dhovu, burada, Girit’te cirit attıklarından emin olduğum Hiksos casuslarından birinin merakını cezp etmeden önce açıklara gönderip batırttım.</p>

  <p>Dört gün sonra Kartacalı tüccar deltadaki Rosetta Limanı'na doğru yelken açtığında, Arkadaş beraberinde Toran’ın kümesinden alınmış besili ve sağlıklı yüz güvercinle birlikte gemiye binmişti.</p>

  <p>Kartaca gemisi güney ufkunda gözden kaybolmadan önce Aton'un güvercinlerinden birini, hediyesi için teşekkür ettiğim ve Arkadaş’ın şahsım adına Rosetta’ya götürmekte olduğu hediyeden haberdar eden mesajımı bacağına iliştirerek dönüş yoluna çıkmak üzere salmıştım. Mesajımı, bao taşlarıyla ilk hamlemi işaretleyerek sonlandırmıştım: balıkçılımı batı kalesinden hareket ettirmiştim. Bu taktik, Aton'u daima huzursuz ederdi.</p>

  <p>Arkadaş’ın münasebetsizliğine gücenmiş olmam gerçeği, bu ender, Aton'la bao müsabakasını sürdürme fırsatını kullanmamla ilgili çok mantıklı önerisini reddetmem gerektiği anlamına gelmiyordu.</p>
</body>
</html>
