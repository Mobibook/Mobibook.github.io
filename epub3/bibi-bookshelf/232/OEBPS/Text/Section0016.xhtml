<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>İki kayık da gemilerden aynı anda ayrıldı. Birbirlerinden yüz metre mesafeye yanaştılar, karaya çekildiler. İçindekiler bir kum yığınının ardına geçti. Burada gemilerden görülmeleri imkânsızdı. Mungo St. John ile Tippu bir uçta durdu. Mungo bir yaprak sigarası yakıp ellerini kalçalarına dayadı. Çevresini umursamadan, dağları, tepeleri seyre koyuldu. Daracık siyah bir pantolonla bol kollu, yakası açık beyaz bir gömlek giymişti. Beyaz gömlek, rakibinin nişan almasını kolaylaştıracaktı. Böylelikle kurallara titizlikle uyduğunu kanıtlamış oluyordu.</p>

  <p>Robyn, kumsalın öte ucunda, Clinton’un yanında dururken gizlice Mungo'yu gözlüyor, ona duyduğu nefreti hatırlamaya çalışıyordu ama boşuna. Nedense bu adamın şeytansı varlığı onun duygularını kamçılıyordu. Yanıbaşında Clinton dimdik duruyordu. Lâcivert üniforma ceketini giymişti. Rütbesini belirtir yaldızlar, şafağın pembe aydınlığında parlıyordu. Güneşten ağarmış saçlarını alnından, şakaklarından geriye tarayıp ensesinde sımsıkı bağlamıştı. Zuga birkaç adım atıp kolunda gül ağacından tabanca kutusuyla ona doğru gelen Tippu'yu karşıladı. Tam ortada durdular Tippu kutuyu uzattı. Zuga tabancaları kadife yuvalarından alıp doldurdu. Uzun namlulu silâhları görünce Robyn ister istemez, Huron'daki geceyi hatırladı, dudaklarını ısırdı.</p>

  <p>Clinton onun bu davranışını yanlış yorumlamış olmalı ki ceketinin düğmelerini gözerken sözde onu yatıştırmaya çalıştı: «Telaş etmeyin Bayan Ballantyne » O da ceketinin altına, St. John rahat nişan alabilsin diye beyaz bir gömlek giymişti. Ceketi genç kıza uzattı, tam bir şey söylemek üzere ağzını açıyorken Zuga seslendi:</p>

  <p>«Lütfen taraflar ilerlesinler.» Karşı karşıya gelince Zuga, barıştırma girişimini yineledi. Düellolardan önce bunun yapılması gelenekti:</p>

  <p>«Baylar, ikinizden de bu sorunu kan dökmeden çözümlemenizi rica ediyorum. Kaptan Codrington, meydan okuyan sizdiniz, özür dilemek ister miydiniz?» Clinton kısaca başını salladı, hayır dedi. «Bay St. John kan dökülmesini önlemek için yapabileceğim başka bir şey var mı?»</p>

  <p>«Hayır efendim, sanmam.» St. John, sigarasının külünü dikkatle silkeledi.</p>

  <p>«Pekâlâ, öyleyse. Hazır kumandasıyla ikiniz de onar adım atacaksınız. Ben yüksek sesle sayacağım. On der demez 'Ateş' komutunu vereceğim. O zaman dönüp silâhınızı ateşlemekte serbestsiniz »</p>

  <p>Zuga durup Tippu'ya baktı. Uzun namlulu, ağızdan dolma bir tabancayı beline sokmuştu. Sonra elini kendi belindeki Colt tabancasının kabzasına götürdü:</p>

  <p>«İki tanık da silahlıdır. Eğer taraflardan biri ateş komutundan önce ateş etmeye kalkışırsa, tanıklar tarafından vurulacaktır, iyice anlaşıldı mı, baylar? Pekâlâ, hadi bakalım. Bay St. John önce siz seçeceksiniz silahınızı.»</p>

  <p>Mungo St. John sigarını kuma atıp ezdi, söndürdü. Tippu'nun uzattığı kapağı açık kutudan, bir saniye tereddüt ettikten sonra, tabancalardan birini aldı. Namlusunu göğe kaldırarak boş eliyle horozu açtı, kaldırdı.</p>

  <p>Clinton da kutuda kalan tabancayı alıp elinde şöyle bir tarttı. Sonra yarı döndü. Kolunu uzatıp sazların orada cıvıldaşan parlak sarı kuşlardan birine nişan alıyor gibi yaptı. Onun bu kendine güvenir hali, Robyn'i rahatlatmıştı, içinden dua etmeye başladı.</p>

  <p>Zuga geri çekilerek Robyn'e işaret etti: «Yerlerinizi alın baylar.» Robyn hep öyle dua ederek Zuga'nın yanına gitti, birkaç adım gerisinde durdu Zuga ve Tippu silahlarını ellerine alıp hazır beklerken arkalarından güneş, tepelerin doruklarını yaldızlayarak ağır ağır yükseliyordu ama aşağısı hâlâ gölgeydi. Arada bir, kuşların kanat çarpmasından öte ses duyulmuyordu. Zuga birden, yüksek sesle: «Hazır!» diye bağırdı.</p>

  <p>İki rakip, Zuga yüksek sesle sayarken geniş adımlarla birbirlerinden uzaklaşmaya başladı</p>

  <p>«Beş.» Mungo St. John sanki biri bir şaka yapmış gibi gülümsüyor, gömleğinin bol kolları, yürürken dalgalanıyordu. «Altı.» Robyn yüreğinin küt küt attığını, göğüs kafesini parçalayacak gibi zorladığını hissediyordu «Yedi.» Clinton, beyaz üniforma pantolonuyla geniş adımlar atarken solgun yüzü donuk, ifadesiz, dudakları kısılıydı. «Sekiz.» Robyn, ilk kez, Clinton'un beyaz gömleğinin Koltuklarının havanın serinliğine karşın, terden sırılsıklam olduğunu farketti</p>

  <p>«Dokuz.» Birden onun adına ölesiye korktu, bir felâket önsezisine kapılmışçasına, tüm inancını yitiriverdi.</p>

  <p>«On!» Bağırmak, onları durdurmak istiyordu, ileri atılmak, iki adamın arasına girmek istiyordu İkisinin de ölmesini istemiyordu. Ciğerlerini havayla doldurmaya çalıştı ama gırtlağı kupkuru kesilmişti. Bacaklarını da kıpırdatamıyordu. Zuga, çatlak bir sesle: «Ateş!» diye bağırınca ıslak, koyu sarı kumların üzerinde iki erkek de çok iyi çalışılmış bir ölüm balesi gösterisi yapıyormuşçasına, aynı anda döndü.</p>

  <p>Sonra silah sesleri, tepelerde yankılanarak geri geldi. Kuşları ürküttü, iki silah birbirinden saniyenin yüzde biri kadar farklı bir zaman aralığıyla patladığı için, tek bir ses çıktı. Kalkmış mavi namlulardan ölümcül beyazlıkta barut dumanı fışkırdı, sonra namluların ikisi de, aynı anda yukarı doğru sendeledi, ama Robyn Mungo St. John'un namlusundaki dumanı saniyenin onda biri kadar bir zaman önce gördü ve hemen ardından kaptanın kocaman karabaşı yanağına bir şamar yemiş gibi şiddetle sarsıldı.</p>

  <p>Geriye doğru attığı o tek, sarsak adımdan sonra, kendisini toparladı. Elindeki tabancanın dumanı hâlâ tüterken rakibine baktı. Robyn derin bir soluk aldı. Mungo St. John'a bir şey olmamış, isabet almamıştı demek. Ona doğru koşmak isterken birden sevinci balon gibi sönüverdi. Şakağındaki sık saçların arasından koyu bir kan sızıntısı, yılan gibi kıvrıla kıvrıla iniyor, yanağından süzülüp beyaz ipek gömleğine ağır ağır damlıyor.</p>

  <p>Robyn bağırmamak için elini ağzına götürdü. Sonra, dikkati, bir başka tarafa yöneldi, Clinton Codrington'a baktı O da ayaktaydı. Asker gibi dimdik duruyordu ama şimdi, ağır ağır, iki büklüm olmaya başlamıştı. Tabancayı tutan sağ eli yanına sarktı, sonra parmakları açıldı ve süslü püslü silah, ayaklarının dibine düştü. Boş elini kaldırıp parmaklarını gererek ağır ağır göğsüne götürürken dizlerinin bağı çözülüyormuş gibi, dua edercesine dizüstü çöktü. Sonra göğsüne bastırdığı elini kaldırıp parmaklarına bulaşan kana şaşkın, baktı. Sonra da yüzükoyun kuma serildi.</p>

  <p>Robyn ancak bundan sonra kıpırdayabildi. Koştu, Clinton'un başında diz çöktü. Paniğin verdiği olağanüstü güçle onu sırtüstü çevirdi. Beyaz keten gömleğin önü, sedef düğmelerin on beş santim kala solunda, açılmış muntazam bir deliğin çevresinde oluşan kan çemberiyle lekelenmişti. Ateş etmek için yarı döndüğünden kurşun aşağıya, sola isabet etti. Ciğerleri hizasına. Ciğerler! Robyn umutsuzluğa kapılır gibi oldu. Ölüm demekti bu. Üstelik yavaş ve son derece ıstıraplı bir ölüm. Şu adamın kaçınılmaz bir biçimde, kendi kanında boğuluşunu seyretmek zorunda kalacaktı, çaresi yok.</p>

  <p>Yanıbaşında kumlar çatırdayınca başını kaldırıp baktı. Mungo St. John gömleği kan içinde, başında dikilmişti. Tabanca kurşunu kulağının üzerini sıyırıp geçerken kafa derisini varmıştı. Oluk gibi akan kanı durdurmak için ipek mendiliyle yarayı bastırmaya çalışıyordu.</p>

  <p>Soğuk, donuk bir sesle konuştu: «Kuşkum yok, sonunda memnun olmuşsunuzdur, hanımefendi!» Sonra birden döndü, kumsala doğru yürüdü. Ardından koşmak, onu durdurmak, açıklamak istiyordu Robyn. Ama neyi açıklayacaktı ki? Üstelik görevi burada, daha ağır yaralanmış olan bu adamın başında kalmasını gerektiriyordu. Clinton'un düğmelerini çözerken parmakları titriyordu. Yaranın ağzında çok az kan olması kötü bir belirtiydi. Demek kanama içerideydi, göğüs boşluğuna kan doluyordu «Zuga, çantam!» diye seslendi. Clinton mırıldanıyordu. «Hafif yaralandım canım. Bir yerim acımıyor. Sadece şuram uyuşuk, o kadar.»</p>

  <p>Zuga sesini çıkarmadı, Hindistan'da pek çok kurşun yarası görmüştü Acı, yaranın ağırlığının belirtisi değildi. Eli veya ayağı delip geçen bir kurşun dayanılmaz derecede ıstırap verir de buna karşılık ciğerleri delen bir kurşun pek rahatsız etmeyebilirdi. Sadece bir şeye şaşıyordu, Mungo St. John neden bu kadar alçağa ateş etmişti, acaba? Çünkü yirmi adımdan pekâlâ iki gözün arasına nişan alıp vurabilirdi.</p>

  <p>Robyn küçük yaranın hain, küçük, mosmor ağzını temizleyip kapatırken Zuga da tabancayı kumdan aldı. Namlu hâlâ sıcaktı. Mungo'nun neden tam isabet kaydedemediğini o anda anladı Mungo St. John gerçekte başa nişan almıştı ama Clinton da aynı anda tabancayı gözüne kaldırdığı için onun görüş alanını kapatmış, St. John'un kurşunu Codrington'un tabancasının horozuna çarpıp sapmıştı. Horozun üzerinde pırıl pırıl bir çizik vardı.</p>

  <p>Bu, Clinton'un da başa isabet ettirmesini açıklıyordu. Daha deneyimsiz bir atıcı olduğu için St. John'un göğsüne nişan almış, kurşun tabancasına çarpınca namlu da yukarı tepmişti.</p>

  <p>Zuga başını kaldırdı, tabancayı yakınlarında kayıtsız, bekleyen Tippu'ya uzattı. Dev, sesini çıkarmadan tabancayı aldı. Döndü, efendisinin peşinden gitti.</p>

  <p>Gambottan gelen dört denizci Clinton'u kendi pelerinine yatırıp hamaktaymış gibi kumsala taşırken St. John kendi gemisine çıkıyordu. Kaptanı Kara Şaka gemisine bindirirken de Huron demirini almış, güneybatı rüzgârından yararlanarak, doğan güneşte denize açılmaktaydı.</p>

  <p>Clinton Codrington, yirmi dört saatte, çarçabuk kendini toparlayarak Robyn'i çok şaşırttı. Robyn her an onun dudaklarında kan göreceğini, yaralanan ciğerin iflâs ettiği için solunumun güçleşmesini bekliyor, sık sık dinleme borusunu hastanın göğsüne dayayıp dinliyor, ciğerin göğüs kafesine sürtünürken çıkartacağı kuru sesi duymaktan korkuyordu, ama korktuklarından hiç biri başına gelmedi.</p>

  <p>Gerçekten de Clinton göğüs boşluğunda kurşun bulunan bir hasta için fazlasıyla iyi durumdaydı. Sadece sol kolunu kıpırdatamıyor ama doktora bol bol öğüt veriyordu.</p>

  <p>«Tabii kan alacaksınız, değil mi? Mutlaka almalısınız ama. O kara, kokuşmuş kan akıtılmalı. Yoksa ateşim yükselir» Robyn oralı değildi. Yaranın çevresini temizledi. Hastayı doğrultup göğsünü sargılarla sardı. Clinton bir bakıma haksız sayılmazdı, çünkü ömür boyu donanma hekimlerinden başka hekim görmemişti. Onlar da kan almaya bayılır, her fırsatta ilk iş bunu yaparlardı. Robyn onu tersler gibi:</p>

  <p>«Artık o karanlık çağlar çok gerilerde kaldı, 1860'dayız.» diyerek hastayı hafifçe itip yatırdı, böyle bir yaranın yol açacağını bildiği titremeyi önlemek için üzerini sıkı sıkı örttü. Ama hastada titreme, ürperme olmadı. Korktuğu gibi midesi de bulanmadı. Yirmi saat süresince gemisini yattığı yerden yönetti Gene de Robyn, kurşunun hâlâ orada durduğunu ve ergeç birtakım tatsız durumlara yol açacağını çok iyi biliyordu. Ait, keşke bilim cerraha vücuda giren yabancı bir maddenin yerini tam olarak gösterecek kadar gelişmiş olsaydı! O zaman kurşun göğüs içinden kolayca çıkartılabilirdi.</p>

  <p>O akşam Robyn kaptanın yatağının yanı başına kurulan bir hamakta yattı, gece boyu yalnız bir kez, hasta susuzluktan şikâyet edince ona su içirdi. Derisinin kuruduğu dikkatinden kaçmamıştı. Ertesi sabah korktukları başına geldi.</p>

  <p>Clinton yarı baygındı. Çok ıstırabı vardı. En ufak bir kıpırdanışta inliyor, bağırıyordu. Gözleri iyice çukura kaçmış, dili pas tutmuş, dudakları kuruyup çatlamıştı. Su içmek istiyordu durmadan, alev alev yanıyor, kendini oradan oraya atıyordu Şişmiş, yaralı göğsüyle pek güç soluk alabiliyordu. Gözleri parıl parıldı. Robyn vücudunu serin suyla silmek için sargıları açtığında ancak hafifçe pembeleşmişti. Aldığı koku onu yanıltmadı, öylesine bildik bir kokuydu ki.</p>

  <p>Yara küçülmüştü ama üzerinde oluşan kabuk çok ince olduğundan Clinton'un en ufak bir kıpırdanışıyla çatladı. Hardal renginde, kalın bir kabarcık oluştu. Bu, iyileşmeye yüz tutan yaralarda değil, işler kötüye gittiğinde görülen türden bir iltihaptı. Doktor kabarcığı dikkatle silip temizledikten sonra, soğuk deniz suyuna süngeri batırıp Koltukaltındaki sert şişliği ve göğsünü sildi. Göğüs boydan boya çürümüş, kan oturmuştu. Ama tam kürek kemiğinin altındaki bir bölge özellikle duyarlıydı. Oraya değer değmez hasta bağırıyor, alnı, yüzü terliyordu. Yarayı yeniden temiz sargılarla sardı. Sonra dudaklarını aralayıp zorla birkaç damla uyuşturucu damlattı. Hasta huzursuz bir uykuya dalarken onu seyretti. Yüksek sesle: «Yirmi dört saat.» diye söylendi, öyle çok görmüştü ki böylesini. Kısa zamanda iltihap tüm vücuda yayılacaktı. Çaresizdi. Göğüs kafesine hiçbir cerrah giremezdi, şimdiye dek hiç denenmemiş bir yöntemdi bu. Zuga kamaraya girince başını kaldırıp baktı. Ağabeyi sordu:</p>

  <p>«İyiye gidiyor mu?»</p>

  <p>Robyn olumsuz bir baş işareti yapınca Zuga hiç de şaşırmış gibi görünmedi. Bunu bekliyordu zaten. «Sana yiyecek bir şeyler getirdim, iç şu çorbayı İçinde et de var, iyi gelir.» dedi.</p>

  <p>Robyn ne kadar acıktığının farkına varmamıştı. Sert gemi ekmeğini çorbaya doğrayarak seve seve yedi.</p>

  <p>Zuga anlatıyordu: «Tabancalara az barut koymuştum, olabildiğince az tabii. Mungo'nun kurşununun horoza çarptıktan sonra göğüse gireceğini hiç tahmin etmezdim Gücünü yitirmiş olmalıydı kurşun.»</p>

  <p>«Yaa, öyle mi? Horoza çarptığını söylememiştin bana.»</p>

  <p>Zuga omuz silkti: «Ne önemi var artık? Ama kurşun sapmıştı.»</p>

  <p>Ağabeyi gittikten sonra Robyn on dakika kadar hareketsiz oturup düşündü. Sonra tekrar sargıları açıp yarayı inceledi Büyük bir dikkatle teker teker kaburgaları yoklamaya başladı. Kemiklerden hiç biri kırılmamıştı ama kurşun gene de aradan içeri girmiş olabilirdi. Sonra parmağını göğüs kafesinin dışına doğru bastırınca kemik kemiğe değiyor gibi bir izlenime kapıldı ya da bir parçası ayrılmış olabilirdi, kıymık gibi. Gene, hastanın ıstırap çağlıklarına göre yönünü bularak incelemeyi sürdürdü. Sonunda omuz altında bir noktaya değince hasta korkunç bir çığlık atarak doğruldu. Yüzünü yeniden ter bastı. Ama doktorun parmağının ucuna bir şey gelir gibi olmuştu. Bu ne kemikti, ne de kas.</p>

  <p>Heyecandan solukları sıklaştı. Clinton, Mungo St. John'a yan yan döndüğü için, kurşunun, tahmininden başka bir yol izlemiş olması mümkündü. Namluya az barut doldurulduğuna ve kurşun horoza çarpıp saptığına göre, göğüs kafesine girecek hızını yitirmiş olabilir, kemiğe çarpıp derinin altında kalmış, parmaklarının izlediği yol boyunca iki kaburga arasındaki yoldan kaymış olabilirdi. Sonunda da sırt kaslarının arasına gömülüp kalmıştı.</p>

  <p>Evet, belki de yanılıyordu ama hasta nasıl olsa ölecekti. Hem de çok yakında. Kararını verdi: «Keseceğim.» Başını kaldırıp kamaranın tavan penceresine baktı. Daha iki saat gün ışığından yararlanabilirdi. Kamaradan çılgın gibi koşarak çıktı, bağırdı: «Zuga! Gel çabuk!»</p>

  <p>Robyn hastaya biraz daha uyuşturucu verdi. Tehlikeli olduğunu biliyordu ama başka çare yoktu. Son otuz altı saattir epey uyuşturucu verilmişti zaten. Giderek azalan ışıkta, ilâcın etkisini göstermesini bekledi. Sonra Teğmen Denham'a, yelkenleri kısmasını, motor devinimini düşürüp gemiyi mümkün olduğu kadar az sarsması için haber gönderdi. Zuga onlara yardım etmek üzere iki denizci seçmişti. Biri tayfabaşıydı, görmüş geçirmiş bir adam. Öteki de subayların kamarotuydu ve sessiz, ağırbaşlı tavırlarıyla Robyn'i etkilemişti.</p>

  <p>Şimdi üçü Clinton'u yan döndürürken kamarot altındaki yatağa temiz bir yelkenbezi serdi. Sonra Zuga çarçabuk Clinton'un el ve ayak bileklerini yumuşak pamuk iplerle bağladı. Tayfabaşı iplerin ucunu yatağın baş ve ayakuçlarına bağlamasına yardım etti. Hemen hemen çırılçıplak vücut böylece, çarmıhtaki İsa gibi gerildi. Robyn Zuga'yı, içinde kaynar su bulunan kovayla sabunu işaret ederek: «Ellerini yıka!» dedi.</p>

  <p>«Nedenmiş o?»</p>

  <p>«Yıka çabuk, tartışacak zamanımız yok.»</p>

  <p>Robyn'in elleri de sıcak sudan haşlanmış, kıpkırmızı kesilmişti. Sonra geminin kokulu romuna batırdığı âletlerini kuruladı Clinton'un kürek kemiğinin dibindeki alev alev yanan yeri de aynı bezle sildi. Clinton, oraya dokunulunca sıçradı, bir şeyler mırıldanır gibi oldu. Robyn hastanın başını kavrayıp hafifçe geriye çekti. Dişlerinin arasına bir parça üstüpü sıkıştırdı. Sonra Zuga'ya işaret etti. Zuga hastanın omuzlarını sımsıkı kavrayıp yüzükoyun yuvarlanmasına engel olacaktı. Robyn yatağın başucundaki rafa dizdiği ameliyat âletlerinin arasında ustura gibi keskin bir neşteri seçip vücuttaki yabancı cismin ele geldiği yere hızla batırdı. Clinton şiddetle kıvrandı. Bağırmak istedi ama ağzındaki üstüpüyü ısırmakla yetindi. Robyn etin altında, aradığını bulmuştu artık. Çarçabuk, hiç duraksamadan kesip deriyi açtı, alttaki kas lifini izleyip kasları katman katman kesti, açtı, derine, daha derine daldı. Clinton bağlıydı. Gene de kıvranıyor, hırıldıyor, olanca şiddetiyle üstüpüyü ısırıyordu. Robyn ter içinde kalmıştı, işini çarçabuk bitirmesi gerektiğini biliyordu. Kan damarlarını kestikçe katkütle bağlıyor, düğümlüyordu. Üç erkeğin de gözlerinin üzerinde olduğunun farkındaydı. Sonunda neşter yerini buldu. Parmaklarının arasından ansızın parlak sarı bir sıvı fışkırdı. Küçücük kamarayı mide bulandırıcı, iğrenç, dayanılmaz bir koku kapladı. Bu iltihap fışkırması ancak bir saniye sürdü, sonra yarayı kapkara bir şey tıkadı. Pensin ucuyla, o kara şeyi çıkartınca yeniden iltihap fışkırdı: Tüfek sıkısıydı bu. Kurşun onu da etin içine gömmüştü. Robyn derin bir soluk aldı. Demek haklıydı. Kurşunun geçtiği yolu bulmuştu işte. Yeniden işe koyuldu. Parmakları kurşunun açtığı tünele saldırdı, sonunda onu yakaladı. Ama kaygandı, ağırdı.</p>

  <p>Gömüldüğü yerden çekip çıkartamadı. Biraz daha kesip açması gerekti. Sonunda güçlükle çekip alabildi. Sabırsızlıkla rafa bırakırken kurşun tahtaya vurdu, ses çıkardı. Robyn şimdi hemen kapatmak istiyordu ama kendini tuttu, on saniye kadar daha araştırdı. Çok da iyi yapmıştı. Yarada çürümüş ve pis kokulu bir bez parçası daha bulup çıkardı. «Gömlekten kopmuş. Artık çıkabiliriz.» Bu defaki bez, beyazdı. Yarayı çarçabuk dikti, cerahatin akıp gitmesi için ufak bir dren bırakmayı da unutmadı. Doğrulduğunda yaptığı işten çok memnundu. St. Matthew hastahanesinde böylesine düzenli dikiş diken biri daha yoktu. Yaşlı, deneyim sahibi cerrahlar bile bu açıdan onunla boy ölçüşemezdi.</p>

  <p>Clinton acıdan bayılmış gitmişti. Vücudu terden sırılsıklamdı. Bilekleri de ne denli yumuşak olursa olsun, kıvranır debelenirken iplere sürtünmekten kızarmıştı. Robyn usulca:</p>

  <p>«Çözün,» dedi. Büyük bir gurur duyuyordu. Sanki bu adam tamamen onundu. Artık onun malıydı. O yaratmıştı, çünkü gerçekten de tutmuş, ölümün eşiğinden döndürmüştü onu. Biliyordu böylesine gururlanmak büyük bir günahtı ama bu koşullar altında bu kadarcık günah işlemeyi de hak etmemiş miydi?</p>

  <p>***</p>
</body>
</html>
