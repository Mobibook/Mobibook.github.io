<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Sırtlan yolundan, dağları, vadileri aşarak ilerlediler. Kıyı düzlüğünü bulduklarında yağmur onları yakaladı. Bir dereden geçerken üç taşıyıcı, sellere kapılıp sürüklendi. Biri Hotanto olmak üzere dört kişi de sıtmadan öldü. Robyn'de de ilk sıtma nöbetleri başlamıştı. Binbir güçlükle, düşe kalka yol alabiliyordu. Sıtma ve yolculuğun son günlerinde çekilen sıkıntılar hepsini de yormuş, zayıf düşürmüştü. Biliyorlardı, Portekiz topraklarındaydılar, uygar kişilerin yaşadığı bölgeye ancak birkaç günlük yürüyüşleri kalmıştı. Nihayet, bir Hıristiyan kralın himayesinde sayılırlardı. Bunun içindir ki Hotanto nöbetçiler ateşin başında uyuyakaldılar ve bunun içindir ki, boğazları kesilerek gık bile diyemeden ölüp gittiler. Böylece Robyn de kıskıvrak yakalanıp bulunduğu barınaktan dışarıya, Sırtlan yoluna sürüklendi. Karanlıkta, pantolon da giydiği için, kadın olduğunu anlamamışlardı. Hotanto askerleri ve taşıyıcılarıyla birlikte ellerinde kelepçe, zincire vurularak yürüyüşe zorlandılar. Bu zincirler, baskını yapanların kimliği konusunda kuşkuya yer bırakmıyordu. Ortalık ağarınca bu hainlerin melez ve zenci karışımı olduklarını gördü. Hepsi de eski püskü, Avrupa giysileri içindeydiler. Ellerinde modern silahlar vardı. İşte kavuşmak için bir kıtanın yarısını aşıp geldiği insanlar bunlardı demek!</p>

  <p>Kadın olduğunu anlarlarsa başına neler gelebileceğini düşündü. Beyaz ve İngiliz olması bir şey değiştirmezdi, insan eti peşindeydiler. Rengi, kimliği hiç önemli değildi ki! İşte şimdi Robyn de sadece insan etiydi, pazara götürülüp haraç mezat satılacaktı. En iyisi hiç ses çıkarmamak, itaat ediyor görünmekti. Başka çaresi yoktu.</p>

  <p>Denize, Robyn'in sandığından daha yakın olmalıydılar ki, iyot ve tuz kokusu ta uzaklardan burunlarına çarpıyordu,</p>

  <p>Gece, kölelerin barındırıldığı o korkunç barakalara ulaştılar. Barakaların tam ortasındaki boşlukta yüksekçe bir platform vardı. Oraya gelir gelmez, Robyn'in taşıyıcılarından biri platforma çıkartılıp satışa sunuldu. Açık arttırmayı yöneten, besbelli, saf Portekiz kanı taşıyordu. Pek de şık giyinmişti. Kemeri, kunduraları gümüş, tokalarla süslüydü. Adamlarından birine bir tekme savurdu. Zenci hemen bir tamtama vurmaya başladı. Tamtam sesine her yerden, birer ikişer alıcılar çıkıp geldiler, çoğu sarhoştu. Açık arttırma platformunun çevresinde bir halka oldular içlerinde her renkten, her ırktan adam vardı. Yüz çizgileri de Afrika, Asya, Arap ve Avrupa özelliklerini taşıyordu. Giysileri bile birbirinden çok farklıydı. Araplara özgü bol etekli entarilerden, solmuş, işlemeli subay ceketlerine, yüksek konçlu çizmelere kadar her türden giyim göze çarpıyordu. Tek bir özellikleri ortaktı: Acıma nedir bilmeyen o hain, şahin gibi yırtıcı bakışları. Robyn'in taşıyıcıları teker teker platforma çıkartıldı, üzerlerinde ne varsa yırtılıp, alıcılara gösteriliyordu. Arasıra biri yaklaşıyor, satışa çıkartılan malın adalelerini yokluyor ya da ağzını açtırıp dişlerine bakıyordu. At satın alır gibi.</p>

  <p>Arttırmayı yöneten adama Alphonse diyorlar ve saygı gösteriyorlardı. Onun denetiminde satışlar çarçabuk ilerliyordu. Küçük, sıska, tereyağı sarısı yassı suratlı Hotantolar pek ilgi görmedi, ancak birkaç gümüş rupiye alıcı bulabildiler, buna karşılık daha uzun boylu ve aylardır yürümekten, yük taşımaktan kasları iyice gelişmiş olan taşıyıcılar daha iyi fiyat buldular. Sıra, ihtiyar, dişsiz, çırpı gibi bacaklarının üzerinde seken Karanga'ya gelince bir kahkahadır koptu ve tek bir alıcı çıkmadı. Zavallının sürüklenerek ateşlerin ötesindeki karanlığa götürüldüğünü gören Robyn, üzerine dikkati çekmeme konusundaki kararını hiçe sayarak kendini tutamadı, bağırdı: «Hayır, bırakın onu!» Ama aldırış eden olmadı, üstelik zincirini tutan adam, yanağına öyle bir tokat indirdi ki, Robyn'in gözleri bir an görmez oldu, dizüstü çamura çöktü ve kulaklarının uğultusu arasından tabancanın patladığını duydu. Usul usul ağlamaya başladı, ayağa kaldırılıp platforma çıkartıldığında hâlâ ağlıyordu. Portekizli:</p>

  <p>«Genç, sıska bir şey ama Umman haremlerinde harem ağalığı yapabilecek kadar beyaz. Hele bir fazlalıkları kesilsin de. On rupi veren var mı?» diye satışı başlattı.</p>

  <p>Kalabalıktan biri bağırdı: «Hele şöyle bir görelim de!» Portekizli bunun üzerine Robyn'e döndü, parmağını gömleğine taktığı gibi ta kemer tokasına kadar yırtıp açtı. Genç kız, gövdesini gizlemek için iki büklüm oldu ama arkasındaki adam zinciri çekip onu zorla doğrulttu. Yırtık gömlekten göğüsleri dışarı fırlayınca seyircilerin havası birden değişiverdi. Alphonse'un, elini belindeki tabancaya götürmesiyle, kalabalık sustu. «On rupi veren var mı?»</p>

  <p>Karşıdan, iri yapılı biri bir iki adım attı. Robyn onu görür görmez tanımıştı. Yüzü heyecandan kıpkırmızı, boğuk bir sesle bağırdı:</p>

  <p>«Altın, 'altın veriyorum ben, Doğu Hindistan Kumpanyasının bir mohuru.»</p>

  <p>Alphonse bağırdı: «Bir altın mohur, kardeşim Camacho Pereira bir altın mohur veriyor. Talihi açık olsun. Hadi bakalım arttıran yok mu?»</p>

  <p>Camacho platforma yaklaştı, sırıtarak şapkasını çıkardı: «Bugünü çok bekledim,» diye fısıldadı Robyn'e. Sonra ağabeyine döndü: «O benimdir, satışı kes.» Ağabeyi tam satışı bağlamak üzere elini kaldırırken başka bir sesle durdu: «Bir çift kartal, efendim, yirmi Amerikan doları.»</p>

  <p>Robyn yerinden sıçradı, zincirleri sakırdadı. O sesi bir ömür boyu unutması olanaksızdı. Alphonse'un yüzündeki sırıtış, donmuştu, duraksadı. Ama çaresiz, seslendi:</p>

  <p>«Yirmi Amerikan altını. Huron gemisinden Kaptan Mungo St. John yirmi Amerikan altını veriyor!»</p>

  <p>Robyn'in dizlerinin bağı çözülür gibi oldu. Yere yığılacakken arkasındaki adam zincirinden tutup çekti. Camacho Pereira hırsla dönmüş, kaptana bakıyordu ama beriki oralı değildi, sırıttı. Robyn onu ömründe bu kadar yakışıklı, bu kadar da tehlikeli gördüğünü hatırlamıyordu. Alçak sesle:</p>

  <p>«Bin rupi, Camacho, verebilir misin?» dedi.</p>

  <p>Camacho bir an duraksadı, sonra ağabeyine döndü: «Beni destekler misin?»</p>

  <p>Alphonse güldü: «Ben kimseye borç vermem.»</p>

  <p>«Kardeşine bile mi?»</p>

  <p>«Özellikle kardeşime. Bırak yosmayı gitsin, ellişer rupiye bir düzinesini satın alırsın hem de çok daha iyilerini.»</p>

  <p>«Hayır, bu benim olmalı. Bir onur sorunu bu. Anlıyor musun? Daha fazla arttıracak değilim. Bir altın mohur, otuz santim de Toledo çeliği koyuyorum,» derken bıçak elinde beliriverdi; «Geri bas, Yanki, yoksa hem kadını, hem de yirmi altınını alırım ha.»</p>

  <p>Seyirciler, kana susamış kurtlar gibi homurdandılar. Sonra aralarında bahse tutuşmaya başladılar: «Yüz rupi benden. Portekizli Yankinin barsaklarını deşecek.»</p>

  <p>Mungo St. John hep öyle gülümseyerek, gözlerini Portekizlinin suratından bir an bile ayırmaksızın sağ elini uzattı. Seyirci kalabalığından kocaman bir kurbağayı andıran, dazlak kafalı biri çıktı. Sürüngen gibi hızla efendisine yaklaşıp uzanan eline bıçağı tutuşturdu. Sonra belindeki işlemeli kuşağı çözüp kaptana verdi. Mungo kuşağı sol koluna doladı.</p>

  <p>O anda Robyn'in gözünde bir tanrıydı. O esmer teniyle, o kusursuz yüz çizgileriyle, geniş omuzları, beyaz gömleği, daracık beli, sımsıkı pantolonu, geniş deri kemeri, yumuşak çizmeleriyle sanki Olimpos dağından inmişti. O anda kendisini Mungo'nun ayaklarının dibine atabilir, ona tapabilirdi.</p>

  <p>Şimdi birbirlerinin çevresinde dönüyor, birbirlerini kolluyorlardı. Mungo St. John tıpkı amirallik balosunda dansediyor gibiydi. Seyirciler ise sessiz, sabırsız, bir an önce kan görmeyi bekliyordu. Portekizli, matadora saldıran bir boğa örneği üç kez saldırdı, üçünde de başarısız oldu. Amerikalı ise, adım adım geriliyor, sırtını kalabalığa veriyordu. Derken arkadan bir tekme geldi, kimin attığı belli değildi ama Mungo St. John sendeledi. Dengesini bulmaya çalışırken Camacho'nun bıçağı, gömleğinin önünü kızıla boyayıverdi. Kendi bıçağı da elinden, kıpkırmızı koyu çamura kaydı.</p>

  <p>Robyn bir çığlık attı. Camacho onun peşini bırakmıyor, yaralı adım adım geriliyor, kendini savunmaya çabalıyordu. Sonunda sırtını açık arttırma platformuna dayamak zorunda kaldı ve tam Portekizlinin bıçağı inerken sağ eliyle bileğinden yakaladı. Büyük bir güç harcayarak ağır ağır elini yukarı kaldırdı sonra gene ağır ağır bıçak, Camacho ‘ya doğru döndü. Onun göğsüne doğru indi. Ucu etine daldı, kan çıkardı. Robyn'in yanında Alphonse Pereira kuşağındaki tabancayı çekti ama Robyn bağırmaya vakit bulamadan tayfabaşı Tippu iri gövdesiyle adamın tepesinde bitti. Üstelik kocaman tabancasını da Alphonse'nun şakağına dayamıştı. Ufak tefek Portekizli hemen kendi tabancasını beline soktu. Mungo St. John şimdi olanca gücüyle abanıyor, abanıyor, bıçak da Camacho'nun göğsüne, bir pitonun bir karacayı yutması gibi, ağır ağır giriyordu. Camacho'nun ağzı son bir kez, umutsuzlukla açıldı, birden parmakları gevşedi, kendi bıçağı, Mungo St. John'un olanca ağırlığıyla, göğsüne öylesine şiddetle girmişti ki, kabzasındaki haçın kaburgalarına vururken çıkardığı ses duyuldu. Mungo St. John adamı bıraktı. O yüzükoyun yere yuvarlanırken, sırtını platforma dayayıp ayakta durmaya çabaladı. Ve ancak, o zaman başını kaldırıp Robyn'e baktı: «Emrinizdeyim hanımefendi!» diye fısıldadı ve Tippu koşup efendisini yere düşmeden tuttu.</p>

  <p>Huron'un tepeden tırnağa silahlanmış mürettebatının korumasında gemiye döndüler. Kaptanı kamarasındaki yatağına yatırdılar. Robyn bu kamaranın canlandırdığı anıları düşünmemeye çalışarak hastayla ilgileniyordu. Yatağın başucundaki leğende ellerini yıkarken söylendi: «Hainler âlet çantamı aldılar.» Sonra fenerin ışığında, kaptanın yarasını muayeneye başladı. Tippu dışarı çıkmış, kamarada ikisi yalnızdı. Yara dar ama çok derindi, üstelik bıçak, tam köprücük kemiğinin altına girmiş ama bir açı yaparak omuzlara yönelmişti. Robyn bunu beğenmedi, sordu:</p>

  <p>«Parmaklarınızı oynatabiliyor musunuz?»</p>

  <p>Kaptan elini kaldırıp genç kızın yüzünü okşarken karşılık verdi: «Evet, hem de pek rahatlıkla. Ama sen, sen hastasın, rengin soluk, çok da zayıflamışsın.»</p>

  <p>«Önemli değil, lütfen kolunuzu indirin.»</p>

  <p>Biliyordu, kıtığa dönmüş saçlarıyla, pis, çamur içinde üstbaşıyla, tenindeki sarı sarı sıtma lekeleri ve gözlerinin altındaki mor halkalarla berbat bir görünümde olmalıydı. Mungo alçak sesle sordu:</p>

  <p>«Sıtma mı?»</p>

  <p>Robyn'in başıyla olumlu cevap vermesi üzerine, «Garip, seni öyle genç, öyle çaresiz, öyle de güzel gösteriyor ki!» diye mırıldandı.</p>

  <p>«Böyle konuşmaktan sizi menederim.»</p>

  <p>«Seni unutmayacağımı söylemiştim. Sözümde de durdum işte, unutmadım. Bu gece alevlerin aydınlığında yüzünü görünce sen olduğuna inanamadım. Bir yandan da bana öyle geldi ki sanki ömrümüz boyunca burada bu gece buluşmak üzere sözleşmişiz. Daha doğduğumuz andan beri.»</p>

  <p>Şimdi, genç kız çalışırken dikkatle onu izliyordu. Yatağının altındaki sandıkta kilitli tuttuğu, geminin ilâç kutusunda Robyn gerekli olanların çoğunu bulabildi. Yarayı dikerken kaptan gözünü kırpmadı sadece onu seyretti. Robyn işini bitirdiğinde; «Şimdi biraz dinlenmelisiniz,» dedi. Mungo St. John başını yastığa koydu. Çok yorgun görünüyordu. Kanı çekilmiş gibiydi. Robyn ona birden acıdı, hem de sonsuz bir minnet duydu, bir de, çoktan altettiğini sandığı o, öteki duygusu depreşirverdi.</p>

  <p>«Hayatımı kurlardınız. Bu yüzden size her zaman minnet duyacağım. Burada yaptığınız işten dolayı her zaman da nefret edecek olduğum gibi.»</p>

  <p>«Ne yapıyormuşum burada?»</p>

  <p>«Köle satın alıyorsunuz, insan hayatını satın alıyorsunuz, beni satın aldığınız gibi.»</p>

  <p>«Evet ama çok daha ucuza, İnanın bana, kafa başına yirmi dolar pek kâr bırakmaz.»</p>

  <p>Robyn gene, Atlantik Okyanusunu boydan boya geçtiği o kamarada, o daracık, rahatsız yatakta uyandı. Eve dönüş gibi bir şeydi bu ve gözlerini açar açmaz ilk gördüğü şey, hekimlik çantası, ilâç kutusu ve kişisel öteberisi oldu. Herhalde Mungo'nun emri üzerine Tippu yeniden karaya çıkıp kimbilir kaç para ödeyerek ya da tehditler savurarak bunları geri almıştı! Çarçabuk kalktı, bu çantaları buraya her kim bırakmışsa, ibriği, leğeni de temiz suyla doldurmuştu. Yıkandı, üzerindeki pislikten, çamurdan arındı, sonra kıtığa dönmüş saçlarını taradı. Sandıktan eskimiş ama temiz çamaşır, elbise buldu, giyindi.</p>

  <p>Sonra kaptana koştu. Eşyasını geri alabildiğine göre belki adamlarını da kurtarmıştı. Dün gece haraç mezat satılan Hotantolarla taşıyıcılarını.</p>

  <p>Mungo'nun yatağı boştu. Ceketiyle kana bulanmış gömleği dertop edilip bir köşeye fırlatılmıştı. Yatak da darmadağınıktı. Güverteye çıktı, çevresine bakındı. Mungo St. John, kolu askıda, yüzü sapsarı, karakaşları çatılmış, gemicilerden birini dikkatle dinliyor. Robyn'in yaklaştığını farkedince ona döndü, haşin bir sesle:</p>

  <p>«Sizi gemimize tanrı gönderdi, Doktor Ballantyne,» dedi. «Kölelerin kapatıldığı barakalarda salgın çıkmış, öteki alıcıların çoğu bir an önce palamarı çözüp açılmaya bakıyor. Kayıplara filan aldırış ettikleri yok. Ama benim, kıyıda semirtilmek üzere bekleyen bin tane seçkin zencim var. En azından işin gerçeğini öğrenmeden şuradan şuraya gitmek niyetinde değilim.»</p>

  <p>«Hemen karaya çıkıyorum,» dedi.</p>

  <p>«Evet, böyle diyeceğinizi tahmin etmiştim. Ben de sizinle geliyorum.»</p>

  <p>«Hayır, siz gelemezsiniz, yaranız büsbütün ağırlaşır, üstelik şu zayıf durumunuzda salgın her neyse hemen yakalanabilirsiniz.» Sonra Tippu'ya baktı. Dev, ne demek istediğini anlamış olacak ki, hemen yanına geldi. Bu arada öteki tayfabaşı Nathaniel de Robyn'in öbür yanına gelirken, «Tasalanmayın ham'fendi ben hepsine de yakalandım, hiçbiri beni öldürmedi daha.» dedi. .</p>

  <p>Kayıkta giderlerken Nathaniel anlatıyordu: «Kölecilerin her birinin kıyıda yaptırdığı ve kendi adamları tarafından korunan barakaları vardır. Karakuşlar geldikçe, Portekizlilerden satın alır.» O anlatırken Robyn de Pereira'nın neden onları ille de güneye gitmekten alıkoymaya çabaladığını anlıyordu. Bu işte başarısızlığa uğrayınca silahlı adamlarıyla saldırmıştı, çünkü kazanç kapısının kapanmasından korkuyordu.</p>

  <p>Nathaniel sözlerini sürdürdü:</p>

  <p>«Her köleci, mallarını buradayken semirtir. Pazara çıkacak domuzlar gibi yedirir. Böylelikle yola daha iyi dayanırlar, ayrıca sağlıklı olmalarına, gemiye hastalık getirmemeleri için de özen gösterir. Burada yirmiüç baraka var. Küçükleri yirmi kadar zenci alır. Şu yukarıdaki büyükleri ise, binden fazla karakuş alır. Huron'unki bunlardan işte. Gemide köleleri alacak yerlerimiz hazır, hemen yüklemeye başlayabiliriz ama şimdi?»</p>

  <p>Robyn usulca sordu: «Sen hıristiyan mısın, Nathaniel?»</p>

  <p>«Evet efendim.»</p>

  <p>«Şu zavallılara yaptıklarınızı Tanrı onaylıyor mu dersin?»</p>

  <p>«Ne yapalım ham'fendi, şu dünyada herkesin bir yeri vardır...»</p>

  <p>Huron'un barakasındaki kölelere gerçekten iyi bakılıyordu. Bakır tencerelerde un kaynıyordu. Hepsinin de karınları şişmişti. Tenleri pırıl pırıldı. Robyn onları sıraya dizdirdi. Teker teker baktı, içlerinde tek tük tedavi gerektirecek hastalar vardı ama korktuğu belirtileri hiçbirinde görmeyince rahat bir soluk aldı. Salgın buraya bulaşmamıştı.</p>

  <p>Tippu onu öteki barakalara götürdü. Sahipleri bunları terkedip gitmişti. Köleler açlıktan, ansızın özgürlüğe kavuşuvermekten şaşkına dönmüş, aptallaşmışlardı. Besbelli, gelecek salgını atlatsalar bile bunlar asla Sırtlan yolundan gerisin geriye sağ salim ülkelerine dönemeyeceklerdi. Bir kez bağımsız davranma gücü ellerinden alınmıştı. Baslarında saklayan kırbaç olmayınca burada böyle açlıktan, hastalıkları ağır ağır öleceklerdi. Robyn, onlara yiyecek bir şeyler vermelerini istediğinde Nathaniel de, Tippu da hemen karşı çıktı. Onların yiyeceği ancak kendi karakuşlarına yetermiş. Üstelik bu zavallılar bir tas una bile değmez, hiçbir işe yaramazlarmış.</p>

  <p>İkinci barakaya yaklaştıklarında Robyn, sonunda salgınla karşı karşıya geleceğini sandı. İçerideki çıplak zavallılar öylesine yürek paralayıcı iniltiler çıkartıyorlardı ki! Üstelik çürümüş et kokusu da genizleri tıkayacak kadar güçlüydü. Ama Tippu onun yanılgısını hemen düzeltti. «Çin kuşların diye homurdandı. Robyn önce anlamadı, eğilip baktı, hemen doğruldu, onca şey görmüştü ama gene de gördüğü manzara, yüreğini kaldırmıştı.</p>

  <p>Pekin'de bir imparatorluk emirnamesi, Afrika'dan, çocuk yapabilecek nitelikte köle getirilmesini yasaklıyor, bu yüzden bu zavallılar, kulübelerde, gemilere bindirilmeden önce kısırlaştırılıyor, erkeklikleri alınıyordu. Ama öylesine vahşice, üstünkörü bir işlemle alınıyordu ki, ancak yüzde altmışı kurtulabiliyor, fiyatı da o oranda arttığından, satıcı yüzde kırklık zararını böylece kapatmış oluyordu. Robyn'in bunca insana yapabileceği hiçbir şey yoktu. Gözyaşlarını tutamadı, sendeleyerek barakadan çıktı. Çektikleri ıstırap korkunç olmalıydı. Bundan sonraki barakada ise, ilk salgın kurbanlarını buldu. Bunların da sahipleri kaçmış, köleleri kendi haline bırakmışlardı. Çiçek salgınıydı bu. Ne var ki Nathaniel çiçek bozuğuydu zaten. Küçükken bu hastalığa yakalanmış atlatmıştı, bu yüzden ona bulaşmazdı. Tippu'yu dışarı çıkardı, ölmek üzere olanları ayırdı. Lyileşme olasılığı bulunanları ise Nathaniel'in yardımıyla, rahatlatmaya baktı. Birisinin yaraları kabuk bağlamıştı, adamı Nathaniel'e sımsıkı tutturdu, yaraların kabuklarını bir spatülle kazıyarak boş bir kinin şişesine doldurdu.</p>

  <p>Gemiye döndüğünde kaptana anlatıyordu: «Bu yöntemi ilk olarak iki yüz yıl önce Türkler kullanmışlar. Hastalığın etkisini geniş ölçüde azaltır.»</p>

  <p>Mungo St. John, sarı, kanlı bir sıvıyla yarı yarıya dolu, ağzı Kapalı şişeye korkuyla bakarak geri çekildi: «Yok canım, ben bir an önce buradan uzaklaşmayı yeğlerim.»</p>

  <p>«Ama yararı olmaz ki, salgın nasıl olsa gemiye sıçramıştır. Bir haftaya kalmaz hastalık patlak verir. Bu zavallıları böyle bırakıp gidemezsiniz. Açlıktan ölürler. Ben, kendi başıma bu kalabalığı doyuracak güçte değilim, onlardan siz sorumlusunuz.»</p>

  <p>Mungo St. John bir an düşündü, sonra döndü, merakla baktı:</p>

  <p>«Huron, ambarları boş olarak yelken açarsa siz burada, bu salgınla kalıp şu ölüme mahkûm vahşi kalabalığıyla mı uğraşacaksınız yani?»</p>

  <p>«Elbette. Siz de insanlık duygusuyla kalmasanız bile, hiç olmazsa kendi çıkarınızı düşünün. Bir milyon dolar değerindeki insan sürüsünü sizin için kurtarıyorum, fena mı? Kölelik bile ölümden yeğdir çünkü.»</p>

  <p>Bir süre elleri arkasında, güvertede dolaştı, sonra geldi, masanın ortasında duran o küçük şişeye baktı. Tiksintiyle:</p>

  <p>«Yani siz, siz kendinize de bu şeyi yaptınız öyle mi?»</p>

  <p>Karşılık olarak Robyn kolunu sıvadı ve aşı yerini gösterdi. Sonra açıkladı: «Size, hastalığın hafifletilmiş biçimini aşılayacağım, yani başka birinin vücudundan geçmiş, gücünü yitirmiş. Bu, hastalığın soluyacağınız havayla size geçecek olan şiddetlisine yakalanmaktan iyidir değil mi? üstelik böylesi çoğunuzu da öldürecektir.»</p>

  <p>«Peki, aşının tehlikesi yok mu?»</p>

  <p>«Tehlike her zaman vardır ama yüz, hatta bin kere azaltılmışı.»</p>

  <p>Bunun üzerine Mungo St. John sol kolunun yenini dişleriyle yırttı, kolunu uzattı: «Yapın öyleyse. Ama çabuk olun, vazgeçmeyeyim,» dedi. Aşı bitince adamlarına döndü, sesi dehşetten, tiksintiden boğuk çıkıyordu: «Hepiniz, hepiniz aşılanacaksınız".» Adamların dehşetten ağzı bir karış açık kalmıştı. </p>

  <p>***</p>
</body>
</html>
