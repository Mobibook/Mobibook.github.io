<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Zuga o sabah Cartwright malikânesindeki bungalova dönünce Amirallikten bir çağın buldu. Hemen tıraş oldu, üstünü değiştirip özenle giyindi. Gece hiç uyumamıştı ama gene de kendisini zinde hissediyordu. Amiral Kemp Zuga'yı güler yüzle karşıladı, çünkü delikanlının tavsiye mektupları çok iyiydi. Üstelik Fuller Ballantyne'in da adı hâlâ Afrika'da saygıyla anılıyordu.</p>

  <p>«Sizi sevindireceğini sandığım haberlerim var. Binbaşı Ballantyne. Ama önce bir kadeh şarap alır mıydınız?»</p>

  <p>Zuga sabırsızlığından yerinde duramıyordu. Amiralin çalışma odası bir sürü değerli, zengin eşyayla, kadife Koltuklarla, tablolarla, biblolarla, çerçeveli aile resimleriyle göz alıyordu. Amiral ise bulunduğu makamın önemine oranla yaşlı görünüyordu. Öyle ya, imparatorluğu Hindistan ve Doğuya bağlayan can damarını korumak onun sorumluluğundaydı. Ama belki de sağlıksız olduğu için yaşlı görünüyordu.</p>

  <p>«Size bir yer buldum sanıyorum. Filomun gemilerinden biri dün Table körfezine demirledi. Kömür alıp da kumanya ikmali yapar yapmaz, onu bağımsız görevle Mozambik kanalına göndereceğim. Gemim pekâlâ Quelimane limanına uğrayıp sizi ve yanınızdakileri oraya bırakabilir.»</p>

  <p>«Ah amiralim, size nasıl teşekkür edeceğimi bilemiyorum.» Amiral gülümsedi. Sonra cebinden altın saatini çıkartıp baktı, sözlerini sürdürdü: «Ama beş gün içinde harekete hazır olmanız gerekiyor. Cumaya bekliyoruz. Sekreterim davetiye göndermişti, değil mi? Kızkardeşinizi de birlikte getirirsiniz umarım?»</p>

  <p>«Elbette efendim, kardeşim de, ben de onur duyacağız.» Robyn sarhoş gemicilerle geveze, dedikoducu kanlara hiç dayanamadığını kaç kez söylemişti. Ama çaresi yoktu, Quelimane'ye yolculuğun ücretini böylelikle ödemek zorundaydı işte. Gerçekten de Robyn Ballantyne, Kap'daki subay kanlarının dilindeydi. Erkek kılığına girmesi, dillere destandı. Kimi onu övüp göklere çıkartıyor, kimi de yerin dibine batırıyordu ya, neyse.</p>

  <p>Zuga tam kapıdan çıkarken amiral arkasından: «Aklıma gelmişken söyleyeyim, Ballantyne. Bineceğiniz gemi, Kara Şaka. Komutanı da Kaptan Codrington. Ona uğrayıp kendinizi tanıtmanızı ve hareket gününü öğrenmenizi tavsiye ederim.»</p>

  <p>Bu sözler, Zuga'yı adamakıllı sarsmıştı. Codrington dik kafalı birine benziyordu, üstelik Zuga'yı da bir köle gemisiyle yolculuk yapıyor diye, hiç gözü tutmadığını belli etmişti. Neler yapacağı belli olmazdı. Ama iki belâdan birine eyvallah etmekten başka çare de yoktu: Ya gemiyle gitmeyi kabul edip Codrington'un yapacakları göze alınacak, ya da Kap'da kalıp belki aylar boyu bir başka geminin gelmesini bekleyeceklerdi.</p>

  <p>Bu gecikme, musonlar arasındaki kurak ve serin mevsimi kaçırmalarına yol açar, sıtma salgını mevsiminde onları doğu kıyılarına ayak basmak zorunda bırakmış olurdu. Zuga kararını verdi. «Sağolun, Amiral Kemp. Bir an önce Kaptan Codrington'a uğrayacağım.»</p>

  <p>***</p>
</body>
</html>
