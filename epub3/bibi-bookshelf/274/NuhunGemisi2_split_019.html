<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>NuhunGemisi2</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
				<p class="normal">Her yol ayırımında, her tepe başında bir ziyaret...</p>
				<p class="normal">Allah selamet versin.</p>
				<p class="normal"><span class="idebold"><span class="ideitalik">Üç Taş</span></span></p>
				<p class="normal">Buralardaki baş yemin, üç taş yeminidir. Bu yemini, burada, kimse yalan yere edemiyor.</p>
				<p class="normal">Yeminin şekli şöyle: Yemin verdiren kimse yemin edecek olanın eline üç tane taş veriyor.</p>
				<p class="normal">“At bunları,” diyor.</p>
				<p class="normal">Bu taşları eğer yalan yere atarsa adam, karısı üçten dokuza boş oluyor. Karısı o adamla yatmıyor. Çekip gidiyor, gideceği yere. Bu sebepten de kimse yalan yere yemin edemiyor. Birini gösterdiler:</p>
				<p class="normal">“Bunu,” dediler, “bu namussuzu görüyor musun? Yalan yere üç taş atmıştır. Daha gezer adamım deyi dünyada. Kimse konuşmaz onunla.”</p>
				<p class="normal">Lanetleme...</p>
				<p class="normal">Mahkemeler, karakollar da bellemişler bu üç taş yeminini, başları sıkıştı mı veriyorlar üç tane taşı köylülerin ellerine... Söylesinler bakalım yalanı, yiğitseler... Her şey olur da bu olamaz.</p>
				<p class="normal"><span class="idebold"><span class="ideitalik">Evlenme</span></span></p>
				<p class="normal">Zor olan işte budur. Doğuda bundan zor bir iş yok. Bir kız, isterse en çirkin, en fakir olsun, fiyatı iki binden aşağı değildir. Getirirsin iki bini, alırsın... kızı! Zengin kızlarının fiyatı otuz bine kadar yükseliyor. Son zamanlarda kızları kamyonla değiştiriyorlar. Bir kamyona bir kız... Kızların sayesinde makinalaşıyoruz.</p>
				<p class="normal">Sonra yetmişlik, seksenlik ihtiyarların on beşinde, gül gibi karıları var. Kim ne karışır, parasını vermiş almış.</p>
				<p class="normal"><span class="idebold"><span class="ideitalik">Şemsiye saçlılar</span></span></p>
				<p class="normal">Ernis iskelesinde bir top insan görüp yanlarına vardım. Ortalarında acayip kılıklı biri, elinde bir tef, çalıp söylüyor. Uzun, çok uzun saçları var. Alnından, saçların altından yeşil bir mendil bağlamış. Saçları şemsiye gibi açılıp aşağılara doğru dökülmüş.</p>
				<p class="normal">“Bu adam neci böyle?” dedim.</p>
				<p class="normal">“Derviş,” dediler. “Allahın dervişi, divanesi.”</p>
				<p class="normal">Bir ara dervişle konuşma fırsatını buluyorum:</p>
				<p class="normal">“Sen nasıl derviş oldun?” diyorum.</p>
				<p class="normal">“Ben,” diyor, “yedi yüz yıl diz çökmüşüm Şeyhin tekkesinde...”</p>
				<p class="normal">Bu derviş dileniyor:</p>
				<p class="normal">“Şeyhin başı için!”</p>
	</div>
<div class="calibre1" id="calibre_pb_20"/></body>
</html>