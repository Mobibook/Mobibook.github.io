<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>NuhunGemisi2</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
				<p class="indentmetinitalik">Halebe Kaçak Mal Götürmek İçin </p>
				<p class="indentmetinitalik">Beni 50 Liraya Tuttular</p>
				<p class="normal">Bavul bağlanmış, otelin hesabı kesilmiş, sözde İstanbula gitmek için otobüs bileti alıyorum.</p>
				<p class="normal">Allahaısmarladık bunca cefalar çektiğim Antep şehri!</p>
				<p class="normal">Şehirden bir müddet uzaklaştıktan sonra otobüs şoförüne:</p>
				<p class="normal">“Bakın hele şu başıma gelene! Eşyalarımı Antepte unutmuşum,” diyor, iniyorum.</p>
				<p class="normal">Otobüs tozu dumana katarak uzaklaşıyor.</p>
				<p class="normal">Yol üstünde yapayalnızım. Bavulum yanımda. Şu uçsuz bucaksız ovada bir ben, bir de bavulum... Görünürlerde ne bir ağaç, ne de kimse... bir zaman kımıldamadan öylece duruyorum.</p>
				<p class="normal">Antebin kırmızı, çıplak dağları, yer yer yalnız kalmış hissini veren, oymak oymak soluk yeşile çalan bağlar... Sarı sıcak... öldüren, kahreden bir sıcak var.</p>
				<p class="normal">Bavulu yüklenip, bana tarif ettikleri köye doğru yollanıyorum. Bavul ağır mı ağır. Altında iki büklümüm. İkide bir, bir omuzumdan bir omuzuma aktarıyorum. Bir de acıtıyor ki omuzlarımı... Allah bilir ya, köye varıncaya dek omuzlarım yara kesecek.</p>
				<p class="normal">Bu bavulu da ne diye aldım. Almasam olmaz ki... nereye bırakabilirdim. Bir daha Antebe dönmeyeceğim.</p>
				<p class="normal">Türküler mırıldanıyorum. Memleketimin türkülerini. Dümdüz, mavi bir deniz gibi dalgalanan memleketimin ovası geliyor gözlerimin önüne... memleketimin sarı, memleketimin yeşil, memleketimin mavi ovası... gurbet, yalnızlık türküleri... Son zamanlarda Kaçakçı Hasan oldum olalı, bir de türkü dilime musallat... bir kaçakçıdan yeni öğrendiğim bir türkü...</p>
				<p class="indentmetin">Ben de bilseydim şu Halepten gelmezdim </p>
				<p class="indentmetin">Bu tatlı canı da bir kurşuna vermezdim </p>
				<p class="indentmetin">Vallah kirvem, haberim olsaydı da ben sana</p>
				<p class="indentmetin"> yenmezdim</p>
				<p class="indentmetin"> </p>
				<p class="indentmetin">Alınan avladılar bizi </p>
				<p class="indentmetin">Öldürdüler ikimizi </p>
				<p class="indentmetin">Issız koydular odamızı </p>
				<p class="indentmetin">Söndürdüler yuvamızı</p>
				<p class="indentmetin"> </p>
				<p class="indentmetin">Bir çakırdikenliğe düştüm.</p>
				<p class="indentmetin"> </p>
				<p class="indentmetin">Ak göğsün üstünde çakır dikeni </p>
				<p class="indentmetin">Bitmeyince gönül yardan ayrılmaz</p>
				<p class="normal">Nereden çıkılır bu çakırdikenliğin içinden? Diken dizlerime kadar. Diken, köpekler gibi bacaklarımı dalıyor. Bir ara pantolonu kaldırıp bakıyorum. Bacaklarım kan içinde... bavulun ağırlığı... yanan kanlı bacak... sarı sıcak... cehennem sıcağı... kızıyorum kendi kendime... ya köyü bulamazsam... köy, görünürlerde yok... tam dedikleri yerde indim otobüsten... köy nerede? Bu adamlar beni aldattılar mı?</p>
				<p class="normal">Lanet olsun şu kaçakçılığa... şu benim çektiğime, şu halime bakın! Yenir yutulur nesne mi? Gönül diyor ki, dön Antebe, oradan da çek İstanbula. Bu kadar yaptık işte şu kaçakçılığı, yetmez mi?</p>
				<p class="normal">Sıcak... Toprakta güneş tütüyor. Toprağın sıcaklığı ayakkabı falan dinlemiyor. Kızgın demir üstünde, ayakkabıyla değil de, neyle yürürsen yürü, para eder mi? Toprağa ürke ürke basıyorum.</p>
				<p class="normal">Ter oluk oluk... başım dönüyor.</p>
				<p class="normal">Bir de susadım ki... dilim damağım kurudu. Ağzımın içinde tükürük namına bir şey kalmadı. Dilimde tutkal var sanki. Sigara içiyorum. Sigara daha kötü ediyor.</p>
				<p class="normal">Susuzluk... susuzluk ölümden beter. Şu benim akılsızlığımı görüyorsunuz ya!..</p>
				<p class="normal">Git git bitmiyor. Köy... vay, viran kalası köy... nerelerdesin?</p>
				<p class="normal">Tepemde, ta uzaklarda kartallar dönüyor. Sıcaktan göğe, ötelere göz açıp bakılmıyor ki...</p>
				<p class="normal">Sarı sıcak buğulanıyor. Sarı sıcak, toprakta, oylum oylum tütüyor.</p>
				<p class="normal">Halsizlik mi? Ben, ömrümün çoğunu yürüyerek geçirmiş, kahır çekmiş, bin beladan artakalmış adam... şu Antep ovasının sıcağı yıkacak mı beni?</p>
				<p class="normal">Nereye gidiyorum biliyor musunuz? Bu cevrü cefa ne uğruna çekiliyor biliyor musunuz? Söylemek işime gelmez şimdilik. Bir duyan olur da iş açarım başıma.</p>
				<p class="normal">Söyleyeyim canım. Söyleyeyim de bu meşakkati niçin çektiğimi anlayınız da canınız sıkılmasın.</p>
				<p class="normal">Halebe!</p>
				<p class="normal">Atlı kaçakçılarla birlikte, Halebe kaçak mal götürüp getirmeye... tarif ettikleri köyü bulabilirsem, bugün yahut öbür gün Halebe...</p>
				<p class="normal">Ama kelle de koltukta... bu sıcağa, bu meşakkate razıyım. Daha neler görecek bu belalı başım. Ya bir kör kurşun... ya bir...</p>
				<p class="normal">Kurşun yemiş yareleri sızılar.</p>
				<p class="normal">Yareye de razıyım ben. İhtiyarın verdiği öğütler aklıma geliyor. Yareye de fitim.</p>
				<p class="normal">Her neyse güçbela köyü bulabildim. Gün, yavaş yavaş karşı tepelerin ardına yıkılıyor. Gölgem upuzun serilmiş toprağa... Karnım da zil çalıyor.</p>
				<p class="normal">Köyün harman yeri... kocaman, tepe gibi, arkasını karanlığa dayamış sap yığınları... birkaç at, inek, öküz seçebiliyorum. Çok şükür benden başka da canlı varmış yeryüzünde.</p>
				<p class="normal">Terim yavaş yavaş, gecede kuruyor. Bavulu gene sırtladım. Ama ev, hangi evdir... ya köyün köpekleri? Şehirde, yırtık abalılar ardından havlarlar, köyde aksinedir, demişler. Biz de yırtık abalılardan sayılırız ya! Ya köyün köpekleri tanımazlarsa! Hapı yuttuğumun resmidir.</p>
				<p class="normal">Ne yapalım? Ev yolun üstündeki ikinci evdir. Ev?</p>
				<p class="normal">Harmanların yanından bir ses:</p>
				<p class="normal">“Yaşşa be agoşum. Biz de gelmez diyorduk.”</p>
				<p class="normal">“Gelmez olur muyum hiç be arkadaşım.”</p>
				<p class="normal">“Hemen şimdi çıkılacak.”</p>
				<p class="normal">“Şimdi mi?”</p>
				<p class="normal">“Yükler tutuldu bile!”</p>
				<p class="normal">Elimdeki bavulu yere bırakıverdim.</p>
				<p class="normal">Bavulu arkadaş aldı.</p>
				<p class="normal">Bu yorgunluğun üstüne bir de Halep? Çekilir mi? Kurşun sağanağının altında Halebe... Aman, bunca gidip gelenler insan değil mi? Onlardan benim ne farkım var?</p>
				<p class="normal">Fakat benimki pek ucuza. Halebe gidip gelmeyi elli Türk Lirasına kestik. Elli lira ücretle, afyon yüklü bir at götüreceğim. Adananın namlı kaçakçısı Hasanım, elli liraya Halebe kaçak mal götürülür mü? Bu kadar mı düştün?</p>
				<p class="normal">Benimle pazarlık eden arkadaş:</p>
				<p class="normal">“Bu tecrübedir,” demişti. “Gelecekte iki yüzden aşağı gitmezsin.”</p>
				<p class="normal">Gider miyim hiç? İkinci gidişte iki yüzden aşağı idare etmez. Acımdan ölsem iki yüzden aşağıya gitmem. Ölsem gene gitmem.</p>
				<p class="normal">Bana nasıl güvendiler de at teslim ettiler. Buna sebep, Antepteki ünümdür. Yukarıda da anlaşılmıştır ki, Antepte, namımız almış yürümüştü.</p>
				<p class="normal">Elli lira... Elli lira için kelleyi koltuğa ha... Ne kadar da ucuz! Hudut karakollarının makinalı tüfeği... Ya bir tutulursak bu ateş yağmuruna.</p>
				<p class="normal">Eve girdik. Bu ev, büyük bir kaçakçı evidir. Duvarda, som ipekten, üstlerinde Mekke resimleri bulunan halılar vardır. Bütün yorganların yüzü ipeklidir. Döşek yüzleri de öyle. Cümle kadınlar ipekli giymişler. Bu evde ne var ne yok kaçak eşyadır. Kadınların başındaki yağlıklar som ipektendir. Velhasıl ipekliler dünyası...</p>
	</div>
<div class="calibre1" id="calibre_pb_32"/></body>
</html>