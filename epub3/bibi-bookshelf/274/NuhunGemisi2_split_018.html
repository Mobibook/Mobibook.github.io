<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>NuhunGemisi2</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
				<p class="normal"><span class="idebold"><span class="ideitalik">Ziyaretler</span></span></p>
				<p class="normal">Bitliste olsun, Vanda olsun, yollara dökülmüş kadınlı erkekli köylüler gördüm. Hiçbirini kaçırmadım gördüklerimin, hepsiyle konuştum.</p>
				<p class="normal">“Nereden böyle?” diyorum.</p>
				<p class="normal">“Ziyaretten, Veysel Karaniden...”</p>
				<p class="normal">“Nereden?”</p>
				<p class="normal">“Ziyaretten...”</p>
				<p class="normal">Veysel Karani, Bitlisle Kurtalan arasında ünlü bir ziyaret...</p>
				<p class="normal">Başı ağrıyan ziyarete, başı sıkışan ziyarete, doktor bilmiyorlar, hastalar ziyarete... Her derdin devası ziyaret...</p>
				<p class="normal">Hasta deyince aklıma geldi. Ernis köyünden, Van Hastanesine bir köylü götürdüm. Kemik veremi imiş. Daha önce hastanede ayağını kesecek olmuşlar.</p>
				<p class="normal">Operatör:</p>
				<p class="normal">“Bundan gayrı çare yok,” demiş.</p>
				<p class="normal">Hasta, ayağını kestirmeye razı olmamış. Bitlisteki şeyhe gitmiş.</p>
				<p class="normal">“Şeyhim senden imdat!”</p>
				<p class="normal">Şeyh, akıllı bir şeyh olacak:</p>
				<p class="normal">“Doktora,” demiş, “benim elimden bir şey gelmez.”</p>
				<p class="normal">Hastayı götürdüm. Vanın o pis, toprak dam hastanesinde yatak yok. Zor, güç, hatır belası adamı ikinci sefer hastaneye kabul ettirebildik.</p>
	</div>
<div class="calibre1" id="calibre_pb_19"/></body>
</html>