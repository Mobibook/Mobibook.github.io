<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		</head>
	<body class="calibre">
<h1 class="h1baslik" id="calibre_toc_14">Sümbül</h1>
	<p class="sagnormal">Refah Şehitleri’nin aziz anılarına</p>
	<div class="clrb"/>
  <p class="normal">Tarazlı ses: “Ben Sümbül!” dedi. “Hangi Sümbül?”</p>
	<p class="normal">Zambakgillerden. Çiçekleri kokulu, süs bitkisi. (Hyacintus)</p>
	<p class="normal">Kim tanıtmıştı Johann Strauss’u? Cemal değil mi? Robert Donat canlandırıyordu Strauss’u.</p>
	<p class="normal">Orman Çiftliği. Bomonti. İki kişilik masa. Tekel biraları. Ötede üniformalı başka bir grup. Kahkahalar yükseliyor.</p>
	<p class="normal">Bakalım albüme. 1941/A Kara Harp Okulu’nu bitirenler. Refah şehitleri. 23.6.1941. H. Rahmi Özkarayel, Cemalettin Günalp, Mesut Koray, Emin Aksu, Fethi Noyan, İbrahim Saygıner, Arif Orancı, M. Ali Bayrı, M. Reşit Bolluk, Abdülkerim Ürügen, Arif Hikmet Özgün, Necmi Özgen, Asım Kalaç, Halil Perinçek, Cahit Sardağ, Hüsamettin Özdinçer...<sup class="calibre2"><a href="siyahbeyaz_split_021.html#footnote-600-1" id="footnote-600-1-backlink" name="footnote-600-1-backlink">[1]</a></sup> Bazılarınızın yüzlerini çok iyi anımsıyorum. Hepiniz orada mıydınız o gün? Belki.</p>
  <p class="normal">Sümbül’ü bırakıp gittim yanlarına. Ceplerinden sterlinleri çıkarıp gösterdiler. Yarın ya da öbür gün yolcular. Birkaçı takıldı. “Allah versin! Nereden buldun o pilici! Bizde bir tane bile yok.”</p>
	<p class="normal">Kızılay Parkı’nda bir bankta oturuyordu. Çekinerek sokulmuştum yanına.</p>
	<p class="normal">Hafta sonları buluşuyoruz.</p>
	<p class="normal">“Söyleyeyim. Razı olursa getireyim masanıza.”</p>
	<p class="normal">“Güzel dansediyorsunuz ha! Vallahi iyi olur, bu günün şerefine...”</p>
	<p class="normal">Ayakta alkışlayarak karşıladılar, ölüm yolculuklarının onuruna. Hepsi sırayla kaldırdılar dansa. Bir piyano, bir keman... Vals, vals... Wiener Blut.</p>
	<p class="normal">“Seni kucaklamak isterim!”</p>
	<p class="normal">“İlendim! Öyle bir ilendim ki, ölüverdi karın!”</p>
	<p class="normal">Nereden biliyor? İzlenmişim demek. Savrulan kırk yıl boyunca.</p>
	<p class="normal">“Görüşelim. Ruhları şâd olur sevgili arkadaşlarımın...”</p>
	<p class="normal">Delikanlı kaldı onlar. Albümü yerine kaldırayım derken, kitaplarımı tutan kartal biblo düştü yere. Başı koptu kartalın. Oydum gözlerini.</p>
	<p class="normal">Biga’dayım. Emir erim göründü kapıda. “Misafiriniz var teğmenim.”</p>
	<p class="normal">Boynumda kolları. Delirmiş!</p>
	<p class="normal">“Kaçtım evden. Öğrendim atandığın yeri.”</p>
	<p class="normal">“Çok küçüksün kızım. Peşine düşer anan baban. Hapse düşerim, atılırım ordudan.”</p>
	<p class="normal">Söz aldı. Evleneceğiz üsteğmen olunca. Bağışlayamazsın, haklısın...</p>
	<p class="normal">“Görmek istemiyorum! Zenginim. İki torunum var!”</p>
	<p class="normal">“Çürüdüm! Bir de sen vurma! Ne geçecek eline esirgemekle kokunu?”</p>
	<p class="normal">Hiç! diyebilseydi.</p>
	</body>
</html>