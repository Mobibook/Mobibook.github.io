<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>İnsancıklar</title>
  <link href="../Styles/main.css" rel="stylesheet" type="text/css"/>
  <link href="../Styles/fonts.css" rel="stylesheet" type="text/css"/>
  <link href="../Styles/fonts_1.css" rel="stylesheet" type="text/css"/>
</head>

<body class="biography">
  <div class="s-margin">
    <p>FYODOR MİHAYLOVİÇ DOSTOYEVSKİ, 1821’de Moskova’da doğdu. Petersburg Askerî Mühendislik Okulu’nu bitirdikten kısa bir süre sonra edebiyatla uğraşmak için askerlikten ayrıldı. İlk romanı <em>İnsancıklar</em> (1846), dönemin ünlü eleştirmeni Belinski’den büyük övgü aldı. Hemen ardından <em>İkiz</em> (1846) adlı kısa romanı geldi. Daha sonra art arda <em>Ev Sahibesi</em> (1847)<em>, Beyaz Geceler</em> (1848) ve <em>Yufka Yürek</em>’i (1848) yayımlayan Dostoyevski, <em>Netoçka Nezvanova</em> (1849) adlı romanı yayımlandığı sıralar, devlet düzenini yıkmaya çalıştığı gerekçesiyle tutuklandı; ölüm cezası Sibirya’da dört yıl ağır hapis cezasına çevrildi. Serbest bırakıldıktan ve evlendikten sonra <em>Amcamın Rüyası</em> (1859) adlı komik öyküyü yazdı. Aynı yıl kaleme aldığı <em>Stepançikovo Köyü</em>’nün (1859) ardından kardeşiyle birlikte <em>Vremya</em> adlı bir edebiyat dergisi çıkardı. Aynı dergide tefrika edilen <em>Ölüler Evinden Anılar</em> (1861-62), Dostoyevski’nin başlangıçtaki başarısını yeniden gündeme getirdi. Yine aynı dergide yayımlanan <em>Ezilenler</em> (1861), eleştirmenlerin tepkilerine hedef olmasına karşın okurlarca beğenildi. 1862 yazında çıktığı bir Avrupa gezisi, beraberinde <em>Batı Batı Dedikleri / Yaz İzlenimleri Üzerine Kış Notları</em> (1863) adlı ünlü makalesini getirdi. Aynı yıl dergisi kapatıldı. Yeniden Avrupa’ya gitti. Tek umudu, artık tutkunu haline geldiği kumardı. Tüm parasını rulette yitirince güçlükle Rusya’ya döndü. Kardeşiyle <em>Epoha</em> adlı yeni bir dergi çıkardı. Derginin ilk sayısında <em>Yeraltından Notlar</em> (1864) romanı tefrika edilmeye başladı. Hayatında bir talihsizlik dizisi başladı; karısını ve kardeşini kaybettikten sonra dergi kapandı. Alacaklılarının tehditleri üzerine, bir yayımcıdan aldığı borçla Avrupa’ya kaçtı. <em>Suç ve Ceza</em>’yı (1866) yazmaya başladı ve onun için aldığı avansla Rusya’ya döndü. Önce <em>Kumarbaz</em> (1866) adlı romanını yayımladı. Aynı yıl tamamladığı <em>Suç ve Ceza</em>, eleştirmenleri ve okurları büyüledi. 1867’de asistanı Anna Snitkina’yla evlenerek yeniden yurtdışına çıktı; dört yıl Rusya’dan uzak kaldı. Alçaltıcı bir yoksulluk içinde geçen bu dönem boyunca ülkeden ülkeye dolaştı. Bütün bu güçlüklere, sara nöbetlerine, vazgeçemediği kumar tutkusuna rağmen, ilk çocuklarının trajik ölümüne de katlanan genç karısı, bağlılığını bir an yitirmeden ona gerçek aşkı tattırdı. Dostoyevski, bu ağır yaşam koşulları altında da sendelemeyerek ikinci başyapıtı <em>Budala</em>’yı (1870) yazdı. <em>Budala</em>’yı, 1870’te <em>Ebedî Koca</em>, 1872’de <em>Ecinniler</em>, 1875’te <em>Delikanlı</em> izledi. <em>Karamazov Kardeşler</em>’i (1879-1880) yazmaya başladığında, artık ülke çapında tanınan bir yazardı. Dostoyevski bu arada, Grajdanin’e yazdığı “Bir Yazarın Günlüğü” (1873-1881) başlıklı köşe yazılarını, 1876-1877 yılları arasında aylık bir yayın olarak çıkardı ve daha sonra yazılar, aynı adla kitaplaştırıldı. 1881’de Petersburg’da ölen Dostoyevski, Batılı ülkelerin edebiyat ve düşün yaşamında önemli bir rol oynamış, özellikle varoluşçuluğun temel kaynaklarından biri sayılmıştır.</p>
    <hr class="h-margin"/>

    <p>SABRİ GÜRSES, 1972 yılında İstanbul’da doğdu. 1989’da Nişantaşı Anadolu Lisesi’nden mezun oldu. <em>Gereksinimler, Elde Edemeyişler ve İlerlemeler</em> (şiir, 1990); <em>Unutulmuş Ay Altında</em> (1992); <em>Boşvermişler: Bir Bilimkurgu Üçlemesi</em> (1995); <em>Sevişme</em> (1996) adlı kitapları yayımlandı. 1999 yılında İÜ Rus Dili ve Edebiyatı bölümünden mezun oldu. Yüksek lisansını İÜ Çeviribilim Bölümü’nde “Vladimir Nabokov’un Eugenie Onegin Çevirisi ve Türkçe Onegin Çevirileri” başlıklı teziyle yaptı. 1999 yılından beri İngilizceden, 2000 yılından beri Rusçadan kitap çevirisi yapıyor. Gürses, 1989 Akademi Şiir Ödülü, 1991 <em>Milliyet Sanat</em> Aşk öyküleri Yarışması’nda başarı ödülü, 2009 Puşkin Enstitüsü Onur Diploması, 2010 <em>Dünya Kitap</em> Yılın Çevirisi Ödülü ve 2011 Çeviri Derneği Genç Soluk Ödülü’nü aldı. İngilizceden Joseph Campbell, Jonathan Lethem, John Smolens, Shusha Guppy, Don DeLillo, William Guthrie, Werner Sombart, Kim Stanley Robinson, Fredric Jameson, Slavoj Žižek, Karel Čapek; Rusçadan Dostoyevski, Turgenyev, Puşkin, İvan Gonçarov, Mihail Bahtin, Yuri Lotman, Sultan Galiyev, Andrey Belıy, Yuri Oleşa, Mihail Bulgakov çevirileri bulunmaktadır.</p>
  </div>
</body>
</html>