<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p3">&nbsp;</p>

  <h3 class="h31"><a id="ncx656"></a><a id="a52"></a>4. BÖLÜM</h3>

  <p class="p11"><span class="t14">10 OCAK, PAZARTES</span><span class="t14">İ</span> <span class="t14">- 11 OCAK, SALI</span></p>

  <p class="p10"><span class="t13">S</span>alander'in uçağı Stockholm Arlanda Havaalanı'na sabah altı buçukta indi. Yirmi altı saattir ayaktaydı, bunun dokuz saatini Barbados'un Grantly Adams Havaalanı'nda bekleyerek geçirmişti. British Airways'in görevlileri, Arap'a benzeyen bir yolcuyu, terörist olma ihtimaline karşı, sorgulamadan uçağa almayı reddetmişlerdi. Londra Gatwick Havaalanı'na indiğinde, İsveç'e kalkan son uçağı çoktan kaçırmıştı. O gece orada kalıp ertesi günkü uçağı beklemek zorunda kaldı.</p>

  <p>Salander kendini güneş altında kalmış bir torba muza benzetiyordu. Çantasında yalnızca dizüstü bilgisayarı, <span class="t11">Dimensions</span> ve birkaç parça giyecek vardı, Gümrükte bagajını kontrol etmediler. Havaalanından dışarı çıktığında onu dondurucu bir sulusepken karşıladı.</p>

  <p>Şehir merkezine inen otobüslere yürürken bir süre tereddüt etti. Hayatı boyunca hep en ucuz seçeneği tercih ettiğinden, zenginliğe hâlâ alışamamıştı. Eski usul, "namuslu dolandırıcılıkla" internet konusundaki yeteneğini birleştirerek elde ettiği üç milyar krona yakın parası vardı. Birkaç dakika ıslanıp üşüdükten sonra, bir taksiye atladı. Şoföre Lundagatan adresini verdi ve anında uyuklamaya başladı.</p>

  <p>Eski adresi verdiğini ancak Lundagatan'a varıp da şoför uyandırdığında fark etti. Fikrini değiştirdiğini, Götgatasbacken'e gideceklerini söyledi. Arabadan inerken adama, bahşiş niyetine yüklü sayılacak miktarda dolar verdi. İner inmez, mazgalın üzerinde birikmiş çamurlu suya bastı, küfretti. Üzerinde kot pantolon, tişört, ince bir ceket, ayağında yazlık sandalet ve ince pamuklu çoraplar vardı. Su birikintilerine basmamaya dikkat ederek 7-Eleven markete girdi. Şampuan, diş macunu, sabun, kefir, süt, peynir, yumurta, ekmek, tarçınlı kurabiye, kahve, poşet çay, bir kavanoz küçük hıyar turşusu, elma, büyük paket hazır pizza ve sigara aldı. Hesabı kredi kartıyla ödedi.</p>

  <p>Sokağa çıktığında hangi yoldan gitmesi gerektiğine karar veremedi. Yukarıya doğru Svartensgatan'a ya da aşağıya, Slussen'e doğru yürüyüp Hökens Gatan üzerinden evine gidebilirdi. Eğer Hökens Gatan tarafına yürüyecek olursa, <span class="t11">Millennium</span>'un tam önünden geçmesi gerecekti. Bu durumda Blomkvist'e rastlayabilirdi. Sırf Blomkvist'le karşılaşmamak için yolunu değiştirmek ona saçma geldi. Sonunda Slussen yönüne gitmeye karar verdi. Aslında bu yol evine daha uzaktı. Sağa, Hökens Gatan'a dönüp oradan Mosebacke Torg'a çıktı. Södra Tiyatrosu önündeki Kız Kardeşler heykelinin bulunduğu meydanı geçip, Fiskargatan'a doğru tırmandı. Dairesinin olduğu binanın önünde durup baktı. Burasını bir türlü "evi" gibi hissedememişti.</p>

  <p>Södermalm Adası'nın ortasında, tenha bir tepedeydi. Tam da istediği gibi fazla kalabalık değildi. Böylece çevrede kimlerin dolaştığını daha rahat kontrol edebiliyordu. Yazları popüler bir ziyaret yeriydi ama kışları, evi ya da iş yeri bu semtte olanlar dışında pek kimseye rastlanmazdı. Bunların arasında Salander'in tanıdığı, dolayısıyla da onu tanıyabilecek tek bir kişi bile yoktu. Alışveriş torbalarını yere koyup anahtarını çıkardı. Asansöre binip en üst kata çıktı, üzerinde V. Kulla yazan kapıyı açtı.</p>

  <p>&nbsp;</p>

  <p class="p10"><span class="t13">S</span>alander'in, yüklü bir miktar paraya el koyup, ekonomik bağımsızlığım kazandıktan sonra (hiç değilse üç milyar kronu bitirene kadar bağımsız olacaktı) yaptığı ilk iş, bir ev bakmak olmuştu. Emlak piyasası hiç bilmediği bir şeydi. Şimdiye kadar, nakit ödeme ya da akla uygun taksitlerle, yalnızca gereksinim duyduğu şeyleri satın almıştı. En büyük yatırımı, birkaç bilgisayar ve bir adet hafif sıklet Kawasaki motosikletti. Sıkı bir pazarlıkla 7.000 krona aldığı motosiklet külüstür bir şeydi. Bir o kadar da yedek parçalarına ödemiş, motorunu söküp tamir ederek kullanılır duruma getirmesi aylarını almıştı. Aslında bir araba istiyordu ama ekonomik durumu buna elvermiyordu.</p>

  <p>Bir ev satın almak tamamen farklı bir şeydi. Lisbeth'in ev alma macerası şöyle gelişti.</p>

  <p>İşe Dagens Nyheter gazetesinin ekindeki ev ilanlarına bakarak başladı.</p>

  <p><span class="t11">&nbsp;</span></p>

  <p><span class="t11">2 oda+mutfak. Södra</span> <span class="t11">İ</span><span class="t11">stasyonuna yak</span><span class="t11">ı</span><span class="t11">n, mükemmel bir konumda. F: 2,7 milyon krondan kapal</span><span class="t11">ı</span> <span class="t11">indirim. Apt. Gideri: 5510.</span></p>

  <p><span class="t11">3 oda + mutfak, park manzaral</span><span class="t11">ı</span><span class="t11">, Högalid'de, 2.9 milyon kr.</span></p>

  <p><span class="t11">2,5 oda 47 mk, yenilenmi</span><span class="t11">ş</span> <span class="t11">banyo, tesisatlar</span><span class="t11">ı</span> <span class="t11">1998'de gözden geçirilmi</span><span class="t11">ş</span><span class="t11">. Gotlandsgatan.</span></p>

  <p><span class="t11">1.8 milyon kr. Apt.g: 2 200 kr.</span></p>

  <p>&nbsp;</p>

  <p class="p10"><span class="t13">L</span>isbeth kafasını kaşıyarak ilanlarda belirtilen numaralardan bir kısmını rastgele aradı. Aslında ne soracağını bile bilmiyordu. Kendini çok aptal hissedip aramayı bırakması çok zaman almadı. Ocak ayının ilk pazarında iki daireye baktı. Bunlardan biri Reimersholme semtinin Vindragarvägen sokağında, diğeri Hornstull yakınlarında, Heleneborgsgatan'daydı. Reimers'deki apartman Långholmen ve Essingen adasına bakan 4 odalı, aydınlık bir daireydi. Burada oturmaktan hoşlanabilirdi. Karşısındaki binaya bakan Heleneborgsgatan'daki dairenin kasvetli bir havası vardı.</p>

  <p>Bütün mesele Salander'in nerede, nasıl bir evde yaşamak istediğini ve bir alıcı olarak nelere dikkat etmesi gerektiğini bilmemesiydi. Çocukluğunun geçtiği, Lundagatan'daki kırk yedi metre karelik daireden başka bir yerde yaşamayı, şimdiye kadar aklının ucundan bile geçirmemişti. On sekiz yaşına bastığında, vasisi avukat Holmer Palmgren bu dairenin oturma hakkının ona geçmesini sağlamıştı. O da, hem ev, hem de işyeri olarak kullandığı oturma odasındaki yamru yumru kanepenin üzerine çöreklenip arpacı kumruları gibi düşünmüştü.</p>

  <p>Lundagatan'daki daire sıkışık ve konforsuzdu. Yatak odasından bir binanın yangın merdiveni, mutfaktan avlu, oturma odasından da sokak lambası ile birkaç kayın ağacı görülüyordu.</p>

  <p>Bu nedenle Salander'in ilk şartı güzel bir manzaraydı.</p>

  <p>Lundagatan'daki evin balkonu yoktu. Hali vakti yerinde insanların sıcak yaz günlerinde balkonlarına çıkıp soğuk bira içmelerine hep özenirdi. Yani ikinci şartı, balkondu.</p>

  <p>Peki evin içi nasıl olmalıydı? Blomkvist'in dairesini aklına geldi. Bellmansgatan'da, Belediye Binası'na ve Slussen'deki kanal havuzlarına bakan, altmış beş metre karelik bir çatı katıydı. Oradan hoşlanmıştı. Kendi evi de ferah, basit döşenmiş, bakımı kolay bir ev olmalıydı. Aradığı özellikler listesine bunları da ekledi.</p>

  <p>Yıllardır sıkışık bir evde yaşıyordu. On metre karelik mutfağına, küçük bir mutfak masası ile iki sandalye zor sığıyordu. Oturma odası yirmi, yatak odası on iki metre kareydi. Yeni evi geniş ve bol dolaplı olmalıydı. Büyük bir çalışma odası, bir de yayılabileceği çok geniş bir yatak odası istiyordu.</p>

  <p>Lundagatan'daki evin banyosu penceresizdi, tuhaf bir küvet, yerde de beton plakalar vardı. Plastik duvar kâğıtlarının üzerine ne yaptıysa çıkaramadığı çimento parçaları yapışmıştı. Çinili, geniş bir banyo istiyordu. Bir çamaşır makinesi olmalıydı, Çamaşır için bodruma inmek istemiyordu. Banyo mis kokmalı, istediği zaman penceresini açabilmeliydi.</p>

  <p>Karar verdikten sonra internete girip, emlakçıları araştırmaya başladı. Ertesi sabah erken kalkıp, Nobel Emlak Şirketi'nin ofişine gitti, birçoklarına göre bu şirket Stockholm'deki emlakçıların en iyisiydi. Üzerine siyah, yıpranmış bir kot pantolon, siyah deri ceket, ayağına da botlarını giymişti. Şirketin girişindeki danışma masasının önüne dikilip, web sitesine bina fotoğrafları yükleyen, otuz beş yaşlarındaki sarışın kadına bakarak beklemeye başladı. En sonunda, kısa boylu, tıknaz, kızıl saçlı, kırk yaşlarında bir adam geldi. Salander masanın öteki tarafındaki adama ellerinde ne tür daireler olduğunu sordu. Adam, Salander'e kısa bir süre şaşkın bir ifadeyle baktıktan sonra, babacan bir tonda, "Evet, genç hanım, ailen evden ayrılmayı düşündüğünü biliyor mu?" diye sordu.</p>

  <p>Salander, buz gibi bakışlarını adama dikip, kıkırdaması geçene kadar sessizce bekledi.</p>

  <p>"Bir daire istiyorum," dedi sözcüklerin üzerine basarak.</p>

  <p>Adam boğazını temizledi, bilgisayarın başındaki meslektaşına manalı bir bakış fırlattı.</p>

  <p>"Bak sen. Aklında ne tür bir daire var?"</p>

  <p>"Söder'de, balkonlu, deniz manzaralı, en az dört odalı, çamaşır makinesi konulabilecek kadar büyük ve pencereli bir banyosu olacak. Ayrıca motosikletimi kilit altında tutabileceğim bir yeri de olsun."</p>

  <p>Bilgisayar başındaki kadın kafasını kaldırıp merakla Salander'i süzdü.</p>

  <p>"Motosiklet için de yer mi olsun?" dedi kızıl, ince saçlı adam.</p>

  <p>Salander başıyla doğruladı.</p>

  <p>"Şey... İsmini sormamın bir mahsuru var mı?"</p>

  <p>Salander ismini söyledi. Sonra da adamın ismini sordu. Joakim Persson'du.</p>

  <p>"Bu aralar, Stockholm'deki kooperatif evlerinin fiyatları biraz yüksek... "</p>

  <p>Salander ona, neyin ne kadar ettiğini değil, ellerinde ne tür daireler olduğunu sormuştu.</p>

  <p>"Ne iş yapıyorsun?"</p>

  <p>Salander bir süre düşündü. Serbest çalışıyordu. Aslında yalnızca Dragan Armansky ve Milton Security'nin işlerini yapmıştı. Bu da son yıllarda çok düzenli değildi, üç aydır da hiçbir şey yapmıyordu.</p>

  <p>"Şimdi bir işim yok." dedi Salander.</p>

  <p>"O zaman... Sanırım hâlâ öğrencisin?"</p>

  <p>"Hayır, öğrenci değilim."</p>

  <p>Persson diskin etrafını dolanarak Salander'in yanına geçti, bir kolunu Salander'in omzuna atıp, nazikçe kapıya doğru götürdü.</p>

  <p>"Peki, genç bayan, birkaç yıl sonra mutlaka bekliyoruz. Ama yanına kumbaranın alabileceğinden biraz daha fazla para almayı da unutma. Bilirsin işte, cep harçlığıyla ev alınamıyor." Adam Salander'in yanağından dostça bir makas aldı. "Dediğim gibi, birkaç yıl sonraya bekliyoruz, o zaman sana da küçük bir yuva buluruz."</p>

  <p>Salander Nobel Emlak Şirketi'nin kapısının önünde, penceresinden içeri molotofkokteyli atılırsa Joakim Persson'un ne düşüneceğini merak ederek birkaç dakika bekledi. Sonra eve dönüp bilgisayarını açtı.</p>

  <p>Nobel Emlak Şirketi'nin bilgisayar ağına girmesi on dakikasını aldı. Danışmadaki kadının, fotoğrafları yüklemek için bilgisayarını açarken, tuşladığı giriş şifresini kafasına kaydetmişti. Kadının çalıştığı bilgisayarın, aynı zamanda şirketin bilgisayar ağının sunucusu olduğunu keşfetmesiyse üç dakika sürdü. <span class="t11">İ</span><span class="t11">nsan daha ne kadar aptal olabilir?</span> Bir üç dakika daha harcayarak, ağa bağlı on dört bilgisayara ulaştı. Persson'un muhasebe kayıtlarını iki saat inceledikten sonra, geçen iki yıl içerisinde 750.000 kronluk bir kazancı vergiden kaçırdığını tespit etti.</p>

  <p>Gerekli dosyaların tamamını indirdi. ABD'deki bir sunucu üzerinden anonim bir e-posta adresiyle vergi dairesine gönderdi. Daha sonra da Joakim Persson'u kafasından silip attı.</p>

  <p>Günün kalanını, Nobel Emlak sitesindeki ilanları incelemekle geçirdi. En pahalı ev, Mariefred'de küçük bir saray yavrusuydu. Orada oturmak istemezdi. İkincisi Mosebacke Torg'un kenarında büyük bir apartman dairesiydi. Öfkeli bir ruh haliyle, fazla düşünmeden bu dairede karar kıldı.</p>

  <p>Dairenin fotoğraflarını uzun süre inceledi. Kafasındaki listeden çok daha fazlası vardı. Bu daire, üzerine çok tartışılan ballı bir azil anlaşmasıyla milyonlarca kron kaldırdıktan sonra ortadan kaybolan, ABB şirketinin eski yöneticilerinden birine aitti.</p>

  <p>O akşam Cebelitarık'taki MacMillan &amp; Marks hukuk bürosu ortaklarından Jeremy Mac Millan'a telefon açtı. Daha önce onunla bir iş yapmıştı. MacMillan, Salander'in, düzenbaz finansmancı Hans Erik Wennerström'ün hesaplarını boşaltarak edindiği serveti yönetebilmesi için, yüklü bir ücret karşılığı paravan şirketler kurmuştu.</p>

  <p>MacMillan'a yeni bir talimat daha verdi. Nobel Emlak'la pazarlık yaparak Mosebacke Torg'deki apartman dairesini, Wasp Girişimcilik adına satın alacaktı. Pazarlık dört gün sürdü. Ama pazarlığa rağmen, fiyatı gördüğünde Lisbeth'in dudakları uçukladı. Üstelik MacMillan'a da yüzde beş komisyon ödenecekti. Hafta sona ermeden giysilerini, çarşafını, şiltesini, birkaç mutfak malzemesini iki kutuya doldurarak yeni evine taşındı. Üç hafta boyunca şilte üzerinde uyudu. Bu süre içinde internetten Avrupa'da estetik ameliyat yapan klinikleri araştırdı. Bazı bürokratik işlerini halletti. Buna bir akşam vakti Avukat Nils Bjurman'la yaptığı telefon görüşmesi de dahildi. Lundagatan'daki dairesinin bir yıllık kirasını, aylık bakım ve elektrik giderlerini de ödedi.</p>

  <p>Daha sonra uçağa atlayıp, internet aracılığıyla bulduğu İtalya'daki kliniğe gitti. Ameliyatı bitip klinikten ayrıldıktan sonra, Roma'da bir otel odasında oturup, geleceğini düşündü. İsveç'e dönüp hayatına devam etmeliydi, ama çeşitli nedenlerden ötürü Stockholm'ü aklına getirmek bile istemiyordu.</p>

  <p>Gerçek bir mesleği yoktu. Milton Security'de kendisi için bir gelecek göremiyordu. Bu kesinlikle Armansky'nin suçu değildi. Her hâlükârda, Armansky tam gün çalışmasını ister, onu sağ kolu yapardı. Ama yirmi beş yaşında ve eğitimsizdi. Kendini elli yaşında hâlâ iş dünyasındaki birtakım düzenbazlar hakkında araştırma yaparken bulmak istemiyordu. Bu eğlenceli bir hobiydi, hayat boyu yapılacak bir iş değil.</p>

  <p>Stockholm'e dönmek istememesinin bir başka nedeni de Blomkvist denen adamdı. Orada <span class="t11">Lanet Kalle Blomkvist'</span>le karşılaşması neredeyse kaçınılmazdı. Hiç değilse şimdilik, hayatta istediği son şey buydu. Blomkvist onu incitmişti. Bunu bilerek yapmadığını kabul ediyordu. Ona karşı son derece dürüst davranmıştı. Âşık olmak kendi suçuydu. Aşk ve <span class="t11">Lanet Olas</span><span class="t11">ı</span> <span class="t11">Kaltak Salander</span> birbirine uymuyordu.</p>

  <p>Blomkvist kadınlar arasında revaçtaydı. En iyi niyetli yorumla Salander, Mikael'in ihtiyaç duyduğu ve daha iyisini bulamadığı için kendi kendine lanetler yağdırarak kabullendiği iyi kalpli bir felaketti. Bu nedenle, ilk fırsatta daha eğlenceli bir ilişkiye yelken açmıştı. Salander de gardını indirip onu hayatına aldığı için kendine küfürler yağdırıyordu.</p>

  <p>Kendine geldiğinde onunla tüm bağlantısını kesmişti. Bu hiç kolay olmamış ama ayakta kalmayı başarmıştı. Onu en son, Gamla Stan metro istasyonunda beklerken, şehir merkezine giden bir trenin içinde görmüştü. Bir dakika kadar seyretmiş, eskisi gibi içinin kan ağlamadığını fark etmişti. <span class="t11">Fuck you.</span> Blomkvist onu tam kapılar kapanırken görmüş, Salander topuklarının üzerinde dönüp gitmeden önce dikkatle bakmış ve tam o anda tren hareket etmişti.</p>

  <p>Salander, Blomkvist'in, irtibat kurmak için gösterdiği ısrarlı çabaları bir türlü anlayamıyordu, sanki Salander onun için, o lanet sosyal projelerden biriydi. Bu kadar anlayışsız olmasına kızıyor, ondan gelen her e-postayı okumadan çöpe atıyordu.</p>

  <p>Stockholm'de onu çeken bir şey yok gibiydi. Milton Security'ye serbest çalışma dışında işi, birkaç yatak partneri ve Evil Fingers müzik grubundaki kızlar dışında da neredeyse hiç tanıdığı yoktu.</p>

  <p>Şu an saygı duyduğu tek insan Armansky'ydi. Ona karşı duygularını tarif etmekte zorlanıyordu. Hafiften çekici gelmesine hep şaşmıştı. Eğer <span class="t11">o kadar</span> evli, <span class="t11">o kadar</span> yaşlı ve <span class="t11">o kadar</span> tutucu olmasa, yakınlaşmak için bir hamle bile yapabilirdi.</p>

  <p>Ajandasını eline aldı ve harita sayfalarını açtı. Daha önce ne Avusturalya'ya ne de Afrika'ya gitmişti. Ne piramitler'i ne de Ankor Tapınağı'nı görmüştü. Hong Kong'da, Viktorya'dan Kawloon'a giden feribota da binmemişti. Karayiplerde şnorkelle denize dalmamıştı, Tayland kumsallarında oturmamıştı. Şimdiye kadar yalnızca Baltık ülkeleriyle, İsveç'in kuzey komşularına, bir de Zürih ve Londra'ya kısa seyahatler yapmıştı. Onlar da iş içindi. Doğrusu, Stockholm'ün dışına bile nadiren çıkmıştı.</p>

  <p>Zaten seyahat edebilecek parası da olmamıştı.</p>

  <p>Otelindeki odasında oturmuş, Garibaldı Caddesi'ne bakarak düşünüyordu. Bu şehir de bir harabe gibiydi. Sonunda kararını verdi, ceketini giyip lobiye indi. Civarda bir seyahat şirketi var mı diye sordu. Tel Aviv'e tek yönlü gidiş bileti kestirdi. Bir sonraki gün Kudüs'ün eski sokaklarını gezdi, El Aksa Camii'ni ve Ağlama Duvarı'nı ziyaret etti. Her sokak başında dikilen silahlı askerlere gıcık oldu. Oradan Bangkok'a uçtu. Ve bütün yılı böyle seyahat ederek geçirdi.</p>

  <p>Bunlardan yalnızca ikisi iş seyahatleri sınıfına girerdi. İlki, parasını işletsin diye anlaştığı adam hakkında bilgi toplamak, ikincisi de işini iyi yapıyor mu diye kontrol etmek için Cebelitarık'a yapılan seyahatlerdi bunlar.</p>

  <p>&nbsp;</p>

  <p class="p10"><span class="t13">B</span>u kadar uzun bir zamandan sonra, Fiskargatan'daki daireye dönmek tuhaf bir duyguydu.</p>

  <p>Alışveriş torbalarıyla çantasını girişteki hole bıraktı. Dört haneli şifreyi tuşlayarak hırsız alarmını kapattı. Islak kıyafetlerini çıkarıp yere attı, çırılçıplak mutfağa geçti, buzdolabının fişini takıp aldıklarını yerleştirdi. Daha sonra banyoya girerek on dakika duş yaptı. Mikrodalga fırında ısıttığı pizza ve bir elmayla yemek faslını bitirdi. Lundagatan'dan taşınırken getirdiği kartonlardan birini açıp yastık, çarşaf ve battaniyesini çıkarttı; bir yıl kapalı kaldıktan sonra biraz tuhaf kokuyorlardı. Mutfağın yanındaki odaya şiltesini serip yattı.</p>

  <p>Başını yastığa koyar koymaz uyudu. Yaklaşık on iki saat uyuduktan sonra, gece yarısından hemen önce uyandı. Kalktı, mutfağa geçip filtre kahve makinesini çalıştırdı. Bir örtüye sarınıp pencere kenarına oturdu, bir sigara yaktı, dışarıya, ışıklar içindeki Djurgården ve Saltsjö'ye hayranlıkla bakarken, içeride, karanlıkta kendi var oluşunu düşündü.</p>

  <p>&nbsp;</p>

  <p class="p10"><span class="t13">G</span>eldiğinin ertesi günü çok işi vardı. Sabah 07.00'de daireden çıkıp kapıyı kilitledi. Apartman aydınlığının havalandırma penceresini açtı. İnce bir bakır tele bağladığı yedek anahtarını, akıtma borusunun arkasındaki duvara çaktığı küçük çengele astı. Eski tecrübeleri ona her zaman ulaşabileceği bir yerde yedek anahtar bulundurması gerektiğini öğretmişti.</p>

  <p>Hava buz gibiydi. Ayağında eski, ince bir kot pantolon vardı, arka ceplerinin birinin altındaki yırtıktan, mavi külotu görünüyordu. Tişörtünün üzerine, yakaları epey yıpranmış bir kazak giymişti. Omuzlarında demir perçinler bulunan deri ceketinin de diğer giysilerinden aşağı kalır tarafı yoktu. Bunu artık deri ceket tamir eden bir terziye vermeliydi, cep astarları neredeyse kaybolmuştu. Ayağında kalın çoraplar ve botları vardı.</p>

  <p>St. Paulsgatan'dan, Zinkensdamm'a, oradan da eski evinin sokağına, Lundagatan'a yürüdü. Önce bodrumda duran Kawasaki motorunu kontrol etti, selesini okşadı. Dairesinin kapısını zor açtı. Arkasında posta deliğinden atılmış bir yığın reklam broşürü vardı.</p>

  <p>Bu daireyi ne yapacağını bilemiyordu. Bir yıl önce İsveç'i terk ederken, yeni bir hesap açtırmış, dairenin giderlerinin ödenmesi için banka talimatı vermişti. İçeride hâlâ birtakım eşyaları kalmıştı. Sokaktan toplayıp bin bir zahmetle evine getirdiği birkaç parça mobilya, boyası dökülmüş kahve kupaları, iki eski bilgisayar ve bir dolu kâğıt. Hepsi de değersizdi.</p>

  <p>Mutfaktan siyah bir çöp torbası aldı, reklam broşürlerini postalardan ayırıp, torbaya doldurdu. Geriye bankalardan gelen ödeme bilgileri, Milton Security'den gelen vergi formu ve şu ya da bu şekilde kamufle edilmiş reklam zarfları kalmıştı. Vasinin tek avantajı, onu vergi işlerinden kurtarmasıydı, şimdiye kadar hiç vergi beyannamesi doldurmamıştı. Bütün bir yıl boyunca kişisel sayılabilecek yalnızca üç posta almıştı.</p>

  <p>Biri annesinin kayyumu Avukat Greta Molander'dendi. Biri annesinin evinin veraset işinin halledildiğini, Salander ve kız kardeşi Camilla'ya, ayrı ayrı 9.312 kron miras kaldığını bildiren kısa bir mektuptu. Salander'in parası banka hesabına yatırılmıştı: Bunu aldığını teyit edebilir miydi?</p>

  <p>İkinci mektup Äppelviken Bakımevi Müdürü Mikaelsson'dandı. Annesinin eşyalarını bir kutu içinde beklettiklerini nazik bir şekilde hatırlatıyordu. Bu eşyalar hakkında kararını Äppelviken Bakımevi'ne bildirebilir miydi? Mektubun sonunda Salander ya da kız kardeşinden haber alamazlarsa (ki kız kardeşinin adresi bulunmamaktaydı), bu eşyaları atmak zorunda kalacaklardı. Mektup haziranda yazılmıştı. Hemen bakımevini aradı. Kutu hâlâ oradaydı. Daha önce arayamadığı için özür dileyerek, ertesi gün bakımevine uğrayıp alacağına söz verdi.</p>

  <p>Son mektup Blomkvist'tendi. Bir süre düşündükten sonra açmadan çöpe attı.</p>

  <p>Bir kutunun içine saklamak istediği ıvır zıvırı koydu. Taksiyle Mosebacke'ye döndü. Makyaj yaptı. Gözlerine gözlük, başına da omuzlarına inen düz, sarı bir peruk taktı. Çantasına Norveçli Irene Nesser'in pasaportunu koydu. Aynada kendini inceledi, Irene Nesser'e çok benziyordu ama ondan çok farklı biriydi.</p>

  <p>Götgatan'daki Cafe Eden'da sandviç ve <span class="t11">caffé latte</span> eşliğinde aceleyle karnını doyurdu. Sonra Ringvägen'deki araba kiralama şirketinden, Irene Nesser adına bir Nissan Micra kiraladı. Kungens Kurva'daki Ikea mağazasına gitti. İhtiyacı olan eşyaları seçmesi üç saatini aldı. Biraz hızlı karar vermişti.</p>

  <p>Toprak rengi kumaşla kaplı iki adet <span class="t11">Karlanda</span> modeli kanepe, beş tane <span class="t11">Poäng</span> modeli koltuk, huş ağacından, lakeli iki yuvarlak sehpa, <span class="t11">Svansbo</span> modeli bir kahve sehpası, birkaç adet <span class="t11">Lack</span> modeli küçük sehpa seçti. Bunlardan başka <span class="t11">Bonde</span> modeli kitap rafı ve tv standı, <span class="t11">Magiker</span> model kapaklı dolap, <span class="t11">Pax Nexus</span> modeli, üç kapılı bir elbise dolabı ile <span class="t11">Malm</span> modeli iki küçük çalışma masası aldı.</p>

  <p>Yatak seçerken epey oyalandı. <span class="t11">Hemnes</span> modeli bir karyolayla, örtülerinde karar kıldı. Ayrıca belki lazım olur düşüncesiyle, misafir odası için <span class="t11">Lillehammer</span> karyola aldı. Kimsenin onda gelip kalacağı yoktu ama madem misafir odası vardı, neden döşemesindi?</p>

  <p>Banyo için fazla bir şeye gerek duymuyordu, banyo dolabı, havlu dolabı zaten vardı. Bir de eski evsahiplerinden kalan çamaşır makinesi. Salander de sadece ucuz bir kirli çamaşır sepeti aldı.</p>

  <p>Ama mutfak malzemelerine ihtiyacı vardı. Biraz tereddüt ettikten sonra <span class="t11">Rosfors</span> mutfak masasında karar kıldı. Ayakları kayın ağacından, üstü işlenmiş camdı. Dört tane de değişik renkte sandalye aldı.</p>

  <p>Çalışma odasına da eşya gerekiyordu. Bilgisayar ve klavyesi için ayrı bölümleri, çekmecesi, dolaplarıyla "marifetli çalışma seti"ne bir süre şaşkınlıkla baktıktan sonra, <span class="t11">Galant</span> modeli sıradan bir masa seçti. Kayın ağacından yapılmıştı, üstü cilalıydı ve köşeleri yuvarlakta. Ayrıca büyük dosya dolabı da fiyata dahildi.En fazla zamanı çalışma masası için koltuk seçerken harcadı büytik ihtimal zamanının çoğu bu koltukta geçecekti. Tüm modelleri inceledikten sonra, mağazadaki en pahalı çalışma koltuğunu, <span class="t11">Verksam</span> modelini aldı.</p>

  <p>En sonunda mağazada bir tur atarak hatırı sayılır miktarda çarşaf, yastık kılıfı, havlu, yorgan, nevresim, battaniye, yatak örtüsü seçti. Paslanmaz çelikten çatal kaşık takımı, tabak çanak, tencereler, tavalar, kesme tahtaları, üç büyük boy kilim aldı. Alışverişine masa lambaları, çalışma odasına dosyalar, dosya kutuları, atık kâğıt kutusu gibi malzemeleri de ekledi.</p>

  <p>En sonunda uzun bir ödeme listesiyle kasaya gitti, Irene Nesser pasaportunu göstererek, ödemeyi Wasp Enterprises adına çıkarttığı banka kartıyla yaptı. Eşyaların nakliye ve montajı de eklediğinde yaptı. 90.000 krona yakın bir meblağ tutu.</p>

  <p>Saat 17.00'de Söder'e döndü. Axelssons Elektronik'e gidip 48 ekran televizyon, bir radyo, Hornsgatan'daki bir dükkândan elektrikli süpürge, Marahallen marketinden paspas, çamaşır deterjanı, sabun, temizlik malzemeleri, diş fırçaları ve en büyük boy tuvalet kâğıdı sepeti aldı.</p>

  <p>Yorgun ama kapıldığı bu alışveriş çılgınlığından da memnundu. Aldıklarını Nissan Micra'nın bagajına doldurduktan sonra Hornsgatan'daki Cafe Java'ya girip bir masaya çöktü. Yan masadan gazeteyi ödünç aldı. Yönetimde hâlâ Sosyal Demokratlar vardı. Görünüşe göre ayrıldığından beri büyük bir olay olmamıştı.</p>

  <p>Saat 20.00'de eve geldi. Karanlıkta arabasını boşaltıp, eşyaları V. Kulla'nın dairesine çıkardı. Hepsini girişteki hole bırakarak, tekrar aşağı indi, yan sokakta park yeri bulana kadar yarım saat tur attı. Sonra tekrar dairesine döndü, üç kişinin rahatlıkla sığacağı jakuziyi suyla doldurdu. Bir süre Blomkvist'i düşündü. Bu sabah mektubunu görene kadar hiç aklına gelmemişti. Acaba şimdi evinde miydi, belki de Berger denilen kadın da yanındaydı.</p>

  <p>Derin bir nefes aldı, yüzüstü dönüp kendini suya bıraktı. Ellerini göğüslerinin üstüne koydu. Meme uçlarını sertçe sıkarken, ciğerleri acıyana kadar nefesini tuttu.</p>

  <p>&nbsp;</p>

  <p class="p10"><span class="t13">B</span>lomkvist geldiğinde, Erika Berger göz ucuyla saatine baktı. Her ayın ikinci salı günü saat tam 10.00'da yaptıkları <span class="t11">kutsal</span> planlama toplantısına, on beş dakika geç kalmıştı. Gelecek sayının çerçevesi kabaca ortaya çıkarılmış, dergi konuları aylar önceden belirlenmişti.</p>

  <p>Blomkvist geç kaldığı için özür dilerken, mazeretini geveledi ama kimse bir şey anlamadı ya da en azından aldırmadı. Toplantıda Berger dışında yazı işleri asistanı Malin Eriksson, şirket ortağı ve sanat yönetmeni Christopher Malm, muhabir Monika Nilsson, yarım gün çalışan Lottie Karim ve Henry Cortez bulunuyordu. Blomkvist, on yedi yaşındaki stajyer kızın toplantıya katılmadığını ve küçük toplantı masasının etrafındaki gruba yeni bir yüz eklendiğini hemen fark etti. Berger, genelde, <span class="t11">Millenium'daki</span> bu planlama toplantılarına yeni birini kabul etmediğinden bu, olağanüstü bir durumdu.</p>

  <p>"Bu Dag Svensson." dedi Berger. "Serbest çalışıyor. Ondan bir makale satın alacağız."</p>

  <p>Blomkvist adamın elini sıktı. Svensson sarışın, mavi gözlü, asker tıraşlı ve üç günlük sakallıydı. Otuzlarında gösteriyordu, sağlam, atletik bir yapısı vardı.</p>

  <p>"Her yıl bir veya iki özel sayı yayınlarız." diye kaldığı yerden devam etti Berger. "Bu hikâyeyi mayıs sayısında basmak isliyorum. Matbaayla 27 Nisan için anlaştık. Yani hazırlanmak için tamı tamına üç aylık bir zamanımız var."</p>

  <p>Blomkvist termostan fincanına kahve dökerken, "Tema nedir acaba?" dedi.</p>

  <p>"Dag geçen hafta bir hikâye taslağıyla bana geldi. Bu nedenle onu bugünkü toplantımıza davet ettim. Dag, sen devamını anlatır mısın?" dedi Berger.</p>

  <p><span class="t11">"Trafficking."</span> dedi Svensson. "Yani, kadın ticareti. Baltık ülkeleri ve Doğu Avrupa'dan getirilen kız sorununa yoğunlaştım. Baştan başlamak gerekirse, bu konuda bir de kitap yazıyorum, Erika'yla bu nedenle ilişkiye geçtim -artık sizin de bir yayıneviniz olduğundan."</p>

  <p>Bu son cümle herkesi eğlendirdi. <span class="t11">Millennium</span> şimdiye kadar yalnızca bir kitap basmıştı. O da bir yıl önce, Blomkvist'in Wennerström finans imparatorluğu hakkında yazdığı tuğla gibi kitabıydı. Kitap, İsveç'te altıncı baskısını yapmasının yanı sıra, Norveççe, Almanca ve İngilizceye de çevrilmişti. Yakında Fransızca çevirisi de tamamlanacaktı. Aslında kitabın öyküsü sayısız gazetede ayrıntılarıyla yazılıp herkes tarafından bilindiğinden, bu kadar satması anlaşılmazdı.</p>

  <p>"Yayıncılıkta öyle çok iddialı olduğumuz söylenemez." dedi Blomkvist ihtiyatlı bir ifadeyle.</p>

  <p>Buna Svensson bile gülümsedi.</p>

  <p>"Anlıyorum, ancak bir yayıneviniz var."</p>

  <p>"Çok daha büyük yayınevleri var." dedi Blomkvist.</p>

  <p>"Şüphesiz." dedi Berger. "Ama altı ay tartışarak asıl faaliyetimizin yanı sıra kitap yayınlamaya da karar vermiştik. İki yönetim kurulu toplantısında bu konuyu tartıştık ve herkes onay verdi. Mütevazi ölçülerde, yılda üç ya da dört kitap yayınlayacağız, bunlar da çoğunlukla değişik konularda yapılmış röportajlar, başka bir deyişle, tipik gazetecilik ürünleri olacak. Bence bu iyi bir başlangıç kitabı."</p>

  <p>"Kadın ticareti." dedi Blomkvist. "Biraz açar mısın?"</p>

  <p>"Dört yıldır bu konuyla uğraşıyorum. Kız arkadaşım vesilesiyle konuya ilgi duydum. Arkadaşım Mia Bergman kriminologluğun yanı sıra toplumsal cinsiyet araştırmaları yapıyor. Daha önce Suç Önleme Merkezi'nde çalışıyordu ve seks ticareti yasası konusunda bir araştırma yaptı."</p>

  <p>"Onunla tanışmıştım." dedi Malin Eriksson. "İki yıl önce, mahkemelerin kadın ve erkeklere yaklaşımındaki farklar üzerine bir araştırma yayınlamış, ben de onunla röportaj yapmıştım."</p>

  <p>Svensson gülümseyerek başını salladı.</p>

  <p>"O araştırma epeyce gürültü koparmıştı." dedi. "Aslında beş, altı yıldır kadın ticareti konusunda araştırma yapıyor. Tanışma nedenimiz de bu. Ben de, internet aracılığıyla yürütülen seks ticaretiyle ilgili bir araştırma yapıyordum. Kulağıma Mia'nın bu konuda bir şeyler bildiğini çıtlattılar. Biliyormuş da. Birlikte çalışmaya başladık, ben gazeteci, o da araştırmacı olarak. Uzatmayayım, flört etmeye başladık. Bir yıldır birlikte yaşıyoruz. O şimdi doktorasını yazıyor, yıl sonu tezini sunacak."</p>

  <p>"Anladım, o doktora tezi yazıyor, peki sen?.. "</p>

  <p>"Ben kendi araştırmalarımı da ekleyerek, onun tezinin popüler versiyonunu yazıyorum. Ayrıca, Erika'ya verdiklerim gibi, makale formunda kısa özetler de yapıyorum."</p>

  <p>"Tamam, ikiniz bir ekipsiniz. Öykü ne?"</p>

  <p>"Seks ticaretine karşı gayet katı bir yasa çıkarmış bir hükümetimiz var, bu yasalara uyulup uyulmadığını denetlemekle yükümlü polislerimiz var, suçluları cezalandıracak mahkemelerimiz var suçlu diyoruz, çünkü yasalara göre İsveç'te seks hizmeti almak suç seks ticaretini ahlak dışı ilan edip, öfke kusan bir basınımız var. Yani yok, yok. Ama bütün bunlara rağmen, Rusya ve Baltık ülkelerinden adam başına en çok fahişe ithal eden ülkelerden biri İsveç."</p>

  <p>"Ve bunu kanıtlayabiliyorsun?"</p>

  <p>"Bu bir sır değil. Hatta <span class="t11">haber</span> değeri bile yok. Yeni denilecek tek şey, bizim bir düzine <span class="t11">Daima Lilja</span> kızla röportaj yapmış olmamız. Bu kızlar yoksul doğu ülkelerinden, iş bulma vaadi ya da başka vaatlerle İsveç'e getiriliyor ve her türlü ahlaki kaygıdan yoksun kadın tacirlerinin pençelerine terk ediliyorlar. Birçoğunun başına gelenlerle kıyasladığında <span class="t11">Daima Lilya</span> filmi aile filmi gibi kalır. Yani demek istediğim bu kızlar öylesine bir dehşet yaşıyorlar ki, bunu hiçbir film anlatamaz."</p>

  <p>"Peki."</p>

  <p>"Yani Mia'nın tezinin merkezinde bu konu var. Benim kitabım ise farklı."</p>

  <p>Herkes büyük bir dikkatle dinliyordu.</p>

  <p>"Mia kızlarla görüştü. Ben kızları pazarlayanlar ve bu pazarın müşterileriyle ilgileniyorum."</p>

  <p>Blomkvist gülümsedi. Dag Svensson'u ilk defa görüyordu. Ama tam da beğendiği gazetecilerdendi. Yani meselenin özüne odaklanabilenlerden. Blomkvist için gazeteciliğin altın kuralı, her zaman sorumlu birilerinin olduğunu bilmekti. <span class="t11">The bad guys.</span></p>

  <p>"İlginç bulguların var mı?"</p>

  <p>"Örneğin, seks ticaretiyle ilgili ceza kanunu hazırlık çalışmaları komisyonunda yer almış, Adalet Bakanlığı'nda görevli bir memurun, bu kanunu çiğnediğini, mafya aracılığıyla en az, iki kızla ilişkiye girdiğini ispatlayabilirim. Bu kızlardan biri on beş yaşında."</p>

  <p>"Yok artık!"</p>

  <p>"Bu hikâye üzerinde aralıklı olarak üç yıldır çalışıyorum. Kitapta fahişe müşterilerinden örneklere de yer verdim. Biri istihbarattan, diğeri ahlak masasından üç polis, beş avukat, bir savcı, bir hâkim, üç de gazeteci var. Bunlardan biri, seks ticareti konusunda sert makaleler yazan ve aynı zamanda Estonya'dan getirilmiş, henüz ergenlik yaşına basmamış bir kızın üzerinde tecavüz fantezilerini gerçekleştiren bir muhabir. Öyle anlaşmalı seks oyunlarından filan da bahsetmiyoruz. Bu adamların isimlerini ifşa etmeyi düşünüyorum. Elimde su götürmez kanıtlar var."</p>

  <p>Mikael Blomkvist şaşkınlığını belirten bir ıslık çaldı. "Tekrar sorumlu yazı işleri müdürü olduğuma göre, şu senin çalışmalarım mercek altına almalıyım." dedi. "Hatırladığım kadarıyla, kaynaklarımı kontrolde biraz rahat davrandığımdan, üç ay hapis cezasına çarptırılmıştım."</p>

  <p>"Eğer bu öyküyü yayınlamayı düşünürseniz, bütün belgeleri size verebilirim. Yalnız bu hikâyeyi <span class="t11">Millennium'a</span> bir koşulla satarım."</p>

  <p>"Dag kitabını da basmamızı istiyor," dedi Berger.</p>

  <p>"Kesinlikle, bunun tam bir bomba gibi gündeme düşmesini istiyorum. Şu sıra <span class="t11">Millennium,</span> gözünü daldan budaktan esirgemediği için, İsveç'in en güvenilen dergisi. Başka bir yayıncının böyle bir kitabı basmaya cesaret edebileceğini sanmam."</p>

  <p>"Yani, kitap yoksa, makale de yok diyorsun?" dedi Blomkvist.</p>

  <p>"Bence kulağa hoş geliyor," dedi Malin Eriksson. Cortez'de mırıldanarak onu onayladı.</p>

  <p>"Makale ve kitap iki ayrı şey," dedi Berger. "Dergide yayınlanacak makaleden hukuken Mikael sorumlu. Ama kitap yalnızca yazarını bağlar."</p>

  <p>"Biliyorum," dedi Svensson. "Bundan endişelenmiyorum. Kitap yayınlanır yayınlanmaz, Mia, kitapta ismi geçen şahıslar hakkında savcılığa suç duyurusunda bulunacak."</p>

  <p>"Bu da müthiş gürültü koparacak," dedi Cortez.</p>

  <p>"Daha bu hikâyenin yarısı," dedi Svensson. "Ayrıca seks ticaretinden gelir elde eden grupları da epeydir takip ediyorum. Yani örgütlü bir suçtan bahsediyoruz."</p>

  <p>"Kimlere ulaştın?"</p>

  <p>"Ortada trajik bir durum var. Fuhuş mafyası pespaye, değersiz tiplerden müteşekkil. Bu araştırmaya başladığımda kendimi nasıl bir manzaraya hazırlamıştım bilmiyorum, ama biz en azından ben Amerikan filmlerinin etkisinde kalarak 'mafya'yı, tepelerde bir yerde, lüks arabalarla gezen, parıltılı bir çete gibi görmeye alışmışız. Senin şu Wennerström hikâyen," Svensson gözuzucuyla Mikael'e baktı, "bu tür adamların da olabileceğini gösterdi. Ama Wennerström istisnalar arasında. Ben araştırmalarında cahilin cahili, zalim, sadist, organizasyon nedir bilmeyen, stratejik düşünceden bütünüyle yoksun bir grupla karşılaştım. Motosiklet çetesi gibi, az da olsa örgütlü sayılabilecek çeteler de işin içinde. Ama genelde seks ticareti bir avuç aptalın elinde."</p>

  <p>"Bunlar makalende çok net verilmiş," dedi Berger. "Kadın ticaretiyle başa çıkabilecek yasalarımız var, vergilerimizden milyonlarca kron alan polis ve yargı gücü de... ama her ne hikmetse bu işi bir türlü önleyemiyorlar."</p>

  <p>"Kadın ticareti ciddi bir insan hakları suçu. Ama bu ticarete konu olan kızlar toplumun o kadar alt basamaklarında ki, yargının umurunda bile değiller. Oy vermiyorlar. İsveççeleri ticaret için gerekli birkaç kelimeyle sınırlı. Seks ticaretiyle ilgili suçların yüzde 99.99'u polise bildirilmiyor, bildirilenlerin de çok azına dava açılıyor. Bir kıyaslama yapın; örneğin adalet sistemi bir banka soygununa bu kadar kayıtsız kalır mı? İmkânsız. En acısı da ne biliyor musunuz? Adalet sistemi bu kadar kayıtsız kalmasa, bu ticaretin dibine bir günde kibrit suyu dökülür. Talin ve Riga'dan getirilmiş bütün o genç kızlara neler yapıldığı adalet sistemini pek ırgalamıyor. Bir fahişe nedir ki. Fahişelik de sisteme dahil değil mi?"</p>

  <p>"Ve bütün o alçaklar, bu kızlara neler yapıldığını biliyorlar," dedi Monika Nilsson.</p>

  <p>"Peki, fikriniz ne?"</p>

  <p>"Buna kayıtsız kalamayız," dedi Blomkvist. "Bu işi didikleyeceğiz, <span class="t11">Millennium</span>'un varlık nedeni bu."</p>

  <p>"Eğer bu dergide hâlâ çalışıyorsam, bunun tek nedeni bu," dedi Monika Nilsson. "Bir yayın sorumlusunun bazen uçurumların kenarında dolaşmaya cesaret etmesi gerek."</p>

  <p>Blomkvist hariç herkes güldü.</p>

  <p>"Blomkvist zaten, bu derginin yayın sorumluluğunu üstlenerek ne kadar deli olduğunu ispatladı," dedi Berger. "Makaleyi mayıs sayımızda yayınlayacağız. Tabii kitabını da."</p>

  <p>"Kitap hazır mı?" diye sordu Blomkvist.</p>

  <p>"Hayır, taslak hazır ama daha yarısındayım. Eğer yayınlamayı kabul eder de bana avans verebilirseniz tam gün çalışabilirim. Planladığım araştırmaların hemen hepsini tamamladım sayılır. Bazı küçük ayrıntılar kaldı -zaten emin olduğum bilgileri bir daha gözden geçirmek gibi. Sonra da şu müşteri denilen alçakları afişe edip iplerini çekeceğim."</p>

  <p>"Wennerström kitabında ne yaptıysak öyle yapalım. Kitabın tasarımı bir hafta alır," Malm başıyla onayladı, "iki hafta da baskı için gerekli. Karşılaştırmaları mart ve nisanda yaparız. Sonra dergi için on beş sayfalık bir özet çıkartırız. Yani metni 15 Nisan'da tamamlarsak, bütün kaynakları kontrol edecek yeterli zaman kalır."</p>

  <p>"Sözleşmeyi nasıl yapacağız?"</p>

  <p>"Daha önce hiç kitap sözleşmesi yapmadım, sanırım bunu avukatımızla konuşmalıyım," dedi Berger. "Ama teklifim şu: Seninle şubat-mayıs arası kısa dönemli bir sözleşme yapalım. Daha fazlasına gücümüz yetmez."</p>

  <p>"Bana uyar. Tam gün çalışabilmek için düzenli bir maaşa ihtiyacım var."</p>

  <p>"Bunun dışında, masraflar çıktıktan sonra kitabın getirisini yarı yarıya bölüşebiliriz. Senin için uygun mu?"</p>

  <p>"Gayet uygun," dedi Svensson.</p>

  <p>"İş bölümüne gelince," dedi Berger. "Malin, bu sayıyı sen yayına hazırlayacaksın. Gelecek aydan itibaren öncelikli görevin bu olacak. Dag'la birlikte çalışarak taslağın redaksiyonunu yaparsınız. Lottie, mart-mayıs arası geçici olarak redaksiyon asistanlığını sen üstlenecek ve tam gün çalışacaksın. Malin ve Blomkvist vakit buldukça destek verecekler."</p>

  <p>"Mikael, kitabın editörlüğünü senin yapmanı istiyorum," dedi Berger Svensson'a bakarak. "Pek belli etmez ama çok iyi bir editördür, ayrıca araştırma konusunda da üstüne yoktur. Kitabındaki her heceyi mikroskop altına yatıracaktır. Her detayın üzerine atmaca gibi dalacaktır. Kitabını yayınlatmak için bizi seçmenden gurur duydum ama <span class="t11">Millennium</span>'un özel bir konumu var. Birtakım adamlar bizi çökertmek için fırsat kolluyorlar. Eğer birilerine meydan okuyacaksak, yayınladığımız şeyler yüzde yüz doğru olmalı. Daha azını kaldıramayız."</p>

  <p>"Benim istediğim de bu."</p>

  <p>"Peki, bütün bir ilkbahar omzunun üzerinden bakıp seni şiddetle eleştirecek birine katlanmaya da hazır mısın?"</p>

  <p>Svensson, Blomkvist'e bakarak sırıttı.</p>

  <p>"Meydan senin," dedi.</p>

  <p>"Eğer temalı bir sayı çıkaracaksak, birden fazla makalemiz olmalı," dedi Mikael. "Kadın ticaretinin ekonomisi üzerine de bir şeyler yazmalısın. Bu işin yıllık cirosu ne? Seks ticaretinden kimler para kazanıyor? Bu para nereye gidiyor? Paranın bir kısmı devlet kasasına gidiyorsa kanıt bulabilir miyiz? Monica, sen de cinsel şiddet üzerine bir araştırma yap. Kadın sığınma evlerinde çalışanlarla, araştırmacılarla, doktorlarla, Sosyal Hizmetler uzmanlarıyla röportajlar yap. Henry senin, Dag'in kız arkadaşı Mia Bergman'la röportaj yapmanı istiyorum. Dag bunu yapamaz. Portre çıkar: Kimdir? Neyi araştırıyor? Çıkardığı sonuçlar? sonra da polis kayıtlarına geçmiş vakaları tara. Christer - fotoğraflar. Bilmiyorum bunları nasıl resimleriz ama düşün, bir şeyler bul."</p>

  <p>"Yorma kafanı. Resimlemesi en kolay konu. Arty."</p>

  <p>"Bir şey eklemek istiyorum," dedi Svensson. "Bu konuda dürüst bir çaba yürüten az sayıda polis var. Bence onlardan biriyle de röportaj yapılmalı."</p>

  <p>"Elinde isimleri var mı?" dedi Cortez.</p>

  <p>"İsimler ve telefon numaraları," dedi Svensson.</p>

  <p>"Harika," dedi Berger. "Mayıs sayısının konusu seks ticareti. Hedefimiz: Kadın ticaretinin insan hakları ihlali olduğunu, bu işi yürütenlerin savaş suçluları, ölüm mangaları ya da işkenceciler gibi teşhir edilmeleri gerektiğini vurgulamak. Şimdi işe başlıyoruz."</p>

  <p>&nbsp;</p>
</body>
</html>
