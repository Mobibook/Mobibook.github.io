<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>&nbsp;</p>

  <h3 class="h31"><a id="ncx3814"></a><a id="a71"></a>20. BÖLÜM</h3>

  <p class="p11"><span class="t14">1 NlSAN, CUMA - 3 N</span><span class="t14">İ</span><span class="t14">SAN, PAZAR</span></p>

  <p class="p10"><span class="t13">M</span>iriam WU'nun sorgusu bir saat daha sürdü. Sorgunun sonlarına doğru odaya giren Bublanski oturup sessizce dinledi. Miriam Wu onu nazikçe selamladıktan sonra, Sonja'nın sorularını cevaplamaya devam etti.</p>

  <p>En sonunda Modig, Bublanski'ye döndü, sormak istediği bir şey var mı diye sordu. Bublanski başını iki yana salladı.</p>

  <p>"Miriam Wu'nun sorgusu bitti. Saat 13.09."</p>

  <p>Modig kayıt cihazım kapattı.</p>

  <p>"Anladığım kadarıyla Faste'yle bir parça sorun yaşamışsınız," dedi Bublanski.</p>

  <p>"Konsantre olmakta zorlandı," dedi Sonja tarafsız bir ifadeyle.</p>

  <p>"Tam bir aptal," dedi Miriam Wu.</p>

  <p>"Komiser Faste gerçekten de yetenekli biri ama belli ki genç bir kadını sorgulamaya alışık değil," dedi Bublanski. Gözlerini Miriam Wu'ya çevirdi. "Onu burada bırakmamalıydım. Özür dilerim."</p>

  <p>Miriam Wu şaşırmıştı.</p>

  <p>"Özrün kabul edildi. İlk başta ben de sana karşı pek nazik sayılmazdım," dedi.</p>

  <p>Bublanski unut gitsin der gibi elini salladı.</p>

  <p>"Sana birkaç soru sorabilir miyim? Kayda geçmeyecek."</p>

  <p>"Elbette sorabilirsin."</p>

  <p>"Lisbeth Salander hakkında ne kadar şey duyarsam o kadar şaşırıyorum. Onu tanıyan insanların çizdiği resim, Sosyal Hizmetler Müdürlüğü ve psikiyatrların çizdiği resimle tamamen zıt."</p>

  <p>"Öyle mi?"</p>

  <p>"Bana dürüstçe cevap ver."</p>

  <p>"Tamam."</p>

  <p>"Lisbeth Salander on sekizine bastığında verilen psikiyatrik raporlara göre zekâ özürlü ve anlama kapasitesi kıt biriymiş."</p>

  <p>"Boş laf. Sanırım Lisbeth benden de senden de daha zeki."</p>

  <p>"Hiçbir okuldan diploması yok, hatta okuyup yazabildiğine dair bir belge bile yok."</p>

  <p>"Lisbeth Salander benden çok daha iyi okur ve yazar. Bazen oturup matematik formülleri çiziktirir. Katıksız cebir. Benim aklımın yetmediği şeyler."</p>

  <p>"Matematik mi?"</p>

  <p>"Bunu hobi edinmiş."</p>

  <p>Bublanski bir süre sustu.</p>

  <p>"Hobi mi?" dedi sonunda.</p>

  <p>"Çeşitli denklemler. Ben yazdığı sembollerin ne anlama geldiğini bile bilmiyorum."</p>

  <p>Bublanski başını salladı.</p>

  <p>"Sosyal Hizmetler Müdürlüğü'nün raporlarına göre on yedi yaşındayken yaşlı bir adamla birlikte yakalanmış ve fahişelik yaptığı şüphesiyle Tontolunden'e kapatılmış."</p>

  <p>"Lisbeth! Orospu mu! Siktirsinler. Nerede çalıştığını bilmiyordum ama bir güvenlik şirketinde çalıştığını duyduğumda hiç şaşırmadım."</p>

  <p>"Peki geçimini nasıl sağlıyor?"</p>

  <p>"Bilmiyorum."</p>

  <p>"Lezbiyen mi?"</p>

  <p>"Hayır. Benimle yatıyor. Ama bu lezbiyen olduğu anlamına gelmez. Seksüel kimliği konusunda kendisinin bir fikri var mı, sanmıyorum. Bence biseksüel."</p>

  <p>"Kelepçe... buna benzer şeyler kullanıyorsunuz. Lisbeth Salander'in sadist eğilimleri mi var ya da bunu nasıl yorumlamalıyız?"</p>

  <p>"Sanırım bütün bunları yanlış anlamışsınız. Kelepçeyi bazen rol icabı kullanırız. Yani sadizm, şiddet ya da saldırganlıkla bir ilgisi yoktur. Yalnızca bir oyun."</p>

  <p>"Sana hiç şiddet uyguladı mı?"</p>

  <p>"Hayır. Oyunlarımızda dominant taraf genellikle benimdir."</p>

  <p>"Tamam. Bu kadar. Ha... unutmadan, kapına yeni bir kilit takması için birini gönderdim. Hâlâ orada olmalı, anahtarını ondan alabilirsin."</p>

  <p>Miriam Wu tatlı tatlı gülümsedi.</p>

  <p>&nbsp;</p>

  <p class="p10"><span class="t13">S</span>oruşturmadaki ilk ciddi kavga, öğleden sonra saat üçte yapılan toplantıda baş gösterdi. Bublanski içinde bulundukları durumu özetledi ve soruşturmayı genişletmeyi önerdi.</p>

  <p>"İlk günden beri bütün enerjimizi Lisbeth Salander'i yakalamaya harcadık. Baş şüpheli o -somut kanıtlara dayalı bir şüphe- ama bizim çizdiğimiz Salander resmi, onu yakından tanıyanların çizdikleriyle tamamen çelişiyor. Ne Armansky ne Blomkvist ne de Miriam Wu onu psikopat bir katil gibi görüyor. Bu nedenle bakış açımızı genişletmeli, yavaş yavaş katilin başka biri olabileceği ihtimali üzerine de kafa yormalıyız. Belki de Salander yalnızca cinayete yardım etmiş ya da silahlar ateşlendiğinde tesadüfen orada bulunmuştur."</p>

  <p>Bublanski'nin bu yaklaşımı hararetli bir tartışmaya yol açtı. Hans Faste'yle Milton Security'den Sonny Bohman bu teze şiddetle karşı çıktılar. İkisine göre, en basit açıklama çoğu kez en doğru açıklamaydı, başka bir katil aramak da fazlasıyla komplocu bir tutumdu.</p>

  <p>"Salander yalnız olmayabilir ama bir suç ortağının varlığına dair elimizde en küçük bir ipucu yok," dedi Sonny Bohman.</p>

  <p>"Blomkvist'in peşinden gittiği ipuçları polise ulaşıyor, ee, biz de onları takip ederiz artık," dedi Faste acı bir ifadeyle.</p>

  <p>Bublanski'yi bir tek Sonja Modig destekledi. Curt Svensson'la Jerker Holmberg öylesine bir iki yorum yaptılar. Milton Security'den Niklas Eriksson bütün bir tartışma boyunca ağzını açıp tek bir kelime etmedi. En sonunda Savcı Ekström elini kaldırıp söze gidi.</p>

  <p>"Bublanski, anladığım kadarıyla Salander'i soruşturma kapsamından çıkartmayı önermiyorsun."</p>

  <p>"Evet, kesinlikle. Elimizde cinayet mahallinden aldığımız, ona ait parmak izleri var. Ama şimdiye kadar bulamadığımız bir neden üzerine düşünmekten bitap düştük. Onun için, başka olasılıkları da hesaba katalım diyorum. Cinayetlere karışan başkaları da var mı? Bu cinayetlerin Dag Svaensson'un seks ticaretini açığa vurmaya hazırlandığı kitapla ilişkisi var mı? Bu kitapta adı geçen birçok kişinin bu cinayetleri işleyebileceğini söyleyen Blomkvist'e hak veriyorum."</p>

  <p>"Peki, ne yapmayı düşünüyorsun?"</p>

  <p>"İki kişinin muhtemel katiller üzerine araştırma yapmasını istiyorum. Sonja ile Niklas bu işi üstlenebilir."</p>

  <p>"Ben mi?" dedi Niklas şaşkınlıkla.</p>

  <p>Bublanski'nin onu seçme nedeni gençliğiydi, büyük ihtimal önyargılı davranmayacaktı.</p>

  <p>"Modig'le birlikte çalışacaksın. Elimizdeki bütün belgeleri incele, kaçırdığımız bir şey var mı diye bak. Faste, sen, Curt Svensson ve Bohman'la birlikte Salander'i arama faaliyetlerine devam edeceksin. Birinci hedefimiz bu."</p>

  <p>"Ben ne yapacağım?" diye sordu Jerker Holmberg</p>

  <p>"Sen Avukat Bjurman'a yoğunlaş. Dairesini bir daha ara. Gözümüzden kaçırdığımız bir şey var mı bak. Sorusu olan?"</p>

  <p>Kimsenin sorusu yoktu.</p>

  <p>"İyi o zaman. Miriam Wu'nun ortaya çıkması hakkında ağzımızı biraz sıkı tutalım. Belki bize anlatacağı başka şeyler de vardır. Basının kızın üzerine atlamasını istemiyorum."</p>

  <p>Savcı Ekström, Bublanski'nin yaptığı planın izlenmesine karar verdi.</p>

  <p>&nbsp;</p>

  <p class="p10"><span class="t13">"V</span>ay be," dedi Niklas Eriksson, Sonja Modig'e bakarak. "Sen polis olduğuna göre, ne yapacağımıza da sen karar ver."</p>

  <p>Konferans odasının önündeki koridorda duruyorlardı.</p>

  <p>"Sanırım Mikael Blomkvist'le tekrar konuşmalıyız," dedi Modig. "Ama önce biraz Bublanski'yle konuşmalıyım. Bugün cuma, cumartesi ve pazar tatil. Demek ki ancak pazartesi işe koyulabiliriz. Hafta sonu tatilini değerlendirip belgeleri gözden geçir."</p>

  <p>Sonja Modig, Bublanski'nin odasına gitti, Savcı Ekström yeni çıkmıştı.</p>

  <p>"Bir dakika."</p>

  <p>"Otur."</p>

  <p>"Şu Faste beni öyle bir çileden çıkarıyor ki!"</p>

  <p>"Ona saldırmışsın. Sorgu odasında bir şeyler döndüğünü anlamıştım. Bunun için özür diledim."</p>

  <p>"Miriam Wu beni cinsel açıdan etkilemiş ve bu nedenle onunla yalnız kalmak istiyormuşum!"</p>

  <p>"Keşke bunu bana söylemeseydin. Bu, cinsel tacize girer. Şikâyetçi olmak ister misin?"</p>

  <p>"Bir tokat attım. Bu yeter."</p>

  <p>"Tamam, bunu ağır bir tahrik karşısmda yaptığını varsayıyorum."</p>

  <p>"Öyleydi."</p>

  <p>"Hans Faste'nin güçlü kadınlarla sorunu var."</p>

  <p>"Fark ettim."</p>

  <p>"Sen de güçlü bir kadınsın, aynı zamanda da çok iyi bir polis."</p>

  <p>"Teşekkürler."</p>

  <p>"Ama başka birine daha tokat atarsan böyle sakin karşılamam."</p>

  <p>"Bir daha olmaz. Bugün Dag Svensson'un <span class="t11">Millennium'</span>daki çalışma masasını gözden geçirmeye vakit bulamadım."</p>

  <p>"Bu konuda yeterince ihmalci davrandık. Her neyse, şimdi eve gidip dinlen, pazartesi yeni bir güçle işe başlarız."</p>

  <p>&nbsp;</p>

  <p class="p10"><span class="t13">N</span>iklas Eriksson Merkez İstasyonu'nda durdu, George Kafe'de bir kahve içti. Bütün bir hafta Lisbeth'in her an yakalanabileceğini ummuştu. Hele bir de polislere direnmeye teşebbüs eder de aklıselim bir polis onu vurursa, tadından yenmezdi.</p>

  <p>Bunları hayal etmek çok hoşuna gidiyordu.</p>

  <p>Ne var ki Salander hâlâ yakalanamamıştı. Üstüne üstlük Bublanski olası başka katiller üzerine de düşünmeye başlamıştı. Bu kötü bir gelişmeydi.</p>

  <p>Sonny Bohman'dan daha aşağı bir konuma yerleştirilmesi sanki az bir felaketmiş gibi -Milton'ın elamanlarının en sıkıcısı, hayal dünyası en dar olanı Bohman'dı- şimdi bir de Sonja Modig'in astı olmuştu.</p>

  <p>Salander'in katil olabileceği tezini en fazla sorgulayan şu Modig denilen karıydı, Bublanski'yi kuşkuya sevk eden de oydu. Belki bu lanet amcıkla Komiser Bublanski düzüşüyordu da. Eğer öyleyse hiç şaşırmazdı. Bublanski durmadan kadının kıçını yalıyordu. Bütün o polislerin arasında düşündüklerini kıvırmadan söyleyebilecek kadar taşaklı tek kişi Faste'ydi.</p>

  <p>O sabah Milton'da, Armansky, Fräklund ve Bohman'la birlikte kısa bir toplantı yapmışlardı. Bir haftalık çalışmadan hiçbir sonuç alınamamış, cinayetlere dair yeni bir tez ortaya konulamamıştı. Bu Armansky'yi epeyce öfkelendirmişti. Fräklund, Milton Security'nin bu konudaki faaliyetlerini gözden geçirmesini önermişti; Bohman'la Eriksson'un polise bedava yardım etmek dışında yapacakları başka işler vardı.</p>

  <p>Armansky bir süre düşündükten sonra bir hafta daha bu işe devam etmelerini istemişti. Eğer bir sonuç alınmazsa, soruşturmadan vazgeçilecekti.</p>

  <p>Yani bu soruşturmanın kapılarının yüzüne kapanmasına bir hafta vardı. Ne yapacağım bilemiyordu.</p>

  <p>Bir süre düşündükten sonra cep telefonunu çıkartıp Tony Scala'yı aradı. Erkeklere yönelik yayın yapan bir dergide serbest gazeteci olarak çalışan Tony'yle, birkaç defa bir araya gelmişti. Enskede cinayetleri soruşturmasına ilişkin bilgi verebileceğini söyledi. Birdenbire, son yılların en hararetli cinayet soruşturmasının tam ortasına nasıl düştüğünü anlattı. Scala oltayı beklemeden yuttu, bu ona büyük bir gazetenin kapılarını açabilirdi. Bir saat sonra Kungsgatan Caddesi'nde, Aveny'de buluşup bir kahve içmek için anlaştılar.</p>

  <p>Tony Scala dikkat çekecek kadar şişmandı. Hem de çok şişman.</p>

  <p>"Eğer benden bilgi almak istiyorsan iki şey yapman gerek."</p>

  <p>"Dinliyorum."</p>

  <p>"Milton'ın adını anmayacaksın. Biz yalnızca danışmanlık yapıyoruz. Eğer Milton'un adını anarsan benim bilgi sızdırdığım anlaşılır."</p>

  <p>"Salander'in Milton'da çalıştığını gazeteler zaten yazmıştı."</p>

  <p>"Temizlik ve ayak işleri türünden şeyler," diye geçiştirdi Eriksson. "Bu yeni bir haber değil."</p>

  <p>"Tamam."</p>

  <p>"İkinci olarak, yazdığın haberde, sanki bu bilgileri sana bir kadın sızdırmış havası vereceksin."</p>

  <p>"Niçin?"</p>

  <p>"Şüpheleri üzerimden uzaklaştırmak için."</p>

  <p>"Tamam. Elinde neler var?"</p>

  <p>"Salander'in lezbiyen arkadaşı ortaya çıktı."</p>

  <p>"Oo... Harika. Gazetelerin yazdığı, Lundagatan'da oturan şu kayıp kız, değil mi?"</p>

  <p>"Miriam Wu. Bir değeri var mı?"</p>

  <p>"Hem de nasıl. Nerelerdeymiş?"</p>

  <p>"Ülke dışında. Cinayetlerden hiç haberi olmadığını iddia ediyor."</p>

  <p>"O da şüpheli mi?"</p>

  <p>"Şimdilik hayır. Bütün gün sorgulandı, üç saat önce serbest bırakıldı."</p>

  <p>"Bak sen. Anlattıklarına sen inanıyor musun?"</p>

  <p>"Bence sular seller gibi yalan söylüyor. Bir şey bildiğinden eminim."</p>

  <p>"Evet."</p>

  <p>"Arka planını araştır. Salander'le sado-mazoşist cinsel ilişkini olan bir kızdan bahsediyoruz."</p>

  <p>"Ve sen bunu biliyorsun?"</p>

  <p>"Sorguda kendi itiraf etti. Evinde kelepçe, deri giysiler, kırbaç gibi bir sürü şey bulduk."</p>

  <p>Kırbaç kısmı biraz abartılıydı... Tamam, bütünüyle yalandı, ama şu Çinli fahişe kesinlikle kırbaçla da oynamıştı.</p>

  <p>"Şaka yapmıyorsun, değil mi?"</p>

  <p>&nbsp;</p>

  <p class="p10"><span class="t13">K</span>ütüphane kapanırken içeride kalan son kişi Paolo Roberto'ydu. Öğleden beri Salander avı hakkında yazılan her satırı dikkatle okumuştu.</p>

  <p>Kütüphaneden Sveavägen Caddesi'ne çıktığında morali bozuk, kafası karışık ve aç bir haldeydi. McDonalds'a girdi, hamburger alıp bir köşeye oturdu.</p>

  <p><span class="t11">Üç ki</span><span class="t11">ş</span><span class="t11">inin katili Lisbeth Salander.</span> Ona hiç inandırıcı gelmiyordu. Bu cinayetler şu küçük çılgın kızın işi değildi. Sorun şuydu ki, o bu konuda bir şey yapmalı mıydı? Yapacaksa, ne yapabilirdi?</p>

  <p>&nbsp;</p>

  <p class="p10"><span class="t13">M</span>iriam Wu taksiye atlayıp Lundagatan'daki dairesine gitti. Kapıda onu bekleyen anahtarcıdan yeni takılmış kilidin anahtarını alıp daireye girdi. Evin altı üstüne getirilmişti. Dolaplar, gardıroplar, çekmeceler boşaltılmış, içindekiler sağa sola savrulmuştu. Dairenin her tarafında parmak izi alırken kullanılan yapışkan toz vardı. Çok özel eşyalarından bazı seks objeleri yatağının üzerine yığılmıştı. Gördüğü kadarıyla hiçbir şeyi kayıp değildi.</p>

  <p>İlk iş olarak polislerin taktırdığı kilidi değiştirmek için en yakındaki anahtarcıyı aradı. Bir saate kadar geleceklerdi.</p>

  <p>Kahve suyu koyarken başını iki yana salladı. <span class="t11">Lisbeth, Lisbeth, nas</span><span class="t11">ı</span><span class="t11">l bir boka bula</span><span class="t11">ş</span><span class="t11">t</span><span class="t11">ı</span><span class="t11">n?</span></p>

  <p>Cep telefonunu çıkartıp Lisbeth'i aradı. Aboneye ulaşılamıyordu. Mutfak masasının başına oturup neyin doğru neyin yanlış olduğunu uzun süre düşündü. Onun tanıdığı Lisbeth psikopat bir katil olamazdı, ama bir yandan da onu çok fazla tanımıyordu. Lisbeth yatakta çok ateşliydi ama sinirine dokunulursa buz gibi soğurdu. En sonunda, Lisbeth'le karşılaşıp onu dinlemeden bir karar veremeyeceği sonucuna vardı.</p>

  <p>Birden ağlamaklı oldu, içini karartan düşüncelerden kurtulmak için kendini temizliğe verdi.</p>

  <p>Saat yedi civarında kapı kilidi değiştirilen daire, bir parça temizlik ve sağın solun toparlanmasıyla oturulabilir duruma gelmişti. Duş alan Miriam Wu, doğu motifleriyle işlenmiş siyah-sarı ipek sabahlığını giyerek mutfak masasına oturmuştu ki biri kapıyı çaldı. Kapıyı açtığında karşısında olağanüstü şişman, tıraşsız bir adam duruyordu.</p>

  <p>"Merhaba Miriam, ben Tony Scala, gazeteciyim. Birkaç soru sorabilir miyim?"</p>

  <p>Aynı anda Wu'nun suratında bir flaş patladı. Tony yanında bir de fotoğrafçı getirmişti.</p>

  <p>Miriam önce adamın burnunun üzerine sıkı bir yumruk atmayı düşünse de, tam da onların istedikleri türden bir görüntü vermemek için vazgeçti.</p>

  <p>"Ülke dışında Lisbeth Salander'le birlikte miydiniz? Şimdi nerede olduğunu biliyor musun?"</p>

  <p>Miriam kapıyı kapatıp öfkeyle kilitledi. Tony Scala kapıdaki posta deliğinin kapağını parmağıyla açarak, "Miriam, basınla er ya da geç konuşmak zorunda kalacaksın, sana yardım edebilirim," diye bağırdı.</p>

  <p>Miriam kapağa bir tekme indirdi. Parmağı sıkışan Tony acı dolu bir çığlık attı. Miriam yatak odasına geçip yattı. <span class="t11">Lisbeth, seni ele geçirirsem bo</span><span class="t11">ğ</span><span class="t11">aca</span><span class="t11">ğı</span><span class="t11">m.</span></p>

  <p>&nbsp;</p>

  <p class="p10"><span class="t13">M</span>ikael Blomkvist Smådalarö'den döndükten sonra, Dag Svensson'un teşhir etmeyi düşündüğü başka bir seks müşterisini daha ziyaret etti. Böylece o hafta otuz yedi müşteriden altısını ziyaret etmiş oluyordu. Şimdi ziyaret ettiği, Tumba'da oturan emekli hâkim, meslek hayatında çok sayıda fuhuş davasına bakmıştı. İşin ilginci bu lanet adam inkâr ya da tehdit yoluna sapmadığı gibi, yalvararak bağışlanmayı dilenmemişti. Hiç utanmadan, "Evet, bir sürü doğulu karı düzdüm," demişti. Hayır, hiç de pişman değildi. Fahişelik değerli bir meslekti, müşteri sıfatıyla bu onurlu mesleği yapan kadınlara yardım etmişti.</p>

  <p>Akşam on civarında Malin Eriksson aradığında Mikael Liljeholmen'den geçiyordu. Arabayı yavaşlattı.</p>

  <p>"Merhaba," dedi Malin. <span class="t11">"Morgon Posten</span>'in web sayfasını okudun mu?"</p>

  <p>"Hayır, ne var ki?"</p>

  <p>"Lisbeth'in kız arkadaşı eve dönmüş."</p>

  <p>"Ne? Kim?"</p>

  <p>"Lisbeth'in Lundagatan'daki dairesinde yaşayan şu lezbiyen kız, Miriam Wu."</p>

  <p><span class="t11">Wu</span> diye düşündü Mikael. <span class="t11">Kap</span><span class="t11">ı</span><span class="t11">da Salander-Wu yaz</span><span class="t11">ı</span><span class="t11">yordu.</span></p>

  <p>&nbsp;</p>

  <p class="p10"><span class="t13">M</span>iriam Wu ev telefonunu fişten çekip, cep telefonunu kapattı. Sabah gazetelerinden birinin web sitesinde saat yedi buçukta yayımlanan, eve döndüğüne dair haberler akşam gazetelerinde de yayımlanmıştı. Önce <span class="t11">Aftonbladet</span>'ten, üç dakika sonra da <span class="t11">Expressen'den</span> arayarak yorum istediler. Televizyon kanalı <span class="t11">Aktuellt,</span> haberi adını vermeden geçmiş ama saat dokuzda değişik basın organlarından on altı muhabir Wu'dan yorum istemişti.</p>

  <p>İki defa kapı zili çalmıştı. Miriam Wu kapıyı açmadığı gibi, bütün ışıkları da söndürmüştü. Eğer bir muhabir daha gelip kapısını çalarak onu taciz ederse, burnunu kırmaya karar vermişti. En sonunda cep telefonunu açtı, yürüme mesafesi uzaklığında, Hornstull'da oturan bir arkadaşını arayıp bu geceyi yanında geçirip geçiremeyeceğini sordu.</p>

  <p>Mikael Blomkvist arabasını binanın önüne park edip dairesinin kapısını boş yere çalmadan beş dakika önce Wu evi terk etmişti.</p>

  <p>&nbsp;</p>

  <p class="p10"><span class="t13">B</span>ublanski cumartesi sabahı on civarında Sonja Modig'i aradı. Sonja dokuza kadar uyumuş, uyandığında biraz çocuklarıyla oynamış, daha sonra ailecek cumartesi yürüyüşüne çıkmışlardı.</p>

  <p>"Gazeteleri okudun mu?"</p>

  <p>"Henüz değil. Bir saat kadar önce uyandım, biraz çocuklarla eğlendim. Ne var?"</p>

  <p>"Biri basına bilgi sızdırmış."</p>

  <p>"Bu yeni bir şey değil. Birkaç gün önce de Salander'in psikiyatrik raporlarını sızdırmışlardı."</p>

  <p>"Onu Savcı Ekström sızdırmıştı."</p>

  <p>"Öyle mi?"</p>

  <p>"Kesinlikle. Bunu asla itiraf etmeyecektir ama oydu. Ünü yayılsın diye, davaya ilgiyi artırmak istedi. Ama bu son bilgi ondan sızmadı. Tony Scala adında bir muhabir bir polis memuruyla konuşarak Miriam Wu hakkında bir sürü bilgi almış. Bunların içinde dün sorguda söylenenler de var. Hiç bilinmesini istemediğimiz şeyler. Ekström küplere bindi."</p>

  <p>"Lanet olsun."</p>

  <p>"Muhabir isim vermiyor. Ama kaynağını 'soruşturmanın kilit isimlerinden biri' diye tarif ediyor."</p>

  <p>&nbsp;"Siktir," dedi Modig.</p>

  <p>"Haberin bir yerinde kaynağın bir kadın olduğu ima edilmiş."</p>

  <p>Sonja Modig bunun ne anlama geldiğini anlayana kadar birkaç saniye sustu. Soruşturmadaki tek kadın oydu.</p>

  <p>"Bublanski... ben hiçbir muhabire tek kelime etmedim. Kocam dahil, ekibin dışında hiç kimseyle bu konuda konuşmadım."</p>

  <p>"Biliyorum. Bir saniye olsun bilgi sızdırdığın kuşkusuna kapılmadım. Ne yazık ki Ekström benim gibi düşünmüyor, hafta sonu nöbeti tutan Faste de imalarda bulunuyor."</p>

  <p>Sonja Modig'in bedeninden kanı çekilmiş gibiydi.</p>

  <p>"Ne olacak peki?"</p>

  <p>"Aklanana kadar senin bu soruşturmadan alınmanı istiyor."</p>

  <p>"Delilik bu. Suçsuzluğumu nasıl ispatlayabilirim?... "</p>

  <p>"Senin bir şey ispat etmen gerekmiyor. Bu konuyu soruşturacak her kimse, onun ispat etmesi gerekiyor."</p>

  <p>"Biliyorum... ama bu iş ne kadar sürer?"</p>

  <p>"Soruşturma başladı bile."</p>

  <p>"Ne?"</p>

  <p>"Ben sana sordum, sen de bilgi sızdırmadığını söyledin. Kısaca soruşturma bitti, geriye bir tek rapor yazmam kaldı. Pazartesi saat dokuzda Ekström'ün odasında buluşur ve bu meseleyi tartışırız."</p>

  <p>"Teşekkür ederim, Bublanski."</p>

  <p>"Bir şey değil."</p>

  <p>"Yalnız ortada hâlâ bir sorun var."</p>

  <p>"Biliyorum."</p>

  <p>"Ben bilgi sızdırmadığıma göre bunu gruptan başka biri yapmış olmalı."</p>

  <p>"Bir fikrin var mı?"</p>

  <p>"Kafadan Faste demeliydim... ama hiç sanmam."</p>

  <p>"Senin gibi düşünüyorum. Piçliğine diyecek bir şey yok ama bu işi onun yaptığını sanmıyorum, dün çok öfkeliydi."</p>

  <p>&nbsp;</p>

  <p class="p10"><span class="t13">B</span>ublanski saatin kaç, havanın da nasıl olduğuna bakmaksızın, yürümekten hoşlanırdı. Yürümek onun için bir çeşit antrenmandı. Şehrin güneyinde, Katarina Bangata Sokağı'nda oturuyordu. Burası <span class="t11">Millennium</span> dergisinin bürosuna, Milton Security'ye ve daha önce Salander'in oturduğu Lundagatan'a fazla uzak değildi. Ayrıca St. Paulsgatan'daki sinagog da yürüyüş mesafesindeydi. Cumartesi öğleden sonra, bu yerlerin hepsine uğradı.</p>

  <p>Bu yürüyüşün kısa bir bölümünde karısı Agnes de ona eşlik etti. Yirmi üç yıldır evlilerdi. Bublanski bütün bu yıllar boyunca karısına sadık kalmış, tek bir yanlış adım atmamıştı.</p>

  <p>Bir süre sinagoga uğrayıp hahamla ayaküstü sohbet ettiler. Bublanski Polonyalı bir Yahudi'ydi, Agnes'in ailesi Macar kökenliydi ve Auschwitz'den sağ çıkan az sayıda aileden biriydi.</p>

  <p>Sinagogdan sonra Agnes alışveriş yapmak için ayrılırken, Bublanski yürümeye devam etti. Aslında biraz yalnız kalıp soruşturma üzerine düşünmek istiyordu. Dosya paskalyadan evvelki perşembe sabahı masasına geldiğinden beri aldığı önlemleri titizlikle gözden geçirmiş, yalnızca iki hata bulmuştu.</p>

  <p>Bunlardan biri Dag Svensson'un <span class="t11">Millennium</span>'un yazı işlerindeki masasını incelemek için derhal birinin görevlendirilmemesiydi. Bunu akıl ettiğinde -ki bu işi kendisi üstlenmişti- Mikael Blomkvist masayı çoktan boşaltmıştı; Tanrı bilir orada neler vardı!</p>

  <p>Diğer bir hata Lisbeth Salander'in yeni bir araba aldığını keşfetmemeleriydi. Bununla birlikte Jerker Holmberg arabada ilginç bir şey bulunmadığını rapor etmişti.</p>

  <p>Bu iki hatanın dışında soruşturma iyi yürütülmüştü.</p>

  <p>Zinkensdamm semtinde, bir gazete bayiinin önünde durdu, düşünceli bir ifadeyle vitrinde asılı gazeteye bakmaya başladı. Lisbeth Salander'in pasaport fotoğrafı biraz küçültülerek, en üst köşeye kenar süsü gibi konmuş, altına da satış değeri yüksek bir manşet atılmıştı.</p>

  <p>&nbsp;</p>

  <p class="p4"><span class="t19">POL</span><span class="t19">İ</span><span class="t19">S LEZB</span><span class="t19">İ</span><span class="t19">YEN SATAN</span><span class="t19">İ</span><span class="t19">ST</span></p>

  <p class="p4"><span class="t19">B</span><span class="t19">İ</span><span class="t19">R ÇETEN</span><span class="t19">İ</span><span class="t19">N PE</span><span class="t19">Ş</span><span class="t19">İ</span><span class="t19">NDE</span></p>

  <p>&nbsp;</p>

  <p>Gazeteyi satın aldı, siyah deri ceketli, yırtık siyah kot pantolonlu, siyah dar tişörtlü onlu yaşlarda beş kızın fotoğrafının basıldığı orta sayfayı açtı. Kızlardan biri üzerine beş köşeli yıldız işlenmiş bir bayrak tutuyor, bir diğeri işaret ve serçe parmağını kameraya uzatıyordu. Resmin alt yazısı şöyleydi:</p>

  <p>&nbsp;</p>

  <p><span class="t11">Lisbeth Salander küçük kulüplerde sahne alan bu "death metal" müzik grubuyla tak</span><span class="t11">ı</span><span class="t11">l</span><span class="t11">ı</span><span class="t11">yordu. 1996'da</span> <span class="t11">Ş</span><span class="t11">eytan'</span><span class="t11">ı</span><span class="t11">n Kilisesine ba</span><span class="t11">ğ</span><span class="t11">l</span><span class="t11">ı</span><span class="t11">l</span><span class="t11">ı</span><span class="t11">klar</span><span class="t11">ı</span><span class="t11">n</span><span class="t11">ı</span> <span class="t11">bildiren grubun "Etiquette of Evil" ad</span><span class="t11">ı</span><span class="t11">nda hit bir parças</span><span class="t11">ı</span> <span class="t11">var.</span></p>

  <p>&nbsp;</p>

  <p><span class="t11">Evil Fingers</span> adı anılmıyordu, kızların gözlerine de siyah bant çekilmişti. Ama rock grubunu tanıyanlar, gazetedeki fotoğrafa bakarak kim olduklarını rahatlıkla çıkarabilirdi.</p>

  <p>Haber Miriam Wu üzerine inşa edilmiş, onun da katıldığı <span class="t11">Berns</span> adlı şovdan alınma bir fotoğrafla süslenmişti. Belden yukarısı çıplaktı, başında Rus subaylarının taktığı türden bir şapka vardı. Fotoğraf aşağıdan çekilmişti. <span class="t11">Evil Fingers'in</span> kızları gibi onun da gözüne siyah bant atılmıştı.</p>

  <p>&nbsp;</p>

  <p class="p4"><span class="t19">SALANDER'</span><span class="t19">İ</span><span class="t19">N KIZ ARKADA</span><span class="t19">Ş</span><span class="t19">I LEZB</span><span class="t19">İ</span><span class="t19">YEN</span></p>

  <p class="p4"><span class="t19">SADO-MAZO</span><span class="t19">Ş</span><span class="t19">İ</span><span class="t19">ZM</span><span class="t19">İ</span> <span class="t19">ÜZER</span><span class="t19">İ</span><span class="t19">NE YAZDI</span></p>

  <p>&nbsp;</p>

  <p><span class="t11">Stockholm'ün popüler barlar</span><span class="t11">ı</span><span class="t11">n</span><span class="t11">ı</span><span class="t11">n iyi tan</span><span class="t11">ı</span><span class="t11">d</span><span class="t11">ığı</span> <span class="t11">31 ya</span><span class="t11">ş</span><span class="t11">ı</span><span class="t11">ndaki bu kad</span><span class="t11">ı</span><span class="t11">n, barlarda dola</span><span class="t11">ş</span><span class="t11">ı</span><span class="t11">p kad</span><span class="t11">ı</span><span class="t11">n avlad</span><span class="t11">ığı</span><span class="t11">n</span><span class="t11">ı</span> <span class="t11">ve dominant bir lezbiyen oldu</span><span class="t11">ğ</span><span class="t11">unu saklam</span><span class="t11">ı</span><span class="t11">yor.</span></p>

  <p>&nbsp;</p>

  <p>Hatta muhabir, 31 yaşındaki lezbiyenin tavlamaya çalıştığı, Sara adında bir de kız uydurmuştu. Sara'nın erkek arkadaşı bu duruma çok bozulmuştu. Habere göre gay hareketinin çevresinde yer alan bu grup şüpheli, elitist ve feministti. Gay Pride Festivali'nde yaptıkları <span class="t11">"bondage workshop"la</span> tanınmışlardı. Muhabir Miriam Wu'nun altı yıl önceki feminist bir fanzine yazdığı kışkırtıcı bir makaleden de alıntı yapmıştı. Bublanski alıntıya şöyle bir göz gezdirdikten sonra gazeteyi bir çöp kutusuna attı.</p>

  <p>Bir süre Hans Faste ile Sonja Modig üzerine düşündü. İkisi de yetenekli polislerdi. Faste sorunlu biriydi, insanların sinirlerini tepelerine çıkarırdı ama soruşturma hakkında bilgi sızdırdığı da düşünülemezdi. Yine de Bublanski onunla konuşmalıydı.</p>

  <p>Bublanski düşüncelerinden sıyrılıp başını kaldırdığında, kendini Lundagatan'da, Salander'in dairesinin olduğu binanın kapısının önünde buldu. Buraya gelmek gibi bir niyeti yoktu ama ayakları onu buraya taşımıştı.</p>

  <p>Merdivenlerden Yukarı Lundagatan'a çıktı, orada durup uzun süre Mikael Blomkvist'in Salander'e yapılan saldırıyla ilgili anlattıklarım düşündü. Bu öykü de onları bir yere taşımamıştı. Ne polise yapılmış bir şikâyet, ne bir isim, ne de doğru düzgün bir eşkâl tarifi vardı. Blomkvist olay yerinden ayrılan minibüsün plakasını da göremediğini iddia etmişti.</p>

  <p>Sanki hiçbir şey olmamıştı.</p>

  <p>Başka bir deyişle hâlâ çıkmaz bir sokaktaydılar.</p>

  <p>Bublanski aşağıda, park yerinde duran şarap kırmızısı Honda'ya baktı. Birden binanın kapısına doğru yürüyen Blomkvist'i gördü.</p>

  <p>&nbsp;</p>

  <p class="p10"><span class="t13">M</span>iriam Wu gündüz geç saatlerde uyandı, yatak çarşafı kırış kırış olmuş, altında toplanmıştı. Kalkıp oturdu, şaşkın gözlerle etrafına bakındı.</p>

  <p>Basının tacizinden kurtulmak için, kız arkadaşını arayarak onun evinde gecelemişti. Ama şimdi Lundgatan'daki daireyi terk etmesinin tek nedeninin basının tacizi olmadığını anlıyordu; Salander'in kapısını çalacağından da korkmuştu.</p>

  <p>Polis sorgusu ve gazetelerin yazdıkları onu sandığından çok daha fazla etkilemişti. Her ne kadar kendi kendine, Lisbeth'le konuşmadan önce bir karara varmayacağı sözü verdiyse de, onun suçlu olabileceğinden şüphelenmeye başlamıştı.</p>

  <p>Göz ucuyla Viktoria Viktorsson'a baktı. Kadın 37 yaşındaydı, ona çift V diyorlardı ve yüzde yüz lezbiyendi. Yüzüstü yatmış, uykusunda mırıldanıyordu. Miriam parmaklarının ucuna basarak banyoya gitti, duşun altına girdi. Daha sonra kahvaltılık ekmek almak için dışarı çıktı. Verkstad Sokağı'nda, Kafe Cinnamon'ın yanındaki marketin kasasının başında, gazete manşetlerini gördü. Hemen çift V'nin evine döndü.</p>

  <p>&nbsp;</p>

  <p class="p10"><span class="t13">M</span>ikael Blomkvist şarap kırmızısı Honda'nın yanından geçti, kapı kodunu tuşlayıp binaya daldı. İki dakika sonra da tekrar sokağa çıktı. Evde kimse yoktu. Blomkvist etrafına bakındı, kararsız bir hali vardı. Bublanski onu dikkatle izliyordu.</p>

  <p>Bublanski'yi endişelendiren bir şey vardı; eğer Blomkvist şu Lundagatan saldırısını uydurmuşsa, bu, bir şeyler çevirdiğine delaletti, en kötü ihtimalle, işlenen cinayetlerde onun da parmağının olabileceğine. Ama eğer anlattıkları doğruysa bundan şüphelenmek için henüz bir neden yoktu bütün bu yaşananların gizli bir denklemi var demekti. Bütün bu cinayetleri, ruhsal açıdan sorunlu bir kızın, cinnet anında işlediği teziyle işin içinden çıkılamazdı. Her şey sandıklarından daha karmaşık, fail sayısı daha fazla olmalıydı.</p>

  <p>Blomkvist, Zinkensdamm'a doğru yöneldiğinde, Bublanski arkasından seslendi. Mikael durdu, sonra birbirlerine doğru yürüyüp tam merdivenlerin altında karşı karşıya geldiler.</p>

  <p>"Merhaba Blomkvist. Lisbeth Salander'i mi arıyorsun?"</p>

  <p>"Hayır. Miriam Wu'yu arıyorum."</p>

  <p>"Evde yok. Biri onun ortaya çıktığını basına sızdırdı."</p>

  <p>"Neler anlattı?"</p>

  <p>Bublanski araştıran gözlerini Mikael'e dikti. <span class="t11">Kalle Blomkvist.</span></p>

  <p>"Şöyle biraz yürüyelim," dedi Bublanski. "Bir fincan kahve içmeliyim."</p>

  <p>Högalind Kilisesi'nin yanından geçerek, Liljeholm Köprüsü'nün hemen yakınındaki Kaffe Lillasyster'e girdiler. Bublanski, bir yemek kaşığı soğuk süt konulmuş duble <span class="t11">espresso,</span> Mikael ise <span class="t11">caffé latte</span> sipariş etti. Sigara içilen bölüme oturdular.</p>

  <p>"Bunun kadar sinir bozucu bir davayı uzun zamandır soruşturmamıştım," dedi Bublanski.</p>

  <p>"Konuşacaklarımızın yarın sabah <span class="t11">Expressen'de</span> çıkmayacağından ne kadar emin olabilirim?"</p>

  <p>"Ben <span class="t11">Expressen'de</span> çalışmıyorum."</p>

  <p>"Ne demek istediğimi anladın."</p>

  <p>"Bublanski, ben Lisbeth'in suçlu olduğuna inanmıyorum."</p>

  <p>"Ve kendi özel soruşturmanı mı yürütüyorsun? Sana bunun için mi Kalle Blomkvist deniliyor?"</p>

  <p>Mikael gülümsedi.</p>

  <p>"Sana niçin Komiser Bubbla dediklerini şimdi anlıyorum."</p>

  <p>Bublanski'nin dudaklarına soğuk bir gülümseme yerleşti. "Peki Salander niçin suçsuz?"</p>

  <p>"Vasisiyle ilişkisi hakkında hiçbir şey bilmiyorum ama Dag ile Mia'yı öldürmek için hiçbir nedeni yok. Özellikle de Mia'yı. Lisbeth kadınlardan nefret eden erkeklerden tiksinir. Mia bir dolu seks müşterisi erkeğin gırtlağına basmak üzereydi. Yani tam da Lisbeth'in hoşlandığı türden bir şey yapıyordu. O ahlaklı bir kız."</p>

  <p>"Onun hakkında söylenenleri bir araya getiremiyorum. Geri zekâlı bir psikopat mı, yoksa yetenekli bir araştırmacı mı?"</p>

  <p>"Lisbeth farklı biri. Çok asosyal ama zekâsında kesinlikle bir sorun yok. Aksine, muhtemelen ikimizden de daha zeki."</p>

  <p>Bublanski iç çekti. Mikael tıpkı Miriam Wu gibi düşünüyordu.</p>

  <p>"Her neyse, onu mutlaka ele geçirmemiz gerekiyor. Ayrıntılara giremem ama cinayet mahallinde bulunduğuna dair elimde teknik kanıtlar var, cinayet silahıyla onun arasında bağ da kurabiliyoruz."</p>

  <p>Mikael başını salladı.</p>

  <p>"Sanırım silahta parmak izlerini buldunuz. Ama bu onun ateş ettiği anlamına gelmez."</p>

  <p>"Dragan Armansky de senin gibi düşünüyor. Bu konuda son derece dikkatli konuşuyor ama o da Lisbeth'in suçsuzluğunu kanıtlayacak bir şey bulmanın peşinde."</p>

  <p>"Peki sen? Sen ne düşünüyorsun?"</p>

  <p>"Ben polisim. Zanlıları gözaltına alır sorgularım. Şimdilik Lisbeth'in durumu pek parlak değil. Daha zayıf delillerle ceza alan insanlar gördük."</p>

  <p>"Sorumu cevaplamadın."</p>

  <p>"Bilmiyorum. Eğer o suçsuzsa... Onun vasisini ve senin iki arkadaşını kim öldürmüş olabilir?"</p>

  <p>Mikael bir paket sigara çıkarıp Bublanski'ye de ikram etti Polise yalan söylemek istemiyor ve Zala denilen adama dair fikirlerini paylaşması gerektiğini düşünüyordu. Ayrıca Gunnar Björck ve İstihbarat Teşkilatı konusunu da anlatmalıydı.</p>

  <p>Dag Svensson'un belgeleri arasında &lt;Zala&gt; başlığıyla kayıtlı dosyaya Bublanski ve meslektaşları da ulaşabilirdi. Yapmaları gereken tek şey bu dosyayı okumaktı. Ama onlar bunu yapacaklarına burunlarının dikine gitmiş, basının dolduruşuna gelip Salander'le ilgili detaylara takılmışlardı.</p>

  <p>Mikael'in aklında bir şey vardı ama nasıl ifade edeceğini bilmiyordu. İyice emin olmadan Björck'ün adını vermeyecekti. Za<span class="t11">lachenko.</span> Bjurman, Dag ve Mia'yı birbirine bağlayan isim buydu. Tek sorun Björck'ün bu konuda bir şey anlatmamış olmasıydı.</p>

  <p>"Biraz daha derine inmeme yardım edersen, o zaman alternatif bir teori sunabilirim."</p>

  <p>"Umarım polislerle ilgili değildir."</p>

  <p>Mikael gülümsedi.</p>

  <p>"Hayır. Henüz değil. Miriam Wu ne dedi?"</p>

  <p>"Hemen hemen senin söylediklerini. Bir ilişkileri varmış."</p>

  <p>Göz ucuyla Mikael'e baktı.</p>

  <p>"Beni ilgilendirmez," dedi Mikael.</p>

  <p>"Miriam Wu'yla Salander yaklaşık üç yıldır arkadaşlarmış ama Salander'in geçmişi hakkında bir şey bilmiyor, hatta nerede çalıştığını bile. İnanması zor. Ama ben doğru söylediğini düşünüyorum."</p>

  <p>"Lisbeth içine kapanık biridir," dedi Mikael. Bir süre sustular.</p>

  <p>"Sende Miriam Wu'nun telefon numarası var mı?"</p>

  <p>"Evet."</p>

  <p>"Bana verebilir misin?"</p>

  <p>"Hayır."</p>

  <p>"Niçin?"</p>

  <p>"Mikael, soruşturma polisin işi. Uçuk teoriler üreten özel dedektiflere ihtiyacımız yok."</p>

  <p>"Henüz bir teorim yok. Bununla birlikte bilmecenin cevabının Dag Svensson'un belgeleri arasında bulunduğuna inanıyorum."</p>

  <p>"Eğer biraz çaba gösterirsen Miriam Wu'nun telefonuna ulaşabilirsin."</p>

  <p>"Kesinlikle. Ama en kolay yolu numarayı bilen birinden istemek."</p>

  <p>Bublanski iç çekti. Mikael birdenbire ona çok öfkelenmişti.</p>

  <p>"Sence polisler özel dedektif diye küçümsediklerinden daha mı zekiler?" diye sordu.</p>

  <p>"Hayır. Hiç sanmam. Ama polisler bir suçu çözmek için eğitiliyorlar."</p>

  <p>"Sivil şahısların da eğitimi olabilir," dedi Mikael. "Bazen sivil biri, bir polisten çok daha iyi soruşturma yapabilir."</p>

  <p>"Böyle mi düşünüyorsun?"</p>

  <p>"Düşünmüyorum, biliyorum. Örneğin Joy Rahman olayı. Polisler gözlerini kapayıp kıç büyütürken, Rahman, yaşlı bir kadını öldürdüğü gerekçesiyle, suçsuz yere beş yıl cezaevinde yattı. Eğer bir kadın öğretmen kendini yıllarca süren ciddi bir araştırmaya adamasaydı, hâlâ da yatıyor olacaktı. Üstelik o kadın, polislerin imkânlarından yoksundu. Yalnızca Rahman'in suçsuzluğunu ispatlamakla kalmadı, gerçek katili de ortaya çıkardı."</p>

  <p>"Rahman olayında itibar kaybettik. Savcı gerçekleri dinlemeye yanaşmadı."</p>

  <p>Mikael dikkatle Bublanski'ye baktı.</p>

  <p>"Bublanski... Sana bir şey söyleyeyim mi? Şu an Salander olayında da itibar kaybediyorsunuz. Ben Dag ile Mia'yı onun öldürmediğini iddia ediyorum. Bunu kanıtlayacağım. Gerçek katili ortaya çıkartacağım. Sen ve arkadaşların bu konuda yazacaklarımı okumakta epeyce zorlanacaksınız."</p>

  <p>&nbsp;</p>

  <p class="p10"><span class="t13">K</span>atarina Bangata'daki evine dönerken, Bublanski bu konuyu Tanrı'yla konuşma ihtiyacı duydu, sinagoga gitmek yerine Folkungagatan Sokağı'ndaki Katolik kilisesine gitti. En arkadaki sıralardan birine oturdu, bir saatten daha uzun bir süre hiç hareket etmedi. O bir Yahudi'ydi, bu yüzden Katolik kilisesiyle ilişkisi yoktu, ama düşüncelerini toparlama ihtiyacı hissettiğinde sakin, huzurlu bir yer olduğundan bu kiliseye gelirdi. Tanrı'nın bu duruma itiraz etmeyeceğini düşünüyordu. Katoliklerle Yahudiler arasında kutsal yerleri değerlendirme açısından büyük farklar vardı. Sinagoga tanıdıkları görmek ve başka sosyal ihtiyaçlar için gidilirdi. Katolik kiliselerineyse, Tanrı'yla baş başa kalmak için. Kilisede tam bir sessizlik hüküm sürer, ziyaretçiler kendi kendileriyle kalabilirlerdi.</p>

  <p>Lisbeth Salander ile Miriam Wu'yu düşündü. Erika Berger ve Mikael bir şeyler gizliyorlardı. Onların Salander hakkında bütün bildiklerini anlatmadıklarından emindi. Salander'in Mikael için yaptığı "araştırma" neydi? Wennerström deşifre edilmeden hemen önce Mikael için çalışmıştı... Hayır, bu imkânsızdı, Lisbeth Salander ne kadar yetenekli bir araştırmacı olursa olsun, Wennerström olayı boyunu aşardı.</p>

  <p>Bublanski kaygılıydı.</p>

  <p>Mikael'in çok kesin bir dille Salander'in suçsuz olduğunu iddia etmesi hoşuna gitmemişti. O bir polisti, şüphe etmek göreviydi. Üstelik Mikael özel bir araştırmacı sıfatıyla ona meydan okumuştu.</p>

  <p>Bublanski bu tür özel araştırmacılardan hoşlanmazdı, genellikle basının manşetlere taşıdığı komplo teorileri üreterek polisin işini zora sokarlardı.</p>

  <p>Şimdiye kadar katıldığı hiçbir cinayet soruşturması, bu soruşturma kadar karmaşık değildi. Dikkatini bir hedefe veremiyordu. Bir cinayet soruşturmasının izlediği mantıklı bir olaylar zinciri olmalıydı.</p>

  <p>Eğer Mariatorget semtinde 17 yaşında bir genç bıçaklanarak öldürülürse, bütün sorun cinayetin işlendiği saatlerde o civarda hangi dazlak ya da gençlik çetesinin dolaştığını tespit etmekti. Maktulün arkadaşları, tanıdıkları sorgulanır, şahitler ortaya çıkar ve şüpheli teşhis edilirdi.</p>

  <p>Eğer 42 yaşındaki bir adam, Skärholmen'de ziyaret ettiği bir barda üç kurşunla öldürülmüşse ve bu adam Yugoslav mafyasının ileri gelenlerindense, sigara kaçakçılığı sahnesine yeni çıkanları tespit ettiğinizde faili de bulurdunuz.</p>

  <p>Eğer 22 yaşında, geçmişi temiz ve düzenli hayatı olan bir kadın evinde boğularak öldürülmüşse, erkek arkadaşını ya da önceki akşam ziyaret ettiği barda kimlerle konuştuğunu araştırırdınız.</p>

  <p>Bublanski bu türden o kadar çok soruşturma yürütmüştü ki, benzer bir olayı artık gözü kapalı çözebilirdi.</p>

  <p>Şimdi yürüttükleri soruşturma aslında iyi başlamıştı. Daha cinayetlerin üzerinden birkaç saat geçmeden baş şüpheliyi teşhis etmişlerdi. Salander bu iş için biçilmiş kaftandı; şiddete eğilimli psikolojik bir vakaydı, kontrol edilemez taşkınlıkları vardı. Geriye bir tek onu yakalayıp suçunu kabul ettirmek kalıyordu ya da belki psikiyatri kliniğine kapatmak. Ama bir şeyler ters gitmişti.</p>

  <p>Salander resmi kayıtlarda belirtilen adreste oturmuyordu.</p>

  <p>Dragan Armansky ve Mikael Blomkvist gibi arkadaşları vardı. Tanınmamış, kelepçeli bir lezbiyenle ilişkisi olmuş, basın daha şimdiden bu kızın ardından yeni bir çılgınlık krizine yakalanmıştı. Salander'in bankadaki iki buçuk milyon kronluk hesabı hakkında bilinen bir işi yoktu. Sonra, kadın ticareti ve komplo teorileriyle Blomkvist sahneye çıkıyordu; ünlü bir gazeteciydi, basit bir makaleyle soruşturma hakkında kuşkular yaratabilirdi.</p>

  <p>Cinayetlerin üzerinden iki hafta geçmesine rağmen, baş şüpheliyi yakalamak şöyle dursun, izine bile rastlamamışlardı. Hem de bütün vücudunu kaplayan dövmeleriyle çok tipik bir görünümü olmasına rağmen.</p>

  <p>&nbsp;</p>

  <p class="p10"><span class="t13">İ</span>stihbarat Şef Yardımcısı Gunnar Björck, Mikael Blomkvist evinin eşiğine adım attıktan sonra çok kötü bir gün geçirmişti. Beli hiç durmadan ağrımaya başlamıştı. Evin içinde bir ileri bir geri dolaşıyor, ne yapacağını bilemiyordu. Düşünmeye çalışıyor ama kafasındaki yapbozun parçalarını bir türlü bir araya getiremiyordu.</p>

  <p>Avukat Bjurman'ın öldürüldüğünü duyduğunda donup kalmıştı. Ama Lisbeth Salander'in hemen şüpheli ilan edilip aranmaya başlanmasına hiç şaşırmamıştı. Televizyonda bu cinayete ilişkin hiçbir sözcüğü kaçırmadan dinlemiş, bütün gazeteleri alarak hiçbir ayrıntıyı kaçırmadan satır satır okumuştu.</p>

  <p>Lisbeth ruhsal açıdan hastaydı, üstelik birini öldürebilecek yetenekteydi. Polisin vardığı sonuçları sorgulaması için hiçbir neden yoktu; aksine Lisbeth hakkında bildikleri, çılgın bir psikopat olduğunu gösteriyordu. Haberleri dinledikten sonra soruşturmayı yürüten ekibi arayıp önerilerde bulunmayı, hiç değilse her şeyin doğru yürütülüp yürütülmediğini kontrol etmeyi düşünmüş, ama daha sonra bu olayın kendini artık ilgilendirmediği sonunca varmıştı. Buna yetkisi de yoktu, hem bu soruşturmayı yürütebilecek kapasitede yeterince insan vardı. Ayrıca bunu yapması durumunda dikkatleri üzerine çekebilirdi, ki bunu hiç istemezdi. Kısacası, sakin olup gelişmeleri izlemeye karar vermişti.</p>

  <p>Ama Mikael Blomkvist'in ziyareti huzurunu bozmuş, hayatını altüst etmişti. Björck, Salander'in işlediği cinayetlerin bir gün gelip de kendisini kişisel olarak ilgilendireceğini asla tahmin etmezdi. Kurbanlarından biri, Björck'ü bütün bir İsveç'e teşhir etmeye hazırlanan, bir muhabir domuzuydu.</p>

  <p>Ayrıca Zala isminin pimi çekilmiş bir el bombası gibi ortaya atılacağını, hele ki Mikael Blomkvist'in bu ismi bileceği aklının ucundan bile geçmezdi. Bütünüyle inanılmaz, akıl dışı bir durumdu.</p>

  <p>Mikael onu ziyaret ettikten bir gün sonra, Laholm'da oturan, yetmiş sekiz yaşındaki eski şefini aradı. Neler döndüğünü öğrenmeliydi. Gerçek niyetini sezdirmemeye çalışarak, sanki yalnızca merak ediyormuş ve mesleki açıdan endişeleniyormuş gibi bir havayla konuştu. Konuşma kısa sürdü.</p>

  <p>"Ben Björck. Sanırım haberleri okumuşundur."</p>

  <p>"Okudum ya. Şu kız yine ortaya çıktı."</p>

  <p>"Görüldüğü kadarıyla pek değişmemiş."</p>

  <p>"Artık bizi ilgilendirmez."</p>

  <p>"Sence... "</p>

  <p>"Bence bir şey yok. Bütün o eski şeyler toprağa gömüldü. Hiçbir bağlantı yok."</p>

  <p>"Ama Bjurman... Sanırım Salander'e vasi atanması tesadüf değildir."</p>

  <p>Hattın öteki tarafındaki kişi bir süre sessiz kaldı.</p>

  <p>"Hayır, tesadüf değildi. Üç yıl önce bu iyi bir düşünce gibi gelmişti. Şu olanları kim tahmin edebilirdi ki?"</p>

  <p>"Bjurman ne kadarını biliyordu?"</p>

  <p>Eski şef birden kıkırdadı.</p>

  <p>"Bjurman'ı çok iyi tanıyorsun. Öyle yetenekli biri değildi."</p>

  <p>"Demek istediğim... Bağlantıyı biliyor muydu? Yani geride izi sürülebilecek bir şey bırakmış mıdır?.. "</p>

  <p>"Elbette hayır. Neyi merak ettiğini biliyorum ama endişelenme. Salander her zaman bu öykünün serseri mayınıydı. Kontrol edebileceğimiz biri diye Bjurman'ı biz ayarladık. Hiç tanımadık birinden daha iyiydi. Eğer Salander gevezelik etmeye başlarsa, Bjurman bizi haberdar ederdi. Şimdi her şey en iyi şekilde çözülecek."</p>

  <p>"Yani?"</p>

  <p>"İşte... Salander çok, çok uzun süre akıl hastanesinde kalacak."</p>

  <p>"Anladım."</p>

  <p>"Sen endişelenme, sakin ol, dinlenmene bak."</p>

  <p>Ama Gunnar Björck sakin olamıyordu. Mikael bunu fark etmişti. Björck durumunu açıklamaya çalışırken mutfak masasının başına oturmuş, gözlerini Jungfrufjärden koyuna dikmişti. İki değişik tehdit seziyordu Björck.</p>

  <p>Mikael onu teşhir edebilir, seks satın alıp yasaları çiğnediği için mesleğini kaybederdi.</p>

  <p>Daha da önemlisi Mikael, Zalachenko'nun peşindeydi. Bu öyküye bir yerinden Zala da karışmıştı. Ve bir gün Zala'nın izinden Björck'ün kapısı da çalınabilinirdi.</p>

  <p>Eski şefi, Bjurman'dan geriye iz sürecek bir şey kalmadığını kesin bir dille söylemişti. Ama kalmıştı. 1992'deki soruşturma dosyası. Bjurman onu Gunnar Björck'ten almıştı.</p>

  <p>Bjurman'la, on aydan daha fazla bir zaman önce yaptığı görüşmeyi hatırlamaya çalıştı. Gamla Stan'da buluşmuşlardı. Bjurman bir öğle sonrası aramış, bira içmeyi önermişti. Biraz atıcılıktan bahsettikten sonra, neredeyse güneşin altındaki her konuya el atmışlardı. Ama Bjurman onu özel bir nedenle aramıştı. Yardıma ihtiyacı vardı. Zalachenko'yu sormuştu...</p>

  <p>Björck kalktı, mutfak penceresinin önüne dikildi. Epeyce çakır keyifti. Bjurman ne sormuştu?</p>

  <p><span class="t11">"Ha yeri gelmi</span><span class="t11">ş</span><span class="t11">ken... eski bir tan</span><span class="t11">ı</span><span class="t11">d</span><span class="t11">ığı</span><span class="t11">n isminin de geçti</span><span class="t11">ğ</span><span class="t11">i bir i</span><span class="t11">ş</span><span class="t11">le u</span><span class="t11">ğ</span><span class="t11">ra</span><span class="t11">ş</span><span class="t11">ı</span><span class="t11">yorum..."</span></p>

  <p><span class="t11">"Öyle mi, kimmi</span><span class="t11">ş</span> <span class="t11">o?"</span></p>

  <p><span class="t11">"Alexander Zalachenko. Hat</span><span class="t11">ı</span><span class="t11">rlad</span><span class="t11">ı</span><span class="t11">n mı?"</span></p>

  <p><span class="t11">"Oo, onu kim unutur!"</span></p>

  <p><span class="t11">"Sahi nerelere kayboldu?"</span></p>

  <p>Bu Bjurman'ı hiç ilgilendirmezdi. Eğer Lisbeth Salander'in vasisi olmasa, yalnızca Zala'nın adını ağzına aldı diye mercek altına almak gerekirdi. Eski rapora ihtiyacı olduğunu söylemişti. <span class="t11">Ben de verdim.</span></p>

  <p>Björck çok ciddi bir hata yapmıştı, Bjurman'ın bu rapordan haberdar edildiğini sanıyordu; yoksa hayatta vermezdi. Bjurman'ın, gizlilik damgası vurulan bu raporu aylar sürecek bir bürokratik engeli aşmak için kendisinden istediğini düşünmüştü. Özellikle Zalachenko'nun adının geçtiği bir şey o kadar kolay alınamazdı.</p>

  <p><span class="t11">Tamam, hâlâ gizli tutulmas</span><span class="t11">ı</span> <span class="t11">gereken bir raporu ona verdim. Ama bunun anla</span><span class="t11">ş</span><span class="t11">ı</span><span class="t11">l</span><span class="t11">ı</span><span class="t11">r nedenleri vard</span><span class="t11">ı</span><span class="t11">. Bjurman budala bir adamd</span><span class="t11">ı</span> <span class="t11">ama bir hain de de</span><span class="t11">ğ</span><span class="t11">ildi. Ne zarar</span><span class="t11">ı</span> <span class="t11">var ki... Üstelik y</span><span class="t11">ı</span><span class="t11">llar öncesine ait bir rapor.</span></p>

  <p>Bjurman onu aldatmıştı. Onda formalite ve bürokrasiyle ilgili bir şey izlenimi yaratmıştı. Şimdi düşündükçe Bjurman'in her sözcüğü nasıl bir titizlik ve dikkatle seçtiğini daha iyi anlıyordu.</p>

  <p>Peki, neyin peşindeydi bu adam? Ve Salander onu niçin öldürmüştü?</p>

  <p>&nbsp;</p>

  <p class="p10"><span class="t13">M</span>ikael Blomkvist o cumartesi Miriam Wu'yu bulma umuduyla Lundagatan'ı dört kez daha ziyaret etmiş ama hepsinde eli boş dönmüştü.</p>

  <p>Günün önemli bir bölümünü Hornsgatan'daki Kaffebar'da oturup, Dag Svensson'un "millennium.se" adresine gelen mailleri okuyarak ve &lt;Zala&gt; dosyasını inceleyerek geçirdi. Cinayetten önceki birkaç hafta boyunca, Dag Svensson da Zala'yı araştırmaya yoğunlaşmıştı.</p>

  <p>Ah, keşke Mikael, Dag Svensson'a telefon açıp "Irina P." belgesinin &lt;Zala&gt; dosyasında ne aradığını sorabilseydi! Tek mantıklı açıklama, Dag'ın, Irina cinayetini Zala'nın işlediğinden şüphelenmesiydi.</p>

  <p>Akşamüzeri beş civarında Bublanski arayıp Miriam Wu'nun telefonunu verdi. Bunu hiç beklemiyordu Mikael. Bublanski'nin fikrini neyin değiştirdiğini bilmiyordu. Numarayı yazar yazmaz, yarım saatte bir aramaya başladı. Ancak gece on bir civarında cevap alabildi. Konuşma fazla uzun sürmedi.</p>

  <p>"Merhaba, Miriam. Ben Mikael Blomkvist."</p>

  <p>"Sen de kimsin, be adam?"</p>

  <p>"Gazeteciyim. <span class="t11">Millennium</span> dergisinde çalışıyorum."</p>

  <p>Miriam duygularını veciz bir şekilde ifade etti.</p>

  <p>"Ha, o Blomkvist. Siktir ol, gazeteci bozuntusu."</p>

  <p>Mikael ne istediğini anlatmaya vakit bulamadan telefonu kapattı Wu. İçinden Tony Scala'ya küfürler yağdıran Mikael tekrar aradı. Wu açmadı. Mikael sonunda SMS gönderdi.</p>

  <p><span class="t11">Lütfen beni ara. Çok önemli.</span></p>

  <p>Wu aramadı.</p>

  <p>Mikael gece geç saatte bilgisayarını kapadı, soyunup yatağa girdi. Keşke Erika yanımda olsaydı diye düşündü.</p>

  <p>&nbsp;</p>
</body>
</html>
