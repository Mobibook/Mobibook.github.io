<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>&nbsp;</p>

  <h3 class="h31"><a id="ncx2981"></a><a id="a67"></a>16. BÖLÜM</h3>

  <p class="p11"><span class="t14">25 MART, KUTSAL CUMA - 26 MART, PASKALYA CUMARTES</span><span class="t14">İ</span><span class="t14">S</span><span class="t14">İ</span></p>

  <p class="p10"><span class="t13">M</span>alin Eriksson, tıpkı evinde yaptığı gibi ayaklarını sehpanın üzerine uzatarak Mikael Blomkvist'in kanepesine yayıldı. Ne yaptığını fark edince hemen toparlandı. Mikael gülümsedi.</p>

  <p>"Sorun değil," dedi. "Kendini evinde farz et."</p>

  <p>Malin gülümseyerek, ayaklarını tekrar sehpanın üzerine uzattı.</p>

  <p>Mikael, Dag Svensson'dan kalan bütün belgeleri <span class="t11">Millennium</span> ofisinden evine taşımış, salonda yere yayarak tasnif emişti. Sekiz saat boyunca Svensson'un e-postalarını, notlarını, not defterindeki karalamalarını ve özellikle de kitabını dikkatle gözden geçirdiler.</p>

  <p>Cumartesi Annika Giannini abisini görmeye geldi. Önceki gecenin akşam gazetelerini getirmişti. Ana sayfayı büyütebildikleri kadar büyüterek Salander'in pasaport fotoğrafını basmışlardı. Gazetenin birinin başlığı şöyleydi:</p>

  <p>&nbsp;</p>

  <p class="p2"><span class="t18">ÜÇ C</span><span class="t18">İ</span><span class="t18">NAYETTEN ARANIYOR</span></p>

  <p>&nbsp;</p>

  <p>Diğer gazetenin de ondan aşağı tarafı yoktu.</p>

  <p>&nbsp;</p>

  <p class="p2"><span class="t18">POL</span><span class="t18">İ</span><span class="t18">S PS</span><span class="t18">İ</span><span class="t18">KOPAT SER</span><span class="t18">İ</span> <span class="t18">KAT</span><span class="t18">İ</span><span class="t18">L AVINDA</span></p>

  <p>&nbsp;</p>

  <p>Bir saat kadar oturup konuştular. Mikael, kardeşine Salander'le ilişkisini anlatarak, ondan niçin şüphelenmediğini açıkladıktan sonra, ona eğer Salander yakalanıra onun avukatlığını üstlenip üstlenmeyeceğini sordu.</p>

  <p>"Şimdiye kadar tecavüze ve şiddete maruz kalmış kadınların davalarına baktım, cinayet davası benim uzmanlık alanıma girmez."</p>

  <p>"Sen tanıdığım en yetenekli avukatsın. Salander'in senin gibi güvenilir birine ihtiyacı olacağını hissediyorum. Sanırım, senin avukatlığını kabul eder."</p>

  <p>Annika bir süre düşündükten sonra, bunu o gün geldiğinde düşünürüz diyerek kaçamak bir cevap verdi.</p>

  <p>Saat 13.00'te, Memur Modig telefon etti.</p>

  <p>Mikael'e uğrayıp Lisbeth Salander'in çantasını almak istiyordu. Belli ki, polis Lundagatan'da Mikael'in Salander'e yazdığı mektubu bulup okumuştu.</p>

  <p>Modig yirmi dakika sonra geldi. Mikael, Malin Eriksson'un yanında yer göstererek oturmasını rica etti. Mutfağa gidip mikrodalga fırının yanındaki rafta duran çantayı aldı. Bir süre tereddüt ettikten sonra çantayı açıp, göz yaşartıcı gaz kutusuyla, çekici çıkarıp bir köşeye koydu. <span class="t11">Delilleri saklamak.</span> Göz yaşartıcı gaz bulundurmak suçtu, bundan ceza alınabilirdi. Çekiçse, Salander'in şiddete eğilimli olduğunu savunanların eline koz verirdi.</p>

  <p>Sonja Modig'e kahve ikram etti.</p>

  <p>"Size bazı sorular sorabilir miyim?" dedi Modig.</p>

  <p>"Lütfen."</p>

  <p>"Lundagatan'da bulduğumuz mektubunuzda ona borcunuz olduğunu yazmışsınız. Ne tür bir borç bu?"</p>

  <p>"Lisbeth Salarıder bana büyük bir iyilik yaptı."</p>

  <p>"Ne tür bir iyilikti bu?"</p>

  <p>"Özel bir şey."</p>

  <p>Modig, ona ısrarla baktı.</p>

  <p>"Bir cinayet soruşturması yürüttüğümüzün farkındasınızdır sanırım."</p>

  <p>"Umarım Dag ve Mia'yı öldüren domuzu bir an önce yakalarsınız."</p>

  <p>"Salander'in suçsuz olduğunu mu düşünüyorsunuz?"</p>

  <p>"Evet."</p>

  <p>"O halde, arkadaşlarınızın katili kim, bir fikriniz var mı?"</p>

  <p>"Bildiğim tek şey, Dag'ın kaybedecek çok şeyi olan birtakım adamları afişe edeceğiydi. Bence katil onlardan biri."</p>

  <p>"Peki, bu adam Avukat Nils Bjurman'ı neden öldürsün?"</p>

  <p>"Bilmiyorum. Şimdilik."</p>

  <p>Bakışlarında bir meydan okuma vardı. Modig, birden gülümsedi. Mikael'in takma adı aklına gelmişti. Ona Astrid Lindgren'in çocuk kitaplarındaki dedektife ithafen <span class="t11">Kalle</span> isminin takılmasının sebebini şimdi anlıyordu.</p>

  <p>"Ama katili bulacaksınız, değil mi?" dedi Modig.</p>

  <p>"Becerebilirsem. Bunu Komiser Bublanski'ye de iletin."</p>

  <p>"İletirim. Eğer Salander sizinle bağlantı kurarsa, umarım bize haber verirsiniz."</p>

  <p>"Beni arayıp hepsini öldürdüğünü itiraf edeceğini sanmam. Ama eğer bütün bunları o yapmışsa teslim olması için ikna etmeye çalışırım. Suçluysa bile ona yardım etmek için elimden geleni yaparım; bir arkadaşa ihtiyacı olacaktır."</p>

  <p>"Peki arayıp da suçlu değilim derse?"</p>

  <p>"O zaman umarım, yaşanan bütün bu şeylere bir açıklama getirir."</p>

  <p>"Bay Blomkvist, size aramızda kalmak kaydıyla bir şey söylemek istiyorum. Umarım Lisbeth Salander'in yakalanması gerektiğini anlıyorsunuzdur ve sizi ararsa aptalca bir şey yapmazsınız. Eğer yanılıyorsanız, cinayetlerden Salander sorumluysa, sizin için çok tehlikeli olabilir."</p>

  <p>Mikael bir yorum yapmadı.</p>

  <p>"Umarım, aranan birine yardım etmeye kalkmazsınız, biz de sizi sorgulamak zorunda kalmayız. İçinde bulunduğumuz durumda bu, suçluyu korumak anlamına geleceği için hapis cezası alırsınız."</p>

  <p>"Umarım siz de katilin bir başkası olabileceğini düşünmeye birkaç dakika ayırırsınız."</p>

  <p>"Ayıracağız. Bir soru daha. Dag Svensson'un nasıl bir bilgisayar kullandığını biliyor musunuz?"</p>

  <p>"İkinci el, bir Mac iBook 500, beyaz ve 35 ekran. Benimkiyle aynı ama ekranı biraz daha geniş." Blomkvist masanın üzerinde duran bilgisayarını işaret etti.</p>

  <p>"Bilgisayarını nerede tutardı?"</p>

  <p>"Siyah sırt çantasında taşırdı. Herhâlde evindedir."</p>

  <p>"Evinde yok. Ofiste olabilir mi?"</p>

  <p>"Hayır. Çalışma masasını dikkatle gözden geçirdim. Kesinlikle ofiste değil."</p>

  <p>Kısa bir an sustular.</p>

  <p>"Yani Dag'ın bilgisayarı kayıp mı?" dedi sonunda Mikael.</p>

  <p>&nbsp;</p>

  <p class="p10"><span class="t13">M</span>ikael ile Malin, teorik olarak Dag Svensson'u öldürmeyi düşünebileceklerin dikkatli bir listesini çıkarttılar. Her ismi ayrı ayrı kâğıtlara yazdılar, Mikael buları salonun duvarına yapıştırdı. Şüpheliler Dag'ın kitabında adı geçen pezevenk ya da müşterilerdi. Akşam sekize doğru tam otuz yedi isim belirlemişlerdi. Bunların yirmi dokuzunun kimliği belliydi, sekizi kitapta takma isimle geçiyordu. Kimliğini bildiklerinin arasından yirmi kişi yalnızca müşteriydi.</p>

  <p>Ayrıca kitabı basıp basmayacaklarını da tartışmışlardı. En büyük sorun iddiaların sadece Dag ile Mia'nın bildiği kanıtlara dayanmasıydı. Kitabı basmakta tereddüt etmelerinin sebebi buydu. Kitaptaki iddiaların doğrulanması gerekirdi.</p>

  <p>Kitabın yüzde sekseninin yayımlanması büyük bir soruna yol açmazdı. Ama geriye kalan yüzde yirmiyi yayımlayabilmek için <span class="t11">Millennium'</span>un sıkı bir araştırma yapması gerekiyordu. Dag'in iddialarının doğruluğundan hiç şüpheleri yoktu, çekinceleri konuyu etraflı bilmemeleriydi. Eğer Dag yaşasaydı bu kitabı hiç tereddütsüz yayımlarlardı; Dag ile Mia gelecek eleştirileri göğüsleyecek bilgiye sahiptiler.</p>

  <p>Mikael pencereden dışarı baktı. Karanlık bastırmış, yağmur yağıyordu. Malin'e biraz daha kahve isteyip istemediğini sordu. İstemiyordu.</p>

  <p>"Evet," dedi Malin. "Taslağı yuttuk ama Dag ve Mia'nın olası katilinin izine rastlayamadık."</p>

  <p>"Belki de şu duvardaki isimlerden biridir."</p>

  <p>"Ya da bu kitapla, uzaktan yakından alakası olmayan biridir. Örneğin senin arkadaşın," dedi Malin.</p>

  <p>"Lisbeth!"</p>

  <p>Malin göz ucuyla Mikael'e baktı. Wennerström olayının yarattığı karmaşanın ortasında işe başladığı <span class="t11">Millennium</span>'da, on sekiz aydır çalışıyordu. <span class="t11">Millennium</span> onun tam gün çalıştığı ilk işiydi. Ondan önce bir sürü geçici işte çalışmıştı. İşini seviyordu. <span class="t11">Millennium'da</span> çalışmak bir ayrıcalıktı. Erika Berger'le yakın bir bağ kurmuştu. Diğerleriyle de arası iyiydi. Ancak Blomkvist'le birlikteyken her zaman kendini biraz rahatsız hissederdi. Bunun görünür bir nedeni de yoktu. Yalnızca Mikael, diğerlerinden daha farklı, daha kapalı ve erişilmezdi.</p>

  <p>Genellikle işe geç gelir, ya tek başına kendi odasında ya da Berger'in odasında otururdu. Bu da pek sık olmazdı, sanki Malin onu gerçek hayattan daha fazla televizyon stüdyolarında görmüştü. Sık seyahate çıkar veya başka bir yerde bir işle uğraşırdı. Onunla samimi bir sohbet edilemezdi. <span class="t11">Millennium</span>'un eski elemanları onun çok değiştiğini, hayata uyum göstermekte zorlandığını söylüyorlardı.</p>

  <p>"Eğer Dag ile Mia'nın niçin öldürüldüklerini bulmaya çalışacaksam, Salander'in kim olduğunu bilmeliyim. İşe nereden başlayacağımı bilemiyorum. Ama eğer..."</p>

  <p>Malin cümlesini bitirmedi. Blomkvist bir süre bir şey demedi. Sonra Malin'in oturduğu kanepenin yakınındaki bir koltuğa çöktü. Ayaklarını onun uzattığı sehpaya uzattı.</p>

  <p><span class="t11">"Millennium'da</span> çalışmayı seviyor musun?" diye sordu birdenbire. "Demek istediğim, bir buçuk yıldır bizimle çalışıyorsun. Sağa sola koşuşturmaktan birbirimizi yakından tanımaya fırsat bulamadık."</p>

  <p>"Evet, <span class="t11">Millennium</span>'da çalışmayı çok seviyorum," dedi Malin. "Sen benden memnun musun?"</p>

  <p>"Erika'yla birçok kez, daha önce senin kadar yetenekli bir yayın yönetmeni sekreteriyle çalışmadığımızı konuştuk. Bizim için bir kazançsın. Bunları sana daha önce söylemediğim için affet."</p>

  <p>Eriksson memnuniyetle gülümsedi. Büyük Mikael Blomkvist'ten iltifat almak, fazlasıyla tatmin ediciydi.</p>

  <p>"Ama benim sorum bu değildi," dedi Eriksson.</p>

  <p>"Lisbeth Salander'in <span class="t11">Millennium'la</span> ilişkisini merak ediyorsun."</p>

  <p>"Sen ve Erika bu konuda çok ketumsunuz."</p>

  <p>Mikael onunla göz göze geldi. Erika'nın da kendisinin de Malin'e duydukları güvenleri tamdı. Ama yine de onunla konuşamayacağı şeyler vardı.</p>

  <p>"Haklısın," dedi Mikael. "Eğer Dag ile Mia'nın cinayetini deşeceksek, daha çok bilgiye ihtiyacın var. Ben senin birinci haber kaynağınım. Dag, Mia ve Lisbeth ilişkisindeki halka da benim. Tamam, ne merak ediyorsan sor. Elimden geldiğince cevaplayacağım."</p>

  <p>"Bu gizlilik niye? Lisbeth Salander kim, <span class="t11">Millennium'la</span> ne ilişkisi var?"</p>

  <p>"Peki. İki yıl önce çok karmaşık bir konuda araştırma yapması için onu işe aldım. İşte sorun burada. Bu işin ne olduğunu söyleyemem. Erika bunu biliyor. Ancak bu konuda susma sözü verdi."</p>

  <p>"İki yıl önce... yani sen Wennerström'ü tepelemeden önce. Wennerström'le ilgili bir araştırma diye mi düşünmeliyim?"</p>

  <p>"Hayır, böyle düşünme. Bunu ne teyit ne de inkâr edeceğim. Sadece şunu söyleyebilirim ki, bambaşka bir konuydu. Muazzam bir iş çıkardı."</p>

  <p>"Tamam. Anladığım kadarıyla senin Hedestad'da inzivaya çekildiğin zamanlara rast geldi. O yaz medya haritasında Hedestad parlıyordu. Harriet Vanger, ölülerin dünyasından bu dünyaya gelmişti. İşin tuhafı, biz, bu yeniden doğuş hikâyesi hakkında <span class="t11">Millennium'</span>da tek bir kelime yazmadık."</p>

  <p>"Dediğim gibi... bu konuda ne öyle ne de böyle diyebilirim. Bu konu üzerine ne kadar spekülasyon yaparsan yap, gerçeğe ulaşamayacaksın." Mikael gülümsedi. "Harriet konusuna girmedik, çünkü yönetim kurulumuzdaydı. Bunu başkaları araştırsın, dedik. Salander'e gelince, önceki projede benim için yaptığı şeyin kesinlikle Enskede'de olanlarla ilgisi yok. Bana inan."</p>

  <p>"Tamam."</p>

  <p>"Sana küçük bir tavsiyede bulunayım. Tahmin yürütme. Çabuk sonuç çıkarmaktan kaçın. Bir zamanlar benim için çalıştığını, yaptığı işi sana anlatamayacağımı kabullen. Aynca, kelimenin tam anlamıyla, benim hayatımı kurtardığını da bil. Bu nedenle ona minnet borcum var."</p>

  <p>Malin çok şaşırdı. <span class="t11">Millennium'</span>da buna dair tek kelime duymamıştı.</p>

  <p>"Yani onu çok iyi tanıyorsun?"</p>

  <p>"Sanırım, başkaları ne kadar tanıyorsa ben de o kadar tanıyorum," dedi Mikael. "O hayatımda tanıdığım en içe kapanık insan."</p>

  <p>Mikael birden ayağa kalktı, pencereden dışarıdaki karanlığa bakmaya başladı.</p>

  <p>"Sen ister misin bilmiyorum ama ben kendime votka limon hazırlayacağım," dedi.</p>

  <p>"Kahveden daha iyi," dedi Malin.</p>

  <p>&nbsp;</p>

  <p class="p10"><span class="t13">A</span>rmansky, paskalya tatilini Blidö'deki kulübesinde Salander'i düşünerek geçirdi. Çocukları büyümüştü. Artık tatillerini aileleriyle geçirmek istemiyorlardı. Yirmi beş yıllık karısı Ritva, kocasının arada bir uzaklara daldığını fark etmekte güçlük çekmiyordu. Sessiz düşüncelere gömülüyor, sorularına üstünkörü cevap veriyordu. Her gün arabasına atlayıp adanın merkezine iniyor ve bütün gazeteleri satın alıyordu. Verandaya oturup Lisbeth Salander avıyla ilgili haberleri okuyordu.</p>

  <p>Dragan Armansky, Salander'i yanlış değerlendirdiğini düşünerek büyük bir hayal kırıklığı yaşıyordu. Salander'in psikolojik problemleri olduğundan yıllardır haberdardı. Kendisini tehdit altında hissettiğinde şiddete başvurabileceği düşüncesi ona yabancı değildi. Kişisel hayatına burnunu sokan vasisine saldırması bir yere kadar anlaşılabilir bir durumdu. Hayatını yönetmeye çalışan herkesi düşman gibi görüyordu.</p>

  <p>Diğer taraftan, Enskede'ye gidip, hiç tanımadığı o iki insanı öldürmesini aklı almıyordu. Bunun nasıl bir sebebi olabilirdi.</p>

  <p>Dragan Armansky, Salander'le Enskede'deki çift arasında ne tür bir bağ kurulacak diye bekliyordu. İçlerinden biri, mutlaka, Salander'i çıldırtacak bir şey yapmıştı. Gazetelerde buna dair bir şey yoktu. Yalnızca akıl sağlığı bozuk Salander'in, cinnet geçirerek üç kişiyi öldürdüğünü yazıyorlardı.</p>

  <p>İki defa Komiser Bublanski'yi arayarak gelişmeleri sormuştu. Ancak soruşturmanın başındaki adam bile, Salander'le Enskede'deki çift arasında -Blomkvist'in dışında- bir bağ kuramıyordu.</p>

  <p>Mikael Blomkvist hem Salander'i, hem de Enskede'deki çifti tanıyordu. Ama Salander'in Dag ile Mia'yı tanıdığını gösteren hiçbir işaret yoktu. Eğer cinayet silahı üzerinde Salander'in parmak izleri ve ilk kurban Bjurman'la arasında o tartışılmaz bağ olmasaydı, polis kör bir kuyuya saplanacaktı.</p>

  <p>&nbsp;</p>

  <p class="p10"><span class="t13">B</span>anyodan dönen Malin Eriksson, "O zaman durumu özetleyelim," dedi. "Görevimiz Dag ile Mia'yı polisin iddia ettiği gibi Salander mi yoksa başka biri mi öldürdü bulmak. Peki, nereden başlayacağız?"</p>

  <p>"Kazıyacağız. Polisin işini biz yapmayacağız. Polisin neleri açığa çıkardığını, neleri gözünden kaçırdığını izleyeceğiz. Yani şimdiye kadar dergide yaptığımız iş neyse, onu yapacağız. Tek fark bulduğumuz her şeyi yayımlayamayacağız."</p>

  <p>"Eğer katil Salander'se, onunla Dag ile Mia arasında bir bağ olmalı. Bildiğimiz tek bağ sensin."</p>

  <p>"Aslında ben bir bağ bile değilim. Lisbeth'i bir yıldan fazla bir zamandır görmedim. Onların varlığından bile haberdar değildir. Ben bir... "</p>

  <p>Blomkvist birden sustu. Salander hakkında hiç kimsenin bilmediği bir şey vardı; dünya çapında bir <span class="t11">hacker</span> olduğu. Birden bilgisayarında Svensson'la birbirlerine yazdıkları e-postalar, Svensson'un kitabının çeşitli bölümleri ve Bergman'in tezinin elektronik kopyası aklına geldi. Lisbeth'in bilgisayarına girip girmediğini bilmiyordu, eğer girmişse onları biliyor demekti. Ama onları niçin öldürsündü ki? Tam tersine, Dag ile Mia kadınlara karşı uygulanan şiddet üzerinde çalışıyorlardı, Salander böyle bir çalışmayı canıgönülden desteklerdi. Ah, Mikael onu bir çözebilseydi.</p>

  <p>"Sanki aklına bir şey gelmiş gibi," dedi Malin.</p>

  <p>Blomkvist'in, Salander'in bilgisayar alanındaki yeteneğinden bahsetmeye niyeti yoktu.</p>

  <p>"Hayır, sadece yorgunum, arada bir dikkatim dağılıyor."</p>

  <p>"Peki, senin Lisbeth şimdi yalnızca Dag ve Mia'nın değil, kendi vasisinin de katil zanlısı. Aralarındaki bağ da çırılçıplak ortada. Bu vasi hakkında ne biliyorsun?"</p>

  <p>"Hiçbir şey. Daha önce adını bile duymadım. Üstelik bir vasisi olduğunu bile bilmiyordum."</p>

  <p>"Başka birinin üçünü birden öldürme ihtimali çok düşük. Eğer biri Dag ve Mia'yı çalışmalarından dolayı öldürdüyse bile, aynı kişinin Salander'in vasisini öldürmesi için hiçbir sebep yok."</p>

  <p>"Biliyorum, işte bunun için kafa patlatıyorum. Ama başka birinin Dag, Mia ve Lisbeth Salander'in vasisini öldürebileceğine dair hiç değilse bir senaryom var."</p>

  <p>"Nedir o?"</p>

  <p>"Diyelim ki, Dag ve Mia kadın ticareti işini kurcaladıkları için öldürüldü. Lisbeth bir şekilde bu işlere dışarıdan karıştı. Vasisi Bjurman'a güvenip bazı açıklamalar yaptı. Bu durumda vasi de bir tanık haline geldiğinden ortadan kaldırıldı."</p>

  <p>"Ne demek istediğini anladım," dedi ikircikli bir ifadeyle. "Ancak bu teorini ispat edecek en ufak bir kanıt yok."</p>

  <p>"Hayır, yok... "</p>

  <p>"Peki ne düşünüyorsun, Salander suçlu mu suçsuz mu?"</p>

  <p>Mikael uzun süre düşündü.</p>

  <p>"Şöyle diyelim; Salander birini öldürebilir mi? Cevabım evet. Şiddete eğilimi var. Onu iş üstünde gördüm, beni..."</p>

  <p>"Hayatını kurtardığında, değil mi?"</p>

  <p>Mikael onaylayan bir jest yaptı.</p>

  <p>"Sana niçin olduğunu anlatamam. Ama adamın biri beni öldürmeyi kafasına koymuştu, neredeyse başarıyordu da. Birden Salander ortaya çıktı, bir golf sopasıyla adamı etkisiz hale getirdi."</p>

  <p>"Ve bunları polise anlatmadın?"</p>

  <p>"Kesinlikle. Bunlar aramızda kalacak."</p>

  <p>Mikael birden çok ciddileşti.</p>

  <p>"Malin, sana bu konuda güvenmeliyim."</p>

  <p>"Bu konuştuklarımızı kimseye anlatmayacağım. Anton'a bile. Sen yalnızca benim patronum değilsin, seni seviyorum da ve seni asla üzmek istemem."</p>

  <p>"Özür dilerim."</p>

  <p>"Şu özür dilemeleri de bırak artık."</p>

  <p>Blomkvist bir kahkaha attıktan sonra tekrar ciddileşti.</p>

  <p>"Eğer gerekseydi, beni korumak için o adamı öldürebilirdi. Ama aynı zamanda çok rasyonel biri. Tuhaf ama, evet, kendi tarzında akıllı biri. Hoşlandığından değil, zorunda kaldığından şiddet kullandı Çok sağlam bir nedeni olmadan kimseyi öldürmez; olağanüstü bir tehditle karşılaşmak ya da kışkırtılmak."</p>

  <p>Bir süre düşüncelere daldı. Malin sabırla tekrar konuşmasını bekledi.</p>

  <p>"Avukat için ne diyebilirim ki, hakkında hiçbir şey bilmiyorum. Ama Lisbeth'i Dag ile Mia'ya ateş ederken düşünemiyorum. Bu imkânsız."</p>

  <p>Uzun bir sessizlikten sonra Malin saatine baktı; 21.30'a geliyordu.</p>

  <p>"Geç olmuş. Eve gitmeliyim."</p>

  <p>"Uzun bir gün oldu. Yarın devam ederiz. Hayır, tabakları bırak, ben hallederim."</p>

  <p>&nbsp;</p>

  <p class="p10"><span class="t13">G</span>özünü uyku tutmayan Armansky karısının nefes alış verişini dinliyordu. Bu dramı anlamakta güçlük çekiyordu. Sonunda yataktan kalktı, terliklerini giydi, üzerine sabahlığını geçirerek salona gitti. Hava serindi, sobaya birkaç odun attı, bir bira açıp oturdu ve Furusund Kanalı'nın karanlık sularına bakmaya başladı.</p>

  <p><span class="t11">Ne biliyorum?</span></p>

  <p>Salander biraz kaçıktı, ne yapacağı kestirilemezdi. Bundan kuşkusu yoktu.</p>

  <p>2003 kışında bir şeyler ters gitmişti. Birdenbire işi bırakmış, yurt dışına çıkmış, bir yıl ortada görülmemişti. Armansky kaçışın, Mikael Blomkvist'le ilgili bir şey olduğundan emindi, ama nedenini o da bilmiyordu.</p>

  <p>Geri dönmüş, Armansky'yi ziyaret etmişti. "Ekonomik açıdan bağımsızım," demişti. Armansky bunu, bir süre geçinecek kadar param var, diye yorumlamıştı.</p>

  <p>Bütün bir ilkbahar boyunca, Palmgren'i düzenli bir şekilde ziyaret etmiş ama Blomkvist'i aramamıştı sonra da üç kişiyi öldürmüştü, bunların ikisini hiç tanımıyordu,</p>

  <p><span class="t11">Hay</span><span class="t11">ı</span><span class="t11">r. Bu mant</span><span class="t11">ı</span><span class="t11">ks</span><span class="t11">ı</span><span class="t11">z.</span></p>

  <p>Armansky birasından bir yudum alıp bir sigara yaktı. Vicdan azabı çekiyordu, can sıkıntısının bir nedeni de buydu.</p>

  <p>Bublanski ziyaretine geldiğinde Salander'in bir an önce yakalanması için ne biliyorsa anlatmıştı. Yakalanması gerektiği konusunda hiçbir tereddüdü yoktu, ne kadar çabuk yakalanırsa o kadar iyiydi. Vicdan azabının nedeni, hiç sorgulamadan onun suçlu olduğu tezini kabullenmesiydi. Armansky gerçekçi biriydi. Polis katil zanlısı diyorsa, bir bildikleri var demekti. Demek ki, Salander suçluydu.</p>

  <p>Ama polis, onun kendi davranışını ne kadar haklı gördüğünü dikkate almazdı; hafifletici nedenler ya da onu çileden çıkartan nedenler bulmaksa onların işi değildi. Onların işi Salander'i yakalayıp suçunu itiraf ettirmekti. Psikolojik durumuyla da, bunu niçin yaptığıyla da ilgilenmeyeceklerdi. Zaten kendilerini memnun edecek bir nedeni çoktan bulmuşlardı: Kız akıl hastasıydı. Armansky başını iki yana salladı.</p>

  <p>Bu açıklama onu tatmin etmiyordu.</p>

  <p>Lisbeth Salander ne iradesi dışında ne de sonuçlarını hesaba katmadan bir şey yapardı.</p>

  <p><span class="t11">Özel biri... Evet. Deli... Hay</span><span class="t11">ı</span><span class="t11">r.</span></p>

  <p>Yaptığı şeyin, onu tanımayan biri tarafından ne kadar anlaşılmaz görünürse görünsün, mutlaka bir açıklaması olmalıydı.</p>

  <p>Gece saat iki civarında Armansky bir karara vardı.</p>

  <p>&nbsp;</p>
</body>
</html>
