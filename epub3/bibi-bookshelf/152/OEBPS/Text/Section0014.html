<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>&nbsp;</p>

  <h3 class="h31"><a id="ncx1117"></a><a id="a55"></a>7. BÖLÜM</h3>

  <p class="p11"><span class="t14">29 OCAK, CUMARTES</span><span class="t14">İ</span> <span class="t14">- 13</span> <span class="t14">Ş</span><span class="t14">UBAT, PAZAR</span></p>

  <p class="p10"><span class="t13">C</span>umartesi sabahı, saat on birde, Järna ile Vagnhärad arasında kalan Svavelsjö köyüne, sarışın bir devin kullandığı bir araba girdi. Yalnızca on beş haneden ibaret küçük köyün içinden geçerek, yüz elli metre ilerdeki binanın önünde durdu. Bir zamanlar matbaa olan bina, artık yıkılmaya yüz tutmuştu. Kapısının üzerinde Svavelsjö Motosiklet Kulübü yazılı bir levha vardı. Sarışın dev, arabadan inmeden önce etrafını dikkatlice kolaçan etti. Hava soğuktu. Kahverengi deri eldivenler giydikten sonra bagajdan siyah renkte bir spor çantası çıkardı.</p>

  <p>Dikkat çekmeme gibi bir derdi yoktu. Bu eski matbaanın ününe dikkat çekmeden araba park etmek zaten imkânsızdı. Polis ya da herhangi biri, bu binayı kimseye çaktırmadan gözaltında tutmak istese, kamuflaj giysilerine bürünüp tarlanın öteki tarafında bir hendeğe teleskop yerleştirmek zorundaydı. Bu önlemler bile, kısa zamanda fark edilip, köylünün diline düşmelerini engelleyemezdi. Üstelik köyün evlerinden üçü Svavelsjö Motosiklet Kulübü'nün üyelerine aitti. Yani köylünün bildiğini anında onlar da bilirdi.</p>

  <p>Diğer yandan, adam binanın içine girmek istemiyordu. Polis defalarca kulübe baskın yapmıştı. Binaya bir dinleme cihazı yerleştirilmiş olması kuvvetle muhtemeldi. Bu nedenle binanın içinde yalnızca arabalar, kızlar, biralar, bazen de hangi hisse senedine yatırım yapılmalı gibi suya sabuna dokunmayan konular üzerine gevezelik yapılırdı.</p>

  <p>Sarışın dev Carl-Magnus Lundin dışarıya çıkana kadar sabırla avluda bekledi. Otuz altı yaşında olan Magge Lundin kulübün başkanıydı. Uzun boyu, devasa bira göbeğiyle haşmetli bir adamdı. Açık sarı saçlarını atkuyruğu yapmıştı. Üzerinde siyah bir kot, kalın bir mont, ayaklarında kalın siyah botlar vardı. Kariyerine beş mahkûmiyet işlenmişti. İkisi uyuşturucu suçundan, biri çalıntı eşya satmaktan, biri araba çalmak ve alkollüyken kullanmaktandı. En ağır cezayı beşinci suçundan bir yıl almıştı: Stockholm'deki bir barda kontrolden çıkıp birilerini darp etmişti. Lundin'le ziyaretçisi tokalaştıktan sonra avluyu çevreleyen çit boyunca ağır ağır yürümeye başladılar.</p>

  <p>"Aylar oldu," dedi Lundin.</p>

  <p>Sarışın dev başını salladı.</p>

  <p>"Bir anlaşmamız vardı. 3.060 gram metamfetamin."</p>

  <p>"Şartlar önceki gibi mi?"</p>

  <p>"Yarı yarıya."</p>

  <p>Lundin göğüs cebinden bir paket sigara çıkardı. Bu insan azmanıyla iş yapmaktan hoşlanırdı. Metamfetaminin bir gramının sokakta satış fiyatı piyasaya sürülen miktara göre, 160 ile 230 kron arasında değişirdi. 3.060 gram 600.000 kron kadar bir kazanç demekti. Svavelsjö Motosiklet Kulübü, üç kilosunu 250 gramlık partiler halinde tanıdık satıcılara dağıtacaktı. O aşamada gram fiyatı 120-130 krona düşecekti.</p>

  <p>Svavelsjö Motosiklet Kulübü için çok çekici bir ticaretti. Diğer tedarikçilerden farklıydı, ne sabit fiyat ne de peşin ödeme gibi saçmalıklar konuşuluyordu. Sarışın dev malı getirir, kazancın yarısı gibi makul bir istekte bulunurdu. Aşağı yukarı bir kilo <span class="t11">met</span>'ten ne geleceğini bilirlerdi. Net miktar Lundin'in ne kadarını, kaça satabileceğine bağlıydı. Ama aşağı yukarı, en fazla bir kaç bin kron oynardı. İş tamamlandığında devin eline yaklaşık 190.000 kron civarında bir şey geçecekti.</p>

  <p>Hep aynı sistemle yıllardır iş yapıyorlardı. Lundin, devin dağıtımı kendi yapması halinde kazancını iki katına çıkarabileceğini biliyordu. Aynı zamanda yapmama nedenini de biliyordu: Geri planda kalıp tüm riski Svavelsjö Motosiklet Kulübü'ne yıkıyor, daha az, ama riske girmeden para kazanıyordu. Diğer tedarikçilere benzemezdi, hiç bilgi sızdırmazdı. Aralarında güven ve iyi niyete dayalı sağlam bir ilişki vardı. Kavga, pis numaralar ya da tehdide yer yoktu.</p>

  <p>Hatta sarışın dev, daha önce yaptıkları silah teslimatı işinde çuvallayıp 100.000 kron kadar zarar etmelerini bile sineye çekmişti. Lundin bu piyasada başka hiç kimsenin böyle bir zararı hazmetmeyeceğini biliyordu. Olanları ona anlatırken nasıl korktuğunu hâlâ hatırlıyordu Lundin. İşlerin nasıl ters gittiğini, Asayiş Şubesi Suç Önleme Bölümü'nden bir polisin Värmland'daki, Ari Irk Kardeşliği takımından birini nasıl faka bastırdığını anlatmıştı. Sarışın dev kaşlarını bile çatmamış, halden anlar davranmıştı. Böyle arızalar olabilirdi. İşin üzerine bir çizik çekilmişti.</p>

  <p>Magge Lundin beceriksiz biri değildi. Onun ticaret anlayışına göre en iyisi, az ama risksiz kazançtı. Hiçbir zaman sarışın devi aldatmaya yeltenmemişti. Bunun sonu pek hayırlı olmazdı. Sarışın dev ve ortakları, az kârla yetiniyorlardı, tek talepleri onlara karşı dürüst davranılmasıydı. Lundin, eğer sarışın devi aldatmaya kalkarsa, ömrünün kısalacağından emindi.</p>

  <p>"Sevkiyatı ne zaman yapabilirsin?"</p>

  <p>Sarışın dev spor çantasını yere bıraktı.</p>

  <p>"Sevkiyat yapıldı."</p>

  <p>Lundin çantayı açıp, içindekileri kontrol etme gereği duymadı, onun yerine işi pazarlıksız üstlendiğinin işareti olarak elini uzattı.</p>

  <p>"Bir şey daha var" dedi sarışın dev.</p>

  <p>"Ne?"</p>

  <p>"Sana özel bir iş vermek istiyoruz."</p>

  <p>"Anlat."</p>

  <p>Ceketinin iç cebinden bir zarf çıkarıp Lundin'e uzattı. Lundin zarfı açtı. İçinde bir pasaport fotoğrafı ve fotoğraftaki şahsa ait, A4 kâğıdına yazılı bilgiler vardı. Lundin kaşlarını kaldırarak,</p>

  <p>"Bu kim?" dedi.</p>

  <p>"Adı Lisbeth Salander. Stockholm'de yaşıyor. Södermalm'de, Lundagatan'da."</p>

  <p>"Tamam."</p>

  <p>"Sanırım bu sıralar ülke dışında ama er ya da geç dönecek."</p>

  <p>"Tamam."</p>

  <p>"Bize başvuran adam, kızla baş başa görüşmek istiyor. Yani bize canlı teslim edilecek. Yngern yakınındaki depo uygun gibi. Daha sonra, bu görüşmenin izlerini temizleyecek birini bul. Kız buharlaşmalı."</p>

  <p>"Bunu halledebiliriz. Döndüğünü nereden bileceğiz?"</p>

  <p>"Ben sana bildiririm."</p>

  <p>"Fiyat?"</p>

  <p>"Her şey dahil on bine ne dersin? Basit bir iş. Stockholm'e gidecek, kızı alıp bana getireceksin."</p>

  <p>Tekrar el sıkıştılar.</p>

  <p>&nbsp;</p>

  <p class="p10"><span class="t13">L</span>undagatan'a ikinci ziyaretinde Lisbeth, kendini kanepenin üzerine atıp düşünmeye başladı. Birkaç stratejik karar vermesi gerekiyordu. İlki, bu daireyi elinde tutup tutmayacağı idi.</p>

  <p>Bir sigara yaktı, dumanını tavana doğru üfledi, bir kola kutusunu küllük yaptı.</p>

  <p>Burasını sevecek bir neden bulamıyordu. Annesi ve kız kardeşiyle dört yaşındayken taşınmışlardı. Annesi salonda yatarken, kendisi ile ikizi Camilla küçük yatak odasını paylaşırdı. "Büyük Felaket" yaşandığında on ikisindeydi. Onu, önce çocuk kliniğine kapatmışlar, on beşine bastığında bir koruyucu ailenin yanına vermişlerdi. İlk vasisi Holger Palmgren, bu daireyi önce annesi adına kiraya vermiş, Lisbeth on sekizine bastığındaysa, başının üzerinde kendi çatısı olsun diye Lisbeth'e vermişti.</p>

  <p>Hayatının önemli bir bölümü bu dairede geçmiş, varlığının tek sabit parçası olmuştu. Buraya artık ihtiyacı yoktu ama terk etmeye de içi elvermiyordu. Sanki yıllarca ayaklarını bastığı yerlerde, yabancı birilerinin tepinmesi anlamına gelecekti.</p>

  <p>Lojistik açıdan resmi posta adresi Lundagatan'dı. Buradan kurtulacaksa postasının geleceği yeni bir adres ayarlamalıydı. Yeni adresi resmi kayıtlara geçsin istemezdi. Kayıt işlerinde bir paranoyak gibi davranırdı. Bu konuda ne resmi kurumlara, ne de herhangi birine güveni vardı.</p>

  <p>Pencereden dışarı baktı, arka bahçede bütün hayatı boyunca gözüne çarpan güvenlik çitini gördü. Birden bu daireden taşındığı için içinde bir ferahlık hissetti. Burada hiçbir zaman kendini güvende hissetmemişti. Lundagatan'a dönüp de evine giderken sarhoş ya da ayık park etmiş arabalara, yayalara, etrafta ne varsa, her şeye dikkat kesilirdi. Birilerinin kendine zarar vermek istediğine, eve girerken ya da çıkarken ona saldıracaklarına inanırdı.</p>

  <p>Böyle bir şey hiçbir zaman gerçekleşmedi ama bu onun rahatlamasına yetmiyordu. Lundagatan adresi bütün resmi kayıtlara geçmişti. Eskiden güvenlik önlemlerini artıracak kadar parası yoktu. Kendi güvenliğini ancak dikkatli davranarak sağlayabilirdi. Şimdiyse durum farklıydı. Hiç kimsenin Mosebacke'deki yeni adresini bilmesini istemiyordu. İçgüdüsü mümkün olduğunca görünmez kalması için onu uyarıyordu.</p>

  <p>Fakat aldığı karar eski dairesini ne yapacağı konusunu çözmüyordu. Bir süre daha düşündü ve cep telefonunu çıkarıp Mimmi'yi aradı.</p>

  <p>"Selam, benim."</p>

  <p>"Selam Lisbeth, bu sefer bir hafta sonra aradın ha?"</p>

  <p>"Lundagatan'dayım."</p>

  <p>"OK."</p>

  <p>"Düşünüyordum da, oturduğum daireyi sen devralmak ister miydin?"</p>

  <p>"Nasıl yani?"</p>

  <p>"Ayakkabı kutusunda yaşıyorsun."</p>

  <p>"Ayakkabı kutumu seviyorum ben. Taşınıyor musun?"</p>

  <p>"Ben zaten taşındım. Burası boş."</p>

  <p>Mimmi biraz tereddüt etti.</p>

  <p>"Lisbeth, ben oranın masraflarını karşılayamam."</p>

  <p>"Burası kiralama hakkı satın alınmış bir daire. Hiç borcu da yok. Apartman gideri ayda 1.480 kron. Senin ayakkabı kutusuna verdiğin miktardan az. Üstelik, bir yıllık masrafları da ödendi."</p>

  <p>"Satmayı düşünmüyor musun? Bir milyonu geçer."</p>

  <p>"Değeri bir buçuk milyon, tabii emlakçılara inanılırsa."</p>

  <p>"Ben karşılayamam bunu."</p>

  <p>"Satmıyorum. Bu akşam bile taşınabilirsin ve istediğin kadar burada yaşayabilirsin. Üstelik bir yıl boyunca kira da vermeyeceksin. Benim burayı kiraya verme iznim yok. Ama seni ev arkadaşım olarak kaydettiririm. Böylece konut bulma kurumuyla da sorun yaşanmaz."</p>

  <p>"Aa, Lisbeth, yoksa bana evlenme mi teklif ediyorsun?" diyen Mimmi bir kahkaha attı.</p>

  <p>"Buranın bana bir faydası yok. Satmayacağım da."</p>

  <p>"Yani orada bedavaya yaşabileceğimi söylüyorsun. Ciddi misin?"</p>

  <p>Lisbeth çok ciddiydi.</p>

  <p>"Evet."</p>

  <p>"Ne kadar zaman?"</p>

  <p>"İstediğin kadar. İlgileniyor musun?"</p>

  <p>"Tabii ki. Bana her gün, Söder'in ortasında bedava bir apartman dairesi teklif etmiyorlar."</p>

  <p>"Ama bir şartım var."</p>

  <p>"Tahmin etmiştim."</p>

  <p>"Burada istediğin kadar oturabilirsin. Yalnızca benim kayıtlarım bu adreste kalacak, yani postalarım bu adrese gelecek. Tek yapacağın, bana gelen postayı kontrol edip, ilginç bir şey varsa bana haber vermek."</p>

  <p>"Lisbeth, sen tanıdığım en tuhaf insansın. Sen nerede yaşayacaksın?"</p>

  <p>"Bunu sonra konuşuruz," diye kaçamak bir cevap verdi Lisbeth.</p>

  <p>&nbsp;</p>

  <p class="p10"><span class="t13">M</span>immi'nin daireyi gözden geçirmesi için, o gün öğleden sonra buluşmaya karar verdiler. Telefonu kapattığında Lisbeth'in morali düzelmişti. Saatine baktı, Mimmi'nin gelmesine daha çok zaman vardı. Dışarı çıktı Hornsgatan'daki Handelsbanken'e gitti. Bir numara alıp sırasını beklemeye başladı.</p>

  <p>Kimliğini gösterdi. Bir süredir yurt dışında yaşadığını anlatarak, tasarruf hesabında ne kadar para biriktiğini sordu. 82.670 kronu vardı. Geçen sonbaharda annesinden kalan 9.312 kronun eklenmesi dışında, bir buçuk yıldır hesapta hiç hareket yoktu. Annesinin ona miras bıraktığı miktarı çekti. Bir süre düşündü. Bu parayı onu mutlu edebileceğini düşündüğü bir yere verecekti. Rosenlungatan'daki postaneye kadar yürüdü. Stockholm Kadın Kriz Merkezi hesabına isimsiz bir bağış yaptı.</p>

  <p>&nbsp;</p>

  <p class="p10"><span class="t13">E</span>rika Berger, cuma akşamı bilgisayarını kapattığında saat sekize geliyordu. <span class="t11">Millennium</span>'un mart sayısına son şeklini vermek için aralıksız dokuz saat çalışmıştı. Malin Eriksson bütün zamanını Svensson'un araştırmasına ve yayınlayacakları özel sayıya ayırdığından, neredeyse tüm redaksiyon işini kendisi yapmak zorunda kalmıştı. Cortez ile Karim de yardım etmişlerdi, ama redaksiyon işine alışık olmadıklarından katkıları sınırlıydı.</p>

  <p>Berger yorulmuş, oturmaktan kıçına ağrılar girmişti ama yine de hem o günden, hem de hayatından bir şikâyeti yoktu. Derginin ekonomik durumu iyiye gidiyor, makaleler zamanında hazırlanıyor, en azından sorun yaratacak kadar gecikmiyordu. Çalışanlar da memnundular. Wennerström olayının üzerinden, neredeyse bir yıldan fazla zaman geçmiş ama yazı işleri çalışanlarının adrenali hâlâ düşmemişti.</p>

  <p>Bir süre boynuna masaj yaptıktan sonra duş almayı düşündü. Ama kendini çok bitkin hissettiğinden bu fikirden vazgeçti, ayaklarını masasının üzerine uzatıp dinlenmeye çalıştı. Üç ay sonra kırk beşine basıyordu, artık, o üzerine çok konuşulan geleceği önemli ölçüde arkasında bırakmıştı. Alnında çizgiler belirmiş, gözlerinin altından, dudaklarının kenarına kadar bütün yüzünü, minik kırışıklıklar kaplamaya başlamıştı. Ama hâlâ güzeldi: Bunu biliyordu. Haftada iki kez sıkı spor yapıyordu. Ama kocasıyla denize açıldıklarında, artık yelken direğine eskisi kadar kolay tırmanamadığını da fark etmişti. Gerek duyulduğunda direğe hep o tırmanırdı, sürekli başı döndüğünden, kocası Greger bunu yapamazdı.</p>

  <p>Geriye dönüp baktığında, bir sürü iniş ve çıkışa rağmen, başarılı olduğunu görüyordu. Parası, statüsü, harika bir evi ve sevdiği bir işi vardı. On beş yıllık evliliğe rağmen hâlâ âşık olduğu, müşfik bir kocası, ayrıca ihtiyaç duyduğunda, ruhunu değilse de bedenini tatmin, eden, yorulmak bilmez bir sevgilisi vardı.</p>

  <p>Blomkvist'i düşününce gülümsedi. Acaba cesaretini toplayıp da Harriet Vanger'le yattığını ne zaman itiraf edecekti. İkisi ile ilişkileri hakkında tek kelime etmemişti, ancak Berger dünkü çocuk değildi. Ağustos ayındaki yönetim kurulu toplantısında, nasıl bakıştıklarını görmüştü. O akşam sadece hinliğine her ikisini de cep telefonlarından aramış, beklediği gibi cevap alamamıştı. Bu su geçirmez bir kanıt sayılmayabilirdi ama her nedense yönetim kurulu toplantısı yaptıkları günlerin akşamlarında, Blomkvist'e ulaşılamıyordu. Toplantı sonrası, akşam yemeği için gittikleri restoranlarda, Harriet Vanger'in her seferinde yorgunluğunu bahane edip özür dileyerek erkenden ayrılışını izlemek de çok eğlenceliydi. Berger'in onları izlemek gibi bir derdi yoktu, ayrıca kıskanmıyordu da. Ama uygun bir fırsatta, dalgasını geçeceği kesindi.</p>

  <p>Blomkvist'in diğer kadınlarla ilişkilerine hiç karışmamıştı. Sadece Vanger'le ilişkisinin yönetim kurulunda bir soruna yol açmamasını umuyordu. Büyük bir endişesi yoktu. Blomkvist, ardında bıraktığı kadınlarla arkadaşlığını sürdürmeyi bilirdi. Yalnızca bir kez sıkıntı yaşamıştı ama o da çok özel bir durumdu.</p>

  <p>Berger Blomkvist'in arkadaşı ve sırdaşı olduğu için çok mutluydu. Bazı açılardan Blomkvist tam bir aptaldı, ama öte yandan da bir kahinin içgüdülerine sahipti. Erika'nın kocasını niçin büyüleyici, sıcak, zevkli ve cömert bulduğunu bir türlü anlayamıyordu. Her şeyden önce, çoğu erkekte görüp içten içe nefret ettiği pozlar Greger'de yoktu. Birlikte yaşlanmak istediği bir adamdı. Ondan çocukları olsun istemiş, bir türlü buna sıra gelmemişti ve artık çok geçti. Kocasından daha iyi, sağlam, bir alternatif düşünemiyordu; ihtiyaç duyduğunda her zaman yanında bulduğu, tereddütsüz güvenebileceği bir insandı Greger.</p>

  <p>Blomkvist çok daha değişikti. Değişken bir karakteri vardı, bazen sanki birden fazla kişiliği varmış gibi görünürdü. İş hayatında inatçıydı, elindeki işe neredeyse patolojik bir biçimde odaklanırdı. Bir konuyu ele aldığında mükemmele ulaşıncaya kadar çalışır, bütün ipuçlarını birleştirmeden bırakmazdı. İyi günündeyse çok parlak başarılar gösterir, en kötü halde bile ortalamanın üzerinde kalırdı. Sezgileri o kadar güçlüydü ki, hangi öykünün sonunda dolapta saklanmış bir ceset çıkacağım, hangisinin aptal, sıradan bir sonla biteceğini bilmekte üstüne yoktu. Onunla çalışmaktan hiç pişman olmamıştı.</p>

  <p>Ayrıca sevgilisi olduğunda da.</p>

  <p>Erika Berger'in, Blomkvist'e cinsel bir tutkuyla bağlanmasını anlayabilen tek kişi kocasıydı. Bunun sebebi kocasıyla ihtiyaçlarını konuşma cesareti gösterebilmesiydi. Bu bir sadakatsizlik meselesi değil, arzu meselesiydi. Blomkvist'le seks ona öyle bir tatmin veriyordu ki, bunu kocası dahil hiçbir erkekte bulamamıştı.</p>

  <p>Seks onun için önemliydi. Bekâretini on dört yaşında kaybetmişti. Ergenlik çağının büyük bir bölümünü canhıraş tatmin arayışıyla geçirmişti. Sınıf arkadaşlarıyla, cinsel birleşmeye kadar uzanmayan küçük sevişmelerden, bir öğretmeniyle yaşadığı uygunsuz bir ilişkiye, telefon seksinden, bir nevrozluyla yatmaya kadar, ne varsa denemiş, erotizmle ilgili hiçbir şeye uzak kalmamıştı. Kimin ne diyeceğine aldırmadan, seks partileri organize eden Clup Xtrem'e üye olmuştu. Fırsatını bulduğunda kadınlarla seks yapmış ama kadınların onu erkekler kadar heyecanlandırmadığını görerek hayal kırıklığına uğramıştı. Beckman'la beraber üçlü seksi de denemişti. Diğer erkek tanınmış bir sanat galerisi sahibiydi. Bu deneyimde kocasının güçlü biseksüel eğilimlerini keşfetmişti. İki erkek onu okşayıp zevkin doruklarında gezdirirken, birden açıklaması zor bir istekle, kocasının başka bir erkek tarafından okşandığını görmek istemişti. Üçlü ilişkiyi birkaç defa başka erkeklerle de denemişlerdi.</p>

  <p>Kocasıyla seks hayatı sıkıcı veya tatminsiz değildi ama Blomkvist çok farklı bir zevk veriyordu.</p>

  <p>O özel bir yetenekti. Kısaca KSA'ydı... kusursuz seks adamı.</p>

  <p>Berger, Greger'i koca, Mikael'i de sevgili olarak benimseyerek optimal dengeyi bulmuştu. İkisinden de vazgeçmezdi.</p>

  <p>İşte bunu kocası anlıyordu, jakuzide yaşanılan, yaratıcı, akrobatik pozisyonların Erika'ya yetmediğini.</p>

  <p>Berger'in Blomkvist'le ilişkisinde en sevdiği şey, onu serbest bırakmasıydı. Erika, birlikte çıkmaya başladıklarında -yirmi yıl önce- birçok kez kıskançlık krizi geçirmesine rağmen, Mikael, en ufak bir kıskançlık göstermemişti. Sonunda Erika da kıskanmamayı öğrenmişti. Onların ilişkisi arkadaşlık üzerine kurulmuştu ve Mikael, sınırsız bir sadakatle bağlıydı arkadaşlığa. İlişkileri en zorlu sınavlardan geçerek sağlamlaşmışti.</p>

  <p>Daha onlu yaşlarda yatakta ne yaptığının, nasıl bir hayat tarzı seçtiğinin kendinden başka hiç kimseyi ilgilendirmediğine karar vermişti. Ama yine de tanıdığı birçok kişinin, Mikael'le ilişkisine dair dedikodu yapmaları canını sıkıyordu.</p>

  <p>Mikael erkekti. Onun bir yataktan diğerine gitmesine kimsenin itirazı yoktu. Erika'nın kocasının müsaade ettiği bir sevgilisi vardı hem de yirmi yıllık ama buna rağmen, sırf kadın olduğundan, akşam yemeklerinin değişmez konusuydu.</p>

  <p><span class="t11">Fuck you all.</span> Bir an düşündü ve kocasını aramak için telefona uzandı.</p>

  <p>"Selam hayatım, ne yapıyorsun?"</p>

  <p>"Yazıyorum."</p>

  <p>Greger Beckman yalnızca sanatçı değildi: Sanat tarihi doçentiydi de. Bu konuda bir sürü kitap yazmıştı. Çok sık açık oturumlara çıkardı. Büyük bir mimarlık şirketinin de danışmanıydı. Bir yıldır, binalardaki sanatsal süslemeler ve insanların niçin bazı binalardan hoşlanıp bazılarından hoşlanmadıklarını konu edinen bir kitap üzerinde çalışıyordu. Kitap giderek fonksiyonalizme karşı bir nefret manifestosuna dönüştüğünden, estetik tartışma pazarında sıkı bir endişeye yol açacakmış gibi görünüyordu (en azından Erika'nın tahmini buydu).</p>

  <p>"Nasıl gidiyor?"</p>

  <p>"İyi. Akıyor. Senden ne haber?"</p>

  <p>"Son sayıyı yeni bitirdim. Perşembe günü baskıya giriyor."</p>

  <p>"Gayet iyi."</p>

  <p>"İçim boşaldı."</p>

  <p>"Aklında bir şeyler var gibi."</p>

  <p>"Bu akşam için bir şey planlamış mıydın? Eğer bu gece eve gelmezsem felaket üzülür müsün?"</p>

  <p>"Blomkvist'e selamlarımı ilet ve eceline susamamasını söyle," dedi Greger.</p>

  <p>"Sanırım bunu dikkate alır."</p>

  <p>"Tamam. Sen doyumsuz bir cadı olduğundan, onu erken yaşlandıracağını da söyle."</p>

  <p>"Bunu biliyor."</p>

  <p>"Bu durumda bana intihar etmekten başka seçenek kalmıyor. Bırak da ölene kadar yazayım bari. İyi eğlenceler."</p>

  <p>Erika ardından Mikael'i aradı. Dag Svensson ile Mia Bergman'ın Enskede'deki evlerindeydi. Svensson'un yazdığı kitabın detaylarını gözden geçiriyorlardı. Berger ona, eğer meşgul değilse, sızlayan sırtına masaj yapabilir mi, diye sordu.</p>

  <p>"Anahtarların var," dedi. "Kendini evinde hisset."</p>

  <p>"Hissedeceğim. Bir iki saate görüşmek üzere."</p>

  <p>Bellmansgatan'a yürümek on dakikasını aldı Erika'nın. Soyundu, duş aldı ve <span class="t11">espresso</span> kahve yaptı. Daha sonra çırılçıplak yatağa girip büyük bir hevesle beklemeye başladı.</p>

  <p>Onun için en büyük zevk, kocası ve Blomkvist'le aynı yatağa girmek olurdu ama bu tamamıyla imkânsız gibiydi. Blomkvist tam bir erkekti. Berger bazen onunla homofobiksin diye dalga geçerdi. Erkeklere ilgisi sıfırdı. Anlaşılan insan bu dünyada her istediğini alamıyordu.</p>

  <p>&nbsp;</p>

  <p class="p10"><span class="t13">S</span>arışın dev, berbat bir orman yolunda saatte on beş kilometre hızla direksiyon sallarken sinirden kaşları çatılmış, yanlış mı tarif aldım diye endişelenmeye başlamıştı. Hava kararmak üzereydi. Nihayet yol genişlediğinde, aradığı kulübe göründü. Frene bastı, kontağı kapatıp etrafına baktı. Kulübeden elli metre kadar uzataydı.</p>

  <p>Mariefred yakınlarında, Stallarholmen denilen bir yerdeydi. 1950'lerden kalma basit bir kulübeydi karşısındaki. Ağaçların arasından, buzla kaplı Mälaren Gölü ışıyordu.</p>

  <p>İnsan boş zamanını neden böylesine ıssız bir yerde geçirir, bir türlü anlamıyordu. Arabadan çıkıp kapısını kapattığında, birden içinde bir huzursuzluk hissetti. Orman tehditkâr ve boğucuydu. Sanki biri onu gözlüyordu. Kulübeye doğru yürürken bir hışırtı duyarak durdu.</p>

  <p>Ormanın içine doğru baktı. Rüzgâr yoktu. Ağaçların arasında dikkatle hareket eden bir şey görene kadar, iki dakika sinirleri gergin bekledi. Bakışlarını o şeyin üzerine topladı; otuz metre ilerisinde gözlerini ona dikmiş, hiç kımıldamadan duruyordu.</p>

  <p>Sarışın dev hafif bir panik duygusu yaşadı. Detayları ayırt etmeye çalıştı. Karanlıkta kemikli bir yüz gördü. Cüceye benziyordu, bir metre boyundaydı, yosun ve dallarla bezenmiş kamuflaj kıyafeti gibi bir şey vardı üzerinde. Bir orman cini? Bir leprikon?</p>

  <p>Nefesini tuttu. Tüyleri diken diken olmuştu.</p>

  <p>Gözlerini kırpıştırdı, kafasını salladı. Yaratık on metre kadar sağa kaymıştı. Kendi kendini ikna etmeye çalıştı: <span class="t11">Orada hiçbir</span> <span class="t11">ş</span><span class="t11">ey yok.</span> Demek ki hayal görüyordu. Yoo, hâlâ ağaçların arasında duruyordu. Birden hareket edip ona doğru yaklaştı. Çok hızlı hareket ediyordu. Saldırıya hazırlanır gibi eğilmişti.</p>

  <p>Sarışın dev hızla kulübeye yöneldi. Kapıyı gürültülü bir biçimde çaldı. İçeriden seslerin geldiğini duyunca paniği geçiverdi. Omuzlarının üzerinden arkasına baktı. <span class="t11">Orada hiçbir</span> <span class="t11">ş</span><span class="t11">ey yok.</span></p>

  <p>Kapı açılana kadar nefesini tuttu. Avukat Nils Bjurman onu nazik bir şekilde selamlayıp içeri davet etti.</p>

  <p>&nbsp;</p>

  <p class="p10"><span class="t13">M</span>iriam Wu, Salander'den kalan döküntüleri koyduğu son çöp torbasını da, bodrum katındaki çöp konteynırına attıktan sonra, nefes nefese tekrar yukarı çıktı. Dairenin içi şimdi hastane odası kadar temizdi. Sabun, boya ve kahve kokuyordu. Kahveyi Lisbeth yapmıştı. Bir iskemleye oturmuş, perdelerden, kilimlerden, buzdolabının kapağına yapıştırılmış indirim kuponlarından, hole yığılı döküntülerden sanki bir sihirle kurtulmuş olan çıplak daireye bakıyordu. Dairenin birdenbire bu kadar büyümesi Lisbeth'i şaşırtmıştı.</p>

  <p>Mimmi ile Salander giyim, mobilya ya da entelektüel merakları açısından birbirlerinden farklıydılar. Daha doğrusu, Mimmi'nin bir tarzı, ne tür giysiler giymek istediği, dairesini nasıl döşeyeceği, nasıl bir görüntü istediği konusunda kesin fikirleri vardı.</p>

  <p>Lundagatan'daki bu daireye geldiğinde etrafı tıpkı bir emlakçı gibi incelemiş, biraz tartıştıktan sonra, başta oturma odasındaki sefil kanepe olmak üzere çoğu eşyanın atılmasına karar vermişti. Salander'in almak istediği bir şey var mıydı? <span class="t11">Hay</span><span class="t11">ı</span><span class="t11">r.</span> Mimmi iki hafta boyunca, hafta sonlarını ve her akşam birkaç saatini, mobilyaları atmaya, dolapları temizlemeye, yerleri kazımaya, banyoyu ovmaya, mutfak, salon, yatak odası ve holün duvarlarını boyamaya ayırmıştı. Salondaki parkeleri de cilalamıştı.</p>

  <p>Salander'in böyle şeylere ilgisi yoktu, ama birkaç kez gelip Mimmi'yi hayranlıkla izlemişti. Temizlik bitip, daire yüklerinden kurtarıldığında, geriye bir tek, Salander'in sokaktan alıp eve çıkardığı, Mimmi'nin de evde tutmaya değer gördüğü, masif mutfak masasının ve iki iskemlenin zımparalanıp cilalanması kalmıştı.</p>

  <p>"Hâlâ fikrini değiştirmediysen, bu hafta sonu taşınacağım."</p>

  <p>"Bu daireye ihtiyacım yok."</p>

  <p>"Ama burası harika bir yer. Yani daha büyük, daha iyi daireler de var ama burası Söder'in ortasında, kirası da çok düşük. Lisbeth, burayı satmamakla bir servet kaybediyorsun."</p>

  <p>"Geçinebilecek kadar param var."</p>

  <p>Mimmi sustu. Salander'in akla ziyan açıklamalarını nasıl yorumlayacağını bilemiyordu.</p>

  <p>"Peki, sen nerede yaşayacaksın?"</p>

  <p>Lisbeth cevap vermedi.</p>

  <p>"Gelip seni ziyaret edebilir miyim?"</p>

  <p>"Henüz değil."</p>

  <p>Salander sırt çantasını açtı, içinden birkaç kâğıt çıkarıp Mimmi'ye uzattı.</p>

  <p>"Konut Bulma Kurumu'yla yeni bir sözleşme imzaladım. En basit yolu, seni ev arkadaşım olarak kaydettirmekti. Evin yarısını sattım. Bir krona. Yapacağın tek şey sözleşmeyi imzalamak."</p>

  <p>Mimmi, bir kalem çıkardı. Doğum tarihini yazdı ve imzaladı.</p>

  <p>"Hepsi bu mu?"</p>

  <p>"Bu."</p>

  <p>"Lisbeth, hep senin biraz kaçık olduğunu düşündüm. Bu sözleşmeyle dairenin yarısını bana verdiğinin farkında mısın? Burada oturmayı çok istiyorum ama birden pişman olup da beni zor bir duruma düşürmeni ve bu yüzden aramızın bozulmasını istemem."</p>

  <p>"Aramız bozulmaz. Senin burada yaşamanı istiyorum. Doğrusu bu."</p>

  <p>"Ama bedava? Karşılıksız? Kaçıktan da ötesin."</p>

  <p>"Sen de benim postalarımı takip edeceksin. Tek koşul bu."</p>

  <p>"Bu benim haftada dört saniyemi alır. Yani sekse vakit bulurum, eğer arada bir uğrarsan?"</p>

  <p>Lisbeth gözlerini Mimmi'ye dikti. Uzun süre öylece baktı.</p>

  <p>"Bunu çok isterim. Ama sözleşmeye dahil değil. İstediğin zaman beni geri çevirebilirsin."</p>

  <p>Mimmi iç çekti.</p>

  <p>"Ben de senin <span class="t11">kapatman</span> olacağım diye endişeleniyordum. Hani şu evli adamların, arada bir uğrayıp düzmek için bir ev tutup içine kapattığı kızlardan."</p>

  <p>Bir süre sessizce oturdular. Sonra Mimmi kalktı. Salona gitti. Tavandaki çıplak ampulü söndürdü.</p>

  <p>"Buraya gel."</p>

  <p>Salander onu takip etti.</p>

  <p>"Daha önce, yeni boyanmış mobilyasız bir dairenin döşemesinde sevişmemiştim. Marlon Brando'lu bir filmde görmüştüm, Paris'te tam da bu durumda sevişen bir çift vardı."</p>

  <p>Salander yere bir göz attı.</p>

  <p>"Bana uyar. İstiyor musun?"</p>

  <p>"Ben her zaman isterim."</p>

  <p>"Bu akşam dominant <span class="t11">bitch</span> ben olacağım. Ben karar vereceğim. Soyun."</p>

  <p>Salander'in dudaklarına o çarpık gülümsemesi yerleşti. Giysilerini çıkarması on saniye sürmüştü.</p>

  <p>"Yere uzan. Yüzüstü."</p>

  <p>Salander, Mimmi'ye itaat etti. Parkeler serindi, tüyleri ürperdi. Mimmi, Salander'in, üzerinde <span class="t11">You have the right to remain aileni yazan</span> tişörtünü alıp ellerini arkasından bağladı.</p>

  <p>Lisbeth ise iki yıl önce Nils Bjurman alçağının ona yaptıklarını hatırlamıştı.</p>

  <p>Tek benzerlik buraya kadardı.</p>

  <p>Lisbeth, Mimmi'den sadece şehvetli bir birleşme bekleyebilirdi. Mimmi onu sırtüstü çevirip, bacaklarını açarken itiraz etmedi. Yarı karanlık odada tişörtünü çıkarışını seyretti, yumuşak memelerine hayran oldu. Mimmi üzerinden çıkardığı tişörtle Lisbeth'in gözlerini bağladı. Lisbeth, birkaç saniye sonra Mimmi'nin dilini göbeğinde, parmaklarını uyluğunda hissetti. Uzun zamandır bu kadar heyecanlarımamıştı. Gözlerini iyice kapatıp, Mimmi'ye teslim oldu.</p>

  <p>&nbsp;</p>
</body>
</html>
