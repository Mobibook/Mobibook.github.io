<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>&nbsp;</p>

  <h3 class="h31"><a id="ncx824"></a><a id="a53"></a>5. BÖLÜM</h3>

  <p class="p11"><span class="t14">12 OCAK, ÇAR</span><span class="t14">Ş</span><span class="t14">AMBA&nbsp; 14 OCAK, CUMA</span></p>

  <p class="p10"><span class="t13">K</span>iraladığı Nissan Micra'nın direksiyonunu, on sekiz aydır hiç uğramadığı, Âppelviken'e çevirdiğinde, Lisbeth Salander, daha önce hiç tammadığı bir yere geldiği duygusuna kapıldı. O "Büyük Felaket"ten sonra bakımevine kapatılan annesini, on beş yaşından beri, ancak yılda iki defa ziyaret etse de, Âppelviken bakımevi, varlığının önemli bir parçası olmuştu. Son on yılını burada geçiren annesi, beyin kanamasını atlatamayıp, daha kırk üçünü bile doldurmadan hayata veda etmişti.</p>

  <p>Yaşamının son on dört yılını hafif şiddette beyin kanamalarıyla geçiren Agneta Sofia Salander, günlük işlerini yapacak bir durumda değildi. Bazen her türlü iletişime kapanır, kızı Lisbeth'i bile tanıyamazdı.</p>

  <p>Annesi aklına geldiği her seferde Lisbeth, çaresizlik içinde kıvranır, içi gece gibi kararırdı. Onlu yaşlardayken, annesinin iyileşeceğini, onunla bir tür bağ kurabileceklerini hayal ederdi. Yüreği böyle isterdi ama aklı bunun imkânsız olduğunu bilirdi.</p>

  <p>Kısa boylu, zayıf bir kadındı annesi ama Salander gibi hastalıklı zayıf bir görünümü de yoktu. Hatta kız kardeşi Camilla gibi sevimli, güzel bile denebilirdi.</p>

  <p><span class="t11">Camilla.</span></p>

  <p>Salander kız kardeşini düşünmek bile istemiyordu. Onunla bu kadar farklı olmaları, herhâlde hayatın bir cilvesiydi. Üstelik yirmi dakika arayla doğmuş ikizlerdi. Önce Lisbeth doğmuştu. Camilla güzeldi.</p>

  <p>O kadar farklılardı ki, ikisinin aynı rahimden çıktığına inanmak çok zordu. Belki de, Lisbeth'in genetik kodlarında bir arıza yaşanmasa, kız kardeşi kadar güzel ve çekici olacaktı.</p>

  <p>Tabii o kadar da aptal.</p>

  <p>Camilla dışa dönük, popüler ve okulda başarılı bir öğrenciydi. Lisbeth sessiz ve içine kapalıydı. Öğretmenlerinin sorularına nadiren cevap verdiğinden, bu, karnesine dramatik bir not farkıyla yansırdı. Camilla daha ilkokuldayken, kız kardeşiyle arasına öyle bir mesafe koymuştu ki, aynı okula ayrı yollardan giderlerdi. Öğretmenleri ve arkadaşları bu iki kız kardeşin, bırak arkadaşlık etmeyi, yan yana bile gelmediklerini fark etmişlerdi. Daha üçe giderken sınıfları ayrılmıştı. On iki yaşında, o "Büyük Felaket"ten sonra, farklı koruyucu ailelere verilmişlerdi. Birbirlerini on yedinci yaş günlerine kadar bir daha hiç görmemiş, o günkü buluşmaları da, Lisbeth'in bir gözünün morarması, Camilla'nın da bir dudağının patlamasıyla son bulmuştu. Lisbeth, Camilla'nın nerede yaşadığım bilmiyordu, hiçbir zaman da öğrenmeye kalkışmadı.</p>

  <p>İki kız kardeş birbirlerini sevmiyorlardı.</p>

  <p>Lisbeth'in gözünde Camilla samimiyetsiz, yozlaşmış ve dalavereciydi. Bununla birlikte mahkeme Camilla'yı değil onu gayri mümeyyiz ilan etmişti.</p>

  <p>Arabasını ziyaretçiler için ayrılan parka bıraktı. Deri ceketini ilikleyip, yağmurun altında ana kapıya yöneldi. Bahçede, bir bankın yanında bir an durup etrafına baktı. Annesini son kez, on sekiz ay önce, tam bu noktada görmüştü. Blomkvist'in, seri katil avına yardımcı olmak için kuzeye gitmeden önce, Âppelviken Bakımevi'ne şöyle bir uğramıştı. Annesi huzursuzdu, Lisbeth'i tanımamış gibiydi. Kızının elini sıkıca tutup, şaşkın gözlerle bakmıştı. Lisbeth'in acelesi vardı. Elini kurtarıp annesine sarılmış, ardından motosikletine atlayıp uzaklaşmıştı.</p>

  <p>Âppelviken'in yöneticisi Agnes Mikaelsson, Lisbeth'i gördüğüne sevinmiş gibiydi. Sıcak bir ifadeyle onu selamlayıp annesinin eşyalarını kaldırdıkları depoya kadar eşlik etti. Lisbeth kutuyu kaldırıp şöyle bir tarttı, bütün bir hayattan geriye yalnızca üç kilo kadar bir şey kalmıştı.</p>

  <p>"Annenden kalanları ne yapacağımı bilemiyordum,"dedi Mikaelsson. "Ama içimde, bir gün mutlaka geleceksin diye his vardı."</p>

  <p>"Ülke dışındaydım," dedi Salander. Kutuyu sakladığı için teşekkür etti, arabaya taşıdı ve bakımevinden ayrıldı.</p>

  <p>&nbsp;</p>

  <p class="p10"><span class="t13">S</span>alander, Mosebacke'ye saat on ikide vardı. Annesinin kutusunu holdeki bir dolaba koyup, hemen evden çıktı. Tam binadan çıkarken, dikkat çekecek kadar yavaşça geçen bir polis arabası gördü. Durup evinin önünde dolaşan "devleti" dikkatle izlemeye başladı. Onu tehdit eden bir işaret almadı.</p>

  <p>H&amp;M ve KappAhl mağazalarına alışverişe gitti. Pantolonlar, kazaklar, çoraplar, ihtiyacı olabilecek ne varsa satın aldı. Pahalı markalarda gözü yoktu ancak ne kadar tuttuğunu hesaplamadan yarım düzine kot pantolon almak da doğrusu çok keyifliydi. Twilfit'den bir çekmece dolusu külot ve sutyen alırken epeyce bonkör davrandı. Bunlar da günlük ihtiyaçlardan sayılırdı. Farklı bir şey de yaptı. Yüzü kızararak yaptığı yarım saatlik bir incelemeden sonra, şimdiye kadar hiç ilgisini çekmeyen, kendisine "seksi" hatta "erotik"miş gibi gelen bir iç çamaşır takımı seçti. O akşam üzerine giyip aynanın karşısına geçtiğinde, kendini aptal gibi hissedecekti. Karşısında tuhaf bir iç çamaşırı giymiş, dövmeli, çelimsiz bir kız görecek, bu çamaşırları üzerinden çıkardığı gibi çöpe atacaktı.</p>

  <p>Ayrıca, bir çift kışlık ayakkabıyla birlikte, evde giyebileceği türden iki çift ayakkabı aldı. Bir de boyunu birkaç santim daha uzun gösteren bir çift siyah, topuklu çizme. Kışlık kahverengi süet bir ceketle o günkü alışverişini tamamladı.</p>

  <p>Aldıklarını eve taşıdı. Kiralık arabayı Ringen yakınındaki garaja götürmeden önce, kahve ve sandviç molası verdi. Eve yürüyerek döndü, bütün geceyi karanlıkta, pencere kenarında oturup Saltsjön'ün sularını seyrederek geçirdi.</p>

  <p>&nbsp;</p>

  <p class="p10"><span class="t13">M</span>ia Bergman pastayı kesti, her dilimin yanına bir kaşık böğürtlenli dondurma koyup bir tepsiyle salona getirdi. Berger ve Blomkvist'e servis yaptıktan sonra, kendi kâselerini alarak, erkek arkadaşı Dag Svensson'un yanına oturdu. Malin Eriksson pastayı kararlı bir şekilde geri çevirmiş, yalnızca antika porselen fincanda sunulan kahveyi almıştı.</p>

  <p>Mia, Eriksson'un fincanı incelediğini görünce, "Anneannemin porselen takımından," dedi.</p>

  <p>"Bir tanesi kırılacak diye ödü kopar," dedi Dag Svensson. "Yalnızca önemli misafirlerimiz geldiğinde kullanır."</p>

  <p>Mia gülümsedi.</p>

  <p>"Çocukluğum anneannemin yanında geçti, ondan bana yalnızca bunlar hatıra kaldı."</p>

  <p>"Gerçekten de güzeller," dedi Malin. "Benim mutfağım baştan aşağı Ikea."</p>

  <p>Blomkvist'in çiçekli kahve fincanları umurunda değildi, düşünceli bir ifadeyle tabaktaki pastaya bakarken, kemerini gevşetti. Berger'in de onunla aynı kaygıları paylaştığı ortadaydı.</p>

  <p>"Tamam, aslında pastaya ben de hayır demeliydim," dedi göz ucuyla, pastaya girişmiş olan Mia'ya bakarak.</p>

  <p>Kısmen işbirliğini pekiştirmek, kısmen de <span class="t11">Millennium</span>'un çıkartılacak özel sayısı üzerine tartışmak için, bir akşam buluşmaya karar vermişlerdi. Svensson evinde buluşmayı teklif etmiş, hafif bir şeyler de atıştırırız, demişti. Ama Mia Bergman onlara, hayatları boyunca tatmadıkları lezzette, soslu bir tavuk yemeği sunmuş, iki şişe sert, kırmızı İspanyol şarabı eşliğinde tıka basa yemişlerdi. Pastalarını da yedikten sonra Dag, bir bardak Tullmore Dew'e itirazı olan var mı diye sordu. Sadece Berger bu teklifi reddedecek kadar aptaldı. Svensson kadehleri çıkardı.</p>

  <p>Dag ile Mia, Enskede'de, bir oda bir salondan ibaret bir dairede oturuyorlardı. Birkaç yıldır birliktelerdi ama buraya bir yıl önce aynı evde yaşamak için taşınmışlardı.</p>

  <p>Akşam üzeri altı civarında toplanmışlar, saat sekiz buçuğu bulmasına rağmen hâlâ konuya girmemişlerdi. Blomkvist, Dag ile Mia'nın arkadaşlıklarından hoşlandığından, neredeyse orada bulunma gerekçelerini unutmuş gibiydi.</p>

  <p>Sonunda konuyu Berger açtı. Mia Bergman, tezinin bir kopyasını getirip Erika Berger'in önüne koydu. Şaşırtıcı, ironik bir başlık atmıştı tezine; <span class="t11">Rusya'dan Sevgilerle...</span> Belli ki Ian Flemming'in, klasik 007 James Bond serisine bir göndermeydi bu. Alt başlığı da şöyleydi: <span class="t11">Kad</span><span class="t11">ı</span><span class="t11">n Ticareti, Organize Suçlar ve Toplum</span>'un <span class="t11">Tepkisi.</span></p>

  <p>"Benim tezimle Dag'in yazdığı kitabı birbirine karıştırmamalısınız," dedi. "Dag'in kitabı kadın ticaretinden para kazananları konu ediniyor. Halbuki benim tezim, istatistikler, saha çalışmaları, yasal mevzuatlar, toplumun ve mahkemelerin kurbanlara muamelesini içeriyor."</p>

  <p>"Kızlara demek istiyorsun."</p>

  <p>"Genç kızlara, genelde 15-20 yaş arası, işçi sınıfından ve eğitimsizler. Çoğu sorunlu ailelerden geliyor ve birçoğu çocukluklarında bile bir tür istismara uğramış. Bir sürü yalanla aldatılarak İsveç'e getiriliyorlar."</p>

  <p>"Seks tacirleri tarafından."</p>

  <p>"Bu anlamda, benim tezimde bir cinsiyet perspektifi hâkim. Genellikle araştırmacılar cinsel rolleri bu tür bir açıklıkla tasnif etmez. Burada kızlar, kurban; erkeklerse suçu örgütlüyor. Kendi başına çalışarak fuhuştan para kazanan bir avuç kadını dışarıda bırakırsak, cinsiyet rollerinin ön koşul oluşturduğu, bir başka suç türü de yok. Ayrıca toplum tarafından bu derece kabul gören ya da önlenmesi için bu kadar az çaba gösterilen başka bir suç türü de."</p>

  <p>"Eğer sorunu doğru anladıysam, İsveç'in seks ticaretine karşı çıkarttığı, o sert yasaları işe yaramıyor," dedi Erika.</p>

  <p>"Güldürme beni, tam bir sayı veremiyorum ama İsveç'e her yıl fahişelik yapmaları için yüzlerce genç kız getirtiliyor, yani bedenleri sistematik şekilde tecavüze uğrasın diye. Seks ticareti kanunu yürürlüğe girdikten sonra, birkaç dava açıldı. İlki 2003 Nisanı'nda, hani şu cinsiyet değiştirip kadın olan kaçık mamaya karşı açılmıştı. Tabii ki beraat etti."</p>

  <p>"Ben ceza aldı sanıyordum."</p>

  <p>"Evet genelev işletmekten aldı. Ama seks ticareti suçundan beraat etti. Aleyhine şahitlik yapan kurbanlarıysa birdenbire ortadan kayboldular. Hâkimler bu kızların bulunup mahkemeye getirilmesini istedi. Interpol devreye sokularak izleri bulunmaya çalışıldı. Birkaç aylık bir araştırma sonucunda bulunamayacaklarına karar verildi."</p>

  <p>"Peki ne oldu bu kızlara?"</p>

  <p>"Hiçbir şey. <span class="t11">Insider</span> adlı programı yapan televizyon kanalı Talin'e bir ekip gönderdi. Yalnızca birkaç saatlik bir araştırmayla kızlardan ikisini ailelerinin yanında buldular. Üçüncü kız İtalya'ya gitmişti."</p>

  <p>"Yani Talin polisi olayın üzerine gitmemiş."</p>

  <p>"Birkaç seks taciri ceza aldı, bunlar da ya başka suçtan tutuklandıklarından ya da sınır tanımayan aptallıkları yüzünden. Yani yasa göstermelik bir şey. Uygulanmıyor."</p>

  <p>"Anlıyorum."</p>

  <p>"Ve asıl problem de bu," diye araya girdi Svensson. "Kanunda 'ağır cezayı gerektirecek ırza geçme suçu' istismar, kötü muamele, dayak, ölüm tehdidi ve hatta bazı vakalarda alıkoyma da varsa ancak o zaman gerçekleşmiş sayılıyor. Her gün şehir dıışındaki villalara mini etekli, bol makyajlı kızlar servis ediliyor. Bu kızların başka hiçbir seçenekleri yok. Ya lanet bir morukla düzüşecekler ya da pezevenklerinin yapacağı işkencelere katlanacaklar. Kaçma şansları yok; dil bilmiyorlar, yasaları bilmiyorlar, nereye gideceklerini bilmiyorlar. Kadın tacirleri pasaportlarına el koyduğundan, evlerine de dönemiyorlar. Genelev yöneticisi vakasında kızların bir eve zorla kapatıldıkları da açığa çıktı."</p>

  <p>"Köle ticareti gibi bir şey bu. Peki, kızlar para kazanabiliyorlar mı?"</p>

  <p>"Ne demezsin," dedi Mia Bergman. "Yaralarına merhem olsun diye pastadan kırıntılar atılıyor önlerine. Evlerine geri dönmelerine izin verilene kadar aylarca çalışıyorlar. Sonunda 20.000 en fazla 30.000 kron kadar alıyorlar. Bu miktar Rusya'da küçük bir servet sayılabilir ama maalesef, çoğu alkol ya da uyuşturucu bağımlısı olduğundan bu para çok çabuk suyunu çekiyor. Bir müddet geçtikten sonra aynı kızlar, bu defa gönüllü, işkence evlerine geri dönüyorlar. Yani sürdürülebilir bir sistem kurulmuş oluyor."</p>

  <p>"Bir yılda dönen paranın miktarı ne?" diye sordu Blomkvist.</p>

  <p>Mia Bergman bir süre düşündü.</p>

  <p>"Net bir cevap vermek çok zor. Birçok kez hesaplamaya çalıştık ama sonuçta bulduğumuz rakamlar sadece tahmin."</p>

  <p>"Kabaca diyelim."</p>

  <p>"Tamam. Örneğin, şu pezevenklikten mahkûm olup kadın ticaretinden beraat eden genelev yöneticisini ele alalım, iki yıl içerisinde, doğudan otuz beş genç kız getirmiş. Bu kızların bir kısmı, birkaç hafta, bir kısmı da birkaç ay kadar kalmışlar. Mahkemede bu kızların geçen iki yıl içinde iki milyon kron 'ciro' yaptıkları kanıtlandı. Hesaplarıma göre bir kız ayda 60.000 kron getirebilir. Bu paranın 15.000'i diyelim ki masraflara gidiyor&nbsp; seyahat, giyim, tam pansiyon vb. Bu dünyada lükse yer yok. Pezevenkler kızları, gruplar halinde apartman dairelerine tıkıyor. Geriye kalan 45.000' in 20.000-30.000 kronu çeteye kalıyor. Bunun yarısı çete liderinin cebine giriyor. Geriye kalan ise şoförler, diğer çalışanlar ve kızlar arasında pay ediliyor."</p>

  <p>"Ve bu bir aylık kazanç<span class="t15">7</span>"</p>

  <p>"Farz edin ki, bir çetenin -genellikle üç kişi oluyorlar- iyi çalışan iki ya da üç kızı var. Ayda 150.000 kron getireceklerdir. Kadın ticaretinin finansmanı böyle."</p>

  <p>"Peki, kaç kızdan bahsediyoruz... yani yaklaşık olarak."</p>

  <p>"Zaman zaman değişiyor ama şu ya da bu şekilde Kadın tacirlerinin ağına düşmüş yüz civarında genç kız var. Yani, İsveç'te, kadın ticaretinden sağlanan aylık kazanç altı milyon kron civarında. Yılda yaklaşık yetmiş milyon eder."</p>

  <p>"Çok büyük bir para değil."</p>

  <p>"Evet öyle. Ama yüze yakın kıza, bin bir eziyet çektirilerek tecavüz ediliyor. Beni deli eden bu."</p>

  <p>"Pek de objektif bir araştırmacı gibi görünmüyorsun! Peki bu kızların üzerinden kaç pislik geçiniyor?"</p>

  <p>"Üç yüz civarında olduğunu düşünüyorum."</p>

  <p>"Aşılamaz bir sorun gibi görünmüyor," dedi Berger.</p>

  <p>"Kanunlar çıkartılıyor, basında haberler çıkıyor ama hiç kimse doğudan getirilen kızlarla konuşup neler yaşadıklarını yazmadı."</p>

  <p>"Peki sistem nasıl işliyor? Yani pratikte. On altı yaşında bir genç kızı kimse fark etmeden Estonya'dan buraya getirmek epey zor olmalı. Geldiklerinde neler oluyor?" diye sordu Blomkvist.</p>

  <p>"Araştırmaya ilk başladığımda kızların, profesyonel çalışan mafya gruplarınca, incelikli yöntemlerle buraya getirildiklerini sanıyordum."</p>

  <p>"Öyle değil miymiş?"</p>

  <p>"Ticaret tarafı iyi organize edilmiş ancak diğer yandan bir sürü amatör çete var. Armani takımları, spor arabaları aklına getirme&nbsp; bu çetelerin yarısı İsveçli, yarısı da Rus veya Baltıklı. Şöyle bir çete lideri hayal edin: Kırk yaşlarında, üzerinde bir atlet, oturmuş karnını kaşıyarak bira içiyor. Eğitimi yok, birçok açıdan sosyal özürlü ve büyük ihtimal çok sorunlu bir hayatı var."</p>

  <p>"Epeyce romantik."</p>

  <p>"Kadınlar hakkında görüşleriyle taş devri adamı. Şiddet hayatının bir parçası, genellikle sarhoş ya da haplı. İşte... çoğu bu tür adamlar. Çete içerisinde açık bir hiyerarşi var. Adamları çete liderinden korkarlar."</p>

  <p>&nbsp;</p>

  <p>Salander'in Ikea'dan satın aldığı eşyalar üç gün sonra sabah 09.30'da evine getirildi. Güçlü kuvvetli iki oğlan, sarışın, hafif bir Norveç aksanıyla konuşan Irene Nesser'le tokalaştılar. Hemen arkasından işe koyularak eşyaları yukarı taşıdılar, masaları, dolapları, yatakları monte etmeye giriştiler. Çalışma tarzlarından bu işi defalarca yaptıkları belliydi. Söderhallarna marketine gidip Yunan mezeleri alan Irene Nesser, bunları öğle yemeği niyetine oğlanlara ikrâm etti.</p>

  <p>Oğlanlar işlerini saat beş civarında bitirip evden ayrıldılar, Salander peruğunu çıkardı, eve alışıp alışmayacağını merak ederek dolaşmaya başladı. Mutfak masası çok şık görünüyordu. Mutfağın bitişiğindeki oda oturma odasıydı. Hem hole hem de mutfağa açılan iki kapısı vardı, modern kanepesi, kahve sehpasının etrafındaki koltuk takımıyla hoş bir hava edinmişti. Yatak odası da hoşuna gitmişti. Yatağının üzerinde oturup rahat olup olmadığını kontrol etti.</p>

  <p>Saltsjön manzaralı çalışma odasına şöyle bir göz attı. <span class="t11">Evet, i</span><span class="t11">ş</span><span class="t11">te bu. Burada çal</span><span class="t11">ı</span><span class="t11">ş</span><span class="t11">abilirim.</span></p>

  <p>Ne çalışacaktı, henüz bilmiyordu. Sonra diğer eşyalara baktı, biraz fazla gibiydi.</p>

  <p><span class="t11">Tamam, bakal</span><span class="t11">ı</span><span class="t11">m bunlara ne olacak?</span></p>

  <p>Akşamı paketleri açıp, eşyalarını yerleştirerek geçirdi. Yatağın örtülerini serdi, ekstra çarşafları, yastık kılıflarını, örtüleri, gömme dolaba yerleştirdi. Alışveriş torbalarını açarak yeni aldığı giysileri, giysi dolabına astı, yalnızca bir bölümü dolmuştu. Lambaları taktı, kadehleri, tencereleri, çanak çömleği ve çatal-bıçak takımını, dolap ve çekmecelere yerleştirdi.</p>

  <p>Bomboş duvarlara baktı. Poster, tablo ya da normal insanlar duvarlarına neler asarlarsa onlardan almalıydı. Bu eve saksı çiçekleri de iyi giderdi.</p>

  <p>Daha sonra Lundagatan'dan getirdiği eşyaları kutularından çıkarttı: Kitapları raflara, dergileri, gazete kupürlerini ve son anda atmaktan vazgeçtiği eski araştırma dosyalarını çekmecelere yerleştirdi. Hiç tereddüt etmeden yıpranmış tişörtlerini ve delinmiş çoraplarını çöpe attı. Eline henüz açılmamış bir hediye paketi geldi, vibratör. Gülümsedi. Mimmi'nin tuhaf yaş günü hediyelerindendi. Varlığını unutmuştu, doğrusu şimdiye kadar böyle bir şeyi hiç denememişti de. Bu eksikliği gidermeye karar verdi, vibratörü yatağın yanındaki komodinin en üst çekmecesine koydu.</p>

  <p>Sonra birden yüzü asıldı. <span class="t11">Mimmi.</span> Şiddetli bir suçluluk duygusuna kapıldı. Bir yıl kadar düzenli bir ilişkileri olmuştu Mimmi'yle. Sonra da kıza hiçbir açıklama yapmadan onu Blomkvist için terk etmişti. Hiç değilse İsveç'ten ayrılırken hoşça kal demeli ya da bir haber bırakmalıydı. Armansky ile Evil Fingers'taki kızlara da veda etmemişti. Onun öldüğünü falan düşünmüşlerdi herhâlde, unutmuşlardı. Herkese sırtını dönmekti bu.</p>

  <p>Grenada'da tanıştığı George Bland'e de veda etmediği geldi aklına, acaba kumsalda yürüyüş yaparken onu arıyor muydu? Blomkvist bir gün, arkadaşlıkların ancak saygı ve güven temelinde inşa edileceğini söylemişti Lisbeth'e. <span class="t11">Sürekli arkada</span><span class="t11">ş</span><span class="t11">lar</span><span class="t11">ı</span><span class="t11">m</span><span class="t11">ı</span> <span class="t11">harc</span><span class="t11">ı</span><span class="t11">yorum.</span> Acaba Mimmi hâlâ buralarda mı, onu arasam mı, diye düşündü.</p>

  <p>Akşamın, hatta gecenin büyük bir kısmını çalışma odasında, kağıtları tanzimle geçirdi. Bilgisayarlarını kurdu, internette gezindi. Yatırımlarını hızlıca gözden geçirdi, geçen seneden daha zengindi.</p>

  <p>Bjurman'in bilgisayarlarının rutin kontrolünü yaptı, ilginç bir şey bulamadı ve bundan bir haltlar karıştırdığı sonucunu çıkarttı.</p>

  <p>Bjurman'in Marsilya'daki klinikle ilişkisini sürdürdüğüne dair bir işaret yoktu. Görünüşe göre hem şahsi hem profesyonel faaliyetlerini yarı yarıya azaltmıştı. Çok nadir e-posta kullanıyor, internette sörf yaparken de, çoğu zaman porno sitelerinde geziniyordu.</p>

  <p>Gece saat ikide bilgisayarı kapadı. Yatak odasına gitti, soyunup kıyafetlerini iskemlenin üstüne fırlattı. Banyoya girip kısa bir duş yaptı. Banyonun bir köşesinde, iki duvarın kesiştiği yerde, karşılıklı olarak yerden tavana kadar yükselen aynaların karşısında durup köşeli, asimetrik yüzünü, yeni göğüslerini, sırtındaki dövmeyi inceledi. Güzeldi dövme. Başını Lisbeth'in bir omzuna koyup kıvrılmış siyah, kırmızı ve yeşil renkli bir ejderhaydı. Kuyruğu bir kalçasının üzerinden uyluğuna kadar uzanıyordu. Bir yıllık seyahati sırasında saçlarını omuzlarına kadar uzatmış, ancak Grenada'daki son haftasında kısacık kestirmişti. Yeni budanmış bir çalıya benziyordu.</p>

  <p>Birden hayatının kökten değiştiğini ya da değişmek üzere olduğunu hissetti. Belki bunun nedeni, artık küçük para hesapları yapmak zorunda kalmamasıydı. Belki de gecikmiş yetişkinliğinin, koltuk darbeleriyle, hayatında kendine bir yer açmaya başlamasıydı. Belki annesinin ölümü, çocukluğuna kesin bir nokta koymuştu.</p>

  <p>Seyahatleri sırasında <span class="t11">piercing'</span>lerinin çoğunu çıkarıp atmıştı. Meme başlarındakileri, Cenova'da göğüs büyütme ameliyatı sırasında, tıbbi nedenlerle çıkarmışlardı. Daha sonra alt dudağındaki halkayı, Grenada'da da, vajinasının sol dudağındaki halkayı çıkarmıştı. Aslında bu biraz acı veriyordu ve bu halkayı niçin taktığını bilemiyordu.</p>

  <p>Ağzını açtı, yedi senedir dilinde taşıdığı halkayı çıkartıp lavabonun yanındaki bir rafta duran tasın içine koydu. Birden ağzında bir boşluk hissetti. Kulaklarında dizili olanlar dışında sadece iki <span class="t11">piercing'i</span> kalmıştı: Sol kaşının kenarındaki ve göbeğindeki mücevher.</p>

  <p>Sonunda yatak odasına geçti ve yeni aldığı yorganın altına kıvrıldı. Yatak öyle büyüktü ki, kendini bir futbol sahasının kenarına uzanmış gibi hissetti. Yorgana iyice sarınıp düşüncelere daldı.</p>

  <p>&nbsp;</p>
</body>
</html>
