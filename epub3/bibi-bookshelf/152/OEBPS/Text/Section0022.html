<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>&nbsp;</p>

  <h3 class="h31"><a id="ncx2562"></a><a id="a65"></a>14. BÖLÜM</h3>

  <p class="p11"><span class="t14">PASKALYA AR</span><span class="t14">İ</span><span class="t14">FES</span><span class="t14">İ</span> <span class="t14">/ 24 MART, PER</span><span class="t14">Ş</span><span class="t14">EMBE</span></p>

  <p class="p10"><span class="t13">M</span>odig, yarım saat içinde üç kez, Nils Bjurman'a cep telefonundan ulaşmaya çalışı. Her seferinde karşısına ulaşılamıyor mesajı çıktı.</p>

  <p>Saat üç buçukta arabaya binip Odenplan'a gitti ve Bjurman'ın kapısını çaldı. Yine cevap yoktu. Ardından yirmi dakika boyunca, belki nerede olduğu hakkında bir fikirleri vardır diye, Bjurman'ın tüm apartman komşularını dolaştı. Kapısını çaldığı on dokuz dairenin on birinde kimse yoktu. Göz ucuyla saatine baktı. Kapı çalmak için erken bir saatti. Üstelik paskalya tatilinde kimseyi evde bulamayacaktı. Sekiz dairede karşısına çıkanlar sorularını samimiyetle cevapladılar. Bunlardan beşine göre, Bjurman dördüncü katta oturan, gayet nazik, düzgün biriydi, nerede olduğunu bilmiyorlardı, belki de bunu kapı komşusu, iş adamı Sjöman bilebilirdi. Sonja Modig onun da kapısını çalmıştı ama kapı açılmamıştı.</p>

  <p>Burnundan soluyan Sonja, Bjurman'ın cep telefonuna ismini, telefon numarasını ve aramasını istediğini belirten bir mesaj bıraktı.</p>

  <p>Tekrar Bjurman'ın kapısına döndü. Not defterinden bir yaprak kopartıp, kendisini araması için bir not yazdı. Kartını ekleyerek kapıdaki posta deliğinin kapağını açıp içeri attı. Tam o anda ev telefonunun çaldığını duydu. Eğilip kulağını posta deliğine dayadı. Telefon dört kez çaldıktan sonra telesekretere bir mesaj bırakıldı ama içeriğini duyamadı.</p>

  <p>Posta deliğinin kapağını kapatıp doğruldu, kapıya bakmaya başladı. Birden tuhaf bir içgüdüyle kapının kolunu tuttu ve büyük bir sürprizle karşılaşü. Kapı kilitli değildi. Kapıyı açıp başını hole uzattı.</p>

  <p>"Merhaba! Kimse yok mu?" diye seslenirken, içeriye kulak kesildi. Hiç ses yoktu.</p>

  <p>Hole doğru bir adım attı, bir süre tereddütle bekledi. Ev arama izni yoktu, kapısı açık bile olsa bir daireye giremezdi. Göz ucuyla sol tarafa baktı, salonun bir kısmı görülüyordu, tam daireden çıkmaya karar vermişti ki gözü holdeki komodine takıldı. Üzerinde Colt Magnum yazan bir kutu vardı.</p>

  <p>Birden müthiş bir huzursuzluk hissetti. Ceketini açıp silahını çıkardı. Bunu daha önce çok az yapmıştı.</p>

  <p>Silahın emniyet düğmesini açtı, namluyu aşağı tutarak salona doğru yürüdü, içeri şöyle bir baktı. Tuhaf bir şey yoktu ama huzursuzluğu daha da artmışti. Geri geri giderek mutfağa göz attı. Kimse yoktu. İç hole geçti, yatak odasının kapısını itti.</p>

  <p>Bjurman yatağın üzerinde yüzüstü yatıyordu. Dizleri yerdeydi. Sanki dizlerinin üzerine çökmüş de akşam duası eder gibiydi. Çıplaktı.</p>

  <p>Modig onu yandan görüyordu. Adamın hayatta olmadığı açıktı. Kafasının arkasından sıkılan bir kurşun alnının yarısını uçurmuştu.</p>

  <p>Sonja Modig daireden dışarı çıktı. Silahı hâlâ elindeydi. Merdiven aralığında durup Bublanski'yi aradı. Ulaşamadı. Arkasından Savcı Ekström'ü aradı. Saati not etti. Dördü on sekiz geçiyordu.</p>

  <p>&nbsp;</p>

  <p class="p10"><span class="t13">H</span>ans Faste Lundagatan'daki binanın giriş kapısında durdu. Önce Curt Svensson'a, sonra saatine baktı. Dördü on geçiyordu.</p>

  <p>Apartman yöneticisinden dış kapının şifresini almışlardı. İçeri girip üzerinde Salander-Wu yazan kapıyı dinlediler. İçeride ses yoktu. Zili çaldılar, kimse açmadı. Arabalarına döndüler, ön koltuklara kurulup apartman kapısını gözlemeye başladılar.</p>

  <p>Ev kurumuna telefon edip Salander'in evi kiminle paylaştığını öğrenmişlerdi. 1974 doğumlu Miriam Wu, St Eriksplan'dan Lundagatan'a yeni taşınmıştı.</p>

  <p>Salander'in pasaport fotoğrafını yanlarına almış, araba radyosunun üzerine bantla yapıştırmışlardı. Fotoğrafa bakan Faste, saksağana benziyor diye homurdandı.</p>

  <p>"İşe bak ya, orospular da giderek çirkinleşiyor. Şu surata bak, bununla yatmak için abazanlıktan kırılmak gerek," dedi.</p>

  <p>Andersson yorum yapmadı.</p>

  <p>Bublanski 16.20'de arayarak durum hakkında bilgi aldı. Armansky'nin ofisinden çıkmış, <span class="t11">Millennium</span> ofisine gidiyordu. Faste ile Svensson'a Lundagatan'da evi gözetlemelerini söyledi. Savcı Ekström, Salander'in hâlâ Enskede'de işlenen cinayetlerle ilgili doğrudan suçlanamayacağını düşünüyordu, bu nedenle Salander bulunup mutlaka sorgulanmalıydı.</p>

  <p>"Buyur buradan yak," dedi Faste. "Bubbla'ya göre, savcı, kız suçunu itiraf etmeden tutuklayamayız diyormuş."</p>

  <p>Curt Svensson buna da yorum yapmadı. Gözünü sokaktan gelip geçenlere dikmişti.</p>

  <p>16.40'ta Faste'nin cep telefonu bir daha çaldı. Arayan Savcı Ekström'dü.</p>

  <p>"Yeni bir şeyler var. Avukat Bjurman da vurularak öldürülmüş. Evinde. En az bir gün önce."</p>

  <p>Faste oturduğu yerden doğruldu.</p>

  <p>"Anlaşıldı. Biz ne yapalım?"</p>

  <p>"Salander'in gıyabında arama emri çıkartacağım. Ülke çapında alarm verilecek. Görüldüğü yerde tutuklanacak."</p>

  <p>"Anlaşıldı."</p>

  <p>"Lundagatan'a bir minibüs operasyon timi gönderiyorum. Binaya girip güvenlik altına alsınlar."</p>

  <p>"Anlaşıldı."</p>

  <p>"Bublanski'yle görüştünüz mü?"</p>

  <p><span class="t11">"Millennium</span> ofisine gidecekti."</p>

  <p>"Telefonunu kapamış. Ona ulaşmaya çalışıp bunları iletir misin?"</p>

  <p>Faste ile Andersson birbirlerine baktılar.</p>

  <p>"Sorum şuydu, Eğer Salander'i görürsek ne yapacağız?"</p>

  <p>"Yalnızsa, durum uygunsa hemen alın. Binanın içine girmeyi başarırsa, içerdekiler yakalarlar. Ama bu karının önüne gelene ateş eden manyak bir katil olduğunu unutmayın. Belki evinde başka silahlar da vardır."</p>

  <p>&nbsp;</p>

  <p class="p10"><span class="t13">Y</span>orgunluktan canı çıkan Blomkvist, Berger'in masasına bir tomar kâğıdı koyduktan sonra Götgatan'a bakan pencerenin önündeki koltuğa çöktü. Bütün öğle sonrasını Dag Svensson'un yarım kalmış kitabı üzerine çalışarak geçirmişti. Bunu basıp basmayacaklarına karar vermeleri gerekiyordu.</p>

  <p>Nazik bir konuydu. Svensson daha yeni öldürülmüştü, yayıncısı da oturmuş yarım kalan araştırmasını ne yapacağını düşünüyordu. Mikael dışarıdan bakan biri tarafından bunun ahlak dışı, ticari bir tutum olarak görüleceğinin farkındaydı. Ama kendisi böyle bakmıyordu. Sanki yer çekiminden kurtulmuş gibiydi. Bu tür krizler yaşayan her gazetecide böylesi semptomlar görülürdü.</p>

  <p>Başkaları yas tutarken, onların çalışması gerekti. Paskalya arifesi sabahı <span class="t11">Millennium</span>'un elemanlarını felç eden acı, yerini profesyonelliğe bırakmış, herkes harıl harıl çalışmaya başlamıştı.</p>

  <p>Blomkvist için zaten başka türlüsü düşünülemezdi. O ve Svensson aynı kumaştan dokunmuşlardı. Eğer onun yerinde Dag Svensson olsa, o da aynı şeyi yapardı. Kendi kendine Mikael için ne yapabilirim diye sorardı. Svensson onlara bomba gibi bir kitap taslağını miras bırakmıştı. Yıllarca didinip belge toplamış, bu belgeleri tasnif etmiş, ruhunu ortaya koyduğu çalışmasını bastırmaya fırsat bulamadan bu dünyadan göçüp gitmişti.</p>

  <p>En önemlisi de o <span class="t11">Millennium</span>'un bir elemanıydı.</p>

  <p>Dag Svensson ile Mia Bergman'in öldürülmeleri, başkaları için, Olof Palme cinayeti gibi ulusal bir travmaya yol açacak ve ulusal yas ilan edilecek çapta bir olay değildi. Ama <span class="t11">Millennium</span> çalışanları için büyük bir şoktu; kişisel olarak sarsılmışlardı. Ayrıca Svensson'un, birçok konuda cevap talep edecek, basın camiasında geniş bir çevresi vardı.</p>

  <p>Hem Dag Svensson'un yarım bıraktığını bitirmek, hem de onu kimin ve neden öldürdüğünü bulmak Blomkvist ile Berger'in namus borcuydu.</p>

  <p>"Bu metni yeniden yapılandırabilirim," dedi Blomkvist. "Malin'le ben, kitabı satır satır elden geçirip, eksik kalan soruların cevabını bulmalıyız. Bunun için büyük ölçüde Dag'ın tuttuğu notlardan faydalanabiliriz. Ama Mia'nın yaptığı röportajların üzerine kurgulanan dördüncü ve beşinci bölümlerle sorunumuz var. Birkaç istisna dışında, Mia'nın çalışmasından hangi kaynakları kullanacağımızı bilemiyoruz."</p>

  <p>"Kitabın son bölümü yok mu?"</p>

  <p>"Öyle. Ama Dag'in son bölüm için tasarladığı plan elimde. Üstelik üzerine çok tartıştığımızdan, nereye varmak istediğini kesinlikle biliyorum. Ben özet bölümünü kaldırıp, onun yerine Dag'in nasıl düşündüğünü anlatan bir sonsöz koymak istiyorum."</p>

  <p>"Tamam. Ama yazdıklarını kitaba koymadan önce ben de göreyim. Kendi sözümüzü onun ağzıyla söylememeliyiz."</p>

  <p>"Endişelenme. Sonsözde yazılanların Dag'in değil, benim fikirlerim olduğunu vurgulamak için altına kendi imzamı atarım. Bu araştırmayı yapmaya nasıl başladığını, nasıl bir insan olduğunu anlatırım. Son günlerde yaptığımız tartışmalarda neler dediğini aktarırım. Onun notlarından alıntılayacağım çok şey var. Bence bütün bunlara değer."</p>

  <p>"Ah... Bu kitabın yayımlanmasını şimdi çok daha fazla istiyorum."</p>

  <p>Mikael onun ne demek istediğini çok iyi anlıyordu.</p>

  <p>"Yeni bir şey duydun mu?" diye sordu.</p>

  <p>Erika Berger gözlüğünü masanın üzerine koyarken başını iki yana salladı. Kalkıp kahve termosunu doldurdu ve Mikael'in karşısına oturdu.</p>

  <p>"Christer'le birlikte son sayıyı yeniden düzenledik. İki makaleyi çıkarıp yerine serbest çalışan iki gazetecinin yazılarını koyduk. Tatsız tuzsuz bir sayı çıkacak maalesef."</p>

  <p>Bir süre sustular.</p>

  <p>"Haberleri dinledin mi?"</p>

  <p>"Hayır, neler diyeceklerini tahmin edebiliyorum."</p>

  <p>"Her yerde baş haber. İkinci haberse Merkez Partisi'nde yaşananlar."</p>

  <p>"İşte bu da ülkede hiçbir şey olmadığını gösteriyor."</p>

  <p>"Polis adlarını vermiyor, 'saygın bir çift' diye söz ediliyor onlardan. Dag ile Mia'yı senin bulduğundan da bahsedilmemiş."</p>

  <p>"İddiaya girerim, polis bunu saklamak için elinden geleni yapacaktır. Fazla tantana kopsun istemezler. Bu da bizim işimize yarar."</p>

  <p>"Polis bu bilgiyi neden saklasın ki?"</p>

  <p>"Çünkü basının şov yapmasından hoşlanmazlar. Benim biraz haber değerim var. Dolayısıyla bu bilgiyi saklayabildikleri kadar saklayacaklardır. Ama en fazla bu akşam, bilemedin yarın sabah basına sızar."</p>

  <p>"Bu kadar genç ve bu kadar kötümser!"</p>

  <p>"Artık genç değiliz, Ricky. Dün beni sorgulayan polise baktım, lise öğrencisi gibiydi."</p>

  <p>Berger gülümsedi. Dün gece birkaç saat uyuyabilmişti, kendini yorgun hissediyordu. Yakında İsveç'in en büyük gazetesinin başına geçecekti. <span class="t11">Hay</span><span class="t11">ı</span><span class="t11">r... Bunu Mikael'e söylemenin zaman</span><span class="t11">ı</span> <span class="t11">de</span><span class="t11">ğ</span><span class="t11">il.</span></p>

  <p>"Biraz önce Henry Cortez aradı, ön soruşturmayı yürüten Ekström diye bir savcı üçte basın toplantısı yapmış."</p>

  <p>"Richard Ekström mü?"</p>

  <p>"Evet o. Tanıyor musun?"</p>

  <p>"Politikacı dalkavuğu. Bu işin medya sirkine döneceği kesin. Bol bok reklam yapacaktır."</p>

  <p>"Polisin iz üzerinde olduğunu, olayı kısa zamanda çözeceklerini iddia etmiş. Ama elle tutulur bir şey de söylememiş. Basın toplantısı çok kalabalıkmış."</p>

  <p>Mikael omuzlarını silkip gözlerini ovdu.</p>

  <p>"Mia gözümün önünden gitmiyor. Lanet olsun! Onları ne çok sevmiştim."</p>

  <p>Erika hüzünle başını salladı.</p>

  <p>"Aşağılık bir... "</p>

  <p>"Bilemiyorum. Bütün gün bunu düşündüm?"</p>

  <p>"Neyi?"</p>

  <p>"Mia yandan vurulmuş. Mermi, kulağının hemen altından girip alnından çıkmış, Dag alnından vurulmuş, mermi başının arkasından çıkmış. Bildiğim kadarıyla yalnızca iki el ateş edilmiş. Profesyonel bir katilin işine benziyor."</p>

  <p>"Yani?"</p>

  <p>"Eğer cinnet geçiren birinin işi değilse, niçin? Gittikçe daha fazla şu kitap yüzünden diye düşünüyorum."</p>

  <p>Blomkvist Berger'in masasındaki kâğıt yığınını işaret etti. Berger kâğıt yığınına baktıktan sonra göz göze geldiler.</p>

  <p>"Onu öldürenin ya da öldürtenlerin bir nedenleri olmalı. Belki de Dag ile Mia birilerinin tekerine taş koydu... Bilemiyorum. Birileri kendini tehdit altında hissetti."</p>

  <p>"Sonra da bir tetikçi tuttular. Micke bunlar Amerikan filmlerinde olur. Bu kitap seks pazarının müşterilerini anlatıyor. Polislerin, politikacıların, gazetecilerin adını ifşa ediyor... Yani senin tezine göre katil bunlardan biri, öyle mi?"</p>

  <p>"Bilmiyorum Ricky, kitap üç hafta sonra baskıya girecekti. Kadın ticareti konusunda, İsveç tarihinde ilk defa, bu kadar kapsamlı ve sert bir kitap yayımlanacaktı."</p>

  <p>Kapı çalındı, Malin Eriksson başını uzatıp Komiser Jan Bublanski diye birinin Blomkvist'le görüşmek istediğini söyledi.</p>

  <p>&nbsp;</p>

  <p class="p10"><span class="t13">B</span>ublanski, Berger ve Blomkvist'le el sıkıştı. Pencerenin önündeki üçüncü koltuğa oturdu. Bir süre Blomkvist'i inceledi. Çukur gözlü bir adamdı. Üç günlük sakalı vardı.</p>

  <p>"Yeni bir gelişme var mı?" diye sordu Blomkvist.</p>

  <p>"Belki var. Dün geceki cinayetleri polise siz bildirmişsiniz."</p>

  <p>Blomkvist bezgin bir halde başını salladı.</p>

  <p>"Dün ifade verdiğinizi biliyorum. Ama biraz daha açmanızı istediğim bazı detaylar var."</p>

  <p>"Ne öğrenmek istiyorsunuz?"</p>

  <p>"Svensson ile Bergman'ı o kadar geç bir saatte ziyaret etmenizin nedeni neydi?"</p>

  <p>"Bu bir detay değil, uzun bir hikâye, " dedi Blomkvist yorgun bir gülümsemeyle. "Kız kardeşimde, akşam yemeğindeydim; Släket'te yapılan yeni sitede oturuyor. Dag Svensson beni cep telefonumdan aradı. Perşembe sabahı, yani bugün, dergi ofisine gelemeyeceğini söyledi. Fotoğraf editörümüze birtakım fotoğraflar verecekti. Mia'nın ailesini ziyaret etmeye karar verdiğini ve sabah erkenden yola çıkacaklarını söyledi. Fotoğrafları geçerken benim evime bırakıp bırakamayacaklarını sordu. Evleri benim dönüş yolumun üzerinde olduğundan, ben uğrar alırım dedim."</p>

  <p>"Yani, Enskede'ye fotoğrafları almak için gittiniz."</p>

  <p>"Evet."</p>

  <p>"Peki, cinayetler sizce niçin işlenmiştir, bir fikriniz var mı?"</p>

  <p>Blomkvist ile Berger birbirlerine bakıp sustular.</p>

  <p>"Evet?" diye ısrar etti Bublanski.</p>

  <p>"Bu sabah biz de bu konuyu tartışıyorduk. Aslında birbirimizden biraz farklı düşünüyoruz. Daha doğrusu ikimiz de görüşlerimizden emin değiliz. Onun için, spekülasyon yapmamak daha iyi."</p>

  <p>"Benimle paylaşın."</p>

  <p>Blomkvist ona Svensson'un kitabının içeriğini anlattı. Berger'le ikisi o gelmeden hemen önce kitabın konusuyla cinayetler arasında bir bağ var mı diye tartışmışlardı. Bublanski, duyduklarını sindirmek için bir süre bekledi.</p>

  <p>"Yani, Dag Svensson şu kadın ticareti işine bulaşan polislerin adını da ifşa edecekti."</p>

  <p>Konuşmanın aldığı yönden hiç hoşlanmamıştı. Basının bu konunun üzerine nasıl atlayacağı, cinayetlerde "polis parmağı" başlığıyla nasıl bir komplo teorisi üretecekleri gözünün önüne geldi.</p>

  <p>"Hayır," dedi Blomkvist. "Dag suçluları ifşa edecekti, bunlardan birkaçı da polis. Bir iki tane de meslektaşımız var, yani gazeteci."</p>

  <p>"Peki bu bilgileri yayımlamayı düşünüyor musunuz?" Mikael göz ucuyla Erika'ya baktı.</p>

  <p>"Hayır," dedi Berger. "Bugün boyunca yeni sayıyı değiştirmekle uğraştık. Dag'in kitabını mutlaka yayımlayacağız. Ama önce onların başına gelen şeyin nedenini öğrenmek istiyoruz. Yani iki arkadaşımızın katillerini bulmak için gösterdiğiniz çabayı sabote etmeyeceğiz, eğer bunun için endişeleniyorsan."</p>

  <p>"Svensson'un masasına bakmam gerek. Ama burası bir dergininin yazı işleri ofisi, arama yapmak... yani biraz hassas bir durum."</p>

  <p>"Dert etmeyin," dedi Berger. "Dag'in bilgisayarı da masası da orada, istediğiniz gibi bakabilirsiniz."</p>

  <p>"Dag'in masasını gözden geçirdim," dedi Mikael. "Anonim kalması gereken kaynakların yazılı olduğu notları ayıkladım. Bunların dışında istediğiniz her şeyi inceleyebilirsiniz. Ayrıca hiçbir şeye dokunmasınlar diye masaya bir not da bıraktım. Sorun şu ki, Dag'in kitabında geçen isimleri kitap basılana kadar gizlemek zorundayız. Taslağın polisin eline geçmesini istemiyoruz, özellikle de birkaç polisin ipliğini pazara çıkartmadan."</p>

  <p><span class="t11">Ne aptall</span><span class="t11">ı</span><span class="t11">k. Bu sabah buraya niçin birini göndermedim ki?</span></p>

  <p>"İyi, öyle olsun. Cinayetlerle ilgili sorgulamak istediğimiz bir isim var elimizde. Aldığımız bilgilere göre bu şahsı tanıyormuşsunuz. Lisbeth Salander."</p>

  <p>Mikael Blomkvist bir an adeta yaşayan bir soru işaretine döndü. Bublanski, Erika Berger'in ona öfkeyle baktığını fark etti.</p>

  <p>"Anlamadım."</p>

  <p>"Lisbeth Salander'i tanıyor musunuz?"</p>

  <p>"Evet, tanıyorum."</p>

  <p>"Nereden tanıyorsunuz?"</p>

  <p>"Neden soruyorsunuz ki?"</p>

  <p>Bublanski biraz öfkelenmiş gibiydi.</p>

  <p>"Onu bu cinayetlerle ilgili sorgulamak istiyordum. Hakkında ne biliyorsunuz?"</p>

  <p>"Ama... bu çok saçma. Lisbeth Salander'in Dag ve Mia'yla hiçbir bağı yok."</p>

  <p>"Bunu göreceğiz," dedi Bublanski büyük bir sabırla. "Sorumu cevaplamadınız. Onu nereden tanıyorsunuz?"</p>

  <p>Kafası darmaduman olan Mikael, çenesini kaşıyıp, gözlerini ovuşturdu. Sonra Bublanski'ye bakarak, "Onu iki yıl önce, benim için bir araştırma yapması için tutmuştum," dedi.</p>

  <p>"İş neydi?"</p>

  <p>"Üzgünüm, bunu açıklayamam, ama araştırdığı şeyin Dag ve Mia'yla uzaktan yakından ilgisi yoktu. Bugün artık kapanmış bir konu."</p>

  <p>Bublanski, Mikael'in sözlerini tarttı. Bir cinayet söz konusuyken, birilerinin bin türlü gerekçenin ardına sığınarak bazı bilgileri saklamasından hiç hoşlanmazdı. Ancak bunu şimdilik dert etmedi.</p>

  <p>"Salander'i en son ne zaman gördünüz?"</p>

  <p>Mikael bir süre tereddüt ettikten sonra "Ben Lisbeth'le iki yıl önce bir sonbaharda tanıştım," dedi. "O yılın sonlarında da ilişkimiz kesildi. Sonra ortadan kayboldu. Bir yıldan fazla bir zamandır onu ne gördüm ne de hakkında bir şey işittim. Bir hafta önce yeniden karşılaştım."</p>

  <p>Erika'nın şaşkınlıkla kaşlarını kaldırdığına dikkat eden Bublanski, bunun, onun için de yeni bir haber olduğu sonucunu çıkardı.</p>

  <p>"Nerede karşılaştınız?"</p>

  <p>Blomkvist, derin bir nefes aldı. Sonra Lundagatan'da yaşananları anlattı. Bublanski, gittikçe artan bir şaşkınlıkla dinlerken, Mikael bunları uyduruyor mu, yoksa gerçeği mi söylüyor bilemiyordu.</p>

  <p>"Yani onunla konuşmadınız?"</p>

  <p>"Hayır, yukarı Lundagatan'daki evlerin arasında kayboluverdi. Uzun süre bekledim, görünmedi."</p>

  <p>"Enskede'deki çiftle hiçbir ilgisi yok mu diyorsunuz?" dedi Bublanski.</p>

  <p>"Kesinlikle," dedi Blomkvist.</p>

  <p>"Peki... Ona saldıran adamı tarif edebilir misiniz?"</p>

  <p>"Detaylı tarif edemem. Adamla aramızda yaklaşık kırk, kırk beş metre vardı. Üstelik gecenin bir yarısıydı, yani hava da karanlıktı."</p>

  <p>"Sarhoş muydunuz?"</p>

  <p>"Biraz çakırkeyiftim. Adamın uzun, sarı saçları vardı, atkuyruğu yapmıştı. Beline kadar inen koyu renk, kısa bir deri ceket giymişti. Kocaman bir bira göbeği vardı. Yukarı Lundagatan'a çıkan merdivenleri peşinden tırmanırken hep arkadan gördüm. Yüzünü ancak, merdivenlerin başında, bana vurmak için döndüğünde, kısa bir an gördüm. Zayıf bir yüzü vardı, birbirine yakın açık renk gözleri."</p>

  <p>"Bunları bana niçin anlatmadın?" diye araya girdi Erika Berger.</p>

  <p>Blomkvist omuzlarını silkti.</p>

  <p>"Araya hafta sonu girdi. Sen ise şu boktan tartışma programına katılmak için Göteborg'a gittiğinden pazartesi günü yoktun. Salı günü de çok az görüşebildik. Fırsat bulamadım."</p>

  <p>"Ama şu Enskede olayından sonra... bunu polise bildirmeniz gerekirdi," dedi Bublanski.</p>

  <p>"Niçin bildirmem gerekiyordu? Bir ay önce, Stockholm'ün merkezinde, cüzdanımı aşırmaya kalkan yankesiciden de bahsetse miydim? Enskede cinayetleriyle, Lundagatan'da yaşanan olay arasında hiçbir bağlantı yok."</p>

  <p>"Ama şu saldırı olayını polise bildirmediniz," dedi Bublanski.</p>

  <p>"Hayır," dedi Mikael. Kısa bir tereddüt geçirdikten sonra devam etti. "Lisbeth Salander çok özel bir insan. Önce polise gitmeyi düşündüm elbette ama sonra buna kendisi karar versin dedim. En azından önce onunla konuşmalıydım."</p>

  <p>"Bunu da yapmadınız ama?"</p>

  <p>"Bir yıl önceki yılbaşından beri onunla konuşmadım."</p>

  <p>"Peki onunla aranız... Eğer yanlış sözcük kullanıyorsam düzeltin, ilişkiniz niçin bozuldu?"</p>

  <p>Blomkvist'in gözlerine karanlık bir bulut çöktü. Sanki doğru sözcükleri arıyormuş gibi bir süre sustu.</p>

  <p>"Bilmiyorum. Bir günde benimle bütün ilişkisini kesti."</p>

  <p>"Aranızda bir şey mi geçti?"</p>

  <p>"Hayır, eğer kastettiğiniz kavga falansa böyle bir şey olmadı. O ilişkiyi kesmeden bir gün önce çok iyi arkadaştık. Bir gün sonra telefonlarımı bile cevaplamadı. Birdenbire hayatımdan çıkıp gitti."</p>

  <p>Bublanski, Mikael'in anlattıklarının doğruluk derecesini ölçmeye çalışıyordu. Onda samimi bir insan izlenimi bırakmıştı. Lisbeth Salander'in birdenbire ortadan kaybolması hakkında anlattıkları, Armansky'nin anlattıklarına uygundu. Demek ki bir yıl önceki kış Salander'in hayatında dramatik bir değişiklik olmuştu. Bublanski Berger'e döndü.</p>

  <p>"Siz de Salander'i tanır mıydınız?"</p>

  <p>"Onunla bir kez karşılaştım. Bize Enskede cinayetleriyle onun arasında nasıl bir bağ kurduğunuzu söyler misiniz?"</p>

  <p>"Suç mahalliyle bir bağlantısı var. Daha fazlasını söyleyemem. Yalnız bir şeyi itiraf etmeliyim. Lisbeth Salander hakkında ne kadar şey çok duyarsam, o kadar şaşırıyorum. Nasıl bir kız bu?"</p>

  <p>"Hangi açıdan?" diye sordu Blomkvist.</p>

  <p>"Onu nasıl tarif edebilirsiniz?"</p>

  <p>"Mesleki açıdan bakarsak, şimdiye kadar tanıdığım en iyi araştırmacı."</p>

  <p>Erika Berger göz ucuyla Mikael'e bakıp alt dudağını ısırdı. Bulmacanın bir parçasının eksikliğinden emin olan Bublanski, Mikael ile Erika'nın kendinden bir şey sakladıklarını hissediyordu.</p>

  <p>"Şahsi açıdan?"</p>

  <p>Blomkvist bir süre düşündü.</p>

  <p>"Tanıdığım en yalnız, en özel insan," dedi. "İçine kapalı. Kendinden bahsetmeyi sevmez. Aynı zamanda kuvvetli bir iradesi ve sağlam bir ahlakı var."</p>

  <p>"Ahlakı?"</p>

  <p>"Evet. Kendine özgü bir ahlak anlayışı diyelim. İstemediği hiçbir şeyi yaptıramazsınız. Onun dünyasında her şey ya 'doğru' ya da 'yanlış'tır. "</p>

  <p>Bublanski bir kez daha, Mikael'in kız hakkında Armansky'yle aynı şeyleri söylediğini fark etti. Lisbeth Salander'i tarayan iki adam da onun hakkında aynı şeyleri düşünüyorlardı.</p>

  <p>"Dragan Armansky'yi tanır mısınız?"</p>

  <p>"Bir iki kez görüştük. Geçen yıl, bir kez onu bira içmeye davet ettim. Lisbeth Salander'in hangi cehenneme kaybolduğunu öğrenmek istiyordum."</p>

  <p>"Salander için çok iyi bir araştırmacı mı diyorsunuz?"</p>

  <p>"Benim karşılaştıklarımın en iyisi," dedi Mikael.</p>

  <p>Bublanski bir süre parmaklarını koltuğun kenarına vurarak Götgatan'daki insan selini izledi. Ne düşüneceğini bilemiyordu. Faste'nin Sosyal Hizmetler Müdürlüğü Vesayet Şubesi'nden aldığı raporlar Salander'i şiddete eğilimli, ruhsal açıdan özürlü, zekâsı kıt biri diye resmediyordu. Armansky ile Blomkvist'in çizdiği resim, uzman psikiyatrların Salander'i birkaç yıl gözleyerek vardıkları sonuçla tamamen çelişiyordu. Bu iki adam da, Salander'in sıra dışı olduğunu söylüyordu, ondan bahsederken seslerinde bir hayranlık tınısı vardı.</p>

  <p>Ayrıca Mikael Blomkvist, "ilişki" sözcüğünü kullanarak bir çeşit cinsel ilişki yaşadıklarını da ima etmişti. Bublanski, bir insanı neye dayanarak gayri mümeyyiz ilan ettiklerini merak ediyordu. Acaba Blomkvist yardıma muhtaç bir insanı istismar etmiş olabilir miydi?</p>

  <p>"Peki sosyal handikapları hakkında ne diyeceksiniz?"</p>

  <p>"Handikap mı?"</p>

  <p>"Vesayet altında ve psikiyatrik sorunları var."</p>

  <p>"Nasıl psikiyatrik sorunlar?"</p>

  <p>Bublanski şaşkın bakışlarını önce Erika'ya, sonra Mikael'e dikti. <span class="t11">Bilmiyorlar. Gerçekten bilmiyorlar.</span> Birden Armansky'ye, Blomkvist'e ve en çok da şık giysileriyle, Götgatan'a bakan modern döşenmiş ofisinde oturan Berger'e karşı bir öfke duydu. <span class="t11">Burada oturmu</span><span class="t11">ş</span> <span class="t11">ba</span><span class="t11">ş</span><span class="t11">kalar</span><span class="t11">ı</span> <span class="t11">hakk</span><span class="t11">ı</span><span class="t11">nda ahkâm kesiyorlar.</span> Ancak öfkesini Blomkvist'e yansıttı.</p>

  <p>"Armansky ve sizi anlayamıyorum," dedi.</p>

  <p>"Efendim?"</p>

  <p>"Lisbeth Salander daha onlu yaşlarının başından beri psikiyatrik kurumlara girip çıkmış. Hem adli tıp hem de mahkeme kararlarına göre kendini yönetme yeteneğinden yoksunmuş. Gayri mümeyyiz ilan edilmiş. Şiddete eğilimli olduğu tescil edilmiş, hayatı boyunca resmi makamlarla hep sorun yaşamış. Ve şimdi de bir iki cinayetin birinci dereceden... şüphelisi. Bütün bunlara rağmen sen ve Armansky, ondan prensesmiş gibi bahsediyorsunuz."</p>

  <p>Mikael gözlerini kırpmadan Bublanski'ye bakıyordu.</p>

  <p>"Mesele şu," diye devam etti Bublanski, "Salander'le Enskede'deki kurbanlar arasında bir bağ var mı diye araştırıyorduk. Karşımıza siz çıktınız. Bu konuda bir diyeceğiniz var mı?"</p>

  <p>Blomkvist koltuğun arkalığına yaslanıp gözlerini kapadı, durumun bir muhakemesini yapmaya çalıştı. Dag ile Mia'yı Salander'in öldürdüğünden şüpheleniliyor. <span class="t11">Bu do</span><span class="t11">ğ</span><span class="t11">ru olamaz. Mant</span><span class="t11">ı</span><span class="t11">ks</span><span class="t11">ı</span><span class="t11">z.</span> Cinayet işleyebilir mi? Birden, iki yıl önce Martin Vanger'e golf sopasıyla vuran Salander'in yüz ifadesi gözlerinin önüne geldi. <span class="t11">Hiç</span> <span class="t11">ş</span><span class="t11">üphesiz onu öldürebilirdi. Bunu yaln</span><span class="t11">ı</span><span class="t11">zca beni kurtarmak zorunda kald</span><span class="t11">ığı</span><span class="t11">ndan yapmad</span><span class="t11">ı</span><span class="t11">.</span> Bunları düşünürken, parmaklarını gayri ihtiyari boynuna götürdü, Martin Vanger'den kalan izleri yokladı. Ama Dag ve Mia... <span class="t11">hay</span><span class="t11">ı</span><span class="t11">r bu imkâns</span><span class="t11">ı</span><span class="t11">zd</span><span class="t11">ı</span><span class="t11">.</span></p>

  <p>Bublanski'nin onu dikkatle izlediğini biliyordu. Armansky gibi, o da bir seçim yapmak zorundaydı. Eğer Lisbeth Salander cinayetle yargılanırsa, er ya da geç, hangi köşede duracağına karar vermek zorunda kalacaktı. <span class="t11">Suçlu mu, suçsuz mu?</span></p>

  <p>Mikael bir şey söylemeye fırsat bulmadan, Erika'nın masasındaki telefon çaldı. Erika telefonu açıp Bublanski'ye uzattı.</p>

  <p>"Faste diye biri seni arıyor."</p>

  <p>Bublanski telefonda söylenenleri dikkatle dinledi. Mikael ile Berger yüz ifadesinin nasıl değiştiğini fark ettiler.</p>

  <p>"Ne zaman içeri giriyorlar?"</p>

  <p>&nbsp;</p>

  <p class="p10"><span class="t13">S</span>essizlik.</p>

  <p>"Adres neydi?.. Lundagatan... Tamam. Zaten yakındayım. Hemen geliyorum."</p>

  <p>Bublanski aceleyle ayağa kalktı.</p>

  <p>"Özür dilerim. Bu görüşmeyi bitirmek zorundayım. Salander'in şu anki vasisi de öldürülmüş. Üç cinayetten gıyabında tutuklama kararı çıkarılmış."</p>

  <p>Erika'nın ağzı açık kaldı. Mikael yıldırım çarpmışa dönmüştü.</p>

  <p>&nbsp;</p>

  <p class="p10"><span class="t13">L</span>undagatan'daki daireye girerken bir sorunla karşılaşmadılar. Faste ile Curt Svensson arabadan çıkmış, arkasında siper almışlardı. Yeni silahlarla donatılan operasyon timi, binanın merdivenleri ve arka avlusunda yerlerini almışlardı.</p>

  <p>Kapı zilini çaldılar. Faste ve Svensson'un daha önceden söylediği gibi evde kimse yoktu.</p>

  <p>Lundagatan'ın aşağı taraflarına bakan Faste öfkeden kuduruyordu. 66 numaralı belediye otobüsü, Zinkensdamm'dan Högalid Kilisesi'ne kadar yolu tıkamıştı. Barikatların hemen önünde sıkışan başka bir otobüs ne ileri ne de geri gidebiliyordu. Faste oraya gitti ve üniformalı bir polise barikatı açıp otobüse yol vermesini emretti. Yukarı Lundagatan'da bir sürü meraklı toplanmıştı.</p>

  <p>"Bunun daha basit bir yolu olmalı," dedi Faste.</p>

  <p>"Nasıl yani?" dedi Svensson.</p>

  <p>"Bir fahişeyi tutuklamak için bu kadar tantanaya ne gerek var?"</p>

  <p>Svensson yorum yapmaktan kaçındı.</p>

  <p>"1.50 boyunda 40 kiloluk bir karı için alınan önlemlere bak... kafayı yemişler."</p>

  <p>Kapıyı kırmaya gerek olmadığına karar verildi. Çilingir bir matkapla kilidi delerken Bublanski de gelmişti. Kırk yedi metre karelik bir dairede, Salander'in yatağın altında, banyoda ya da dolapta saklanmadığını anlamaları tam sekiz saniye sürdü. Bublanski içeri girebilirdi.</p>

  <p>Üç polis inanılmaz tertipli, temiz ve zevkle döşenmiş daireye merakla baktılar. Mobilyalar sadeydi. Mutfak sandalyeleri farklı pastel renklere boyanmıştı. Duvarlarda çerçevelenmiş siyah beyaz fotoğraflar vardı. Holde, duvara monte ediliş raf üzerine <span class="t11">hard rock'tan</span> operaya kadar çeşitli müzik CD'leri dizilmişti. Her şeyin zevk sahibi bir elden çıktığı ortadaydı.</p>

  <p>Curt Svensson mutfağı araştırdı, dikkat çeken bir şey yoktu. Bir köşede yığılı gazeteleri karıştırdı, dolapları açtı, buzdolabına, buzluğa baktı.</p>

  <p>Faste yatak odasına girdi, giysi dolabına ve çekmecelere baktı. Kelepçeler ve çeşitli seks oyuncaklarını görünce bir ıslık çaldı. Dolapta annesinin bakmaya bile utanacağı bir lateks elbise buldu.</p>

  <p>"Domino Fashion" etiketli deri bir elbiseyi havaya kaldırarak, "Burada parti vermişler," diye bağırdı.</p>

  <p>Holdeki komodinin çekmecelerini karıştıran Bublanski, Salander'e gönderilmiş bir yığın mektup buldu. Hiçbiri de açılmamıştı. Çoğu bankadan gelen hesap bildirimi, fatura, ödeme emri gibi şeylerdi. Yalnızca bir tane özel mektup vardı; Mikael Blomkvist'ten. Şimdiye kadar Blomkvist'in hikâyesini yalanlayan bir şey yoktu. Eğilip, kapıdaki posta deliğinden atılan, <span class="t11">Thai Pro Boxing</span> dergisini, bedava dağıtılan <span class="t11">Södermalmsnytt</span> gazetesini ve Miriam Wu'ya gönderilmiş üç mektubu aldı. Üzerlerinde polislerin ayak izleri vardı.</p>

  <p>Bublanski, birden tuhaf bir kuşkuya kapıldı. Banyoya giderek banyo dolabım kontrol etti. Bir kutu Alvedon, yarım tüp Citodon buldu. Reçeteyle satılan bu ilacın üzerinde Miriam Wu'nun adı yazıyordu. Yalnızca bir tane diş fırçası vardı.</p>

  <p>"Faste, kapıda neden 'Salander-Wu' yazıyor?"</p>

  <p>"Hiçbir fikrim yok."</p>

  <p>"Üstelik neden Miriam Wu adına gelmiş postalar var? Citodon ilacının üzerine neden Miriam Wu'nun adı yazılmış? Neden sadece bir adet diş fırçası var? Ve neden Salander'in boyu bir kol boyu iken, elinde tuttuğun deri pantolonun boyu bir yetmişlik birine göre?"</p>

  <p>Bir süre susup düşündüler. Sessizliği Curt Svensson bozdu.</p>

  <p>"Kahretsin."</p>

  <p>&nbsp;</p>
</body>
</html>
