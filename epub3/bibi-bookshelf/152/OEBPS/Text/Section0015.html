<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>&nbsp;</p>

  <h3 class="h31"><a id="ncx1288"></a><a id="a56"></a>8. BÖLÜM</h3>

  <p class="p11"><span class="t14">14</span> <span class="t14">Ş</span><span class="t14">UBAT, PAZARTES</span><span class="t14">İ</span> <span class="t14">- 19</span> <span class="t14">Ş</span><span class="t14">UBAT, CUMARTES</span><span class="t14">İ</span></p>

  <p class="p10"><span class="t13">O</span>dasının kapısı hafifçe çalındığında, Armansky başını kaldırdı, kapı aralığında Salander'i gördü. Kahve otomatından aldığı iki fincan kahveyle içeri giriyordu. Armansky kalemini masasına bıraktı, okuduğu raporu önünden biraz itti.</p>

  <p>"Merhaba," dedi Salander.</p>

  <p>"Merhaba."</p>

  <p>"Bu bir arkadaş ziyareti," dedi. "İçeri girebilir miyim?"</p>

  <p>Armansky gözlerini birkaç saniye kapadıktan sonra, ziyaretçi koltuğunu işaret etti. Saatine bir göz attı, 18.30'du. Salander kahvelerden birini uzattı ve oturdu. Bir süre birbirlerini incelediler.</p>

  <p>"Bir yıldan fazla oldu," dedi Armansky.</p>

  <p>Salander başını salladı.</p>

  <p>"Bana küstün mü?"</p>

  <p>"Küsmeli miydim?"</p>

  <p>"Veda etmedin."</p>

  <p>Armansky dudaklarını büzdü. Çok şaşırmıştı, ama Salander'in hayatta olduğunu görmek onu rahatlatmıştı. Şiddetli bir öfkeyle bezginliği aynı anda hissetti.</p>

  <p>"Ne diyeceğimi bilemiyorum," dedi Salander.</p>

  <p>"Bana neler yaptığını açıklama zorunluluğun yok. Ne istiyorsun?"</p>

  <p>Sesi istediğinden daha soğuk çıktı.</p>

  <p>"Bir şey istediğim yok. Sadece merhaba demek için uğradım."</p>

  <p>"İşe ihtiyacın varsa... sana artık güvenemem."</p>

  <p>Lisbeth başını salladı.</p>

  <p>"Başka bir işte çalışıyor musun?"</p>

  <p>Lisbeth sözcükleri nasıl bir araya getireceğini bilemiyor, Armansky ise bekliyordu.</p>

  <p>"Seyahatteydim," dedi sonunda. "Yeni döndüm."</p>

  <p>Düşünceli bir şekilde başını sallayan Armansky, bir yandan da genç kızı incelemeye başladı. Lisbeth Salander değişmişti. Bambaşka bir... tarzda giyinmişti ve davranışları olgunlaşmıştı. Sutyenin içini bir şeylerle doldurmuştu.</p>

  <p>"Değişmişsin. Nerelerdeydin?"</p>

  <p>"Orada burada... " dedi. Armansky'nin bu cevaptan memnun kalmadığını görünce ekledi, "İtalya'ya gittim, oradan Orta Doğu'ya, Bangkong üzerinden Hong Kong'a. Bir süre Avustralya'da ve Yeni Zelanda'da kaldım. Tüm adayı dolaştım. Pasifik'i aştım. Tahiti'de bir ay kaldım. Amerika Birleşik Devletleri'ni gezdim, son birkaç ayı ise Karayip adalarında geçirdim. Size neden veda etmediğimi bilmiyorum."</p>

  <p>"Ben söyleyeyim: Başkaları seni bir gram ilgilendirmiyor da ondan," dedi Armansky sözünü sakınmadan.</p>

  <p>Salander alt dudağını ısırdı. Bir süre düşündü. Belki de Armansky haklıydı, ama yine de bu ona ağır bir ithammış gibi geldi.</p>

  <p>"Genellikle ben başkalarının umurunda değilimdir."</p>

  <p>"Boş laf," dedi Armansky. "Senin davranış sorunun var. Seninle arkadaş olmaya çalışanlara pisliklermiş gibi davranıyorsun. Bu kadar basit."</p>

  <p>Sessizlik.</p>

  <p>"Gitmemi mi istiyorsun?"</p>

  <p>"Canın ne isterse onu yapıyorsun. Her zaman böyle yaptın. Ama şimdi gidersen bir daha yüzüne bile bakmam."</p>

  <p>Salander birden korkuya kapıldı. Gerçekten saygı duyduğu biri, onunla bütün ilişkilerini kopartmak üzereydi. Ne diyeceğini bilemedi.</p>

  <p>"Holger Palmgren felç geçireli iki yıl oldu. Bir kez bile onu ziyaret etmedin," diye devam etti Armansky sert bir ifadeyle.</p>

  <p>Salander Armansky'ye gözleri büyüyerek baktı.</p>

  <p>"Palmgren yaşıyor mu?"</p>

  <p>"Onun yaşayıp yaşamadığını bile bilmiyorsun."</p>

  <p>"Doktorlar şey demişti... "</p>

  <p>"Doktorlar her şeyi der..." diye sözünü kesti Armansky. "Çok kötüydü, kimseyle iletişim kuramıyordu. Geçen sene biraz düzeldi. Rahat konuşamasa da, dikkatle dinleyince ne dediği anlaşılıyor. Hâlâ birçok konuda yardıma muhtaç ama tuvalete kendi başına gidebiliyor. Ona değer veren insanlar tarafından ziyaret de ediliyor."</p>

  <p>Lisbeth'in dili tutulmuştu. İki yıl önce, evine gittiğinde, Palmgren'i yerde yatarken bulmuştu. Hemen ambulans çağırıp hastaneye götürmüştü. Ona bakan doktor başını sallayarak, durumu umutsuz demişti. Lisbeth, bir doktor gelip de, Palmgren'in komaya girdiğini, çıkacağını da sanmadıklarını söyleyene kadar, bir hafta boyunca hastaneden ayrılmamıştı. Ancak bunu duyduğunda, arkasına bakmadan hastaneyi terk etmişti. Bir daha da ne oldu diye sormamıştı.</p>

  <p>Kaşları çatıldı. O sırada ona vasi atanan Nils Bjurman'la uğraşmaktan başka bir şeye vakit bulamamıştı. Ama hiç kimse, Armansky bile, Palmgren'in hâlâ hayatta olduğunu, giderek de iyileştiğini söylememiş, Salander ise böyle bir olasılığı hiç aklına getirmemişti.</p>

  <p>Gözleri yaşarmıştı. Hayatının hiçbir döneminde, kendini şimdi hissettiği kadar, bencil bir pislik gibi hissetmemişti. Başını eğdi.</p>

  <p>Sessiz, öylece oturdular. Sonra Armansky, "İyi misin?" diye sordu.</p>

  <p>Salander omuzlarını silkti.</p>

  <p>"Nasıl geçinebiliyorsun? İşin var mı?"</p>

  <p>"Hayır, yok. Nasıl bir iş istediğimi bilmiyorum. Şimdilik geçinebilecek kadar param var."</p>

  <p>Armansky onu dikkatle inceledi.</p>

  <p>"Ben sadece merhaba demek için gelmiştim... İş aramıyorum. Bilmiyorum... Bana ihtiyacın olursa senin için çalışabilirim ama benim ilgimi çekecek bir şey olmalı."</p>

  <p>"Geçen yıl Hedestad'da neler yaşandığını bana anlatmak istemiyorsun, değil mi?"</p>

  <p>Salander cevap vermedi.</p>

  <p>"Orada bir şeyler oldu. Biri sizi ölümle tehdit etti. Buraya gelip güvenlik kamerası ve teçhizatı ödünç aldın. Arkasından Martin Vanger arabasını bir tırın üzerine sürerek intihar etti. Kız kardeşi ölüler diyarından geri geldi. En hafif deyimiyle bir sansasyon diyelim."</p>

  <p>"Bu konuyu kimseye anlatmayacağıma söz verdim."</p>

  <p>"Sanırım, şu Wennerström olayındaki rolünü de anlatmayacaksın?"</p>

  <p><span class="t11">"Kalle Blomkvist'e</span> araştırmasında yardım ettim. Hepsi bu. Çok fazla bulaşmak istemedim."</p>

  <p>Blomkvist'ten bahsederken sesi mesafeli ve soğuktu.</p>

  <p>"Blomkvist her tarafta seni arıyor. Ayda en az bir kez telefon açıp, senden bir haber aldım mı diye soruyor."</p>

  <p>Salander sessiz kaldı, Armansky ağzının sımsıkı kenetlediğini fark etti.</p>

  <p>"Ondan hoşlandığımı söyleyemem," diye devam etti Armansky. "Ama senin için gerçekten kaygılanıyor. Geçen sonbaharda bir kez görüştük. Hedestad'dan o da bahsetmek istemedi."</p>

  <p>Lisbeth, Blomkvist'ten bahsetmek istemiyordu.</p>

  <p>"Ben sadece merhaba demeye ve şehre döndüğümü söylemeye gelmiştim. Burada kalıp kalmayacağımı da bilmiyorum. Bana ulaşmak istersen, bu benim yeni cep telefon numaram ve yeni e-posta adresim."</p>

  <p>Armansky'ye bir kâğıt parçası uzatıp ayağa kalktı. Tam kapıya varmışken Armansky seslendi.</p>

  <p>"Bir saniye bekle. Şimdi ne yapacaksın?"</p>

  <p>"Holger Palmgren'i ziyaret edeceğim."</p>

  <p>"İyi... Ama ben ne iş yapacağını soruyorum?"</p>

  <p>"Bilmiyorum."</p>

  <p>Armansky düşünceli bir ifadeyle baktı.</p>

  <p>"Nasıl geçineceksin?"</p>

  <p>"Söyledim ya, geçinecek kadar param var."</p>

  <p>Armansky koltuğuna yaslandı. Salander'in bu sözlerini nasıl yorumlaması gerektiğini bilemedi.</p>

  <p>"Tek kelime etmeden çekip gitmene o kadar kızmıştım ki, artık sana güvenilemeyeceğine karar vermiştim." Suratını buruşturdu. "Güvenilmez birisin. Ama müthiş iyi bir araştırmacısın. Yakında sana uyacak türde bir iş gelebilir."</p>

  <p>Lisbeth, Armansky'nin masasına doğru yaklaştı.</p>

  <p>"Senden iş istemiyorum. Yani, bir işe ihtiyacım yok. Ciddiyim. Ekonomik bağımsızlığım var."</p>

  <p>Armansky şüpheli bir ifadeyle kaşlarını çattı.</p>

  <p>"Tamam. Ekonomik bağımsızlığın var, bu da ne demekse. Sözüne güveniyorum. Ama yine de işe ihtiyacın olursa... "</p>

  <p>"Dragan, sen döndüğümden beri ziyaret ettiğim ikinci kişisin. Senin işine ihtiyacım yok. Yine de bunca yıldır saygı duyduğum çok az insandan birisin."</p>

  <p>"İyi. Ama herkes yaşamak için geçimini sağlamalıdır."</p>

  <p>"Üzgünüm ama artık kişisel araştırmalarla ilgilenmiyorum. Eğer bir sorunla karşılaşırsan haber ver."</p>

  <p>"Nasıl bir sorun?"</p>

  <p>"Sorun işte, içinden çıkamadığın, ne yapacağını bilemediğin bir vaka. Sana iş yapacaksam, benim ilgimi çekecek bir şey bulmalısın. Belki de işin operasyon kısmında."</p>

  <p>"Operasyonda mı? <span class="t11">Sen mi?</span> Canın ne zaman isterse iz bırakmadan kayboluyorsun."</p>

  <p>"Boş laf. Aldığım hiçbir işi yarım bırakmadım."</p>

  <p>Armansky ona çaresiz bir ifadeyle baktı. Operasyon saha çalışması anlamına gelen bir şirket jargonuydu. Koruma görevlisi olmaktan tut, sanat sergilerinde güvenlik sistemi kurmaya kadar bir sürü şeyi kapsardı. Operasyon personeli güvenilir, kıdemli ve değişmez elemanlardı. Çoğu eski polisti, üstelik yüzde doksanı da erkekti. Salander, Armansky'nin Milton Security'nin operasyon bölümü çalışanlarında aradığı kriterlerinin tamamından yoksundu.</p>

  <p>"Şey... " dedi kuşkulu bir sesle.</p>

  <p>"Kendini zorlama. Dediğim gibi işe ihtiyacım yok. Eğer çözülmesi zor bir vaka çıkarsa haber ver. Bilmece çözmekte iyiyim."</p>

  <p>Sonra topuklarının üzerinde dönerek kapıdan çıktı.</p>

  <p>Armansky kafasını salladı. <span class="t11">Bu k</span><span class="t11">ı</span><span class="t11">z deli. Gerçekten de deli.</span> İki saniye sonra Salander tekrar kapıda belirdi.</p>

  <p>"Ha, bir de unutmadan... artist Christine Rutherford'u, tehdit mektupları yazan manyaktan korumak için iki adam görevlendirmişsin. Bir aydır bu işle uğraşıyorlar. Mektuplardaki çok özel bilgiler nedeniyle, bunları kadının yakın çevresinden birilerinin yazdığını düşünüyorsun."</p>

  <p>Armansky gözlerini Salander'e dikti. Bütün bedeni elektrik şokuna tutulmuş gibiydi. <span class="t11">Yine yapt</span><span class="t11">ı</span><span class="t11">.</span> Lisbeth yine kesinlikle bilmesi imkânsız bir vakanın içine dalmıştı. <span class="t11">Bunu bilmemesi gerekirdi.</span></p>

  <p>"Ee?... "</p>

  <p>"Tamamen düzmece. Tehdit mektuplarını, dikkat çekmek için kendileri yazıyor, o ve erkek arkadaşı. Önümüzdeki bir iki gün içerisinde yeni bir tehdit mektubu daha alacak ve gelecek hafta basına sızdıracaklar. Büyük ihtimal, mektubun basına sızmasından Milton Security'i sorumlu tutacaklar. O kadını müşteri listenden hemen sil."</p>

  <p>Armansky daha ağzını açmadan Salander gitmişti bile. Kapıya bakakaldı. Bunu nasıl bilebilirdi? Milton'dan ona bilgi sızdıran biri olmalıydı. Ancak, bu vakayı bilen kendi dahil dört ya da beş kişiydi. Operasyon müdürü, tehditler hakkında rapor yazan bir iki kişi daha, hepsi de güvenilir, profesyonel elemanlardı. Armansky çenesini ovaladı.</p>

  <p>Masasına baktı. Rutherford dosyası kilitli çekmecedeydi. Ofiste hırsız alarmı vardı. Tekrar saatine baktı, teknik bölümün şefi Harry Fransson gitmiş olmalıydı. Fransson'a bir e-posta göndererek ertesi sabah ofisine gelmesi ve bir gizli kamera yerleştirmesini istedi.</p>

  <p>&nbsp;</p>

  <p class="p10"><span class="t13">S</span>alander, Mosebacke'deki evine doğru hızlı adımlarla yürüyordu. İçinden bir ses acele etmesi gerektiğini söylüyordu.</p>

  <p>Söder Hastanesi'ni aradı, ısrarlı çabalarının sonucunda, telefonda oradan oraya aktarılarak Palmgren'in kaldığı yeri buldu. On dört aydır Älta'daki, Erstaviken Rehabilitasyon Merkezi'nde kalıyordu.</p>

  <p>Birden gözünde Âppelviken Bakımevi canlandı. Rehabilitasyon merkezini aradı, Palmgren'in uyuduğunu, ertesi gün ziyaret edebileceğini söylediler.</p>

  <p>O akşam Salander, huzursuz bir ruh haliyle evin içinde dolaşıp durdu. Erkenden yatağa girdi ve hemen uykuya daldı. Ertesi sabah saat yedide kalktı, duş aldı. 7-Eleven'da hızlı bir kahvaltı yaptı. Saat sekizde Ringvägen'deki araba kiralama şirketindeydi. <span class="t11">Bir araba almal</span><span class="t11">ı</span><span class="t11">y</span><span class="t11">ı</span><span class="t11">m.</span> Birkaç hafta önce Âppelviken'e giderken kiraladığı, aynı Nissan Micra'yı kiraladı. Rehabilitasyon merkezinin park yerine arabayı park ettiğinde epeyce gergindi. Cesaretini toplayıp girişteki danışma masasına yöneldi. Holger Palmgren'i görmek istediğini söyledi.</p>

  <p>Danışmadaki kadın, göğsündeki etikete göre Margit, önündeki kâğıtlara göz gezdirip, Holger Palmgren'in fizik tedavide olduğunu, görüşebilmek için on bire kadar beklemesi gerektiğini söyledi. Eğer isterse bekleme salonunda oturabilir ya da on birde geri gelirdi. Lisbeth park yerine dönüp, arabanın içine oturdu, beklerken üç sigara içti. On birde tekrar danışma masasına gitti, aldığı bilgiyle koridor sonundan ilk sağa, sonra da sola dönerek yemek salonunu buldu.</p>

  <p>Kapıda durdu, yarısı boş yemek salonunda oturan Palmgren'i izledi. Yüzü kapıya dönüktü ama bütün dikkatini önündeki tabağa vermişti. Sapını avucunun içine alarak beceriksizce tuttuğu çatalı ağzına götürmeye çalışıyordu. Her üç hamlede bir lokmasını döküyordu.</p>

  <p>Çökmüştü, sanki yüz yaşında biri gibiydi. Yüzünde tuhaf bir donukluk vardı. Tekerlekli sandalyede oturuyordu. Evet, işte yaşıyordu Palmgren, demek ki, sırf Lisbeth'in içini acıtmak için, Armansky'nin uydurduğu bir yalan değildi.</p>

  <p>Palmgren, üçüncü denemesinde de, çatalına makarna almayı başaramayınca, sessizce küfretti. Yürüyemediğini ve başka birçok şeyi yapamadığım artık kabullenmişti ama yemek bile yiyememesini, arada bir bebek gibi ağzından salyalar akmasını bir türlü hazmedemiyordu.</p>

  <p>Ne yapması gerektiğini biliyordu. Çatalı indirecek, doğru açıyı bulacak, öne doğru iteleyecek, yemeği yükleyip ağzına doğru getirecekti. Ama bu koordinasyonu bir türlü sağlayamıyordu. Eli sanki kendi başına buyruktu. Palmgren ondan doğrulmasını istediğinde onu dinlemiyor, ağır ağır yana kayıyordu. Ağzına kadar getirmeyi başarsa bile, son anda ya yanağına veya çenesine yöneliyordu.</p>

  <p>Tedavinin iyi gittiğini biliyordu. Altı ay önce, eli o kadar titriyordu ki bir kaşık yemeği bile ağzına götürmekten acizdi. Şimdi, uzun zaman alsa da, hiç değilse kendi başına yiyebiliyordu. Kendini bırakmayacak, organlarını tam kontrol etmeyi başarana kadar çabalayacaktı.</p>

  <p>Yemek almak için tabağa doğru yeni bir hamle yaparken, arkasından uzanan bir el çatalı, usulca onun elinden aldı. Palmgren çatalı tutan, narin, oyuncak bebek eline benzeyen eli hemen tanıyarak başını arkasına çevirdi. Lisbeth'le göz göze geldi. Lisbeth'in gözleri tedirgindi.</p>

  <p>Palmgren hiç hareket etmeden uzun uzun baktı ona. Kalp atışları inanılmaz hızlanmıştı. Sonra çatalın ucundaki makarnayı almak için ağzını açtı.</p>

  <p>Lisbeth lokma lokma yemeğini yedirdi ihtiyar adama. Aslında Palmgren kendisine yemek yedirilmesinden nefret ederdi ama bunun Lisbeth'e iyi geldiğini anlamıştı. Sorun çaresiz birine yardım etmek değildi. Lisbeth ona duyduğu şefkati göstermek istiyordu -ki bu, üzerine konuştuğumuz kişi Lisbeth'se büyük bir olaydı. Salander ikincisini uzatmadan önce, Palmgren'in ağzındaki lokmayı çiğnemesini sabırla bekliyordu. Palmgren, içinde kamış olan süt dolu bardağı gösterdiğinde, süt içmesine de yardım etti.</p>

  <p>Yemek boyunca birbirlerine tek laf etmediler. Palmgren son lokmasını da çiğneyip yuttuktan sonra, Lisbeth çatalı tabağa koyup soran gözlerlerini ona çevirdi. Palmgren başını iki yana salladı. <span class="t11">Hay</span><span class="t11">ı</span><span class="t11">r daha fazla istemiyorum.</span></p>

  <p>Palmgren tekerlekli sandalyenin sırtlığına yaslanarak derin bir nefes aldı. Lisbeth bir peçeteyle ağzının kenarlarını sildi. Palmgren kendini Amerikan filmlerindeki mafya babalarına benzetti, adamları ona saygı gösterisindeydi. Lisbeth'in elini öptüğünü hayal ederek, bu tuhaf fanteziye içinden güldü.</p>

  <p>"Burada bir fincan kahve bulabilir miyim?" diye sordu Lisbeth.</p>

  <p>Palmgren bir şeyler geveledi. Dudakları ve dili sesleri biçimlendiremiyordu.</p>

  <p>"Serv mas köşe." <span class="t11">Servis masas</span><span class="t11">ı</span> <span class="t11">kö</span><span class="t11">ş</span><span class="t11">ede.</span></p>

  <p>"Sen de ister misin? Her zamanki gibi sütlü ve şekersiz mi?"</p>

  <p>Palmgren başını salladı. Lisbeth boşalmış yemek tepsisini masadan aldı, bir dakika sonra iki fincan kahveyle geri döndü. Palmgren, Lisbeth'in kahvesini alışkanlıklarının tersine sütsüz içtiğini fark etti. Süt bardağındaki kamışı çıkarıp fincanına koyduğunu görünce gülümsedi. Ona binlerce şey söylemek istiyordu ama ağzından bir sözcük çıkaramıyordu. Sürekli göz göze geliyorlardı. Lisbeth'in suçluluk duygusuyla kıvrandığı ortadaydı. Sessizliği de o bozdu.</p>

  <p>"Seni öldü sandım. Eğer yaşıyor olduğunu bilseydim, seni hiçbir zaman... Çok daha önce ziyaretine gelirdim."</p>

  <p>Palmgren başını salladı.</p>

  <p>"Beni affet."</p>

  <p>Palmgren gülümsedi. Çarpık, bir gülümsemeydi bu.</p>

  <p>"Komadaydın, doktorların bana öleceğini söylediklerinde hastaneyi terk ettim. Senin birkaç güne kadar öleceğini düşünüyorlardı. Çok üzgünüm."</p>

  <p>Palmgren elini ona doğru uzattı, Lisbeth kendine uzanan eli sıkıca tutarak derin bir nefes aldı.</p>

  <p>"Kayb old." <span class="t11">Kayboldun.</span></p>

  <p>"Dragan Armansky mi söyledi sana?"</p>

  <p>Palmgren başını salladı.</p>

  <p>"Seyahat ediyordum. Buradan uzaklaşmalıydım. Giderken kimseye veda etmedim. Gittim işte. Benim için endişelendin mi?"</p>

  <p>Palmgren, "çok" der gibi başını yavaşça salladı.</p>

  <p>"Benim için hiçbir zaman endişelenme, emi."</p>

  <p>"Ben endiş medm hiç. Başn çare baksın. Ama Arms endiş."</p>

  <p class="p10"><span class="t11">Ben endi</span><span class="t11">ş</span><span class="t11">elenmedim. Sen her zaman ba</span><span class="t11">ş</span><span class="t11">ı</span><span class="t11">n</span><span class="t11">ı</span><span class="t11">n çaresine bakars</span><span class="t11">ı</span><span class="t11">n. Ama Armansky endi</span><span class="t11">ş</span><span class="t11">elendi.</span></p>

  <p>Lisbeth ilk defa gülümseyince, Palmgren rahatladı. Her zamanki çarpık gülümsemesiydi. Lisbeth'i dikkatle inceledi, belleğindeki kızla karşılaştırdı. Değişmişti. Daha düzgün, temiz görünüyordu ve eskisinden daha iyi giyinmişti. Dudağındaki halkayı çıkarmıştı... hmm... boynundaki eşekarısı dövmesini de sildirmişti. Büyümüş görünüyordu. Haftalardır ilk kez güldü, Öksürük nöbetine kapılmış gibi gülüyordu.</p>

  <p>Lisbeth'in gülümsemesi de genişledi, yüreğinde uzun zamandır hissetmediği bir sıcaklık hissetti.</p>

  <p>İyi yapmışsın." <span class="t11">İ</span><span class="t11">yi yapm</span><span class="t11">ı</span><span class="t11">ş</span><span class="t11">s</span><span class="t11">ı</span><span class="t11">n.</span> Kıyafetini işaret etti. Lisbeth başını salladı.</p>

  <p>"İyiyim."</p>

  <p>"Yen vasi nas?" <span class="t11">Yeni vasin nas</span><span class="t11">ı</span><span class="t11">l?</span></p>

  <p>Palmgren Lisbeth'in yüzünün karardığını gördü. Dudaklarının inceldiğini.</p>

  <p>"Sorun yok... İdare ediyoruz."</p>

  <p>Palmgren'in yüzünde bir soru işareti belirdi. Lisbeth etrafına şöyle bir bakındıktan sonra konuyu değiştirdi.</p>

  <p>"Ne kadardır buradasın?"</p>

  <p>Palmgren felç geçirdikten sonra doğru dürüst konuşamıyor, hareketlerini iyi koordine edemiyordu ama zihni apaçıktı. Lisbeth'in sesinden bir şeylerin ters gittiğini anladı. Lisbeth, her zaman açık yürekli değildiyse bile, kendisine hiç yalan söylememişti. Cevap vermek istemediğinde konuyu değiştirirdi. Yeni vasisiyle bir sorun olduğu apaçıktı. Bu da Palmgren'i hiç şaşırtmadı.</p>

  <p>Palmgren birden derin bir pişmanlık hissetti. Kaç kez meslektaşı Nils Bjurman'ı arayıp Salander'i sormayı düşünmüş, her seferinde ihmal etmişti! Ayrıca daha gücü yerindeyken mahkemenin verdiği gayri mümeyyiz kararını niçin kaldırtmamıştı ki? Aslında bunun nedenini biliyordu: Büyük bir bencillikle ilişkisi hep sürsün istemişti. Bu sorunlu kızı hep sevmiş, kendi olmayan çocuğu yerine koymuş, ilişkilerini sürdürebilmek için bir neden yaratmak istemişti. Artık tuvalet kâğıdını bile açmaktan acizken, bunları düşünmek çok ağır bir yüktü. Lisbeth ona değil, o Lisbeth'e ihanet etmişti. <span class="t11">Ama o her</span> <span class="t11">ş</span><span class="t11">eyin üstesinden geli...</span> <span class="t11">Ş</span><span class="t11">imdiye kadar kar</span><span class="t11">ş</span><span class="t11">ı</span><span class="t11">la</span><span class="t11">ş</span><span class="t11">t</span><span class="t11">ığı</span><span class="t11">m en yetenekli insan.</span></p>

  <p>"Bölg."</p>

  <p>"Anlayamadım."</p>

  <p>"Bölg mahkme."</p>

  <p>"Bölge mahkemesi mi? Ne demek istiyorsun?"</p>

  <p>"Sen... hakda gayymm... kallmm."</p>

  <p>Palmgren kelimeleri bir türlü çıkaramıyor, çaresizlikle kıvranıyordu. Lisbeth kolunu tutup dostça sıktı.</p>

  <p>"Holger... benim için endişelenme. Yakında gayri mümeyyiz kararının kaldırılması için başvuru yapmayı planlıyorum. Lütfen artık endişelenme. Belki senden yardım isteyebilirim. Tamam mı? Gerekirse benim avukatım olur musun?"</p>

  <p>Palmgren evet anlamında başını salladı.</p>

  <p>"Ben... çok yaşşll." Bir parmağını büküp, tekerlekli sandalyenin kenarına vurdu. "Apt... bi... mooruk."</p>

  <p>"Evet, böyle düşündüğün için aptal bir moruksun. Benim bir avukata ihtiyacım var. Seni istiyorum. Mahkemede görüş bildiremeyebilirsin. Ama zamam gelince bana yol gösterirsin. Tamam mı?"</p>

  <p>Palmgren, başını sallayarak tamam dedi.</p>

  <p>"İşşş."</p>

  <p>"Anlayamadım."</p>

  <p>"Nerr... çalş sun? Arm sky değl." <span class="t11">Nerede çal</span><span class="t11">ı</span><span class="t11">ş</span><span class="t11">ı</span><span class="t11">yorsun? Armansky'nin yan</span><span class="t11">ı</span><span class="t11">nda de</span><span class="t11">ğ</span><span class="t11">ilmi</span><span class="t11">ş</span><span class="t11">sin.</span></p>

  <p>Lisbeth bir süre tereddüt etti. Geçimini nasıl sağladığını anlatmanın bir yolunu bulamadı. Zor bir konuydu.</p>

  <p>"Holger, artık Armansky'yle çalışmıyorum. Onunla çalışmam gerekmiyor. Geçinebilecek kadar param var."</p>

  <p>Palmgren'in kaşları çatıldı.</p>

  <p>"Bugünden sonra seni sık sık ziyaret edeceğim. Seni her şeyden haberdar edeceğim... Benim için endişelenme. Şimdi başka bir şey yapmak istiyorum."</p>

  <p>Eğildi, çantasından bir satranç takımı çıkarıp masanın üzerine koydu.</p>

  <p>"İki yıldır seninle yenişemedik."</p>

  <p>Palmgren pes etti. Belli ki bu kız bir şeyler tezgâhlıyordu, anlatmaya da niyeti yoktu. Çünkü Palmgren'in itiraz edeceğinden emindi. Ama Palmgren de, Lisbeth ne yarsa yapsın, yasalara değil ama ilahi adalete sadık kalacağından emindi. Onu tanıyan birçoklarından farklı olarak, Lisbeth'in ahlakından hiç kuşkusu yoktu. Tek sorun Lisbeth'in ahlak anlayışının yasalarla her zaman uyumlu olmamasıydı.</p>

  <p>Salander satranç taşlarını dizmeye başladığında, Palmgren bunun kendi satranç takımı olduğunu fark edip şok geçirdi. <span class="t11">Felç geçirdi</span><span class="t11">ğ</span><span class="t11">imde evden ödünç alm</span><span class="t11">ı</span><span class="t11">ş</span><span class="t11">t</span><span class="t11">ı</span><span class="t11">r. An</span><span class="t11">ı</span> <span class="t11">niyetine?</span> Lisbeth ona beyaz taşları verdi. Palmgren çocuklar gibi şendi.</p>

  <p>&nbsp;</p>

  <p class="p10"><span class="t13">L</span>isbeth Salander Palmgren'in yanında iki saat kaldı. Hemşire gelip öğleden sonraki fizik tedavi seansının başlayacağım haber verene kadar Palmgren'i üç kez mat etmişti. Salander taşları topladı, plastik satranç altlığını katladı.</p>

  <p>"Ne tür bir fizik tedavi yapılıyor, bana anlatabilir misiniz?" diye sordu Lisbeth.</p>

  <p>"Güç kazanma ve koordinasyon çalışmaları. Giderek daha ilerliyoruz, değil mi?"</p>

  <p>Palmgren azimle başını salladı.</p>

  <p>"Şimdiden birkaç adım atabiliyorsun. Yaz geldiğinde artık tek başına parkta yürüyebileceksin. Kızın mı?"</p>

  <p>Salander ve Palmgren göz göze geldiler.</p>

  <p>"Manv kzm." <span class="t11">Manevi k</span><span class="t11">ı</span><span class="t11">z</span><span class="t11">ı</span><span class="t11">m.</span></p>

  <p>"Ziyarete gelmeniz ne güzel." <span class="t11">Bu zamana kadar hangi cehennemdeydiniz?</span></p>

  <p>Lisbeth kadının sesindeki imayı anlamazlıktan geldi. Eğilip Palmgren'i yanağından öptü.</p>

  <p>"Cuma günü tekrar geleceğim," dedi.</p>

  <p>Palmgren tekerlekli sandalyesinden bin bir zahmetle kalktı. Lisbeth onunla asansöre kadar yürüdü. Asansör kapıları kapanır kapanmaz girişteki danışma masasına yöneldi. Başhekimi sordu, Dr. A. Sivarnandan'ı koridorun sonundaki ofisinde buldu. Kendini Palmgren'in manevi kızı diye tanıttı.</p>

  <p>"Durumu nasıl? Düzelme ihtimali var mı?"</p>

  <p>Dr. Sivarnandan, Palmgren'in dosyasını açtı, giriş kısmını okumaya başladı. Cildinde su çiçeği geçirmiş gibi oyuklar vardı, tuhaf, ince bir bıyık bırakmıştı. Sonunda başını kaldırdı. Belirgin Fin aksanıyla konuşması Salander'i şaşırttı.</p>

  <p>"Burada Bay Palmgren'in kızı ya da manevi kızına dair hiçbir not yok. Kayıtlara göre, en yakın akrabası Jämtland'da yaşayan, 86 yaşındaki kuzeni."</p>

  <p>"On üç yaşımdan beri benim elimden tutup felç geçirene kadar da bırakmadı. Felç geçirdiğinde ben yirmi dört yaşındaydım."</p>

  <p>Ceketinin iç cebinden bir kalem çıkararak doktor A. Sivarnandan'in masasının üzerine attı.</p>

  <p>"Benim adım Lisbeth Salander. Bu adı dosyasına yazın. Bu dünyadaki en yakın akrabası benim."</p>

  <p>"Olabilir," dedi Doktor Sivarnandan hiç istifini bozmadan. "Madem bu kadar yakınıydınız, bize bunu bildirmek için niçin bu kadar beklediniz? Bildiğim kadarıyla sadece bir kişi tarafından birkaç kez ziyaret edildi, sağlığı kötüye giderse ya da ölürse ona bildirilecek."</p>

  <p>"Bu kişi Dragan Armansky, değil mi?"</p>

  <p>Dr. Sivarnandan dudaklarını büzerek düşündü.</p>

  <p>"Bu doğru. Onu tanıyor musunuz?"</p>

  <p>"Ona telefon ederek benim kim olduğumu sorabilirsiniz."</p>

  <p>"Buna gerek yok. Size inanıyorum. Bana içeride iki saat satranç oynadığınızı söylediler. Yine de ondan izin almadan sağlığı hakkında sizinle konuşamam."</p>

  <p>"O inatçı keçiden izin alamazsınız. Bana yük olacağını sandığından ve hâlâ kendini benden sorumlu hissettiğinden bunu yapmaz. Bu böyle. Tam iki yıldır onu öldü sanıyordum. Daha dün yaşadığını öğrendim. Eğer önceden bilseydim... Açıklaması zor ama hastalığının gelişimini, iyileşebilip iyileşemeyeceğini öğrenmek istiyorum."</p>

  <p>Dr. Sivarnandan kalemi aldı, Salander'in ismini dikkatle dosyaya kaydetti. Salander'in kimlik numarasıyla telefon numarasını da yazdı.</p>

  <p>"Tamam, şimdi resmen manevi kızısınız. Bu kurallara uygun bir kayıt değil ama, geçen yılbaşında bay Armansky'nin ziyaretinden beri ilk kez siz uğruyorsunuz. Gördüğünüz gibi konuşma ve hareket koordinasyonunda güçlük çekiyor. Felç geçirdi."</p>

  <p>"Biliyorum, ambulansı çağıran bendim zaten."</p>

  <p>"Ah, o zaman üç ay boyunca yoğun bakımda kaldığını biliyorsunuzdur. Uzun süre bilinci yerinde değildi. Çoğu hasta bu tür bir komadan kurtulamaz, tabii birkaç iyi örnek de var. Demek ki ölmeye hazır değilmiş. Önce, erken bunama problemi olan, uzun dönemli bakıma muhtaç hastaların kaldığı bölüme alınmış. Bazı iyileşme belirtileri gösterince de, dokuz ay önce, rehabilitasyon için buraya getirilmiş."</p>

  <p>"Geleceği nasıl görünüyor?"</p>

  <p>Dr. Sivarnandan ellerini iki yana açtı.</p>

  <p>"Kristal küreniz varsa ona sorun. Doğru cevap: Hiçbir fikrim yok. Bu gece bir beyin kanaması geçirip ölebilir. Ya da yirmi yıl daha gayet normal bir yaşam sürdürebilir. Bunu bilmenin yolu yok. Ne derler? Tanrı bilir."</p>

  <p>"Peki bir yirmi yıl daha yaşayacak olursa?"</p>

  <p>"Zahmetli bir rehabilitasyon süresi geçiriyor, yalnızca birkaç aydır bir iyileşme var. Altı ay önce kendi başına yiyemiyordu. Bir ay Önce iskemlesinden kalkamıyordu. Belki de bunun nedeni uzun süredir yattığından kaslarının zayıflamasıdır. Şimdi en azından kısa mesafeleri kendi başına yürüyebiliyor."</p>

  <p>"Daha iyiye gidebilir mi?"</p>

  <p>"Evet. Hatta çok daha iyiye. Başlangıç zordu ama şimdi her gün ilerleme kaydediyor. Hayatının iki yılını kaybetti. Umarım birkaç aya kadar, yaz geldiğinde, parkta yürüyebilir."</p>

  <p>"Konuşması?"</p>

  <p>"Konuşma merkezi de hareket merkezi gibi sorunlu. Uzun süre ümitsiz durumdaydı. Bedenini kontrol edebilmeyi öğrenmesi ve konuşmaya çalışması için onu çok zorladık. Bazen doğru kelimeleri bulamıyor ve yeniden öğrenmek zorunda kalıyor. Bu bir çocuğa öğretmeye benzemiyor. Kelimelerin manasını biliyor ama ses olarak biçimlendiremiyor. Birkaç aya kadar konuşması da ilerleyecektir. Aynı şey hareket becerisi için de geçerli. Dokuz ay önce sağını solunu bilmiyor, asansörde aşağıyı yukarıyı ayırt edemiyordu."</p>

  <p>Salander düşünceli bir ifadeyle başını salladı. Hintliye benzeyen, Fin aksanlı Dr. A. Sivarnandan'ı sevmişti.</p>

  <p>"İsminizdeki 'A' nedir?" diye sordu.</p>

  <p>Sivarnandan eğlenceli bir bakış attı Lisbeth'e.</p>

  <p>"Anders."</p>

  <p>"Anders mi?"</p>

  <p>"Sri Lanka'da doğmuşum. Abo'da yaşayan bir çift beni evlat edindiğinde üç aylıkmışım."</p>

  <p>"Tamam. Anders, ben nasıl yardım edebilirim?"</p>

  <p>"Onu ziyaret edin. Zihnini uyarın."</p>

  <p>"Her gün gelebilirim."</p>

  <p>"Her gün gelmenizi istemem. Sizden hoşlanıyorsa gelişlerinizi beklemesi daha iyi, her gün birlikte oturup karşılıklı sıkılmanızdan daha etkili."</p>

  <p>"Herhangi bir özel bakım iyileşmesini hızlandırabilir mi? Neye mal olursa, karşılamaya hazırım."</p>

  <p>Doktor, Lisbeth'e gülümsedi.</p>

  <p>"Korkarım özel bakım sadece biziz. Tabii daha çok, daha iyi imkânlarımız olsun isterdim, bizim de bütçemizde kısıntıya gidiyorlar. Ama sizi temin ederim, ona gerçekten çok iyi bakılıyor."</p>

  <p>"Peki, diyelim ki, bütçe kısıntılarınız olmasaydı ona başka ne tür hizmetler sunabilirdiniz?"</p>

  <p>"Holmer Palmgren gibi bir hasta için en ideali, bütün gün onunla ilgilenecek özel birini görevlendirmek. Ama İsveç'te bu tür şeyler artık hayal."</p>

  <p>"Birini işe alın."</p>

  <p>"Efendim?"</p>

  <p>"Ona özel bir çalıştırıcı ayarlayın. Bulabileceğinizin en iyisini bulun. Lütfen hemen yarın yapın bunu. Tüm teknik ekipmanları da verin. Bu hafta sonundan itibaren ona ödeyeceğiniz maaşı ve gerekli malzemelerin parasını size vereceğim."</p>

  <p>"Şaka mı yapıyorsun?"</p>

  <p>Lisbeth o sert, haşin bakışlarını Dr. Sivarnandan'in gözlerine dikti.</p>

  <p>&nbsp;</p>

  <p class="p10"><span class="t13">M</span>ia Bergman, Fiat'inı Gamla Stan metrosunun yakınlarına park etti. Dag Svensson kapıyı açıp onun yanına oturdu. Mia bir belediye otobüsünün arkasından çıkmaya çalışırken, Dag eğilip onu yanağından öptü. "Merhaba," dedi Mia. "Pek ciddi görünüyorsun? Bir şey mi oldu?"</p>

  <p>Dag iç çekerek emniyet kemerini bağladı.</p>

  <p>"Hayır, sadece dosyayla ilgili küçük bir sorun."</p>

  <p>"Nasıl yani?"</p>

  <p>"Teslim süresine bir ay kaldı. Planladığım yirmi iki görüşmeden yalnızca dokuzunu yapabildim. SÄPO'dan Björckl'e başım belada. Adi herif bir hastalık izni almış, telefonlarıma da cevap vermiyor."</p>

  <p>"Hastanede mi?"</p>

  <p>"Bilmiyorum. Hiç SÄPO'dan bilgi almayı denedin mi? Orada çalıştığını bile söylemiyorlar."</p>

  <p>"Ailesini denedin mi?"</p>

  <p>"Anne babası ölmüş, hiç evlenmemiş, bir erkek kardeşi var, o da İspanya'da yaşıyor. Ona nasıl ulaşacağımı bilemiyorum."</p>

  <p>Slussen'i geçip, Nynäsvgen'deki tünele doğru yöneldiklerinde, Mia göz ucuyla erkek arkadaşına baktı.</p>

  <p>"En kötü durumda, Björckl'e ilgili bölümü dosyadan çıkarırız. Blomkvist, adamları afişe etmeden önce, onlara bir savunma fırsatı vermemizde ısrar ediyor."</p>

  <p>"Fahişelerin peşinden koşuşturan bir SÄPO elemanını kaçırırsak yazık olur. Ne yapmayı düşünüyorsun?"</p>

  <p>"Çare yok, adamı bulacağız. Sen nasılsın? Gergin misin?"</p>

  <p>Parmağını hafifçe ona dokundurdu.</p>

  <p>"Hayır, aslında sinirli değilim. Gelecek ay tezimi savunup doktoramı tamamlayacağım. Son derece sakinim."</p>

  <p>"Zaten niçin gergin olasın ki? Konuyu ezbere biliyorsun."</p>

  <p>"Arkaya bak."</p>

  <p>Dag döndü, arka koltuğun üzerinde üstü açık bir kutu gördü.</p>

  <p>"Mia... bastırmışsın bile!" dedi sevinçle. Tezin bir kopyasını kutudan çıkarıp baktı.</p>

  <p>&nbsp;</p>

  <p><span class="t11">Rusya'dan Sevgilerle:</span></p>

  <p><span class="t11">Kad</span><span class="t11">ı</span><span class="t11">n Ticareti, Organize Suçlar ve Kar</span><span class="t11">ş</span><span class="t11">ı</span> <span class="t11">Önlemler.</span></p>

  <p><span class="t11">Yazan: Mia Bergman.</span></p>

  <p>&nbsp;</p>

  <p>"Ben gelecek haftadan önce bitmez diyordum. Vay be... Bir şişe şarapla bunu ıslatmalıyız. Tebrikler, Doktor!"</p>

  <p>Eğilip Mia'yı öptü.</p>

  <p>"Sakin ol, doktor olmama daha üç hafta var. Ayrıca pençelerini benden uzak tut da bir kaza yapmayayım."</p>

  <p>Bir süre güldükten sonra Dag tekrar ciddileşti.</p>

  <p>"Kedersiz neşe olmaz derler... Bir yıl önce Irina P. isimli bir kızla görüşmüştün ya."</p>

  <p>"Irina P. yirmi iki yaşında, St Petersburg'dan. Buraya ilk kez 1999'da gelmişti. Sonra birkaç tur daha yaptı. Ee, ne olmuş?"</p>

  <p>"Bugün Gullbrandsen'le buluştum. Södertälje'deki korsan genelev soruşturmasım yürüten polis. Hani gazeteler Södertälje kanalında bir genç kız cesedi bulunduğunu yazmıştı. O, Irina P.'ymiş."</p>

  <p>Skanstull'u geçene kadar ikisi de konuşmadılar.</p>

  <p>"Tezimde ondan bahsettim," dedi Mia Bergman hüzünlü bir sesle. "Tamara takma adıyla."</p>

  <p>Dag, tezin sayfalarını karıştırarak, Tamara'nın anlatıldığı sayfaları buldu. Gullmarsplan'dan Globen'e gidene kadar, Mia'nın kızla yaptığı röportajı okudu.</p>

  <p>"Buraya Anton dediğin biri tarafından getirilmiş."</p>

  <p>"Gerçek adlarını kullanamam. Tezimi sunarken bu konuda eleştiri alacağım yönünde beni uyardılar ama kızların da gerçek adlarını kullanamam. Onları celladın kucağına atmak olur bu. Hangi kızlarla görüştüğümü anlamasınlar diye, müşterilerin de gerçek adlarını yazmadım. Saha çalışmalarındaki bütün adlar sahte, ayrıca görünümlerine dair karakteristik özellikleri yazmaktan da uzak durdum."</p>

  <p>"Kim bu Anton?"</p>

  <p>"Zala denilen bir adam. Gerçek kimliğine ulaşamadım Polonyalı ya da Yugoslav. Sanırım Zala da takma bir isim. Irina'yla dört ya da beş kez görüştüm ama onun ismini en son buluşmamızda telaffuz etti. Hayatına çeki düzen verip bu işten kurtulmak istiyordu ama bu adamdan ödü patlıyordu."</p>

  <p>"Ben bu... Zala ismini bir hafta önce duydum sanırım."</p>

  <p>"Nerede?"</p>

  <p>"Şu Sandström denilen adamla bir görüşme yapmıştım. Fahişe meraklısı bir gazeteci. Tam bir hergele."</p>

  <p>"Nasıl yani?"</p>

  <p>"Gerçek bir gazeteci değil. Çeşitli şirketler adına reklam gazeteleri çıkarır. Hani o kızla ilgili hastalıklı tecavüz fantezileri vardı... "</p>

  <p>"Biliyorum, kızla ben görüştüm."</p>

  <p>"Peki, onun, Kamu Sağlığı Enstitüsü için bulaşıcı cinsel hastalıklarla ilgili bilgilendirici bir broşür de hazırladığını biliyor muydun?"</p>

  <p>"Bak bunu bilmiyordum işte."</p>

  <p>"Geçen hafta görüştük. Belgeleri önüne koyup, tecavüz fantezilerini gerçekleştirmek için neden doğudan gelen genç kızların peşinden koştuğunu sorduğumda feleği şaştı. Az çok bir cevap alabildim."</p>

  <p>"Öyle mi?"</p>

  <p>"Seks müşteriliği onu seks mafyasının kucağına itmiş. Tanıdığı mafya üyelerini sayarken Zala'nın adı da geçti. Onun hakkında özel bir şey demedi. Ama pek alışıldık bir isim değil."</p>

  <p>Mia Bergman gözucuyla Dag'a baktı.</p>

  <p>"Sen kim olduğunu biliyor musun?"</p>

  <p>"Hayır. Gerçekte kim, hiçbir iz bulamadım. Arada bir adı geçiyordu. Yalnız dediğim gibi kızların ondan ödleri kopuyor. Sanki adı ağızlarını yakıyormuş gibi, hakkında konuşmaktan kaçınıyorlar."</p>

  <p>&nbsp;</p>
</body>
</html>
