<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>&nbsp;</p>

  <h3 class="h31"><a id="ncx4811"></a><a id="a77"></a>24. BÖLÜM</h3>

  <p class="p11"><span class="t14">5 N</span><span class="t14">İ</span><span class="t14">SAN, SALI</span></p>

  <p class="p10"><span class="t13">K</span>ırk yedi yaşındaki serbest gazeteci Per-Åke Sandström, Solna'daki evine gece yarısını biraz geçe geldi. Biraz çakırkeyifti, son günlerde yakasını bırakmayan panik duygusundan midesine kramplar giriyordu. Bütün gün hiçbir şey yapmadan, umutsuzca dolaşmıştı. Kısaca, Per-Åke Sandström korkuyordu.</p>

  <p>Dag Svensson öldürüleli iki hafta olmuştu. Sandström o gece televizyon haberlerini şaşkınlıkla izlemişti. Hem rahatlamış, hem de umuda kapılmıştı. Svensson öldüğüne göre, içinde kendi adının da ifşa edileceği, kadın ticareti hakkındaki kitabı artık tarihe karışacak demekti. <span class="t11">Bir orospu yüzünden kodesi boylayacakt</span><span class="t11">ı</span><span class="t11">m.</span></p>

  <p>Dag Svensson'dan nefret ediyordu. Ona ricalar etmiş, yalvarmış, domuz herife yağ çekmişti.</p>

  <p>Cinayetin işlendiği günün sabahı, yaşadığı coşku nedeniyle sağlıklı düşünememiş, ancak bir sonraki gün aklı başına gelmişti. Polis, kendisinin pedofil bir tecavüzcü diye ifşa edildiği Dag Svensson'un kitabını bulup, küçük kaçamaklarını kurcalamaya başlayacaktı. <span class="t11">Tanr</span><span class="t11">ı</span><span class="t11">m...</span> Cinayet zanlısı bile olabilirdi.</p>

  <p>Paniği, ancak gazete afişlerinde Salander'in yüzünü görünce yatışmıştı. <span class="t11">Bu Salander denilen kar</span><span class="t11">ı</span> <span class="t11">da kim?</span> Daha önce bu ismi hiç duymamıştı. Polis onu baş zanlı ilan etmişti, soruşturmayı yürüten savcı cinayetlerin yakında çözüleceğini söylüyordu. Belki de hiç kimse onunla ilgilenmeyecekti. Ama kendi tecrübelerinden, gazetecilerin not ve belgelerini sakladıklarını bilirdi. <span class="t11">Millennium. Ününü hak etmeyen, pislik bir dergi. Onlar da di</span><span class="t11">ğ</span><span class="t11">erleri gibi. Her</span> <span class="t11">ş</span><span class="t11">eye burunlar</span><span class="t11">ı</span><span class="t11">n</span><span class="t11">ı</span> <span class="t11">sokarlar, s</span><span class="t11">ı</span><span class="t11">zlan</span><span class="t11">ı</span><span class="t11">rlar ve insanlara zarar verirler.</span></p>

  <p>Şu lanet kitapta ne kadar mesafe almışlar bilmiyordu. Ne bildiklerini bilmiyordu. Kime sorabilirdi ki? Kendini boşlukta hissediyordu.</p>

  <p>Cinayetlerden sonraki ilk hafta panikle sarhoşluk arasında gidip gelmişti. Görünüşe göre, polis onu aramıyordu. Eğer şanslıysa paçayı kurtarırdı, ama eğer değilse, hayatı mahvolurdu.</p>

  <p>Kapısının kilidine anahtarını sokup çevirdi. Kapı açıldığında bir hışırtı duydu, daha arkasına dönemeden sırtında bir acı hissetti.</p>

  <p>&nbsp;</p>

  <p class="p10"><span class="t13">G</span>unnar Björck telefonu çaldığında henüz yatmamıştı. Üzerinde pijaması ve sabahlığıyla ışıkları yakmadan mutfakta oturmuş, içine saplandığı çıkmazı düşünüyordu. Uzun kariyeri boyunca, böyle boktan bir durumla hiç karşılaşmamıştı.</p>

  <p>Önce telefonu açmamayı düşündü. Göz ucuyla saatine baktı, on ikiyi geçiyordu. Ama telefon çalmaya devam etti. Onuncu sinyalden sonra dayanamayıp açtı.</p>

  <p>"Ben Mikael Blomkvist," dedi telefondaki ses.</p>

  <p><span class="t11">Pu</span><span class="t11">ş</span><span class="t11">t.</span></p>

  <p>"Gece yarısını geçti, uyumuştum."</p>

  <p>"Üzgünüm. Ama söyleyeceklerim ilgini çekebilir diye düşündüm."</p>

  <p>"Ne istiyorsun?"</p>

  <p>"Yarın sabah saat onda, Dag Svensson ile Mia Bergman cinayetlerinin perde arkası hakkında bir basın konferansı vereceğim."</p>

  <p>Björck yutkundu.</p>

  <p>"Dag Svensson'un kitabında anlattığı, seks ticaretiyle ilgili ayrıntılardan bahsedeceğim. Müşterilerden bir tek senin adını vereceğim."</p>

  <p>"Bana biraz zaman tanıyacağına söz vermiştin... "</p>

  <p>Björck, kendi sesindeki paniği sezerek sustu.</p>

  <p>"Kaç gün oldu? Tatilden sonra beni arayacaktın. Yarın salı. Ya şimdi anlatmaya başlarsın ya da yarın sabah basın konferansı düzenlerim."</p>

  <p>"Basın konferansı düzenlersen, Zala hakkında bir bok öğrenemezsin."</p>

  <p>"Olabilir, ama hiç değilse sadece benim sorunum olmaktan çıkar. Sen de benim yerime, soruşturma ekibiyle konuşmak zorunda kalırsın. Ve tabii bütün basınla."</p>

  <p>Pazarlık edilecek bir durum değildi.</p>

  <p>Björck Blomkvist'le buluşma konusunda anlaştı. Ama bu buluşmayı, çarşamba gününe ertelemeyi de başarmıştı. Kısa bir süreydi. Ama yapacak bir şey de yoktu.</p>

  <p>Artık inceldiği yerden kopacaktı.</p>

  <p>&nbsp;</p>

  <p class="p10"><span class="t13">S</span>andström kendine geldiğinde, oturma odasında yerde yatıyordu. Ne kadar zamandır baygın kaldığını bilmiyordu. Bütün bedeni ağrıyor, hareket edemiyordu. Ancak bir süre sonra, ellerinin bir bantla arkadan bağlandığını fark etti. Ayakları da bantla sımsıkı sarılmıştı. Ağzına bir bant yapıştırılmıştı. Odadaki ışıklar açık, jaluziler kapalıydı. Neler olduğunu anlayacak durumda değildi.</p>

  <p>Çalışma odasından sesler geliyordu. Uzandığı yerden açılıp kapanan çekmecelerin sesini duyuyordu. <span class="t11">H</span><span class="t11">ı</span><span class="t11">rs</span><span class="t11">ı</span><span class="t11">z m</span><span class="t11">ı</span><span class="t11">?</span> Kâğıt hışırtılarına kulak kesildi, biri çekmecelerini karıştırıyordu.</p>

  <p>Arkasında ayak sesleri duyana kadar vakit geçmek bilmemişti. Kafasını biraz döndürebildi ama kimseyi göremedi. Sakin olmaya çalıştı.</p>

  <p>Birden başından, ilmik yapılmış kalın bir halat geçirildi. Boynuna doğru çekilip ilmiği sıkıldı. Korkudan neredeyse altına ediyordu. Yukarı baktı, halatın ucu, tavandaki avizenin asıldığı bir çengelden geçirilmişti. Sonunda düşmanı görüş alanına girdi. İlk önce iki küçük, siyah bot gördü.</p>

  <p>Kendini ne beklediğini bilemiyordu, ama bakışlarını yukarı çevirdiğine az daha küçük dilini yutuyordu. Paskalya tatilinden beri, pasaport fotoğrafı gazete afişlerini süsleyen manyak psikopatla karşı karşıya olduğunu anlaması biraz zaman aldı. Kısa siyah saçlarıyla pasaporttaki fotoğraftan farklıydı. Baştan aşağı siyahlar giyinmişti. Kot pantolon, karın hizasında pamuklu bir ceket, tişört ve siyah eldivenler.</p>

  <p>Ama Per-Åke Sandström'ü en çok korkutan kızın yüzüydü. Boyalıydı; siyah ruj, siyah sürme ve kabaca çekilmiş, yeşil-siyah göz farı. Yüzünün geri kalanını beyaza boyamıştı. Sol kulağının üst tarafından alnına uzanan, burnunu boydan boya geçip, çenesinin sağına kadar inen, kırmızı boyayla çizilmiş bir çizgi vardı.</p>

  <p>Grotesk bir maskeydi bu. Tam bir kaçık gibi görünüyordu.</p>

  <p>Aklı hâlâ direniyordu Sandström'ün. Bu gerçek olamazdı.</p>

  <p>Salander halatın ucunu tutup çekti. İlmik boynuna iyice otururken, birkaç saniye nefes alamadı Sandström. Çabalayarak ayakları üzerine doğrulmaya çalıştı. Kız bir makaradan geçirdiği halatı, fazla zorlanmadan çekerek ayaklarının üzerine dikilmesine yardım etti. Sonra halatın ucunu radyatör borusuna birkaç kez dolayıp bir balıkçı düğümü attı.</p>

  <p>Sonra gözden kayboldu. Yaklaşık on beş dakika sonra geri geldi. Bir sandalye çekip tam karşısına oturdu. Sandström kızın boyalı yüzüne bakmamaya çalışıyordu ama elinde değildi. Oturma odasındaki masanın üstüne bir tabanca koymuştu. <span class="t11">Benim tabancam. Giysi dolab</span><span class="t11">ı</span><span class="t11">ndaki ayakkab</span><span class="t11">ı</span> <span class="t11">kutusundayd</span><span class="t11">ı</span><span class="t11">.</span> Colt 1911 Government. Yıllar önce sırf iş olsun diye bir arkadaşından aldığı, ruhsatsız bir silahtı. Ama şimdiye kadar bu silahla tek bir mermi atmamıştı. Kız şarjörü doldurduktan sonra yuvasına takıp namlusuna mermi sürdü. Sandström bayılmak üzereydi. Kızın gözlerine bakmak için kendini zorladı.</p>

  <p>"Erkeklerin cinsel sapıklıklarını belgeleme meraklarını anlamıyorum," dedi Salander, yumuşak ama buz gibi bir sesle.</p>

  <p>Alçak ve anlaşılır bir sesle konuşuyordu. Sandström'ün bilgisayarından indirdiği bir fotoğrafı havaya kaldırdı.</p>

  <p>"Sanırım bu Estonyalı Ines Hammujärvi. On yedi yaşında, Narva yakınlarındaki Riepalu köyünden. Onunla eğlenceli vakit geçirdin mi?"</p>

  <p>Cevap almak için sormamıştı. Sandström istese bile cevap veremezdi. Ağzı hâlâ bantlıydı Üstelik beyni bir cevap bulmaktan acizdi. <span class="t11">Bu foto</span><span class="t11">ğ</span><span class="t11">raf... Aman Tanr</span><span class="t11">ı</span><span class="t11">m. Foto</span><span class="t11">ğ</span><span class="t11">raflar</span><span class="t11">ı</span> <span class="t11">ne demeye saklad</span><span class="t11">ı</span><span class="t11">m ki?</span></p>

  <p>"Benim kim olduğumu biliyorsun değil mi? Başınla işaret et."</p>

  <p>Sandström başını salladı.</p>

  <p>"Sen sadist bir domuzsun, bir kusmuk, bir tecavüzcü."</p>

  <p>Sandström donmuş kalmıştı.</p>

  <p>"Başını salla."</p>

  <p>Başını salladı. Gözleri dolmuştu.</p>

  <p>"Şimdi seninle kuralları netleştirelim," dedi Salander. "Bana göre hemen gebertilmelisin. Ama bu geceyi çıkartabilirsin de, bana göre hava hoş. Anladın mı?"</p>

  <p>Başını salladı.</p>

  <p>"Herhâlde fark etmişsindir. Ben öldürmekten zevk alan kaçık bir kadınım, özellikle de erkekleri," dedi Salander, masa üzerindeki gazete yığınını göstererek.</p>

  <p>"Şimdi ağzından bandı çıkaracağım. Bağırmaya kalkarsan ya da sesini yükseltirsen külahları değişiriz."</p>

  <p>Elektrik tabancasını havaya kaldırdı.</p>

  <p>"Bu korkunç alet 75.000 volt elektrik veriyor. Ama şimdi bir kez kullanıp, yeniden yüklemediğimden artık 60.000 volta düşmüştür. Anlıyor musun?"</p>

  <p>Sandström kuşkuyla baktı.</p>

  <p>"Yani kaslarını devre dışı bırakır. Zaten artık sen bu aletin yabancısı sayılmazsın, ne de olsa kapıda tecrübe ettin."</p>

  <p>Salander ona gülümsedi.</p>

  <p>"Yani bu aleti bir daha kullanırsam, bacakların artık seni taşıyamaz, kendini asarak intihar etmiş olursun. Ben de bu evden çıkıp giderim, hepsi bu."</p>

  <p>Sandström başını salladı. <span class="t11">Aman Tanr</span><span class="t11">ı</span><span class="t11">m, bu k</span><span class="t11">ı</span><span class="t11">z gerçekten de manyak bir katil.</span> Yanaklarından gözyaşları süzülmeye başladı. Burnunu çekti.</p>

  <p>Salander ayağa kalkıp, ağzındaki bandı çıkardı. Yüzünü Sandström'ün yüzüne iyice yaklaştırmıştı.</p>

  <p>"Sus," dedi Salander. "Tek kelime yok. Ben izin vermeden konuşursan, seni kızartırım."</p>

  <p>Burnunu çekmesi bitene kadar bekledi.</p>

  <p>"Bu gece hayatta kalmak için tek bir şansın var. Yalnızca bir şans, iki değil. Sana bazı sorular soracağım. Eğer bunların cevaplarını bilirsen, yaşamana izin veririm. Anladın mı?"</p>

  <p>Sandström başını salladı.</p>

  <p>"Tek bir soruyu bile cevaplamazsan, geberirsin. Anladın mı?"</p>

  <p>Başını salladı.</p>

  <p>"Eğer yalan söyler ya da kıvırmaya kalkarsan, öteki dünyayı boylarsın. Seninle pazarlık edecek değilim. İkinci bir şans vermem. Ya sorularıma hemen cevap verirsin ya da ölürsün. Bu kadar basit."</p>

  <p>Sandström başını salladı. Kızın dediğini yapacağını biliyordu. Başka şansı yoktu.</p>

  <p>"Lütfen," dedi. "Ölmek istemiyorum... "</p>

  <p>Salander ciddi bir ifadeyle süzdü onu.</p>

  <p>"Bu sana kalmış. Ama bak, izinsiz konuşarak ilk kuralımı bozdun bile."</p>

  <p>Sandström dudaklarını kenetledi. <span class="t11">Tanr</span><span class="t11">ı</span><span class="t11">m, bu k</span><span class="t11">ı</span><span class="t11">z z</span><span class="t11">ı</span><span class="t11">r deli.</span></p>

  <p>&nbsp;</p>

  <p class="p10"><span class="t13">B</span>lomkvist yılgın ve huzursuzdu, ne yapacağını bilemiyordu. Sonunda ceketini ve atkısını alıp dışarı çıktı. Södra İstasyonu'na doğru öylesine yürümeye başladı. Bofillsbåge'nin önünden geçip Götgatan'daki <span class="t11">Millennium</span>'un ofisine geldi. Ofis sakin ve sessizdi. Işıkları açmadan filtre kahve makinesine kahve ve su koyarak pencerenin önüne dikildi, caddeye bakmaya başladı. Kafasında uçuşan düşünceleri toparlamaya çalışıyordu. Dag ile Mia'nın cinayet soruşturması parçalanmış bir mozaiğe benziyordu: Birleştirilebilen parçaların yanı sıra kayıp parçalar da vardı. Bu mozaiğin bir motifi olmalıydı, bunu hissedebiliyor ama gözünde canlandıramıyordu. Çok fazla parça eksikti.</p>

  <p>Kuşkuyla kıvranıyordu. O <span class="t11">ç</span><span class="t11">ı</span><span class="t11">lg</span><span class="t11">ı</span><span class="t11">n bir katil de</span><span class="t11">ğ</span><span class="t11">il</span> diye hatırlattı kendine. Arkadaşlarını ben öldürmedim, diye yazmıştı. Ona inanıyordu. Ama bu muammada bir yeri vardı, işte çözemediği buydu.</p>

  <p>Enskede'deki daireye adım attığından beri ileri sürdüğü tezi yeniden tarttı. Arkadaşlarının, Dag'in kadın ticaretini konu edinen kitabı yüzünden öldürüldüklerine inanıyordu. Ama bu tez, Bublanski'nin dediği gibi, Bjurman'ın neden öldürüldüğünü açıklamıyordu.</p>

  <p>Salander, kadın ticaretinin müşterilerini bir kenara bırakıp Zala'ya odaklanması gerektiğini yazmıştı. <span class="t11">Neden?</span> Bununla ne demek istiyordu? Lanet, sorunlu kadın! Niçin daha açık konuşmuyordu?</p>

  <p>Kahve makinesinden, üzerinde "Genç Sol" yazan bir fincana kahve koydu. Ofisin ortasındaki kanepeye oturdu. Ayaklarını kahve masasının üzerine uzatıp bir sigara yaktı.</p>

  <p>Björck, müşteriler listesindeydi. Bjurman, Salander'in vasisiydi. Bu iki adamın SÄPO'da çalışmaları bir tesadüf olamazdı. Ve polisin Salander hakkında yazdığı rapor kayıptı.</p>

  <p><span class="t11">Birden fazla cinayet sebebi olabilir miydi?</span></p>

  <p>Düşüncelerine başka bir boyut katmaya çalıştı.</p>

  <p><span class="t11">Ya cinayet sebebi Lisbeth Salander'se?</span></p>

  <p>Düşüncelerini ifade edebilecek sözcükleri bulmakta zorlanıyordu. Henüz bilinmeyen, üzerine hiç düşülmemiş bir şey vardı. Cinayet sebebi Salander olabilir derken, bununla ne anlatmak istediğini açıklayamıyordu. Sanki birden "işte bu" diyebileceği bir şeyin kıyısına gelmişti.</p>

  <p>Çok yorgundu. Kahveyi lavaboya döktü. Makineyi temizledi. Evine gidip, yatağa girdi. Uzandığı yerden, bir ucunu tuttuğu ipin onu nereye götürdüğünü düşündü, saatlerce ne demek istediğini anlamaya çalıştı.</p>

  <p>&nbsp;</p>

  <p class="p10"><span class="t13">S</span>alander bir sigara yaktı. Sandström'ün karşısındaki sandalyenin arkalığına sırtını yaslayarak, bacak bacak üstüne attı. Gözlerini adamın gözlerine dikti. Sandström daha önce hiç bu kadar delici bakışlarla karşılaşmamıştı. Ama kız hâlâ alçak sesle konuşuyordu.</p>

  <p>"Ocak 2003'te Ines Hammujärvi'yi iki kez Norsborg'daki apartmanda ziyaret ettin. O zaman henüz on altısındaydı. Ziyaret sebebin neydi?"</p>

  <p>Per-Åke Sandström nasıl cevap vereceğini bilemiyordu. Bu işlere nasıl bulaştığını, neden böyle... Kız elektrik tabancasını kaldırdı.</p>

  <p>"Ben... ben bilemiyorum. Onu istemiştim. Çok güzeldi."</p>

  <p>"Güzel mi?"</p>

  <p>"Evet. Çok güzeldi."</p>

  <p>"Ve onu yatağa bağlayıp tecavüz etmeye hakkın olduğunu düşündün."</p>

  <p>"Kabul etmişti. Yemin ederim. Kendi kabul etmişti."</p>

  <p>"Ona para ödedin mi?"</p>

  <p>Sandström dudaklarım ısırdı.</p>

  <p>"Hayır."</p>

  <p>"Niçin? O bir fahişeydi. Fahişelere para ödenir."</p>

  <p>"O şey... O bir hediyeydi."</p>

  <p><span class="t11">"Hediye mi?"</span> Sesinin tonu tehlikeli bir hal almıştı.</p>

  <p>"Birine yaptığım hizmet karşılığı sundular bana."</p>

  <p>"Per-Åke," dedi Lisbeth Salander, yumuşak bir ses tonuyla.</p>

  <p>"Sorularıma kaçamak cevaplar vermeyeceksin, değil mi?"</p>

  <p>"Yemin ediyorum. Ne sorarsan cevap vereceğim. Yalan söylemeyeceğim."</p>

  <p>"İyi. Ne tür bir hizmetti bu? Kime yapmıştın?"</p>

  <p>"Bir miktar anabolik steroidi gümrükten içeri sokmuştum. Estonya'ya röportaj yapmaya gitmiştim. Yanımda Harry Ranta diye biri vardı. Dönerken, arabanın bagajına koyduğum hapları içeri soktum. Harry dönüşte benimle gelmedi."</p>

  <p>"Harry Ranta'yla nasıl tanıştın?</p>

  <p>"Yıllardır tanırdım. 1980'li yıllardan beri. Öylesine arkadaşlık ediyorduk. Birlikte barlara takılırdık."</p>

  <p>"Ve bu Harry Ranta sana Ines Hammujärvi'yi sundu... hediye olarak?"</p>

  <p>"Evet... hayır, özür dilerim. Bu daha sonra Stockholm'de oldu. Kızı, Harry'nin kardeşi Atho Ranta sundu."</p>

  <p>"Yani, Atho Ranta bir gün kapını çaldı, Norsborg'a gidip Ines Hammujärvi'yi düzer misin diye mi sordu?"</p>

  <p>"Hayır... Ben... bir partideydik... Yemin ederim, neredeydi hatırlayamıyorum... "</p>

  <p>Birden titremeye başladı. Bacakları pes etmeye başlamıştı. Ayaklarındaki bantlarla dik durmakta zorlanıyordu.</p>

  <p>"Sakin ve akıllı cevap ver," dedi Salander. "Düşüncelerini toparlayabilirsin, bunun için seni asmam. Ama kıvırdığını hissedersem... küt!"</p>

  <p>Kaşlarını kaldıran Lisbeth birden meleksi bir görünüm kazandı. Grotesk bir maskenin arkasında meleksi bir insan.</p>

  <p>Per-Åke Sandström yutkundu. Ağzı kurumuştu, halat boğazını kesiyordu.</p>

  <p>"Nerede içtiğin önemli değil. Atho Ranta bu kızı sana nasıl sundu?.. "</p>

  <p>"Şey hakkında konuşuyorduk... biz... şey istediğimi söylemiştim... "</p>

  <p>Sandström ağlamaya başladı.</p>

  <p>"Orospularından birini istediğini söyledin."</p>

  <p>Sandström başını salladı.</p>

  <p>"Sarhoştum. O da, o kızın... gerektiğini... gerektiğini... "</p>

  <p>"Kıza ne gerekiyormuş?"</p>

  <p>"Kızın cezalandırılması gerektiğini söyledi. Onlara zorluk çıkarıyordu. İstediklerini yapmıyordu."</p>

  <p>"Ne yapmasını istiyordu?"</p>

  <p>"Fahişelik yapmasını. Onu bana sun... Sarhoştum. Ne yaptığımın farkında değildim... ben öyle olsa... affet beni." Burnunu çekti.</p>

  <p>"Af dileyeceğin kişi ben değilim. Neyse, sen de ona, Ines'i cezalandırmasına yardımcı olacağını söyledin. Ve kızın evine gittiniz."</p>

  <p>"Böyle olmadı."</p>

  <p>"Nasıl olduğunu anlat o zaman. Atho ile birlikte, Ines'in evine niye gittiniz?"</p>

  <p>Lisbeth, elektrik tabancasını dizinin üstünde dengelerken, Sandström tekrar titremeye başladı.</p>

  <p>"Ben kızı istediğimden gittim. Oradaydı, satılıktı. Ines, Harry Ranta'nın kız arkadaşlarından birinin yanında kalıyordu. Adını hatırlayamıyorum. Atho, Ines'i yatağa bağladı. Ben... ben onunla seks yaptım. Atho seyretti."</p>

  <p>"Hayır... Sen onunla seks falan yapmadın. Ona tecavüz ettin."</p>

  <p>Sandström bir şey demedi.</p>

  <p>"Öyle değil mi?"</p>

  <p>Başını salladı.</p>

  <p>"Ines ne dedi?"</p>

  <p>"Hiçbir şey?"</p>

  <p>"Karşı koymadı mı?"</p>

  <p>Başını hayır anlamında salladı.</p>

  <p>"Yani orta yaşlı bir pisliğin, kendisini bağlayıp tecavüz etmesinden hoşlandı."</p>

  <p>"Sarhoştu. Aldırmadı."</p>

  <p>Salander iç çekerek sustu.</p>

  <p>"Tamam. Sonra da Ines'i ziyaretlere devam ettin."</p>

  <p>"O öyleydi... Beni istiyordu."</p>

  <p>"Boş laf."</p>

  <p>Sandström ümitsizce Salander'e baktıktan sonra başını salladı.</p>

  <p>"Ben... ona tecavüz ettim. Harry ile Atho izin vermişlerdi. Onlar kızın... eğitilmesini istiyorlardı."</p>

  <p>"Onlara para ödedin mi?"</p>

  <p>Başını salladı.</p>

  <p>"Ne kadar?"</p>

  <p>"Arkadaş indirimi yaptılar. Kaçakçılık yapmalarına yardım ediyordum."</p>

  <p>"Ne kadar?"</p>

  <p>"Birkaç bin kron."</p>

  <p>"Ines'in bu fotoğrafı senin evinde çekilmiş."</p>

  <p>"Harry buraya getirmişti."</p>

  <p>Sandström bir kez daha burnunu çekti.</p>

  <p>"Yani birkaç bin krona istediğini yapabileceğin bir kız satın aldın. Kaç kez tecavüz ettin ona?"</p>

  <p>"Bilmiyorum... defalarca."</p>

  <p>"Peki. Bu çeteyi kim yönetiyor?"</p>

  <p>"Konuşursam beni öldürürler."</p>

  <p>"Beni ilgilendirmez. Ayrıca şu an asıl sorunun Ranta kardeşler değil, benim."</p>

  <p>Salander elektrik tabancasını eline aldı.</p>

  <p>"Atho. Büyük olan. İşleri Harry düzenliyor."</p>

  <p>"Kaç kişilik bir çete bu?"</p>

  <p>"Ben sadece Harry ve Atho'yu biliyorum. Atho'nun kız arkadaşı da işin içinde. Ayrıca bir herif vardı... Pelle bir şey. İsveçli. Kimin nesi bilmiyorum. Eroinman, ayak işlerine koşturuyor."</p>

  <p>"Atho'nun kız arkadaşı?"</p>

  <p>"Silvia. O da fahişe."</p>

  <p>Salander bir an başını eğip, düşündü. Sonra gözlerini kaldırdı.</p>

  <p>"Zala kim?"</p>

  <p>Sandström sarardı. <span class="t11">Dag Svensson'un beni s</span><span class="t11">ı</span><span class="t11">k</span><span class="t11">ı</span><span class="t11">ş</span><span class="t11">t</span><span class="t11">ı</span><span class="t11">rd</span><span class="t11">ığı</span> <span class="t11">soru.</span> Epey bir süre sustu. Sonra kaçık kızın sabrının tükenmeye başladığım fark etti.</p>

  <p>"Bilmiyorum," dedi. "Kim olduğunu bilmiyorum."</p>

  <p>Salander'in yüzü gölgelendi.</p>

  <p>"Şimdiye kadar iyi gidiyordun. Şansını harcama," dedi.</p>

  <p>"Namusum ve şerefim üzerine yemin ediyorum. Kim olduğunu bilmiyorum. Öldürdüğün gazeteci de... "</p>

  <p>Sandström birden durdu. Enskede'deki katliamdan söz etmek iyi bir fikir değildi.</p>

  <p>"Evet?"</p>

  <p>"O da bana aynı soruyu sordu. Bilmiyorum. Bilseydim ona da anlatırdım. Yemin ederim. Atho tanıyor."</p>

  <p>"Onunla konuştun mu?"</p>

  <p>"Yalnızca bir kere, bir dakika telefonda konuştum. Ona bir gazetecinin Zala isminden bahsettiğini söyledim. Daha doğrusu o benimle konuştu."</p>

  <p>"Neden?"</p>

  <p>Sandström gözlerini kırptı. Alnından dökülen terler gözünün içine giriyor, sümükleri çenesine akıyordu.</p>

  <p>"Benden... onlar için bir kıyak daha yapmamı istediler."</p>

  <p>"Bu hikâye sıkıcı olmaya başladı ama... " dedi Salander.</p>

  <p>"Tallinn'e gitmemi, İsveç'e dönüşte bir çanta dolusu amfetamin sokmamı istediler. Ben yapmak istemedim."</p>

  <p>"Neden?"</p>

  <p>"Bu artık fazlaydı. Adamlar gangsterdi. Bu işten kurtulmak istiyordum. Benim kendi işim vardı."</p>

  <p>"Yani sen serbest çalışan bir gangsterdin?"</p>

  <p>"İnan bana ben öyle biri değilim," dedi acıklı bir ifadeyle.</p>

  <p>"Tabii ya," dedi Salander.</p>

  <p>Sesinde öyle aşağılayıcı bir ifade vardı ki, Sandström gözlerini kapadı.</p>

  <p>"Devam et, Zala nasıl ortaya çıktı?"</p>

  <p>"Tam bir kâbustu."</p>

  <p>Sustu. Gözlerinden tekrar yaşlar boşalmaya başladı. Isırdığı alt dudağı kanıyordu.</p>

  <p>"Çok sulu gözsün," dedi Salander buz gibi bir sesle.</p>

  <p>"Atho, sürekli bu konuyu gündeme getirerek başımın etini yedi. Harry, Atho'nun çok kızmaya başladığını, bu işin sonunun kötü olacağını söyleyerek beni uyardı. Sonunda Atho'yla buluştum. Geçen yıl, ağustos ayında. Norsborg'de. Harry'yle birlikte gittik."</p>

  <p>Dudakları oynuyordu ama sesi kaybolmuştu. Salander gözlerini kısınca, Sandström sesine tekrar kavuştu.</p>

  <p>"Atho bir manyaktı. Zalim. Onun ne kadar zalim olabileceğini hayal edemezsin. Artık bu işten çıkamayacağımı, bunun için geç kaldığımı, dediklerini yapmazsam beni yaşatmayacaklarını söyledi. Bana bunu gösterecekti."</p>

  <p>"Öyle mi?"</p>

  <p>"Beni zorla yanlarına aldılar. Södertälje'ye gittik. Atho başıma kâğıt bir torba geçirdi. Korkudan canım çıkıyordu."</p>

  <p>"Yani, arabadaydın, başında kâğıt bir torba vardı. Sonra ne oldu?"</p>

  <p>"Araba durdu. Nerede olduğumu bilmiyordum."</p>

  <p>"Torbayı başına nerede geçirdiler?"</p>

  <p>"Södertälje'ye girmeden hemen önce."</p>

  <p>"Peki ondan sonra daha ne kadar gittiniz."</p>

  <p>"Belki... bir yarım saat. Beni arabadan çıkardılar."</p>

  <p>"Sonra?"</p>

  <p>"Harry ile Atho beni bir yere soktular. Işıklar açıktı. Başımdan torbayı çıkardılar. Depo gibi bir yerdeydik. Beton zeminde zavallı bir adam yatıyordu. Elleri ve ayakları bağlıydı. Feci dayak yemişti."</p>

  <p>"Kimdi?"</p>

  <p>"Kenneth Gustafsson diye biri. Ama bunu daha sonra öğrendim. Onlar söylemedi."</p>

  <p>"Neler oldu?"</p>

  <p>"Orada bir adam vardı. Daha önce böyle iri birini görmemiştim. Çam yarması gibi bir şey. Sanki yalnızca kas yığınıydı."</p>

  <p>"Tipi nasıldı?"</p>

  <p>"Sarışındı. Sanki şeytanın kendisiydi."</p>

  <p>"İsmi?"</p>

  <p>"İsmi hiç geçmedi."</p>

  <p>"Peki, sarışın bir dev. Başka kimler vardı?"</p>

  <p>"Başka bir adam daha. Stresli görünüyordu. Saçlarını atkuyruğu yapmıştı."</p>

  <p><span class="t11">Magge Lundin.</span></p>

  <p>"Başka?"</p>

  <p>"Ben, Harry ve Atho."</p>

  <p>"Devam et."</p>

  <p>"Sarışın... yani o dev, önüme bir sandalye koydu. Tek kelime konuşmadı. Bir tek Atho konuşuyordu. Yerdeki adamın gammazcı olduğunu söyledi. Sorun çıkaranların başına ne geldiğini görmemi istemiş."</p>

  <p>Sandström hüngür hüngür ağılıyordu.</p>

  <p>"Sulu göz," dedi Salander bir kez daha.</p>

  <p>"Sarışın dev yerdeki adamı kaldırıp tam benim karşımda bir sandalyeye oturttu. Aramızda bir metre vardı. Adamın gözlerinin içine baktım. O alçak, adamın arkasına geçti, ellerini boynuna doladı... o... onu... "</p>

  <p>"Boğdu mu?"</p>

  <p>"Evet... hayır... boğazım sıktı... boynunu kırdı. Nasıl çatırdadığını duydum, adam ayaklarımın önüne devrildi."</p>

  <p>Sandström ayakta kalmaya çabalıyor, yanaklarından sicim gibi yaş boşalıyordu. Bunu birine ilk defa anlatıyordu. Salander kendini toplaması için ona bir dakika verdi.</p>

  <p>"Sonra?"</p>

  <p>"Diğer adam -atkuyruklu- bir elektrikli testereyle adamın kafasını ve ellerini kesti. Sonra o çam yarması bana yaklaştı. Ellerini boynuma doladı. Tüm gücümle ellerini çözmeye çalıştım, bana mısın demedi. Ama boynumu sıkmadı... Yalnızca uzun süre ellerini boynumda tuttu. O bunu yaparken Atho cep telefonunu çıkarıp birini aradı. Rusça konuştu. Sonra bana döndü. Zala seninle konuşmak istiyor, dedi ve telefonu kulağıma dayadı."</p>

  <p>"Zala ne dedi?"</p>

  <p>"Atho'nun benden rica ettiği hizmeti yapacağımı umduğunu söyledi. Herhâlde işten çekilme fikrinden vazgeçmiştim. Ona Tallinn'e gidip, amfetaminleri getireceğime söz verdim. Başka ne yapabilirdim?"</p>

  <p>Salander hiç konuşmadan uzun süre oturdu. İpin ucundaki gazeteciye bakarken başka bir şeyler düşünüyor gibiydi.</p>

  <p>"Sesi nasıldı, tarif et."</p>

  <p>"Bilemiyorum... normaldı."</p>

  <p>"Derin bir ses mi, tiz bir ses mi?"</p>

  <p>"Derin. Sıradan. Boğuk."</p>

  <p>"Hangi dilde konuşuyordu?"</p>

  <p>"İsveççe."</p>

  <p>"Aksan?"</p>

  <p>"Evet... bir parça... Ama iyi İsveççe konuşuyordu. Atho'yla Rusça konuştu."</p>

  <p>"Rusça anlıyor musun?"</p>

  <p>"Biraz, akıcı değil, çok az."</p>

  <p>"Atho ona ne dedi?"</p>

  <p>"Gösterinin sona erdiğini söyledi."</p>

  <p>"Bundan birilerine bahsettin mi?"</p>

  <p>"Hayır."</p>

  <p>"Svensson'a?"</p>

  <p>"Hayır... yok."</p>

  <p>"Svensson seni ziyaret etti."</p>

  <p>Sandström başını salladı.</p>

  <p>"Seni duyamıyorum."</p>

  <p>"Evet."</p>

  <p>"Nasıl?"</p>

  <p>"Benim fahişelere... biliyordu."</p>

  <p>"Sana ne sordu?"</p>

  <p>"Zala... Zala'yı sordu... İkinci ziyaretinde."</p>

  <p>"İkinci mi?"</p>

  <p>"Ölmeden iki hafta önce, benimle buluştu. İlk buluşmamızdı bu. Sonra da sen onu... onu... iki gün önce tekrar geldi."</p>

  <p>"Ben onu öldürmeden önce... "</p>

  <p>"Evet."</p>

  <p>"Ve Zala'yı sordu?"</p>

  <p>"Evet."</p>

  <p>"Ona ne anlattın?"</p>

  <p>"Hiçbir şey. Ona hiçbir şey anlatamazdım. Sadece Zala'yla bir kez telefonda konuştuğumu itiraf ettim. O sarışın canavarın yaptıklarından da, Gustafsson'dan da bahsetmedim."</p>

  <p>"Tamam. Svensson'un tam olarak ne sorduğunu anlat."</p>

  <p>"Ben... o yalnızca Zala hakkında ne bildiğimi öğrenmek istiyordu. Hepsi bu."</p>

  <p>"Ona hiçbir şey anlatmadın mı?"</p>

  <p>"Hayır. Ben de bir şey bilmiyordum ki."</p>

  <p>Salander alt dudağını ısırarak bir süre düşündü. <span class="t11">Söylemekten kaç</span><span class="t11">ı</span><span class="t11">nd</span><span class="t11">ığı</span> <span class="t11">bir</span> <span class="t11">ş</span><span class="t11">ey var. Tabii ya.</span></p>

  <p>"Svensson'un seni ziyaret ettiğini kime söyledin?"</p>

  <p>Sandström sarardı.</p>

  <p>Salander elektrik tabancasını salladı.</p>

  <p>"Harry Ranta'ya telefon açtım."</p>

  <p>"Ne zaman?"</p>

  <p>Sandström yutkundu.</p>

  <p>"Svensson'un beni ilk kez ziyaret ettiği günün akşamı."</p>

  <p>Salander bir yarım saat daha adamı sorgulamaya devam etti. Ama Sandström devamlı kendini tekrar ediyordu, yalnızca minik ayrıntılar verebiliyordu. Salander ayağa kalktı. Halatı tuttu.</p>

  <p>"Tanıdığım en zavallı kusmuk sensin," dedi. "Ines'e yaptıkların için ölümü hak ediyorsun. Ama sana sorularıma düzgün cevaplarsan yaşayacağın sözünü vermiştim. Ben verdiğim sözü tutarım."</p>

  <p>Kalorifer borusuna bağladığı ipi çözdü. Yere yığılan Sandström müthiş bir rahatlama hissetti. Yattığı yerden kahve sehpasının üzerine bir tabure koyup üstüne çıkarak, onu asmak için hazırladığı düzeneği toplayan Salander'i seyretti. Bütün bunları çantasına koyan Salander banyoya gitti. Geri geldiğinde makyajını tamamen silmişti.</p>

  <p>Yüzü şimdi çırılçıplak ortaydı.</p>

  <p>"Bantlarını kendin kesebilirsin."</p>

  <p>Onun yanına bir mutfak bıçağı attı.</p>

  <p>Sandström epey bir süre holden gelen sesleri dinledi, Salander kıyafetlerini değiştiriyor gibiydi. Dış kapının açılıp kapandığını duydu. Bantları kesmek tam yarım saatini aldı. Salander'in giderken, Colt 1911 Government tabancasını yanında götürdüğünü ancak kanepeye uzandığında fark etti.</p>

  <p>&nbsp;</p>

  <p class="p10"><span class="t13">S</span>alander, Mosebacke'deki evine sabah saat beşte döndü, Irene Nesser peruğunu çıkarıp doğrudan yatağa gitti. Blomkvist, kaybolan polis raporunun gizini çözdü mü diye bilgisayarına bile bakmadı.</p>

  <p>Sabah saat dokuzda uyandı. Salı gününü Ranta kardeşler hakkında araştırma yaparak geçirdi.</p>

  <p>Atho Ranta'nın suç dosyası epeyce kabarıktı. Estonya kökenli Finlandiya vatandaşıydı. İsveç'e 1971 yılında gelmişti. 1972-1978 arasında, Skånska Cementgjuteri şirketinde marangozluk yapmıştı. Çalıştığı bir inşaattan malzeme çaldığı için yedi ay hapis yatmıştı. 1980-82 arasında daha küçük çapta bir inşaat şirketinde iş bulmuş, ancak iş yerine defalarca sarhoş geldiği için atılmıştı. Seksenli yılların devamında, bar kapılarında fedailik, bulaşıkçılık, okul bekçiliğinin yanı sıra, bir ara da kalorifer kazanı üreten bir şirkette teknisyenlik yapmıştı. Bütün bu işlerden ya iş yerine sarhoş geldiğinden ya da kavga çıkarttığından atılmıştı. Okul bekçiliğinden atılma nedeni, bir kadın öğretmeni taciz ve tehdit etmesiydi.</p>

  <p>1987 yılında araba çaldığı ve ehliyetsiz araba kullandığı için bir ay hapis yatmıştı. Ertesi yıl, ruhsatsız silah bulundurmaktan para cezasına çarptırılmıştı. 1990'da cinsel tacizden mahkûm edilmiş ama nasıl bir taciz olduğu kayıtlara geçirilmemişti. 1991'de tehditten yargılanıp beraat etmişti. 1992 yılında kız arkadaşını dövüp kızın kız kardeşini de tehdit ettiği için üç ay hapis cezasına çarptırılmıştı. Aynı yıl içki kaçakçılığından para ve şartlı hapis cezası almıştı. Çalınmış mal bulundurmak ve yaralamaktan dokuz ay ceza aldığı 1997'ye kadar başka bir olaya karışmamıştı.</p>

  <p>Küçük kardeşi Harry, 1982'de İsveç'e gelmiş, uzun süre bir depoda çalışmıştı. Kayıtlara göre o da üç defa hapis cezasına çarptırılmıştı. 1990'da sigorta dolandırıcılığından beş ay, 1992'de ağır yaralama, hırsızlık, çalıntı mal bulundurma ve tecavüz suçlarından iki yıl hapis cezasına çarptırılmış, cezası bittikten sonra da Finlandiya'ya geri gönderilmişti. Ancak 1996'da tekrar İsveç'e dönmüş, aynı yıl, ağır yaralama ve tecavüzden on ay hapis cezası almış, ancak avukatının bir üst mahkemeye yaptığı itiraz sonucu tecavüz suçundan beraat etmiş, cezası altı aya düşmüştü. 2000'de tehdit ve tecavüz nedeniyle hakkında şikâyette bulunulmuş, ancak şikayetler geri çekildiğinden dava açılmamıştı.</p>

  <p>Salander her ikisinin de adreslerini araştırdı, Atho Norsborg'da, Harry Alby'de oturuyordu.</p>

  <p>&nbsp;</p>

  <p class="p10"><span class="t13">M</span>iriam Wu'yu on beş kez arayıp her seferinde telesekreterle karşılaşan Paolo Roberto öfkeden kuduruyordu. Miriam Wu'yu bulma görevini üstlendiği gün, defalarca kızın Lundagatan'daki dairesine gitmiş ama kimseyi bulamamıştı.</p>

  <p>Burnundan soluyarak saatine baktı. Akşamın sekizine geliyordu. Şu lanet eve gelecek herhalde, diye söylendi kendi kendine. Wu'nun gözlerden uzak kalmasını anlıyordu ama artık basının midesinde de kusacak bir şey kalmamıştı. Kız ortaya çıkana kadar kapısının önünde beklemeye karar verdi, bu kendi eviyle Wu'nunki arasında mekik dokumaktan daha iyiydi. Kıyafetlerini değiştirmek için evine gitti. Kahve yapıp bir termosa doldurdu, birkaç sandviç hazırladı. Dışarı çıkmadan önce Meryem heykelinin önünde haç çıkarttı.</p>

  <p>Lundagatan'daki apartmanın otuz metre ilerisine park etti. Koltuğunu iyice arkaya iterek bacaklarını uzattı. Radyoyu açtı, sesini kıstı. Miriam Wu'nun bir akşam gazetesinden kestiği fotoğrafını arabanın aynasına yapıştırmıştı. Fıstık gibi kız, diye düşündü. Sokaktan geçen tek tük insanları izleyerek sabırla beklemeye başladı. Miriam Wu henüz ortada yoktu.</p>

  <p>Her on dakikada bir telefonunu aradı. Saat 21.00'de telefonu sinyal vermeye başladı, şarjı bitiyordu.</p>

  <p>&nbsp;</p>

  <p class="p10"><span class="t13">P</span>er-Åke Sandström, salı gününü sanki bütün duyularını kaybetmiş gibi, tuhaf bir halde geçirdi. Salander gittikten sonra, bütün bir gece oturma odasındaki kanepeden kalkmamıştı. Yatak odasına gidecek gücü yoktu, sürekli ağlamış, gözyaşlarına bir türlü engel olamamıştı. Salı sabahına doğru Systembolaget'e gitmiş, bir şişe votka alıp tekrar kanepesine dönerek şişenin yarısını devirmişti.</p>

  <p>Ancak akşama doğru kafasını toplayarak ne yapması gerektiğini düşünmeye başlamıştı. Keşke Ranta kardeşler ve onların fahişeleriyle hiç karşılaşmasaydı diye düşündü. O gece hangi akla uyup da Norsborg'daki apartmana gitmiş, böyle bir aptallığı nasıl yapabilmişti, şaşıyordu. Atho uyuşturucu verdikleri Ines Hammujärvi'yi yatağa bağlayarak, bacaklarını açmıştı. Sonra da kimin aleti daha dayanıklı diye Sandström'ü yarışa davet etmişti. Kıza sırayla tecavüz etmişler, bütün bir akşam ve gece bu işi en çok o yaptığından, yarışı Sandström kazanmıştı.</p>

  <p>Kız bir ara kendine gelmiş, direnmeye çalışmıştı. Bunun üzerine Atho yarım saat boyunca kıza tokatlar atmış, zorla alkol içirmiş, iyice sersemleterek, Sandström'ü tekrar yarışa davet etmişti.</p>

  <p><span class="t11">Lanet olas</span><span class="t11">ı</span> <span class="t11">orospu.</span></p>

  <p>Nasıl bu kadar aptal olabilmişti?</p>

  <p><span class="t11">Millennium</span>'un ona acıyacağı yoktu. Hayatlarını bu tür skandallarla kazanıyorlardı.</p>

  <p>Salander denilen manyaktan feci korkuyordu.</p>

  <p>Sarışın canavardan bahsetmeye bile gerek yoktu.</p>

  <p>Polise de gidemezdi.</p>

  <p>Kendi başına çözebileceği bir sorun da değildi. Kendiliğinden çözüleceğini düşünmekse hayaldı.</p>

  <p>Geriye çok zayıf bir ihtimal kalıyordu. Belki de bir tek oradan merhamet dilenip zerre kadar olsun karşılık alırsa, sorunu çözülürdü.</p>

  <p>Bunun bir mucize olacağının farkındaydı.</p>

  <p>Ama başka çaresi de yoktu.</p>

  <p>O gün öğleden sonra cesaretini toplayıp Harry Ranta'yı cep telefonundan aradı. Cevap yoktu. Gece saat ona kadar aradıktan sonra pes etti. İçinde bulunduğu durumu uzun süre tekrar gözden geçirdikten ve geriye kalan yarım şişe votkayı da içtikten sonra Atho Ranta'yı aradı. Telefonu Atho'nun kız arkadaşı Silvia açtı. Ranta kardeşler tatillerini geçirmek için Tallinn'e gitmişlerdi. Hayır, Silvia onlara nerden ulaşılabileceğini bilmiyordu. Hayır, ne zaman dönecekleri hakkında fikri yoktu. Belirsiz bir süre Estonya'da kalacaklar gibiydi.</p>

  <p>Silvia'nın neşesi yerindeydi.</p>

  <p>Sandström divanın üzerine çöktü. Atho'yu bulup başına gelenleri anlatmak zorunda kalmadığı için rahatladı mı, yoksa yıkıldı mı bilemiyordu. Ama Silvia'nın sözlerindeki satır altı mesaj çok açıktı. Ranta kardeşler bir nedenle, Tallinn'e tatile çıkmak zorunda kalmışlardı ve bu tatilin ne kadar süreceği belli değildi. Bu Per-Åke Sandström'ün sinirlerini yatıştıracak bir haber değildi.</p>

  <p>&nbsp;</p>
</body>
</html>
