<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="generator" content="http://calibre-ebook.com"/>
    <title>Ejderha D?vmeli K?z</title>
    <meta name="author" content="Stieg Larsson"/>
    <meta name="creation-time" content="2014-12-1"/>
    <meta name="revision-time" content="2014-12-2"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<div class="calibre1">
<div class="calibre1">
</div></div><div class="calibre1"><div class="s2"><h2 class="calibre4"><span class="none1"> </span><span class="none1">SONSÖZ</span></h2></div></div><div class="calibre1"><div class="s1"><h2 class="calibre4"></h2><h2 class="calibre4"></h2></div><div class="calibre1"><div class="s3"><h3 class="calibre5"><span class="none1">DENETLEYİCİNİN ANLATIMI</span></h3></div></div><div class="calibre1"><div class="s1"><h3 class="calibre5"></h3><h3 class="calibre5"></h3></div><div class="s1"><p class="calibre2"><span class="none">27 KASIM PERŞEMBE- 30 ARALIK SALI</span></p><p class="calibre2"><span class="none">Millennium</span><span class="none">'un Kasım’ın son haftasında yayınlanan, Hans-Erik Wennerström'ü konu edindiği kırk yedi sayfalık özel sayısı </span><span class="none">saat</span><span class="none">li bomba gibi patladı. Ana metnin altını Erika ve Mikael birlikte imzalamışlardı. İlk birkaç </span><span class="none">saat</span><span class="none"> şaşkınlık yaşayan basın organları, bu atlatma haber karşısında nasıl tavır takınacaklarına karar veremediler. Bir yıl önce, benzer bir haberin altına imza atan Mikael Blomkvist iftiradan hapse mahkum olmuş ve göründüğü kadarıyla </span><span class="none">Millennium</span><span class="none"> dergisindeki işinden atılmıştı. Bu nedenle güvenilirliği oldukça alt seviyede seyrediyordu. Şimdi aynı dergide, aynı gazeteci, mahkumiyetine yol açanlardan çok daha ağır ithamlarla boy gösteriyordu. İddiaların bir kısmı her türlü sağduyuyu zorlayacak kadar saçmaydı. İsveç basını kuşkuyla beklemeyi seçmişti.</span></p><p class="calibre2"><span class="none">Ama TV4'ün sunucusu, akşam haberlerinin büyük bir bölümünü bu habere ayırmış, Blomkvist'in iddialarının en çarpıcı bölümlerini on bir dakika boyunca özetlemişti. Erika Berger, birkaç gün önce öğle yemeği yediği bu kadına özel bir öncelik vermişti.</span></p><p class="calibre2"><span class="none">TV4'ün atlatma haberinden sonra devlet kanalları, bu haberi verebilmek için akşam dokuz haberlerine kadar beklemek zorunda kalmış</span><span class="none">lardı. TT haber ajansı bile, ‘m</span><span class="none">ahkum olan gazeteci, sanayiciye ağır suçlamalar yöneltti' gibi dikkatli bir başlıkla ilk bu haberi geçmişti. Haber metni, televizyon haberlerinin kısa bir özetiydi. Ama TT'nin habere yer vermesi, o zaman kadar </span><span class="none">Millennium</span><span class="none">'un iddialarını görmezlikten gelen tutucu sabah gazetelerinde ateşli bir faaliyete yol açmış ve düzinelerce yerel gazete, baskıdan hemen önce birinci sayfalarını değiştirmek zorunda kalmıştı.</span></p><p class="calibre2"><span class="none">Liberal sabah gazetesi </span><span class="none">Millennium</span><span class="none">'un haberini, bizzat genel yayın yönetmeninin kaleme aldığı baş makalede yorumlamıştı. Bu yayın yönetmeni makaleyi yazdıktan sonra bir akşam yemeği davetine katılırken, TV4 akşam haberlerinin büyük bölümünü </span><span class="none">Millennium</span><span class="none">''un ortaya çıkarttığı skandala ayırmıştı. Bu haberleri hafife alan Liberal sabah gazetesinin yayın yönetmeni sekreterinin, Blomkvist'in "iddialarının gerçek olabileceği" yönündeki ateşli telefonlarına aldırmamış, artık klasikleşmiş bir ifadeyle "boş laf, eğer öyle olsaydı bizim ekonomi muhabirlerimiz çoktan ortaya çıkartırdı" diye cevap vermişti. Sonuç olarak, </span><span class="none">Millennium</span><span class="none">'un iddia</span><span class="none">larını</span><span class="none"> </span><span class="none">ciddiye almayan basından gelen tek ses de, bu liberal yayın yönetmeninin baş makalesiydi. Makalede, </span><span class="none">Millennium</span><span class="none">'un kişisel intikam peşinde olduğu, şapşal bir gazetecilik anlayışıyla suç işlediği ifadelerine yer veriliyor ve namuslu bir vatandaşa karşı yöneltilen suçlamalara karşı savcıları göreve çağrılıyordu. Onun tartışmaya tek katkısı da buydu.</span></p><p class="calibre2"><span class="none">O akşam </span><span class="none">Millennium</span><span class="none">'un yazı işleri bürosu doluydu. Aslında büroda yalnızca Erika Berger'in ve telefonlara cevap vermesi için -yeni işe alınan- Malin Eriksson'un olması kararlaştırılmıştı. Saat ona gelmesine rağmen çalışanların bir kısmı bürodan ayrılmamış, üstelik dört eski personel ve yarım düzine serbest gazeteci de büroya gelmişti. Akşam gazetelerinden birinde çalışan eski bir tanıdığı, Ekonomi Mafyası başlığı altında Wennerström olayına on altı sayfa ayırdıkları gazetenin taslağım gönderdiğinde, Christer Malm bir şişe şampanya açtı. Ertesi gün akşam gazeteleri piyasaya çıktığında, eşine az rastlamr bir sürek avı başlamıştı.</span></p><p class="calibre2"><span class="none">Basında çıkan haberleri okuyan Malin Eriksson, </span><span class="none">Millennium</span><span class="none">'da çalışma</span><span class="none">nın</span><span class="none"> çok zevkli olacağı sonucuna varmıştı.</span></p><p class="calibre2"><span class="none">Haberin çıktığı günün haftası îsveç Borsası sarsılmış, polis olayı araştırmaya başlamış, savcılar göreve çağrılmış ve hisse senetleri panik içinde satılmaya başlamıştı. İki gün içinde Wennerström olayı, hükümetin sorunu haline dönüşmüş, Maliye Ba</span><span class="none">kanı </span><span class="none">olay hakkında açıklama yapmak zorunda kalmıştı.</span></p><p class="calibre2"><span class="none">Basının başlattığı sürek avı, </span><span class="none">Millennium</span><span class="none">'un iddialarını, çok ağır suçlamalar içermesine rağmen, hiç sorgulamadan yuttukları anlamına geliyordu. Ama ilk Wennerström olayından farklı olarak, bu defa </span><span class="none">Millennium</span><span class="none"> çok ciddi belgeler ortaya koymuştu: Wennerström'ün mailleri, bilgisayarlarından kopyalanmış Cayman Adaları'nda ve iki düzine ülkedeki gizli hesapların bilançoları, gizli anlaşmalar ve biraz dikkatli bir gangsterin asla harddiskine kaydetmeyeceği daha bir sürü aptallıklar. </span><span class="none">Millennium</span><span class="none">'un iddiaları</span><span class="none">nın</span><span class="none"> yüksek mahkemede ele alınacağı da çok açıktı; dava</span><span class="none">nın</span><span class="none"> er ya da geç orada sonuçlanacağına dair herkes hemfikirdi. 1932 yılında yaşanan Kreuger olayından sonra, İsveç finans dünyasında bu çapta bir olay yaşanmamıştı. Wennerström olayı, Götebank'ı tarumar etmiş ve Trustor sahtekarlığım gölgede bırakmıştı. Bu, şimdiye kadar hiçbir sahtekarın başvurmaya cesaret edemeyeceği kadar büyük bir dolandırılıcılıktı.</span></p><p class="calibre2"><span class="none">Ekonomi muhabirlerinin, bir olayı anlatırken 'sistemli sahtekarlık', ‘ınafya ve gangster dünyası' sözcüklerini kullanmaları, İsveç tarihinde vaki değildi. Wennerström'den, genç borsa simsarlarının yer aldığı yakın çevresinden, ortaklarından ve Armani kostümlü avukatlarından, bir soyguncu çetesi ya da eroin tüccarlarından bahsedilir gibi bahsediliyordu.</span></p><p class="calibre2"><span class="none">Basının sürek avına başladığı ilk günler, Mikael Blomkvist ortalarda görünmemişti. Ne mail ne </span><span class="none">de telefonla ulaşılabiliyordu. Millennium</span><span class="none"> adına bütün açıklamaları Erika Berger yapıyordu. Ulusa</span><span class="none">l basına, önemli yerel basın</span><span class="none">a ve sayısı giderek artan yabancı basına açıklama yapmaktan kızg</span><span class="none">ın bir kediye dönmüştü. Millennium</span><span class="none">'un nasıl olup da, bu çok gizli tutulması gereken belgeleri ele geçirdiği sorulduğunda dudaklarına gizemli bir gülümseme yerleşiyordu: "Kaynağımızı tabii ki açıklayamayız."</span></p><p class="calibre2"><span class="none">Wennerström hakkında geçen yıl yapılan açıklamanın niçin fiyaskoyla sonuçlandığı sorulduğunda, gizemli havası daha da artacaktı. Gerçeğin tamamını anlatmasa bile, yalan da söylemiyordu. Offthe record, burnuna mikrofon dayanmamışsa, acele bir akıl yürütmeyle yanlış çıkarsamalara yol açabilecek birkaç bilgi kırıntısı ortaya atıyordu. Mikael'in ilk davada, savunma yapması halinde kurtulması mümkünken, bundan kaçınıp hapis ve para cezasına gönüllü katlandığı yönünde söylentiler yayılmıştı. Bu söylentilere göre, elindeki belgeleri mahkemeye sunması halinde kaynağı kaçınılmaz olarak ortaya çıkacağı için kendini feda etmişti. Kaynağını deşifre etmek yerine cezaevine girmeyi tercih eden Amerikan basınındaki örneklerle kıyaslanan Mikael, onu utandıran yağlı sözcüklerle pohpohlanıp, kahraman mertebesine oturtuluyordu. Ama şimdi yanlış anlaşılmaları düzeltmenin sırası değildi.</span></p><p class="calibre2"><span class="none">Bir konuda herkes hemfikirdi: </span><span class="none">Millennium</span><span class="none">'a bu belgeleri Wennerström'ün en yakın çevresinden biri vermiş olmalıydı. The Deep Throcıt'un kim olduğuna dair hararetli bir tartışma başlamıştı. Kimilerine göre bu, Wennerström'e diş bileyen bir çalışma arkadaşı, kimilerine göre kokain bağımlısı kızı, kimilerine göre de başka bir aile bireyiydi. Yani ortada bir sürü aday vardı. Bu konuda ne Erika Berger, ne de Mikael Blomkvist yorum yapmıştı.</span></p><p class="calibre2"><span class="none">Millennium</span><span class="none">'un özel sayısı yayınlandıktan üç gün sonra, akşam gazetelerinden biri </span><span class="none">Millennium</span><span class="none">'un İntikamı başlığıyla çıktığında, artık kazandıklarını düşünen Erika'nın keyfine diye</span><span class="none">cek yoktu. Gazete, Mil</span><span class="none">lenn</span><span class="none">iu</span><span class="none">m ve çalışanlarından övgüyle söz etmesinin yanı sıra, haberin yanına Erika'nın güzel çizilmiş resmini de koymuştu. Ona hemen 'araştırmacı gazetecilerin kraliçesi' adı verilmişti. Bu, eğlence sayfaları için oldukça sıkı bir rütbeydi, üstelik Büyük Gazetecilik Ödülü'nden de bahsediliyordu.</span></p><p class="calibre2"><span class="none">Millennium</span><span class="none">'un ilk top ateşinden beş gün sonra, Mikael Blomkvist'in yazdığı Mafyanın Bankerleri adlı kitap dağıtıma girdi. Mikael'in hummalı bir çalışmayla Eylül-Ekim aylarında </span><span class="none">Sandhamn</span><span class="none">'da yazdığı bu kitap, büyük bir gizlilik ve aceleyle Morgongâva'daki Hallvigs Reklam yayınevinde basılmıştı. </span><span class="none">Millennium</span><span class="none"> logosuyla yayınlanan ilk kitaptı. İlk sayfasında şifreli bir ithaf vardı: Bana golf sporunun faydalarını gösteren Sally'ye.</span></p><p class="calibre2"><span class="none">Karton kapaklı, altı yüz on beş sayfalık tuğla gibi bir kitaptı.</span></p><p class="calibre2"><span class="none">Zarar etmemek için yalnızca iki bin adet basmışlardı ama birinci baskı yalnızca birkaç gün içinde tükendi. Erika Berger, on bin adet daha basılmasını sağladı.</span></p><p class="calibre2"><span class="none">Eleştirmenler Mikael Blomkvist'in bu defa belge yayınlamaktan çekinmeyip fazlasıyla kanıt gösterdiğini yazdılar. Bu konuda bütünüyle haklıydılar. Kitabın üçte biri, Wennerström'ün bilgisayarlarının hard disklerinden alınmış eklerden oluşuyor</span><span class="none">du. Kitabın yayınlandığı gün, Millennium</span><span class="none">. kendi web sayfasına, Wennerström'.in bilgisayarlarından kopyalanmış belgeleri içeren bir PDF dosyası eklemişti. İlgilenen herkes bu sayfaya girip kaynakları kontrol edebilirdi.</span></p><p class="calibre2"><span class="none">Mikael'in ortalarda gözükmemesi, Erika'yla birlikte kararlaştırdıkları bir basın stratejisiydi. Ülkedeki bütün basın organları onun peşindeydi. İlk defa kitabı piyasaya sürüldüğünde ortaya çıktı ve TV4'teki kadınla özel bir röportaj yaparak, devlet kanal</span><span class="none">larını</span><span class="none"> </span><span class="none">bir kez daha atlatmasına imkân verdi. Ama bu önceden kararlaştırılmış, danışıklı soruların yöneltildiği, düzmece bir röportaj değildi.</span></p><p class="calibre2"><span class="none">Ortaya çıkmasıyla ilgili röportajı banttan seyreden Mikael, özellikle bir cevabını çok sevmişti. Röportaj Stockholm Borsası'nın düşüşe geçtiği, sıkışan para babaları</span><span class="none">nın</span><span class="none"> üzerimize gelirseniz kendimizi pencerelerden atarız blöfünden medet umduğu günlerde, canlı yayınlanmıştı.</span></p><p class="calibre2"><span class="none">Mikael'e İsveç ekonomisinin çökmeye başlamasından </span><span class="none">Millennium</span><span class="none">'un sorumlu olup olmadığı sorulmuştu.</span></p><p class="calibre2"><span class="none">"İsveç ekonomisinin çöküşe geçtiği iddiası boş bir iddia," diye yanıtlamıştı hiç beklemeden.</span></p><p class="calibre2"><span class="none">Muhabirin kafası karışmış gibiydi. Bu, beklediği kalıba uygun bir cevap değildi. Ezberi bozulmuş, röportaja doğaçlama devam etmek zorunda kalmıştı. İkinci soru tam da Mikael'in beklediği gibiydi: "İsveç borsa tarihinin en ağır çöküşünü yaşıyoruz ve sen buna boş laf diyorsun?"</span></p><p class="calibre2"><span class="none">"İki şeyi birbirinden ayırmak zorundayız: İsveç ekonomisi ve İsveç borsasını. İsveç ekonomisi, bu ülkede her gün yeniden üretilen ürün ve hizmetlerin toplamıdır. Ericksson'un telefonları, Volvo'un arabaları, Scan'ın piliçleri ve Kiruna'dan Skövde'ye yapılan nakliyatlar, işte İsveç ekonomisi bu. Ve bu ekonomi bir hafta önce ne kadar güçlü ya da zayıftıysa, bugün de o kadar güçlü ya da zayıf."</span></p><p class="calibre2"><span class="none">Kadın, bir yudum su içerek bu cevabı yutmaya çalışmıştı.</span></p><p class="calibre2"><span class="none">"Borsa bütünüyle başka bir şey. Orada bir ekonomi yok, ne üretim ne de hizmet. Orası birtakım adamların, şu ya da bu şirketin, şu kadar milyar değerinde olduğu ya da olmadığına </span><span class="none">saat</span><span class="none"> </span><span class="none">saat</span><span class="none"> karar verdiği bir fantezi dünyasıdır. Gerçekle uzaktan yakından bir ilgisi olmadığı gibi, İsveç ekonomisiyle de bir ilgisi yoktur."</span></p><p class="calibre2"><span class="none">"Yani borsanın bir taş gibi düşmeye başlamasının hiç önemi yok mu diyorsun?"</span></p><p class="calibre2"><span class="none">"Evet, hiç önemi yok," demişti Mikael yorgun ve tevekkül sahibi bir kahin sesiyle. Şimdi söyleyeceği şeyler bir sene boyunca defalarca alıntılanacaktı:</span></p><p class="calibre2"><span class="none">"Bu, bir sürü dalaverecinin hisse senedi paylarını İsveç'teki şirketlerinden Almanya'ya aktarmalarının dışında bir anlam ifade etmiyor. Bunlar, her ciddi muhabirin ortaya çıkartıp vatan hainleri yaftasıyla teşhir etmesi gereken insanlar. Müşterilerinin kâr hırs</span><span class="none">larını</span><span class="none"> </span><span class="none">doyurmak için, sistemli bir biçimde ve büyük ihtimal bilinçli olarak, İsveç ekonomisine zarar veriyorlar."</span></p><p class="calibre2"><span class="none">Bu cevap karşısında TV4'ün muhabiri tam da Mikael'in beklediği soruyu sorma gafletinde bulunmuştu.</span></p><p class="calibre2"><span class="none">"Yani bugün yaşadıklarımızda basının sorumluluğu yok diyorsun?"</span></p><p class="calibre2"><span class="none">"Aksine, bası</span><span class="none">nın</span><span class="none"> olağanüstü sorumluluğu var. En az yirmi yıldır, bir sürü ekonomi muhabiri Hans-Erik Wennerström'ün işlerini kontrol etmekten kaçındılar. Bununla da yetinmeyip, adamın prestij kazanması ve ideal bir iş adamı portresi çizmesine yardımcı oldular. Eğer bu gazeteciler son yirmi yılda işlerini adam gibi yapsalardı, bugün yaşadıklarımızı yaşamayacaktık."</span></p><p class="calibre2"><span class="none">Blomkvist'in ortaya çıkması bir dönüm noktası oldu. </span><span class="none">Millennium</span><span class="none"> o bir haftalık sürede tavan yapmıştı. Ama Mikael'i televizyonda sakin bir şekilde iddialarını savunurken izleyen Erika Berger, hem haberin tuttuğunun hem de derginin fantastik iddialarının gerçek olduğunun ayrımına ilk defa o zaman varmıştı. Mikael'in tutumu, habere yeni bir yön kazandırıyordu.</span></p><p class="calibre2"><span class="none">Bu röportajdan sonra Wennerström olayı, basının ekonomi sayfalarından, suçları araştıran muhabirlerin masalarına taşınmış, gazetelerin yayın yönetmenlerine yeni bir düşünce tarzı getirmişti. Daha önceleri polis muhabirleri, eğer söz konusu olan Rus mafyası ya da sigara kaçakçılığı yapan Yugoslavlar değilse, ekonomik suçları ya hiç yazmaz ya da nadiren yazarlardı. Bu muhabirlerden borsadaki karışık işleri araştırmaları hiç beklenmezdi. Ama Mikael'in röportajından sonra bir akşam gazetesi, konut sektöründe faaliyet gösteren ve şimdi Alman hisse senetleri almaya hazırlanan birkaç emlak devinin portesini çizdi. Gazete Ülkelerini Satıyorlar başlığıyla çıktı. Adı geçen emlakçılardan yorum istenmiş, hiçbiri açıklama yapmaya yanaşmamıştı. Ama o gün hisse senedi satışları önemli ölçüde düşmüş ve birkaç emlakçı yurtsever havalarına bürünerek, akıntıya karşı koymaya başlamıştı.</span></p><p class="calibre2"><span class="none">Bu gelişmeleri gülerek izliyordu Mikael.</span></p><p class="calibre2"><span class="none">Millennium</span><span class="none">'un yaptığı haberin baskısı öylesine etkili olmuştu ki, derin bir endişeye kapılan bir sürü siyah kostümlü adam -bunlar birbirlerine meslektaş derlerdi- İsveç finans dünyasının çekirdeğinde tesis edilmiş olan çok özel kuralları çiğnemeye başlamışlardı.</span></p><p class="calibre2"><span class="none">Emekli Volvo şefleri, şirket yöneticileri ve banka şefleri televizyon kanallarında boy gösterip, zararı sınırlandırmak için soruları cevaplandırıyorlardı. Durumun ciddiyetine işaret ediyor, Wennerström Grubu'yla aralarına en kısa sürede mesafe koymaktan ve hisse senetlerini ellerinden çıkartmaktan bahsediyorlardı. Wennerström (bu konuda ağız birliği etmişlerdi) ne olursa olsun gerçek bir sanayici değildi ve kulüpte hiçbir zaman ciddi kabul görmemişti. İçlerinden biri, Wennerström'ün Norrland'lı bir işçi ailesinden geldiğini hatırlatarak, başarının başını döndürmüş olabileceğini söyledi. Bir başkasına göre Wennerström olayı yalnızca kişisel bir trajediydi. Başka biri de Wennerström hakkında her zaman şüphe duymuş olduklarını keşfetti; övüngen ve şımarıktı.</span></p><p class="calibre2"><span class="none">İlerleyen haftalarda, Millenni</span><span class="none">u</span><span class="none">m'un yayınladığı belgeler dikkatle incelendikten ve bütün parçalar bir araya getirildikten sonra, Wennerström imparatorluğunun, merkezinde mafyanın yer aldığı bir tür karanlık şirketler topluluğu olduğuna karar verildi. Bu şirketler, yasadışı silah ticaretinden, Güney Amerika'da eroin ticaretine, New York'ta kadın ticaretinden, Meksika'da çocukların cinsel istismarına kadar bir sürü kirli dolap çeviriyordu. Wennerström imparatorluğuna ait Kıbrıs'ta kayıtlı bir şirketin, Ukrayna'daki kara pazardan uranyum almaya çalıştığının ortaya çıkarılması insanları telaşlandırmıştı. Nerede kirli bir iş varsa, altından bu imparatorluğa ait paravan bir şirket çıkıyordu.</span></p><p class="calibre2"><span class="none">Erika Berger, Wennerström hakkında yazdığı kitabın, Mikael'in şimdiye kadar yazdıklarının en iyisi olduğuna karar vermişti. Üslubu biraz dağınık, hatta biraz yavandı -edebiyat yapmaya vakti de yoktu- ama ateşli bir kitap çıkmıştı ortaya. Bu kitabı yazarken Mikael'in eski kini depreştiği için, okuyucunun onun duyduğu öfkeyi hissetmemesi imkansızdı.</span></p><p class="calibre2"><span class="none">Mikael, Kvarnen Barı'nın dış kapısında, bir tesadüf eseri eski hasmı olan ekonomi muhabiri William Borg'la karşılaştı. Mikael, Erika Berger, Christer Malm, Lucia Tatili'nden faydalanarak, derginin diğer çalışanlarıyla birlikte, şirket hesabina felekten bir gece çalmaya çıkmışlardı. Borg'un yanında, Salander yaşlarında körkütük sarhoş bir kız vardı.</span></p><p class="calibre2"><span class="none">Mikael onu görür görmez durdu. William Borg, her zaman sinirlerini oynatmıştı, kötü bir şey dememek ya da yapmamak için kendini dizginledi. Karşı karşıya durup bakışlarıyla birbirlerini tarttılar.</span></p><p class="calibre2"><span class="none">Mikael'in ona duyduğu nefret çok aşikardı. Erika bu maço pozlara bir son vermek için, kolundan tutup Mikael'i bara soktu.</span></p><p class="calibre2"><span class="none">Mikael ilk fırsatta Lisbeth Salander'den, Borg hakkında bir araştırma yapma</span><span class="none">sını </span><span class="none">istemeye karar vermişti. Yalnızca iş olsun diye.</span></p><p class="calibre2"><span class="none">Basında fırtınalar koparken, olayın kahramanı Hans-Erik Wennerstrom ortalarda yoktu. </span><span class="none">Millennium</span><span class="none">'un yayınlandığı gün, başka bir nedenle düzenlediği basın toplantısında yorum yapmaya mecbur kalmış; suçlamaların mesnetsiz, belge diye yayınlanan şeylerin de sahte olduğunu iddia etmiş ve bunları yayınlayan gazetecinin daha önce iftiradan hüküm giydiğini hatırlatmıştı.</span></p><p class="calibre2"><span class="none">O günden sonra basının soruları yalnızca avukatları yanıtlamıştı. Mikael'in kitabı yayınlandıktan iki gün sonra, Wennerstrom'ün İsveç'i terk ettiğine dair söylentiler yayılmaya başladı. Akşam gazeteleri kaçtı diye başlık atmışlardı. Mali polis sorgulamak için harekete geçtiğinde, Wennerstrom'ün ülkede olmadığı kesinleşti. Kasım ayının ortalarında hakkında arama emri çıkartıldı ve yılbaşından önce interpol aracığıyla da aranmaya başladı. Aynı gün Wennerström'ün en yakın danışmanı, Arlanda Havaalanı'nda, Londra'ya giden bir uçağa binmek üzereyken gözaltına alındı.</span></p><p class="calibre2"><span class="none">Birkaç hafta sonra İsveçli bir turistin, Wennerström'ü Barbados'un başkenti Bridgetown'da, bir arabadan inerken gördüğü haberi yayıldı. Bu turist, iddialarını doğrulamak için gömleğinin düğmeleri açık, beyaz pantolonlu, güneş gözlüklü bir adamın oldukça uzaktan çekilmiş bir fotoğrafım da göndermişti. Fotoğraftaki adamın kimliği hakkında kesin bir şey söylenemezdi ama Karaib Adaları'nda bile Wennerström'ün izini süren akşam gazeteleri bu fotoğrafa yer vermişlerdi. Kaçak milyarder daha bir sürü yerde görülecekti.</span></p><p class="calibre2"><span class="none">Altı ay sonra polis araştırmaları son bulacaktı. Hans-Erik Wennerström, Victor Fleming adıyla yaşadığı Marbela'daki dairesinde ölü bulunmuştu. Yakın mesafeden, kafasına üç el ateş edilmişti. İspanyol polisi bunun bir hırsızlık vakası olduğu ihtimali üzerinde duruyordu.</span></p><p class="calibre2"><span class="none">Wennerström'ün ölümü, Lisbeth Salander için sürpriz değildi. Cayman Adaları'ndaki paralar olmadan Kolombiyalılar'a borcunu ödeyemeyeceği için, böyle bir şeyi her an bekliyordu.</span></p><p class="calibre2"><span class="none">Eğer biri zahmet edip de sorsaydı, Wennerström'ün hangi gün nerede olduğunu hiç şaşmadan söyleyebilirdi. İnternet aracılığıyla ülkeden ülkeye umutsuz kaçışını izlemiş, internete bağlanabildiği her yerden panik içinde gönderdiği e-postaları okumu</span><span class="none">ştu. Kaçak eski milyarderin, aynı</span><span class="none"> bilgisayarı kullanacak kadar aptal olabileceğine Mikael Blomkvist bile inanamazdı.</span></p><p class="calibre2"><span class="none">Lisbeth Salander altı ay sonra Wennerström'ü izlemekten yorulmuştu. Geriye bir tek kendisinin ne kadar ileri gideceği sorusu kalmıştı. Wennerström'ün soysuzun biri olduğu ortadaydı ama onun kişisel düşmanı değildi ve bu işe karışmayı düşünmüyordu. Mikael'e tüyo verebilirdi ama o, büyük ihtimal bundan bir öykü çıkartmakla yetinecekti. Polise bildirse, oradan da birileri Wennerström'ü uyarıp kaçmasını sağlayacaktı. Ayrıca polisle ilişkiye geçmeye prensip olarak karşıydı.</span></p><p class="calibre2"><span class="none">Ama Wennerström'ün hâlâ ödenmemiş hesapları vardı. Su dolu küvete bastırılan yirmi iki yaşındaki, hamile garson kızı düşünüyordu.</span></p><p class="calibre2"><span class="none">Wennerström öldürülmeden dört gün önce bir karara varmıştı.</span></p><p class="calibre2"><span class="none">Wennerström'ün nerede saklandığını bilmek isteyenlerin başında geldiğini düşündüğü, Miami'de yaşayan bir avukatı aradı. Sekreteri ile konuştu ve avukata şifreli bir mesaj iletmesini istedi. îsim Wennerström, adres Marbela. Hepsi buydu.</span></p><p class="calibre2"><span class="none">Erika Berger ve Christer Malm geleneksel yeni yıl hazırlıkları yaparken Mikael, Erika’nın koltuğuna oturmuş, sıcak şarap içerek onları izliyordu. Çalışanlara ve serbest gazeteci sözleşmesiyle iş yaptıkları personele yeni yıl hediyeleri hazırlanıyordu. Bu seneki hediyeler, üzerinde </span><span class="none">Millennium</span><span class="none"> logosu olan omuz çantalarıydı. Hediyeleri paketledikten sonra oturup matbaalara, fotoğrafçılara ve meslektaşlarına göndermek üzere tebrik kartları yazmaya başladılar, iki yüze yakın kart göndereceklerdi. Mikael son kalan boş kartı aldı ve kendi yazdı: Mutlu Noeller ve mutlu yıllar. Geçen yıl yapmış olduğun muhteşem katkılar için teşekkürler.</span></p><p class="calibre2"><span class="none">Kartın altına kendi imzasını attı ve adres hanesine 'Finansmagasinet Monopol eliyle Janne Dahlman' yazdı.</span></p><p class="calibre2"><span class="none">Mikael akşam eve döndüğünde, postaneden bir paketi olduğuna dair ihbar kağıdı aldı. Ertesi gün gidip hediye paketim aldı ve dergiye geldiğinde açtı. Paketin içinde bir sivrisinek ilacı ve bir şişe Reimersholm likörü vardı. Paketin içinden çıkan notta: Eğer başka bir planın yoksa, Yaz Ortası Bayramı'nda Arholma'ya demirleyeceğim, yazıyordu. Notun altında eski okul arkadaşı Robert Lindberg'in adı vardı.</span></p><p class="calibre2"><span class="none">Millennium</span><span class="none"> genel olarak Noel'den bir hafta önce başlamak üzere, yılbaşı sonrasına kadar tatile girerdi. Ama bu yıl öyle olmamıştı. Yazı işleri bürosunda çalışan az sayıdaki personel, müthiş bir baskı altındaydı. Hâlâ dünyanın dört bir köşesinden gazeteciler arıyordu.</span></p><p class="calibre2"><span class="none">Noel akşamından bir gün önce Mikael Blomkvist tesadüfen, Financial Times'da çıkan bir makaleyi okudu. Wennerström imparatorluğunun çöküşü üzerine bir inceleme yaptıran Uluslararası Bankalar Komisyonu'nun raporu özetlenmişti. Makalede komisyonun, deşifre edilmeden önce Wennerström'ün uyarılmış olabileceği iddiası üzerinde duruyordu.</span></p><p class="calibre2"><span class="none">Cayman Adaları'ndaki Kronenfeld bankasında bulunan 260 milyon dolarlık hesap -yaklaşık iki milyar İsveç kronu-</span><span class="none">Millennium</span><span class="none"> yayınlanmadan bir gün önce boşaltılmıştı.</span></p><p class="calibre2"><span class="none">Paralar yalnızca Wennerström'ün tasarrufunda olan bir sürü değişik banka hesabına dağıtılmıştı. Paraları çekmesi için kişisel olarak bu bankalara gitmesi de gerekmiyordu. Dünyanın herhangi bir yerindeki bir bankaya transfer etmesi için clearing code'u girmesi yeterliydi. Paralar İsviçre'den transfer edilmişti, işbirliği yaptığı bir kadın, ona ait fonları anonim tahvillere dönüştürmüştü. Bütün clearing code'lar doğru verilmişti.</span></p><p class="calibre2"><span class="none">Bu kadın hakkında arama kararı çıkartan Avrupa Polis Teşkilatı, Monica Sholes'e ait çalınmış bir pasaport kullandığını ve Zürich'in en lüks otellerinden birinde kaldığını bildirmişti. Kameraya takılan görüntüye göre bu kadın; kısa boylu, kısa sarı saçlı, geniş dudaklı, dik göğüslü, şık giyimli ve altın takılı biriydi.</span></p><p class="calibre2"><span class="none">Mikael Blomkvist kadının resmine önce şöyle bir göz attı ve arkasından yüz ifadesini daha dikkatli inceledi. Birkaç saniye sonra yazı masasının çekmecesinden merceği çıkardı ve kadının yüzündeki detayları seçmeye çalıştı.</span></p><p class="calibre2"><span class="none">Sonra gazeteyi bir kenara koydu ve bir süre sessizce oturdu. Arkasından da öyie bir kahkaha attı ki, Christer Malm başını uzatarak ne olduğunu sordu. Mikael bir şey yok der gibi elini salladı.</span></p><p class="calibre2"><span class="none">Mikael, Noel günü öğle üzeri, kızı Pennilla ve eski eşi Monika'yı ziyaret etmek için Ârsta'ya gitti. Birbirlerine hediyeler verdiler. Mikael ve Monika, kızlarına çok arzu ettiği bilgisayarı almışlardı. Monika, Mikael'e bir kravat; kızı da polisiye yazarı Âke Ed</span><span class="none">w</span><span class="none">ardsson'un</span><span class="none"> </span><span class="none">bir kitabım almıştı. Mukiminin'un basında edindiği yer nedeniyle, önceki Noel'den farklı olarak keyifleri yerindeydi.</span></p><p class="calibre2"><span class="none">Birlikte öğle yemeği yediler. Mikael göz ucuyla kızını inceledi. Hedestad'da yaptığı beklenmedik ziyaretinden sonra onu görmemişti. Birden aklına kızının Skelletâ'daki dinsel tarikata duyduğu aşırı ilgi hakkında eski eşiyle konuşmamış olduğu geldi.</span></p><p class="calibre2"><span class="none">Harriet Vanger olayında onu doğru iz üzerine sürmüş olan şeyin, kızının Kutsal Kitap bilgisi olduğunu da anlatmamıştı. O günden sonra kızıyla hiç konuşmadığı için de vicdan azabı çekiyordu.</span></p><p class="calibre2"><span class="none">İyi bir baba değildi.</span></p><p class="calibre2"><span class="none">Yemekten sonra yanak</span><span class="none">larını</span><span class="none"> </span><span class="none">öperek kızıyla vedalaştı</span><span class="none"> ve Ârsta'dan ayrıldı. Slussen'de Lisbeth Salander'le buluştu ve birlikte </span><span class="none">Sandhamn</span><span class="none">'a gittiler. </span><span class="none">Millennium</span><span class="none"> bombası patladıktan bu yana neredeyse hiç görüşmemişlerdi. Noel akşamı geç vakit </span><span class="none">Sandhamn</span><span class="none">'a indiler ve Noel tatilini orada geçirdiler.</span></p><p class="calibre2"><span class="none">Mikael'in her zamanki gibi hoş bir arkadaşlığı vardı. Ama Lisbeth aldığı 120.000 kronluk borcun karşılığı olarak çek verdiğinde, Mikael'in sorgulayıcı bakışlarından huzursuz oldu. Yine de bir şey demedi.</span></p><p class="calibre2"><span class="none">Trovil'e kadar yürüyüp geri döndüler (Lisbeth için bu yalnızca vakit kaybıydı). Bir kır lokantasında Noel yemeği yedikten sonra, Mikael'in kulübesine gidip şömineyi yaktılar, pikaba bir Elvis plağı koydular ve seviştiler.</span></p><p class="calibre2"><span class="none">Lisbeth'in Mikael'le sevgili olarak bir sorunu yoktu. Yatakta gayet iyiydiler. Bu bütünüyle bedensel bir birliktelikti ve Mikael onu evcilleştirmeye asla teşebbüs etmemişti.</span></p><p class="calibre2"><span class="none">Lisbeth'in sorunu Mikael'e karşı hissettiği duyguların tercümesini yapamamasıydı. Ergenlik çağına geldikten sonra, hiç kimseyi Mikael'i olduğu kadar hayatına yaklaştırmam</span><span class="none">ıştı</span><span class="none">. İtiraf etmesi gerekirse, Mikael'de onun savunma mekanizmalarını aşarak, özel işleri ve duyguları konuşmaya zorlayan bir yetenek vardı. Her ne kadar soruları</span><span class="none">nın</span><span class="none"> çoğunu duymazdan gelse de, ölümle tehdit edilse bile başka birine asla anlatmayacağı kişisel şeyleri ona anlatmıştı. Bu onu korkutuyor, kendini onun karşısında çıplak ve insafına bırakılmış hissediyordu.</span></p><p class="calibre2"><span class="none">Ama ay</span><span class="none">nı</span><span class="none"> zamanda ona karşı -şimdi onu seyredip, minik horultularını dinlerken olduğu gibi- başka bir insana karşı hayatı boyunca duymadığı koşulsuz bir güven duyuyordu. Mikael Blomkvist'in onun hakkında öğrendiği şeyleri, kendisine karşı kullanarak zarar vermeyeceğinden kesinlikle emindi. Bu onun doğasına aykırıydı.</span></p><p class="calibre2"><span class="none">Tartışmadıkları tek şey birbirleriyle ilişkileriydi. Lisbeth buna cesaret edememiş, Mikael de bu konuyu hiç açmamıştı.</span></p><p class="calibre2"><span class="none">Noel'in ikinci günü korkunç bir gerçeğin farkına vardı. Bunun nasıl olduğunu, üstesinden nasıl geleceğini bilemiyordu. Yirmi beş yıllık hayatında ilk defa aşık olmuştu.</span></p><p class="calibre2"><span class="none">Mikael'in ondan iki kat daha yaşlı olması umurunda bile değildi. İsveç'te şu anda hakkında en çok yazılan insan olması</span><span class="none">nın</span><span class="none">, hatta Ne</span><span class="none">wsw</span><span class="none">eek'e kapak yapılmasının da hiçbir önemi yoktu, bunlar yalnızca pembe diziydi. Mikael Blomkvist ne bir erotik fantezi ne de gündüz düşüydü. Ama bu ilişki son bulmalıydı, yürümesi im</span><span class="none">kansızdı. Mikael onunla ne yapsın</span><span class="none">dı ki? Mikael için o, hayatı fare deliğinde geçmeyen birini bulana kadar, zaman öldürdüğü biriydi.</span></p><p class="calibre2"><span class="none">Ama o an aşkın, kalbin parçalanması gibi bir şey olduğunu anlamıştı.</span></p><p class="calibre2"><span class="none">Mikael öğle üzeri uyandığında, Lisbeth kahve yapmış ve kahvaltı masasını hazırlamıştı. Masaya oturan Mikael, Lisbeth'in davranışlarındaki değişikliği hemen fark etti, sanki bir parça uzaktı. Canını sıkan bir şey olup olmadığını sorduğunda, sanki ne sorulduğunu anlamamış gibi Mikael'e boş boş baktı.</span></p><p class="calibre2"><span class="none">Noel tatilinin bittiği gün Mikael, Hedestad'a giden trene bindi. Üzerinde sağlam kılık kıyafetler ve ayağında kışlık ayakkabılar vardı. Onu istasyonda karşılayan Dirch Frode, basında gösterdiği başarılardan dolayı sakin bir ifadeyle tebrik etti. Ağustos ayında terk ettikten sonra Hedestad'a ilk defa ve neredeyse bir yıl önce gelmiş olduğu günde ayak basıyordu. El sıkışıp, nazikçe konuştular ama aralarında, Mikael'i rahatsız eden adı konulmamış bir şey vardı.</span></p><p class="calibre2"><span class="none">Her şey hazırlanmıştı, Dirch Frode'nin evindeki iş görüşmesi yalnızca birkaç dakika sürdü. Frode paraları yurt dışında münasip bir bankaya yatırmayı önerdi ama Mikael, herhangi bir ödeme gibi bu paraların da şirketine yatırılmasını istedi.</span></p><p class="calibre2"><span class="none">"Başka türlü olmasını hazmedemem," dedi Frode'yi merakta bırakan ses tonuyla.</span></p><p class="calibre2"><span class="none">Mikael'in ziyaret nedeni yalnızca ekonomik değildi. Lisbeth'le birlikte Hedeby'den alelacele ayrıldıkları için, misafir kulübesinde elbise, kitap gibi özel eşyaları kalmıştı.</span></p><p class="calibre2"><span class="none">Henrik Vanger'in sağlık durumu hâlâ nazik olmakla birlikte hastaneden eve taşınmıştı. Sürekli yanında kalan hemşire, uzun yürüyüşler yapmasına, merdiven çıkmasına itiraz ederek canım sıkıyordu. Üstelik tam da Noel'le yılbaşı arasındaki günlerde, hafif bir soğuk algınlığına yakalandığı için, yataktan kalkmamasını emretmişti.</span></p><p class="calibre2"><span class="none">"Üstelik pahalı da," diye yakındı Henrik Vanger.</span></p><p class="calibre2"><span class="none">Yaşlı adamın hayatı boyunca kaçırmış olduğu vergileri düşünerek, hemşireye ödediği parayı çok bulma</span><span class="none">sını </span><span class="none">garipsedi Mikael. Henrik Vanger ekşi bir suratla Mikael'i süzdükten sonra bir kahkaha attı.</span></p><p class="calibre2"><span class="none">"Lanet olsun, aldığın her bir kronu hak ettin. Buna değdiğini biliyorum," dedi.</span></p><p class="calibre2"><span class="none">"Dürüst konuşmak gerekirse, bu olayı çözeceğime hiç inanmamıştım."</span></p><p class="calibre2"><span class="none">"Sana teşekkür etmek gibi bir niyetim yok."</span></p><p class="calibre2"><span class="none">"Ben de bunu beklemiyorum."</span></p><p class="calibre2"><span class="none">"İyi para aldın."</span></p><p class="calibre2"><span class="none">"Şikayetçi değilim."</span></p><p class="calibre2"><span class="none">"Bana bir iş yaptın ve karşılığım aldın."</span></p><p class="calibre2"><span class="none">"Ben buraya işimin sona erdiğini söylemeye geldim." Henrik Vanger dudaklarını büzdü.</span></p><p class="calibre2"><span class="none">"Vanger ailesinin tarihini yazman için anlaşmıştık."</span></p><p class="calibre2"><span class="none">"Biliyorum. Ama yazmayacağım. Bu öyküyü yazamam. Son yıllarda yaşanan en can alıcı olayları bir tarafa bırakarak Vanger ailesinin öyküsünü, yazamam; Harriet’i, babasını, bütün o cinayetleri yazmadan olmaz. Bodrumunda neler yaşandığını yazmadan Martin'in şirket yöneticiliğinden nasıl</span><span class="none"> bahsedebilirim? Ayrıca Harriet’</span><span class="none">in hayatını mahvetmeden de yazamam bunu."</span></p><p class="calibre2"><span class="none">"İçine düştüğün açmazı anlıyorum ve yaptığın seçim için sana müteşekkirim."</span></p><p class="calibre2"><span class="none">"Yani bu öyküyü bırakıyorum." Henrik Vanger başını salladı.</span></p><p class="calibre2"><span class="none">"Seni tebrik ederim" dedi Mikael. "Beni rüşvete bulaştırmayı basardın. Seninle yaptığımız konuşmaların not</span><span class="none">larını</span><span class="none"> </span><span class="none">ve bütün ses kayıtlarını yok edeceğim."</span></p><p class="calibre2"><span class="none">"Ben senin rüşvete bulaştırıl</span><span class="none">dığını </span><span class="none">düşünmüyorum." "Ben öyle hissediyorum, ki büyük ölçüde doğru."</span></p><p class="calibre2"><span class="none">"Gazeteci ya da insan olmak arasında bir seçim yapman gerekiyordu. Eğer gazetecilik rolünü seçseydin ve Harriet'in suçlu ya da benim boktan bir adam olduğuma inans</span><span class="none">aydın</span><span class="none">, kesinlikle eminim ki senin sessizliğini satın alamazdım."</span></p><p class="calibre2"><span class="none">Mikael bir şey demedi.</span></p><p class="calibre2"><span class="none">"Cecilia'yla bütün bu yaşananlar hakkında konuştuk. Artık Frode'nin ve benim bir ayağımız mezarda. Aileden birilerinin Harriet'e yardımcı olması lazım. Cecilia yönetimde aktif bir rol üstlenecek. Bundan sonra şirketi o ve Harriet yönetecek."</span></p><p class="calibre2"><span class="none">"O, olayları nasıl karşıladı?"</span></p><p class="calibre2"><span class="none">"Tabii şok geçirdi. Bir süre yurtdışına çıktı. Bir ara bir daha geri gelmeyecek diye korktum."</span></p><p class="calibre2"><span class="none">"Ama geldi."</span></p><p class="calibre2"><span class="none">"Martin, Cecilia’nın ailede anlaşabildiği az sayıda insandan biriydi. Hakkındaki gerçeği öğrendiğinde sarsıldı. Bu aile için neler yaptığım Cecilia da biliyor."</span></p><p class="calibre2"><span class="none">Mikael omuz</span><span class="none">larını</span><span class="none"> </span><span class="none">silkti.</span></p><p class="calibre2"><span class="none">"Teşekkürler, Mikael," dedi Henrik.</span></p><p class="calibre2"><span class="none">"Bu öyküyü yazmamamın başka bir nedeni de, Vanger ailesinden tiksinmem," dedi Mikael.</span></p><p class="calibre2"><span class="none">Ortaya çıkan sessizliği konuyu değiştirerek bozdu.</span></p><p class="calibre2"><span class="none">"Yirmi beş yıl sonra yeniden CEO olmak nasıl bir şey?"</span></p><p class="calibre2"><span class="none">"Yalnızca geçici bir şey ama yine de... Daha genç olmayı dilerdim. Şimdi günde yalnızca üç </span><span class="none">saat</span><span class="none"> çalışabiliyorum. Bütün toplantıları bu odada yapıyoruz ve eğer biri sorun çıkartacak olursa, Dirch Frode benim adıma müdahale ediyor."</span></p><p class="calibre2"><span class="none">"Gençlerin ödü patlıyordun Dirch Frode'nin yalnızc</span><span class="none">a ekonomik danışmanın değil, aynı</span><span class="none"> zamanda senin adına sorun çözen biri olduğunu anlamam uzun zaman aldı."</span></p><p class="calibre2"><span class="none">"Kesinlikle öyle. Ama bütün kararlar Harriet'le birlikte almıyor, ofiste işleri yürütecek kişi o."</span></p><p class="calibre2"><span class="none">"O nasıl?"</span></p><p class="calibre2"><span class="none">"Hem annesinin hem de kardeşinin payı, miras olarak ona kaldı. Şirketin yaklaşık yüzde otuz üçü onun kontrolünde."</span></p><p class="calibre2"><span class="none">"Yeterli mi?"</span></p><p class="calibre2"><span class="none">"Bilemiyorum. Birger direniyor, Harriet'e çelme atmaya çalışıyor. Bird</span><span class="none">en bire</span><span class="none"> önemli adam olma imkanına kavuştuğunu sanmaya başlayan Alexander, Birger'le iş birliği yapıyor. Kardeşim Harald kanser, uzun süre yaşaya</span><span class="none">cağını </span><span class="none">sanmıyorum. Yüzde yedi gibi büyük bir hissesi var ki bu çocuklarına kalacak. Cecilia ve Anita, Harriet'le iş birliği yaparlar."</span></p><p class="calibre2"><span class="none">"O zaman şirketin yüzde kırkını kontrol edeceksiniz."</span></p><p class="calibre2"><span class="none">"Daha önce aile içinde böylesi bir oy tekeli hiç olmadı. Oy kullanmak için yüzde bir ya da iki yeterliydi. Şubat'tan sonra benim yerimi Harriet alacak."</span></p><p class="calibre2"><span class="none">"Bu onu sevindirmemiştir."</span></p><p class="calibre2"><span class="none">"Hayır, ama zorunlu. Yeni ortak ve yeni kanlara ihtiyacımız var. Onun Avustralya'daki şirketiyle de işbirliği yapabiliriz. Alternatifler var."</span></p><p class="calibre2"><span class="none">"Harriet şimdi nerede?"</span></p><p class="calibre2"><span class="none">"Şansın yok. Londra'da. Ama seninle buluşmayı çok ister."</span></p><p class="calibre2"><span class="none">"Eğer senin yerine geçerse Ocak ayında yapılacak yönetim kurulu toplantısında görüşeceğiz."</span></p><p class="calibre2"><span class="none">"Biliyorum."</span></p><p class="calibre2"><span class="none">"Ona selamlarımı ve atmışlı yıllarda yaşananları Erika Berger dışında kimseyle konuşmayacağımı söyle."</span></p><p class="calibre2"><span class="none">"Biliyorum ve bunu Harriet de biliyor. Sen ahlaklı bir adamsın."</span></p><p class="calibre2"><span class="none">"Ama ona, bugünden itibaren atacağı her yanlış adımın dergide yazıla</span><span class="none">cağını </span><span class="none">da söyle. Vanger Şirketi'ne ayrıcalık tanıyamayız."</span></p><p class="calibre2"><span class="none">"Onu uyaracağım."</span></p><p class="calibre2"><span class="none">Yaşlı adam arada bir uyuklamaya başladığından, Mikael oradan ayrıldı. Eşyalarını toplayıp iki bavula doldurdu. Misafir kulübesinin kapışım son kez kapattı ve bir süre tereddüt ettikten sonra, gidip Cecilia Vanger'in kapısını çaldı. Evde değildi. Cep defterini çıkarıp bir sayfa yırttı ve bir şeyler karaladı. Beni bağışla. Umarım senin için her şey yolunda gider. Yazdığı notu kartvizitiyle birlikte posta kutusuna bıraktı. Martin Vanger'in villası boşaltılmıştı. Mutfak penceresinde elektrikli bir Noel mumu yanıyordu.</span></p><p class="calibre2"><span class="none">Mikael akşam treniyle Stockholm'e döndü.</span></p><p class="calibre2"><span class="none">Noel'le yılbaşı arasındaki günlerde Lisbeth Salander, dış dünyayla ilgisini kesmişti. Ne telefonlarını cevaplıyor ne de bilgisayarını açıyordu. İki gün boyunca elbiselerini yıkadı, döşemeleri fırçalayıp, dairesine çekidüzen verdi. Bir yıldır biriken pizza kutularını paketleyip çöpe attı. Ağzına kadar dolu yedi siyah çöp torbasını ve eski gazeteleri doldurduğu yirmiye yakın kağıt torbayı dışarı taşıdı. Sanki yeni bir hayata başlamaya karar vermiş gibiydi. Uygun bir daire bulursa satın alacaktı ama o güne kadar şimdi oturduğu daireyi pırıl pırıl yapıp eskinin anılarından kurtulmak istiyordu.</span></p><p class="calibre2"><span class="none">İşlerini bitirdiğinde felç olmuş gibi oturdu ve derin düşüncelere daldı. Daha önce hiç böyle bir özlem duymamıştı. Mikael Blomkvist'in kapışım çalma</span><span class="none">sını </span><span class="none">ve... Ne? Onu kucaklayarak kaldırmasını? Arzuyla yatak odasına taşıyıp elbiselerini çıkartmasını? Hayır, o yalnızca onun yanında olmasını istiyordu. Seni olduğu gibi seviyorum dediğini duymak istiyordu. Dünyasında ve hayatında özel bir yerinin olduğunu söylemesini. Yalnızca arkadaşlık ve dostluk değil, bir aşk işareti de vermesini istiyordu.</span></p><p class="calibre2"><span class="none">Çıldırmak üzereyim, diye düşündü.</span></p><p class="calibre2"><span class="none">Kendine güvenmiyordu. Mikael insanlarla dolu bir dünyada yaşıyordu; saygın bir işi, düzenli bir hayatı ve bir sürü meziyeti vardı. Tanıdıkları bir şeyler yapıyor, televizyonlarda boy gösteriyor, gazetelere başlık oluyorlardı. Beni ne yapacaksın ki? Lisbeth Salander'in korkusu, fobi düzeyinde, en karanlık ve büyük korkusu, başkaları</span><span class="none">nın</span><span class="none"> onun duygularına güleceğiydi. Sanki bird</span><span class="none">en bire</span><span class="none">, binbir emekle inşa ettiği kendine güven duygusu yerle bir olmuştu.</span></p><p class="calibre2"><span class="none">Kararını verdi. Bunun için gerekli olan cesareti toplaması </span><span class="none">saat</span><span class="none">ler almıştı ama Mikael'le buluşup neler hissettiğini anlatmak zorundaydı. Başka türlüsü dayanılmazdı.</span></p><p class="calibre2"><span class="none">Kapısını çalmak için bir bahaneye ihtiyacı vardı. Ona Noel hediyesi vermemişti ama ne ala</span><span class="none">cağını </span><span class="none">da bilemiyordu. Bir eskici dükkanında 1950'li yıllardan kalma, üzerlerine kabartmalar işlenmiş tenekeden reklam tabelaları görmüştü. Bu</span><span class="none">nlardan birinin üzerinde gitarını kalçasına dayam</span><span class="none">ış Elvis Presley resmi ve içinde Heart Break Hotel yazan konuşma balonu vardı. İç dekorasyondan hiç anlamazdı ama bu tabelanın </span><span class="none">Sandhamn</span><span class="none">'daki kulübe için biçilmiş kaftan olacağını düşünüyordu. Tabela 780 krondu, prensipleri gereği pazarlık yapıp, fiyatı 700 krona indirtti. Paketletti, koltuğunun altına aldı ve Mikael'in Bellmansgatan'daki evine doğru yola çıktı.</span></p><p class="calibre2"><span class="none">Honsagatan'a geldiğinde başını tesadüfen Kaffebar'a çevirdi ve Mikael'le Erika'run dışarı çıktığını gördü. Mikael bir şey söyledi, Erika kahkaha atarken elini onun beline dolayarak yanağını öptü. Brankyrkagatan Sokağı'ndan aşağı yürüyüp, Belmansgatan Sokağı'na dönerek kayboldular. Vücut dilleri hiç yoruma yer bırakmıyordu; akıllarında ne olduğu çok açıktı.</span></p><p class="calibre2"><span class="none">İçi berbat bir acıyla dolan Lisbeth, adımını atarken donmuş, hareket yeteneğini kaybetmişti. Bir yanı arkalarından koşmak istiyordu. Teneke tabelayı paketinden çıkartmak ve keskin tarafıyla Erika Berger'in başım gövdesinden ayırmak istiyordu. Düşünceler beyninde uçuşurken hiçbir şey yapmadı. Durum analizi. Sonunda sakinleşti.</span></p><p class="calibre2"><span class="none">Salander, sen zavallı bir aptalsın, dedi yüksek sesle.</span></p><p class="calibre2"><span class="none">Topuklarının üzerinde döndü ve yeni temizlediği evine doğru yürüdü.</span></p><p class="calibre2"><span class="none">Zinkensdamm'a geldiğinde kar yağmaya başladı. Elvis'i çöp kutusuna attı.</span></p><p class="calibre2"> </p></div></div><div class="calibre1"><div class="s3"><h3 class="calibre5"><span class="none1">BİTTİ</span></h3></div></div><div class="calibre1"><div class="s1"><h3 class="calibre5"></h3><h3 class="calibre5"></h3></div><div class="s1"><p class="calibre2"><span class="none">1954 yılında doğan Larsson Afrika'da savaş muhabirliği yapmış, ülkesinde çok ünlü olan başarılı bir gazeteci ve aşırı sağa karşı mücadele veren Expo dergisinin de yazı işleri müdürüydü. Bir bilimkurgu hayranıydı ama bunun izlerine "</span><span class="none">Millennium</span><span class="none">"da rastlanmıyor. Ondan geriye, bütün dünyada kitapları üzerine yazılmış onlarca makaleyi süsleyen, üstte de bir kopyası görülen ve bizi kibar görünümlü, saçları 1980'lere özgü şekilde taranmış bir adamla tanıştıran tek bir fotoğraf kaldı. Fazla bir şey değil ama bir efsane doğurmak için yeterli: Larsson üçlemesini yazarken öldü ve klasik fanteziye göre üçlemenin bir de devamı var. Dördüncü bir cilt, bir yerlerde saklı duran bir metin, günün birinde er geç ortaya çıkacak olan bir karalanmış sayfalar yığını...</span></p></div></div></div></div></body></html>
