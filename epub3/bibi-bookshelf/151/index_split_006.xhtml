<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="generator" content="http://calibre-ebook.com"/>
    <title>Ejderha D?vmeli K?z</title>
    <meta name="author" content="Stieg Larsson"/>
    <meta name="creation-time" content="2014-12-1"/>
    <meta name="revision-time" content="2014-12-2"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<div class="calibre1">
<div class="calibre1">
<div class="s1">
<p class="calibre2"><span class="none"> </span></p></div></div><div class="calibre1"><div class="s3"><h3 class="calibre5"><span class="none1">18. BÖLÜM</span></h3></div></div><div class="calibre1"><div class="s1"><h3 class="calibre5"></h3><h3 class="calibre5"></h3></div><div class="s1"><p class="calibre2"><span class="none">18 HAZİRAN ÇARŞAMBA</span></p><p class="calibre2"><span class="none">Lisbeth Salander rüyasız bir uykudan bird</span><span class="none">en bire</span><span class="none"> uyandı. Hafif bir mide bulantısı vardı. Mimmi'nin çoktan işe gitmiş olduğunu bilmesi için başını çevirip bakmasına gerek yoktu. Geriye havaya asılı kokusu kalmıştı. Lisbeth önceki akşam, Evil Fingers'ın Kvarnen'de yaptığı haftalık salı toplantısında çok fazla bira içmişti. Bar kapanmadan önce ortaya çıkan Mimmi, Lisbeth’le birlikte eve gelip, yatağına girmişti.</span></p><p class="calibre2"><span class="none">Mimmi'den farklı olarak Lisbeth, kendini ciddi bir lezbiyen gibi görmüyordu. Hetero, homo ya da biseksüel olup olmadığı üzerine hiçbir zaman kafa yormamıştı. Etiketler umurundabile değildi, kimin gecesini kiminle geçirdiği yalnızca o insanların sorunuydu. Eğer seçim yapma hakkı olursa erkekleri tercih ederdi, hiç değilse şimdiye kadar böyle yapmıştı. Tek sorun, avanak olmayan ve yatakta iyi olan birini bulmaktı. Mimmi, onu tahrik edebilen tatlı bir orta yoldu. Onunla bir yıl önce bir festivalde, bira çadırında karşılaşmıştı. Evil Fingers’la tanıştırdığı tek kişi de oydu. İlişkileri bir yıldır sürüyordu ama bu ilişki, ikisi için de hâlâ bir çeşit zaman öldürmeydi. Lisbeth için Mimmi, yanında uzanabileceği yumuşak, sıcak bir bedendi. Ama aynı zamanda yanında uyanabileceği ve hatta kahvaltı yapabileceği biriydi de.</span></p><p class="calibre2"><span class="none">Komodinin üzerindeki </span><span class="none">saat</span><span class="none"> dokuz buçuğu gösteriyordu. Lisbeth onu uyandıran şeyin ne olduğunu düşünüyordu ki kapı zili çaldı. Yatakta şaşkınlıkla doğruldu. Bu </span><span class="none">saat</span><span class="none">te onun kapısını çalacak hiç kimse yoktu. Uyku sersemi çarşafa sarındı, sallanarak gitti ve kapıyı açtı. Açar açmaz da Mikael’le göz göze geldi. Tuhaf bir panik duygusuyla bir adım geriledi.</span></p><p class="calibre2"><span class="none">Neşeli bir ifadeyle "Günaydın, Bayan Salander," dedi Mikael.</span></p><p class="calibre2"><span class="none">"Gördüğüm kadarıyla akşamdan kalmasınız. Girebilir miyim?"</span></p><p class="calibre2"><span class="none">Cevap beklemeden içeri girdi ve kapıyı kapattı. Mikael, yere saçılmış elbiseleri, içleri gazete dolu bir yığın torbayı meraklı gözlerle incelerken, Lisbeth'in dünyası tersine dönmüştü; nasıl, ne, kim? Mikael, Lisbeth'in şaşkın yüzüne neşeli bir bakış fırlattı.</span></p><p class="calibre2"><span class="none">"Henüz kahvaltı yapmamış olduğunu düşünerek birkaç sandviç aldım. Biftekli, hindili ve bir de avokadolu vejetaryen sandviç. Biftekten hoşlanır mısın bilmiyorum."</span></p><p class="calibre2"><span class="none">Mikael mutfağa daldı ve kahve makinesini buldu. "Kahve nerede?" diye bağırdı. Lisbeth holde donmuş kal</span><span class="none">mıştı</span><span class="none">, kahve sürahisinin çalkalandığını duyduğunda kendine geldi ve hızla mutfağa yöneldi. "Dur! Dur" Bağırdığını düşünerek sesini alçaltta.</span></p><p class="calibre2"><span class="none">"Böyle pat diye içeri dalıp, sanki bu evde yaşıyormuş gibi davranamazsın. Ben seni tanımıyorum."</span></p><p class="calibre2"><span class="none">Mikael kahve sürahisindeki suyu kahve makinesine boşaltırken durdu ve başını Lisbeth'e çevirdi. Ciddi bir ifadeyle:</span></p><p class="calibre2"><span class="none">"Yanlış! Beni başkalarının tanıdığından çok daha iyi tanıyorsun. Öyle değil mi?" dedi.</span></p><p class="calibre2"><span class="none">Sonra ona sırtını döndü, kahve suyunu koydu ve dolapları açıp kapayarak kahve aramaya başladı.</span></p><p class="calibre2"><span class="none">"Yeri gelmişken, senin nasıl çalıştığını biliyorum. Sırlarını biliyorum."</span></p><p class="calibre2"><span class="none">Lisbeth Salander gözlerini kapadı. Sanki ayağının altından yer çekiliyordu. Zihni felç olmuş gibiydi. Akşamdan kalmaydı. Gerçeküstü bir durum yaşıyordu, beyni çalışmayı reddediyordu. Araştırdığı bir insanla ilk defa yüz yüze geliyordu. Nerede yaşadığımı biliyor! İşte onun mutfağındaydı. Bu imkansızdı. Bu olmamalıydı. Benim kim olduğumu biliyor! Birden sarındığı yatak örtüsünün üzerinden kaydığını fark etti ve düzeltip daha sıkı sarındı. Mikael bir şey söylemiş ama Lisbeth ne dediğini anlamamıştı.</span></p><p class="calibre2"><span class="none">"Konuşmalıyız," diye tekrarladı Mikael. "Ama sanırım önce bir duş almalısın."</span></p><p class="calibre2"><span class="none">Lisbeth mümkün olduğu kadar sağduyulu konuşmaya çalıştı.</span></p><p class="calibre2"><span class="none">"Bak, eğer kavga etmeyi düşünüyorsan, kavga etmen gereken kişi ben değilim. Ben, bana verilen işi yaptım. Patronumla konuşmalısın."</span></p><p class="calibre2"><span class="none">Mikael kollarını</span><span class="none"> yukarı kaldırarak ellerini açtı. Silahsızım. Evrensel bir barış işareti.</span></p><p class="calibre2"><span class="none">"Dragan Armansky’le konuştum. Aklıma gelmişken onu aramanı istedi, dün akşam cep telefonunu hiç açmadın."</span></p><p class="calibre2"><span class="none">Mikael ona doğru yaklaştı. Lisbeth bir tehlike sezmiyordu ama yine de birkaç santim geri çekildi. Mikael hafifçe koluna dokundu ve banyonun kapısını işaret etti. Lisbeth, iyi niyetle bile olsa, kendine dokunulmasından nefret ederdi.</span></p><p class="calibre2"><span class="none">"Kavga etmeye gelmedim," dedi Mikael sakin bir sesle. "Ama seninle konuşmayı çok istiyorum. Uyandığında diyelim. Sen üstünü giyerken kahve hazır olur ama önce duş. Vamoose!"</span></p><p class="calibre2"><span class="none">Lisbeth isteksizce ona uydu. Lisbeth Salander istemediği bir şeyi asla yapmaz diye düşündü.</span></p><p class="calibre2"><span class="none">Banyoya girdiğinde sırtım kapıya yasladı ve düşüncelerini toparlamaya çalıştı. Tahmin edemeyeceği kadar sarsılmıştı.</span></p><p class="calibre2"><span class="none">Kendini patlamaya hazır bir balon gibi hissediyordu. Harala gürele geçen bir geceden sonra duş yalnızca iyi bir tavsiye değil, zorunluluktu da. Duştan sonra yatak odasına süzüldü, pantolonunu ve göğsünde Armageddon was yesterday, today we have a serious problem (Armageddon dündü, bugün ciddi bir sorunumuz var) yazan tişörtünü giydi.</span></p><p class="calibre2"><span class="none">Bir süre düşündükten sonra deri ceketini aradı, bir sandalyenin üzerinde duruyordu. Cebinden elektrik tabancasını aldı, bataryasını kontrol etti ve pantolonunun arka cebine soktu. Bütün daireyi güzel bir kahve kokusu sarmıştı. Derin bir nefes aldı ve mutfağa geçti.</span></p><p class="calibre2"><span class="none">"Sen hiç temizlik yapmaz mısın?" diye sordu Mikael.</span></p><p class="calibre2"><span class="none">Bulaşık lavabosunu bulaşıklarla doldurmuş, sigara tablalarını boşaltmış, eski süt paketini çöpe atmış, mutfak masasının üzerinde duran beş haftalık gazeteleri kaldırmış, masayı silmiş, kahve fincanlarıyla -sandviç aldım derken şaka yapmamıştı- sandviçleri yerleştirmişti. Mimmi'yle geçirdiği geceden sonra gerçekten acıkmış olan Lisbeth'e, sandviçler çok davetkar gelmişti. İyi, bakalım bunun sonu nereye varacak? Mikael'in karşısına oturdu.</span></p><p class="calibre2"><span class="none">"Sorumu cevaplamadın; biftekli, hindili ya da vejetaryen?"</span></p><p class="calibre2"><span class="none">"Biftekli."</span></p><p class="calibre2"><span class="none">"O zaman ben de hindiliyi alıyorum."</span></p><p class="calibre2"><span class="none">Arada bir birbirlerini inceleyerek, hiç konuşmadan kahvaltılarını yaptılar. Lisbeth biftekli sandviçini yedikten sonra, vejetaryen olanın da yarısını yedi. Pencere kenarında duran buruşmuş sigara paketini aldı ve bir sigara yaktı.</span></p><p class="calibre2"><span class="none">"Tamam," diye sessizliği bozdu Mikael, "belki araştırma konusunda senin kadar iyi değilim, ama şimdi ne vejetaryen, ne de - Dirch Frode'nin sandığı gibi- anoreksi olmadığını öğrendim. Bunu, senin hakkında tutacağım rapora kaydedeceğim."</span></p><p class="calibre2"><span class="none">Salander önce dik dik baktı ama Mikael'in kendisiyle dalga geçtiğini anladığında bakışları yumuşadı. Mikael'in çok eğlendiği belliydi. Lisbeth, onun yüzündeki gülümsemeye çarpık bir gülümsemeyle karşılık vermekten kendini alamadı. Çok saçma bir durumdu. Lisbeth kahvesinden bir yudum aldı. Mikael'in gözlerinde dostça bir ifade vardı, ne olursa olsun kötü bir insan olmadığı belliydi. Zaten araştırmalarında da onun kız arkadaşlarına kötü davrandığına dair bir iz bulamamıştı. Birden onun hakkında her şeyi bildiğini hatırladı. Bilgi iktidardır.</span></p><p class="calibre2"><span class="none">"Niçin sırıtıyorsun?" diye sordu.</span></p><p class="calibre2"><span class="none">"Özür dilerim. Buraya böyle gelmeyi hiç hesaplamamıştım. Seni korkutmak gibi bir niyetim de yoktu ama belli ki öyle oldu. Kapıyı açtığındaki yüz ifadeni görmeliydin. Çok matraktı."</span></p><p class="calibre2"><span class="none">Sessizlik. Lisbeth Salander, Mikael'in davetsiz arkadaşlığını kabul edilebilir bulduğunu şaşkınlıkla fark etmişti, en azından rahatsız olmamıştı.</span></p><p class="calibre2"><span class="none">"Herhalde özel yaşamımı deştiğin için senden intikam alacağımı düşünüyorsundur," dedi Mikael neşeyle. "Benden korkuyor musun?"</span></p><p class="calibre2"><span class="none">"Hayır," dedi Salander.</span></p><p class="calibre2"><span class="none">"İyi. Buraya sana kötülük yapmaya ya da seninle kavga etmeye gelmedim."</span></p><p class="calibre2"><span class="none">"Eğer böyle bir şeye kalkışırsan karşılığını alırsın."</span></p><p class="calibre2"><span class="none">Mikael ona dikkatle baktı; yaklaşık 1.50 boyundaydı. Doğrusu karşı koyabilecek bir hali yoktu. Ama gözleri ifadesiz ve sakindi.</span></p><p class="calibre2"><span class="none">"Bunu düşünme," dedi Mikael. "Kötü bir niyetim yok. Seninle konuşmam gereken şeyler var. Eğer gitmemi istiyorsan söylemen yeter." Bir süre düşündü. " Çok tuhaf bir... boş ver," cümlesini tamamlamadı.</span></p><p class="calibre2"><span class="none">"Ne?"</span></p><p class="calibre2"><span class="none">"Çok aptalca gelebilir ama daha dört gün önce senin varlığından bile habersizdim. Sonra benim hakkımda tuttuğun raporu okudum," - çantasını karıştırıp çıkardı- "çok eğlendiğimi söyleyemem."</span></p><p class="calibre2"><span class="none">Mikael sustu ve bir süre mutfak penceresinden dışarı baktı. "Bir sigara alabilir miyim?" Lisbeth paketi onun önüne itti.</span></p><p class="calibre2"><span class="none">"Daha önce birbirimizi tanımadığımızı söyledin, ben de hayır tanıyoruz dedim." Raporu işaret etti. "Seninle boy ölçüşemem, yalnızca adresini, doğum gününü ve buna benzer şeyleri öğrenmek için rutin bir araştırma yaptım ama sen benim hakkımda her şeyi biliyorsun. Yalnızca çok yakın arkadaşlarımın bilebileceği çok özel şeyleri de. Ve ben şimdi senin mutfağında oturmuş kahvaltı yapıyorum. Yalnızca yarım </span><span class="none">saat</span><span class="none">tir biraradayız. Ama içimde sanki birbirimizi yıllardır tanıyormuşsuz gibi bir duygu var. Ne demek istediğimi anlıyor musun?"</span></p><p class="calibre2"><span class="none">Lisbeth başım salladı.</span></p><p class="calibre2"><span class="none">"Çok güzel gözlerin var," dedi Mikael.</span></p><p class="calibre2"><span class="none">"Seninkiler de içten," dedi Lisbeth. Mikael bunu derken, Lisbeth'in alay edip etmediğini anlayamadı.</span></p><p class="calibre2"><span class="none">Sustular.</span></p><p class="calibre2"><span class="none">Kaile Blomkvist. Lisbeth onun takma adım hatırladı ve bunu yüksek sesle söylemek için, içinden gelen isteği bastırdı ve birden ciddileşti. Mikael'in gözlerinde bir yorgunluk vardı. Eve zorla girdiği andaki kararlılığı kaybolmuştu. Şaklabanlığı da yok olmuştu ya da şimdilik bir kenara koymuştu. Lisbeth onun ilk defa kendisini büyük bir ciddiyetle, derinlemesine incelediğini fark etti. Kafasının içinden neler geçtiğini anlayamıyordu ama ziyaretinin ciddi bir nedeni olduğu belliydi.</span></p><p class="calibre2"><span class="none">Lisbeth Salander, sakinliğinin yüzeysel olduğunu ve sinirlerini tam olarak kontrol edemediğini biliyordu. Blomkvist'in beklenmeyen ziyaretinden, daha önce hiç olmadığı kadar sarsılmıştı. Ekmeğini insanların özel yaşamlarını izlemekten kazanıyordu. Dragan Armansky'nin hesabına yaptığı şeyi hiçbir zaman gerçek bir iş gibi değil, daha çok bir hobi, bir tür zaman öldürme gibi görmüştü.</span></p><p class="calibre2"><span class="none">Ama şu bir gerçekti ki -bunu keşfedeli çok zaman olmuştu- başka insanların özel yaşamlarını didiklemekten ve gizlemeye çalıştıkları şeyleri açığa vurmaktan zevk alıyordu. Bu, şu ya da bu biçimde, kendini hatırladığı günden beri böyleydi. Bunu şimdi de sürdürüyorsa, yalnızca Armansky istediği için değil, zevk aldığı içindi de. Onun için bu bir çeşit eğlence, tıpkı bilgisayar oyunu gibi bir şeydi ama burada gerçek insanlar söz konusuydu. Ve şimdi onun hobilerinden biri, onun mutfağında oturmuş ve ona sandviç sunmuştu. Çok saçma bir durumdu.</span></p><p class="calibre2"><span class="none">"İlgimi çeken bir şey var," dedi Mikael. "Benim hakkımda Dirch Frode için araştırma yaparken... Bunu ne için kullanacakları hakkında bir fikrin var mıydı?"</span></p><p class="calibre2"><span class="none">"Hayır?"</span></p><p class="calibre2"><span class="none">"Dirch Frode, daha doğrusu onun patronu, bu araştırmayı bana bir görev vermek için yaptırdı."</span></p><p class="calibre2"><span class="none">"Anlıyorum."</span></p><p class="calibre2"><span class="none">Mikael beli belirsiz gülümsedi.</span></p><p class="calibre2"><span class="none">"Seninle bir gün başka insanların özel hayatım didiklemenin ahlaki boyutlarını konuşuruz. Ama şimdi başka bir sorunum var... Bana verilen ve anlaşılmaz bir nedenle kabul ettiğim iş, şimdiye kadar üstlenmiş olduğum işlerin tartışmasız en saçması. Sana güvenebilir miyim Lisbeth?"</span></p><p class="calibre2"><span class="none">"Nasıl yani?"</span></p><p class="calibre2"><span class="none">"Dragan Armansky senin çok güvenilir biri olduğunu söyledi. Ama ben yine de sana soruyorum. Sana başkasına anlatılmaması gereken birtakım sırlar vereceğim, hiç kimsenin bilmemesi gereken."</span></p><p class="calibre2"><span class="none">"Dur biraz. Yani sen Dragan Armansky'le konuştun ve seni buraya o gönderdi."</span></p><p class="calibre2"><span class="none">Canına okuyacağım, seni, aptal Ermeni.</span></p><p class="calibre2"><span class="none">"Yok, tam öyle değil. Birilerinin adreslerine ulaşabilecek tek insan sen değilsin, adresini kendim buldum. Nüfus kayıtlarını araştırdım. Üç tane Lisbeth Salander vardı, ikisini çabuk eledim. Ama dün Armansky'le buluştum ve uzun uzun konuştuk. O da ilk başta, tıpkı senin gibi, özel hayatıma girdiğiniz için kavga edeceğimi düşündü ama sonunda meşru bir iş için orada olduğuma ikna oldu."</span></p><p class="calibre2"><span class="none">"Ne tür bir iş?"</span></p><p class="calibre2"><span class="none">"Dediğim gibi, Dirch Frode'nin patronu bana bir iş verdi. Şimdi çok hızlı sonuç alacak, yetenekli bir araştırmacıya ihtiyaç duyduğum bir noktaya geldim. Frode senin bu işlerde uzman olduğunu söyledi. Daha doğrusu ağzından kaçırdı, benim hakkımda araştırma yaptığını kendim buldum. Dün Armansky'le konuştum ve ne istediğimi anlattım. Onay verdi ve sana telefonla ulaşmaya çalıştı ama sen hiç cevap vermedin... İşte, şimdi buradayım. İstersen Armansky'yi arayıp kontrol edebilirsin."</span></p><p class="calibre2"><span class="none">Lisbeth'in, Mimmi'nin de katkılarıyla oluşmuş elbise yığınlarının arasından telefonunu bulması, birkaç dakikasını aldı. Mikael onun mahcup araştırmasını büyük bir ilgiyle izlerken, bir yandan da dairenin içinde şöyle bir tur attı. Mobilyalar çöp konteynırından bulunmuş gibiydi. Çalışma odasında etkileyici bir (stateoftheart) PowerBook vardı. Bir rafta da CD çalar. Bununla birlikte CD koleksiyonunun etkileyici olduğu söylenemezdi. Mikael'in şimdiye kadar adlarını hiç duymadığı, başka dünyalardan kaçmış yaratıkların acınacak durumda birkaç CD'si... Belli ki müzikle çok da ilgili değildi.</span></p><p class="calibre2"><span class="none">Telefonunu bulan Salander, Armansky'nin onu, yedisi akşam, ikisi de sabah olmak üzere dokuz defa aradığını gördü. Mikael kapının kenarına yaslanıp onu izlerken, Salander, Armansky'yle konuşuyordu.</span></p><p class="calibre2"><span class="none">"Benim... Üzgünüm, ama kapalıydı... Bana iş vermek istediğini biliyorum... Hayır... Burada, oturma odamda..." Sesini yükseltti. "Dragan, akşamdan kalmayım ve başım ağrıyor, dırdırı bırak, işe evet dedin mi demedin mi? Teşekkürler."</span></p><p class="calibre2"><span class="none">Lisbeth Salander, oturma odasını dolaşan Mikael'i göz ucuyla izledi. Raflardaki CD'lerini inceliyor, kitaplarını karıştırıyordu, üzerinde etiket olmayan kahverengi bir ilaç şişesini merakla ışığa tutmuştu. Mikael tam şişenin kapağını açacakken, Lisbeth ona doğru gidip elinden aldı ve mutfağa geçip masanın başına oturdu. Mikael de gelip oturana kadar alnına masaj yaptı.</span></p><p class="calibre2"><span class="none">"Kurallar çok basit," dedi Lisbeth. "Benimle ya da Dragan Armansky'le konuştukların dışarıya sızmaz. Milton Security'nin konunun gizliliğine bağlı kalacağını garanti eden bir sözleşme imzalarız. İşi alıp almayacağıma, ancak işin ne olduğunu öğrendikten sonra karar veririm. Ama bana anlatacağın hiçbir şeyi, işi kabul edeyim ya da etmeyeyim, başkasına anlatmam. Tabii senin ağır bir suç işlememen şartıyla. Böyle bir şey olursa ben Armansky'ye, o da polise başvurur."</span></p><p class="calibre2"><span class="none">"İyi," dedi Mikael. Biraz tereddütlüydü. "Armansky'nin sana vereceğim işin mahiyetini anlayıp anlamadığından emin değilim..."</span></p><p class="calibre2"><span class="none">"Tarihi bir araştırma yapmamı istediğini söyledi."</span></p><p class="calibre2"><span class="none">"Evet, doğru. Ama bir katili teşhis etmeme yardımcı olmanı istiyorum."</span></p><p class="calibre2"><span class="none">Bütün detaylarıyla Harriet Vanger olayım anlatmak, Mikael'in bir </span><span class="none">saat</span><span class="none">ten daha fazla zamanını aldı. Geriye hiçbir şey bırakmadan her şeyi anlattı. Lisbeth'i işe almak için Frode'nin onayım almıştı, bunun için ona tam olarak güvenmesi gerekti.</span></p><p class="calibre2"><span class="none">Cecilia Vanger’le ilişkisini, Harriet Vanger'in odası</span><span class="none">nın</span><span class="none"> penceresini gösteren bir fotoğrafta onu nasıl teşhis ettiğim ve çözümleyebildiği kadarıyla Cecilia'nın kişisel özelliklerini de anlattı. Cecilia’nın baş şüphelilerden biri olduğunu, artık kendi kendine itiraf etmeye başlamıştı. Ama henüz genç yaşta bir kızken, katille nasıl bir ilişkisinin olabileceğini bilemiyordu.</span></p><p class="calibre2"><span class="none">Sözlerini bitirdiğinde Lisbeth'e, Harriet'in telefon defterindeki listenin bir fotokopisini verdi.</span></p><p class="calibre2"><span class="none">Magda-32016</span></p><p class="calibre2"><span class="none">Sara-32109</span></p><p class="calibre2"><span class="none">RJ-30112</span></p><p class="calibre2"><span class="none">RL-32027</span></p><p class="calibre2"><span class="none">Mari-32018</span></p><p class="calibre2"><span class="none">"Ne yapmamı istiyorsun?"</span></p><p class="calibre2"><span class="none">"RJ'nin kim olduğunu buldum. Rebecka Jacobson. Levicitus'un ayetlerinde bahsedilen bir olayla bağlantı kurdum. Bu kız, tıpkı alıntıda bahsedildiği gibi, başı kor halinde ateşe sokularak öldürülmüş. Eğer düşündüğüm gibiyse, dört kurban daha bulmamız gerek: Magda, Sara, Mari ve RL."</span></p><p class="calibre2"><span class="none">"Onların da öldüğünü düşünüyorsun? Yani öldürüldüklerini?"</span></p><p class="calibre2"><span class="none">"1950'li yıllarda ve belki de 60Tarda seri cinayetler işleyen bir katil var. Ve bu, bir biçimde Harriet Vanger olayıyla da bağlantılı. Hedestad Kuriren'nin eski sayılarını taradım. HedestadTa bağlantılı bulduğum tek grotesk cinayet, Rebecka cinayeti oldu. Senden, ayetler ve isimlerle bağlantılı olduğunu düşündüğüm cinayetlere ulaşana kadar, gerekirse bu araş</span><span class="none">tı</span><span class="none">rmayı bütün İsveç'e yaymanı istiyorum."</span></p><p class="calibre2"><span class="none">Lisbeth Salander, ifadesiz bir sessizlikle o kadar uzun süre düşündü ki, Mikael sabırsızlanarak oturduğu yerde kımıldamaya başladı. Artık yanlış birini seçip seçmediğini düşünmeye başlamışken, Lisbeth başım kaldırdı ve:</span></p><p class="calibre2"><span class="none">"Tamam. İşi alıyorum. Ama Armansky’le sözleşme imzalaman gerek," dedi.</span></p><p class="calibre2"><span class="none">Dragan Armansky, Mikael'in Hedestad'a götürüp Dirch Frode'ye imzalatması için, yazmış olduğu sözleşmenin bir çıktısını aldı. Lisbeth Salander'in odasının önüne geldiğinde, odanın cam duvarı</span><span class="none">nın</span><span class="none"> arkasından Mikael ve Lisbeth'e baktı. Lisbeth'in PowerBook'una eğilmişlerdi. Oldukça samimiydiler. Mikael bir elini Lisbeth'in omzuna koymuş -ona dokunmuştu- bir şey işaret ediyordu. Armansky durup onları izlemeye başladı.</span></p><p class="calibre2"><span class="none">Mikael bir şey söyledi, Salander şaşırmış gibiydi. Sonra da kahkahalar atarak güldü.</span></p><p class="calibre2"><span class="none">Lisbeth'in güvenini kazanmak için yıllardır çaba sarf eden Armansky, Lisbeth'in güldüğünü ilk defa duyuyordu. Mikael onu çok kısa bir süredir tanımasına rağmen, birlikte gülüyorlardı.</span></p><p class="calibre2"><span class="none">Birden Mikael'e karşı, kendisini de şaşkınlığa düşüren, güçlü bir nefret duygusuyla dolduğunu fark etti. Öksürdükten sonra odaya girdi ve plastik bir dosyaya koyduğu sözleşmeyi Lisbeth'in masasına bıraktı. O gün öğleden sonra Mikael, kısa bir süreliğine </span><span class="none">Millennium</span><span class="none">'a </span><span class="none">uğradı. Masasını toplayıp </span><span class="none">Millennium</span><span class="none">'daki odasını boşalttığı -Noel'den hemen önceki- günden beri ilk ziyaretiydi.</span></p><p class="calibre2"><span class="none">O çok tanıdık merdivenleri çıkarken, birden kendini derginin yabancısı gibi hissetti. Kapı kodunu değiştirmemişlerdi. Sessizce içeri girdi ve durup bir süre etrafına baktı.</span></p><p class="calibre2"><span class="none">Burası L şeklinde büyük bir salondan düzenlenmişti. Girişte, pek de kullanışlı olmayan geniş bir hol vardı, buraya ziyaretçiler için bir koltuk takımı konulmuştu. Koltukların arkasında küçük bir mutfak, tuvaletler, kitap ve arşivlerin durduğu iki küçük depo vardı. Ayrıca stajyerler için de küçük bir masa. Girişin sağ tarafında, cam duvarlarla ayrılmış bölüm, Christer Malm’ın, kendine ait şirketin işleri için de kullandığı stüdyosuydu; seksen metrekarelik bu bölümün merdivenlere açılan ayrı bir kapısı da vardı. Sol taraftaki 150 metrekarelik yazı işleri bölümünün cam duvarları Götgatan'a bakıyordu.</span></p><p class="calibre2"><span class="none">Buranın tasarımı Erika'ya aitti, üç çalışan için cam duvarlarla birbirinden ayrılan üç ayrı oda yaptırmış, geriye kalan bölüm de diğer üç çalışana ayrılmıştı. Dipteki en büyük odayı kendine ayırmış ve Mikael'e de diğer uçtaki odalardan birini vermişti. Girişten görülen tek oda da burasıydı. Mikael'in odasına kimse taşınmamıştı.</span></p><p class="calibre2"><span class="none">Diğerlerinden biraz bağımsız olan üçüncü oda, yıllardır başarıyla reklam müdürlüğü yapan altmış yaşındaki Sonny Magnusson'a aitti. Erika onu, daha önce yıllarca çalıştığı şirketten kriz nedeniyle çıkartıldığında bulmuştu. Aslına bakılırsa o zaman Sonny, işe alınacak yaşın üzerindeydi.</span></p><p class="calibre2"><span class="none">Ama Erika ona elini uzatmış, maaş, artı aldığı reklamlardan da yüzde vermişti. Son bir yılda reklam gelirleri dolayısıyla Sonny'nin geliri de düşmüştü. Ama Sonny, başka bir iş bakmayı hiç düşünmemiş, kemerini sıkmış ve sadakatini sürdürmüştü. Bu felakete neden olan benden farklı olarak, diye düşündü Mikael.</span></p><p class="calibre2"><span class="none">Sonunda cesaretini topladı ve yazı işleri bölümüne girdi. Telefonla konuşan Erika'yı görebiliyordu. İçerde yalnızca iki kişi daha vardı. Bunlarda biri Monika Nilsson'du. Otuz yedi yaşında, başarılı bir politika muhabiri olan Monika Nilsson, Mikael'in şimdiye kadar gördüğü en nursuz kinikti. Dokuz yıldır </span><span class="none">Millennium</span><span class="none">'da çalışıyordu ve son derece başarılıydı. Yazı işlerinin en genç çalışanı, yirmi altı yaşındaki Henry Cortez de oradaydı. İki yıl önce gazetecilik yüksekokulunu bitirir bitirmez stajyer olarak gelmiş ve </span><span class="none">Millennium</span><span class="none">'dan başka bir yerde çalışmak istemediğini söylemişti. Erika'nın bütçesi onu işe almaya uygun değildi ama ona bir köşede bir masa göstermiş ve serbest muhabir olarak işe almıştı.</span></p><p class="calibre2"><span class="none">Monika ve Henry, Mikael'i görür görmez birer sevinç çığlığı attılar. Yanaklarına öpücükler kondurup, sırtını şaplakladılar ve hemen, geri dönüp dönmediğini sordular. Mikael iç geçirip, altı ay daha Norrland'da kalması gerektiğini, yalnızca bir merhaba demek ve Erika'yla konuşmak için geldiğini söyledi.</span></p><p class="calibre2"><span class="none">Mikael'i gördüğüne Erika da sevinmişti. Kahvelerini alıp Erika'nın odasına geçtiler. Erika ilk olarak Henrik Vanger'in sağlık durumunu sordu. Dirch Frode'nin anlattığı kadarıyla durumu ciddi ama hâlâ hayattaydı.</span></p><p class="calibre2"><span class="none">"Burada ne işin var?"</span></p><p class="calibre2"><span class="none">Mikael biraz mahcup olmuştu. Birkaç sokak aşağıdaki Milton Security'ye uğramış ama buraya gelmeye son anda karar vermişti. Erika'ya bilgisayarına giren hacken işe aldığını açıklamasının biraz zor olacağını düşünerek, Stockholm'e Vanger'le ilgili bir iş için geldiğini ve hemen döneceğini söyledi. Arkasından da işlerin nasıl gittiğini sordu.</span></p><p class="calibre2"><span class="none">"Eğer son aldığımız şu nahoş haberi bir tarafa bırakırsak, hem reklâmlarda hem de abone sayımızda artış var ama ufukta endişe bulutları da belirdi."</span></p><p class="calibre2"><span class="none">"Öyle mi?"</span></p><p class="calibre2"><span class="none">"Janne Dahlman."</span></p><p class="calibre2"><span class="none">"Oo, tabii."</span></p><p class="calibre2"><span class="none">"Henrik Vanger'in dergiye ortak olduğunu duyurduktan hemen sonra, Nisan ayında onunla bir konuşma yapmak zorunda kaldım. Doğasında mı bir karamsarlık var, yoksa daha ciddi bir şey mi bilmiyorum. Bir şeyler karıştırıyor ama."</span></p><p class="calibre2"><span class="none">"Ne oldu?"</span></p><p class="calibre2"><span class="none">"Ona hâlâ güvenemiyorum. Henrik Vanger'le anlaşma yaptıktan sonra, ben ve Christer, artık kapanma riskini atlattığımızı bütün çalışanlara mı yoksa yalnızca ..."</span></p><p class="calibre2"><span class="none">"Bir kısmına."</span></p><p class="calibre2"><span class="none">"Aynen öyle. Belki biraz paranoyakça ama Dahlman’ın haberi dışarı sızdırmasından korktum. Böylece anlaşmayı resmi olarak açıklayana kadar hiç kimseye söylememeye karar verdik. Yani bir ay boyunca kimseye bir şey sezdirmedik."</span></p><p class="calibre2"><span class="none">"Sonra?</span></p><p class="calibre2"><span class="none">"Eh, yazı işlerindekilerin bir yıl boyunca duydukları tek iyi haberdi. Dahlman’ın dışında herkes havalara uçtu. Yani... Tabii dünyanın en kalabalık yazı işleri ekibi değiliz... Demek istediğim üç kişi sevindi, artı stajyerler. Yalnızca bir kişi bu anlaşmayı daha önce söylemeyip de gizlediğimiz için küplere bindi."</span></p><p class="calibre2"><span class="none">"Haksız da değil..."</span></p><p class="calibre2"><span class="none">"Biliyorum ama günlerce sızlanarak bütün çalışanların morallerini altüst etti. İki hafta dayandıktan sonra pisliği ofisime çağırdım ve anlaşma haberini daha önce açıklamamamın nedeninin, ona duyduğum güvensizlik olduğunu ve haberi dışarı sızdıracağından korktuğumu söyledim."</span></p><p class="calibre2"><span class="none">"Peki, ne yaptı?"</span></p><p class="calibre2"><span class="none">"Tabii çok üzüldü ve rahatsız oldu. Ama geri adım atmadım ve bir ültimatom verdim... Ya diline kilit vuracak ya da yeni bir iş aramaya başlayacaktı."</span></p><p class="calibre2"><span class="none">"Ee?"</span></p><p class="calibre2"><span class="none">"Diline kilit vurdu. Ama kendini zor tutuyor ve onunla diğer çalışanlar arasında gerilimli bir hava var. Christer ona tahammül edemiyor ve bunu açıkça gösteriyor."</span></p><p class="calibre2"><span class="none">"Dahlman'dan şüphelenmenin nedeni ne?" Erika iç çekti.</span></p><p class="calibre2"><span class="none">"Bilemiyorum. Bir yıl önce onu işe aldığımızda, WennerströmTe kavgaya başlamıştık. En küçük bir kanıtım yok ama içimde onun bize çalışmadığına dair bir his var."</span></p><p class="calibre2"><span class="none">Mikael başını salladı.</span></p><p class="calibre2"><span class="none">"Hislerine güven."</span></p><p class="calibre2"><span class="none">"Belki de yalnızca ortalıkta dolaşarak havayı zehirleyen bir tip."</span></p><p class="calibre2"><span class="none">"Muhtemelen öyle ama onu işe almakla yanlış bir şey yaptığımıza dair seninle </span><span class="none">aynı</span><span class="none"> fikirdeyim."</span></p><p class="calibre2"><span class="none">Yirmi dakika sonra Mikael, Dirch Frode'nin karısından ödünç almış olduğu arabayla kuzeye doğru yola koyulmuştu. Bu, kadının hiç kullanmadığı, on yaşında bir Volvo'ydu. Mikael'e ne zaman isterse kullanabileceği söylenmişti.</span></p><p class="calibre2"><span class="none">Eğer Mikael dikkatle bakmasa küçük değişikliklerin farkına varmayabilir, ayrıntıları kaçırabilirdi. Kağıt demeti hatırladığından daha değişik duruyordu. Bir dosya raftan biraz taşmıştı. Yazı masasının çekmecesi tam kapatılmıştı; Mikael, Hedeby'den Stockholm'e gitmek üzere evden ayrılırken çekmecenin biraz aralık olduğundan emindi.</span></p><p class="calibre2"><span class="none">Bir süre oturup yanılıyor muyum diye düşündükten sonra eve birinin girmiş olduğundan emin oldu.</span></p><p class="calibre2"><span class="none">Verandaya çıkıp etrafına baktı. Giderken kapıyı kilitlemişti ama kapının kilidi şu eski, bir tornavidayla kolayca açılabilecek kilitlerdendi. Ayrıca kim bilir kaç kişide daha anahtar vardı. Tekrar içeri girdi ve eksik bir şey var mı diye çalışma odasını dikkatle gözden geçirdi. Her şey tamam gibiydi.</span></p><p class="calibre2"><span class="none">Ama birinin eve girip, kağıt ve dosyaları karıştırdığı kesindi. Stockholm'e giderken akıllılık edip bilgisayarını yanına aldığı için sevindi. Kafasına takılan iki soru vardı: Kimdi? Ve bu meçhul ziyaretçi ne kadar şey öğrenebilmişti?</span></p><p class="calibre2"><span class="none">Cezaevinden çıktıktan sonra, Henrik Vanger'e bıraktığı dosyalardan bir kısmını tekrar kulübeye getirmişti. Bunların arasında yeni bulduğu belgeler yoktu. Yazı masasının üzerinde duran not defterine kaydettiği şeyler kimsenin anlamayacağı şekilde şifrelenmişti, yani defter sır vermezdi. Peki masasını kar</span><span class="none">ıştı</span><span class="none">ran kişi de sır mıydı?</span></p><p class="calibre2"><span class="none">Geride bıraktığı tek önemli şey, telefon listelerinin olduğu kağıtla, atıf yapılan ayetlerden alıntılardı. Eve giren her kimse, onun Kutsal Kitap'taki kodu çözmüş olduğunu artık biliyor demekti.</span></p><p class="calibre2"><span class="none">Kim?</span></p><p class="calibre2"><span class="none">Henrik Vanger hastanedeydi. Anna'dan şüphelenmeye gerek yoktu. Dirch Frode? Ama ona her şeyi bütün ayrıntılarıyla zaten anlatmıştı. Cecilia Vanger? Florida seyahafinden vazgeçerek, kız kardeşiyle birlikte Londra'dan dönen Cecilia'yla henüz karşılaşmamış, yalnızca arabayla köprüden geçerken görmüştü.</span></p><p class="calibre2"><span class="none">Martin Vanger? Harald Vanger? Henrik Vanger'in kalp krizi geçirdiği günden bir gün sonra düzenlenen, Mikael'in davet edilmediği aile toplantısında ortaya çıkan Birger Vanger? Alexander Vanger? Isabella Vanger?</span></p><p class="calibre2"><span class="none">Frode bunlardan hangileriyle konuşmuştu? Ne gaflar yapmıştı? Endişeli akrabalardan kaç tanesi Mikael'in büyük buluşundan haberdardı?</span></p><p class="calibre2"><span class="none">Akşam </span><span class="none">saat</span><span class="none"> sekiz civarında Hedestad'daki çilingiri aradı ve yeni bir kilit ısmarladı. Çilingir ancak ertesi sabah gelebilecekti. Mikael hemen gelmesi halinde iki kat ödeme yapacağını söyleyerek, adamdan </span><span class="none">saat</span><span class="none"> on otuz civarında gelme sözü aldı.</span></p><p class="calibre2"><span class="none">Çilingiri bekleyen Mikael, </span><span class="none">saat</span><span class="none"> sekiz buçukta Dirch Frode'nin kapısını çaldı. Kapıyı Frode'nin karısı açü, onu evin arka tarafındaki bahçeye davet edip soğuk bira ikram etti. Mikael, Dirch Frode'ye Henrik Vanger'in sağlığını sordu.</span></p><p class="calibre2"><span class="none">Dirch Frode başını iki yana salladı.</span></p><p class="calibre2"><span class="none">"Ameliyat ettiler. Koroner damarında tıkanma varmış. Doktora göre, şu birkaç gün kritik olmakla birlikte, büyük ihtimal atlatırmış."</span></p><p class="calibre2"><span class="none">Bir süre biralarını içerek düşündüler.</span></p><p class="calibre2"><span class="none">"Onunla konuşabildin mi?"</span></p><p class="calibre2"><span class="none">"Hayır. Hiç konuşabilecek durumda olmadı. Stockholm nasıl geçti?"</span></p><p class="calibre2"><span class="none">"Lisbeth Salander işi kabul etti. İşte Dragan Armansky'le yapılan sözleşme. İmzalayıp, geri göndereceksin." Sözleşmeye şöyle bir göz atan Frode:</span></p><p class="calibre2"><span class="none">"Çok pahalı bir kız," dedi.</span></p><p class="calibre2"><span class="none">"Henrik'e dokunmaz."</span></p><p class="calibre2"><span class="none">Frode başını salladı, göğüs cebinden kalemini çıkarttı ve imzasını attı.</span></p><p class="calibre2"><span class="none">"Ben en iyisi Henrik henüz hayattayken imzalayayım da bitsin dedi. "Posta kutusunun önünden geçecek misin?"</span></p><p class="calibre2"><span class="none">Mikael gece yarısı yatağa girdi ama uyuya</span><span class="none">ma</span><span class="none">dı. Hedeby Adası'na geldiği günden bugüne kadar, bütün zamanını tarihte kalmış tuhaflıkları araştırmakla geçirmişti. Ama eğer şimdi biri, gizlice evine girip çalışma odasını karıştıracak kadar buradaki varlığıyla ilgileniyorsa, şimdiki zamana sandığından çok daha fazla yaklaşmış demekti.</span></p><p class="calibre2"><span class="none">Birden kafasında bir şimşek çaktı ve ilgilendiği şeyle ilgilenen başka birinin daha olabileceğini düşündü. Henrik Vanger'in, bird</span><span class="none">en bire</span><span class="none"> </span><span class="none">Millennium</span><span class="none">’da boy göstermesine Hans Erik Wennerström kayıtsız kalamazdı. Yoksa bu tür düşünceler paranoyanın başladığına mı işaret ediyordu?</span></p><p class="calibre2"><span class="none">Mikael yataktan kalktı, çıplak vaziyette mutfak penceresini yanına dikildi ve düşünceli bir şekilde köprünün öte yakasındaki kiliseye bakmaya başladı. Bir sigara yaktı.</span></p><p class="calibre2"><span class="none">Lisbeth Salander'i çözememişti. Bütünüyle sıra dışı biriydi. Konuşurken bird</span><span class="none">en bire</span><span class="none"> susuyor, uzun aralıklar bırakıyordu. Evi, kaosun sınırlarını aşacak kadar dağınıktı. Holde eski gazeteleri koyduğu bir sürü torba vardı. Mutfağı en az bir yıldır temizlik görmemişti. Elbiseleri tavana kadar üst üste yığılmıştı. Büyük ihtimal onu uyandırdığı sabah, bütün geceyi barda geçirmişti. Boynundaki mor leke, geceyi biriyle geçirdiğine işaret ediyordu. Bir sürü dövmesi, yüzünde ve kim bilir başka nerelerinde bir sürü de piercingi vardı. Kısacası özel biriydi.</span></p><p class="calibre2"><span class="none">Ama diğer yandan da Armansky, onun şirketin en yetenekli araştırmacısı olduğuna garanti vermişti. Zaten kendisi hakkında tuttuğu rapor da bunu doğruluyordu. Tuhaf bir kız.</span></p><p class="calibre2"><span class="none">Lisbeth Salander, Po</span><span class="none">w</span><span class="none">erBook'unun başına oturmuş, Blomkvist'le yaşadıklarını düşünüyordu. Şimdiye kadar hiç kimse, o izin vermeden, kapısının eşiğini aşamamıştı. Ve bunu yapmaya teşebbüs eden, kapısına uzattığı elini kaybetmeyi göze almalıydı. Mikael hiç umursamadan onun hayatına dalmış ve Lisbeth yalnızca zayıf bir itirazla yetinmişti.</span></p><p class="calibre2"><span class="none">Mikael onun hayatına pat diye dalmakla da yetinmemiş, dalga da geçmişti.</span></p><p class="calibre2"><span class="none">Böyle bir durumda kafasındaki silahın emniyet düğmesini hemen açardı. Ama ne düşmanca bir tutum ne de bir tehdit sezmişti. Aslına bakılırsa Mikael ona dalaşmakta haklıydı da, gizlice bilgisayarına girdiği için polise bile başvurabilirdi. Ama bunun yerine sanki bu, bir tür şakaymış gibi davranmıştı.</span></p><p class="calibre2"><span class="none">Aralarındaki en duyarlı tartışma konusu bu olmuştu. Mikael bu konuyu açmaktan kaçınır gibiydi ama Lisbeth sormaktan kendini alamamıştı.</span></p><p class="calibre2"><span class="none">"Benim ne yaptığımı bildiğini söyledin."</span></p><p class="calibre2"><span class="none">"Sen bir hackersin. Bilgisayarıma girdin."</span></p><p class="calibre2"><span class="none">"Bunu nasıl anladın?"</span></p><p class="calibre2"><span class="none">Lisbeth hiçbir iz bırakmadığından kesinlikle emindi. Bu, ancak çok büyük bir güvenlik şirketinin, başka bir bilgisayara girdiği anda, onun harddiskini taramasıyla anlaşılabilirdi.</span></p><p class="calibre2"><span class="none">"Bir hata yaptın," demişti Mikael ve Lisbeth'in raporunda alıntı yapbğı metnin yalnızca kendi laptopunda olduğunu açıklamıştı.</span></p><p class="calibre2"><span class="none">Lisbeth Salander uzun süre sessiz kalmış, sonra başını kaldırıp ifadesiz gözlerle Mikael'e bakmaya başlamıştı.</span></p><p class="calibre2"><span class="none">"Bunu nasıl yaptın?" diye sormuştu Mikael.</span></p><p class="calibre2"><span class="none">"Bu da benim sırrım. Ne yapmayı düşünüyorsun?"</span></p><p class="calibre2"><span class="none">Mikael omuzlarını silkmiş.</span></p><p class="calibre2"><span class="none">"Ne yapabilirim ki? Aslına bakılırsa insanların özel hayatlarını deşmenin ahlaki boyutları ve tehlikeleri üzerine seninle konuşmam gerekirdi ama..."</span></p><p class="calibre2"><span class="none">"Bir gazeteci olarak her zaman yaptığın gibi mi?"</span></p><p class="calibre2"><span class="none">"Elbette. Gazetecilerin, gazetecilik ahlakına bağlı kalmalarını gözeten bir ahlak komisyonunun varlık nedeni de bu. Örneğin bankacılık sektöründen bir soysuz hakkında yazı yazarken, cinsel hayatını konu dışı tutarım. Bir dolandırıcının lezbiyen ya da köpeğiyle cinsel ilişkide olup olmadığı, ya da buna benzer şeyler, ne kadar doğru olursa olsun beni ilgilendirmez. Soysuzların da özel hayatlarını saklı tutma hakları var, ayrıca insanların hayat tarzlarına saldırarak onlara zarar vermek çok ucuz bir davranış. Ne demek istediğimi anlıyor musun?"</span></p><p class="calibre2"><span class="none">"Evet."</span></p><p class="calibre2"><span class="none">"Yani sen benim özel hayatıma girdin. İşverenimin benim kiminle cinsel ilişkim olduğunu bilmesi gerekmez. Bu benim sorunum."</span></p><p class="calibre2"><span class="none">Lisbeth Salander'in yüzü çarpık bir gülümsemeyle bölünmüştü.</span></p><p class="calibre2"><span class="none">"Bundan bahsetmemeliydim diye mi düşünüyorsun?"</span></p><p class="calibre2"><span class="none">"Benim durumunda biri için çok da önemli değil. Erika'yla ilişkimi şehrin yarısı biliyor. Ama bu bir ilke sorunu."</span></p><p class="calibre2"><span class="none">"İyi o zaman, senin bahsettiğin şu ahlak komisyonunun ilkeleri gibi, benim de birtakım ilkelerimin olduğunu bilmen belki seni eğlendirir. Ben bunlara Salander ilkeleri diyorum. Benim için bir soysuz her zaman soysuzdur. Eğer hak ediyorsa, bütün kirli çamaşırlarını açığa çıkartarak ona zarar veririm. Yaptıklarının karşılığı olarak."</span></p><p class="calibre2"><span class="none">"Tamam," diye gülümsemişti Mikael. "Ben de senden farklı düşünmüyorum, ama..."</span></p><p class="calibre2"><span class="none">"Ama'sı şu ki, biri hakkında araştırma yaparken onun hakkında ne düşündüğümü ben de dikkate alırım. Tarafsız değilim. Eğer iyi bir insansa raporumun tonunu yumuşatırım."</span></p><p class="calibre2"><span class="none">"Gerçekten mi?"</span></p><p class="calibre2"><span class="none">"Senin raporunda bunu yaptım. Seks hayatın hakkında bir kitap yazabilirdim. Frode'ye, Erika Berger'in geçmişinde Club Xtreme'in olduğunu, 80’li yıllarda B.D.S.M'de vakit geçirdiğini de anlatabilirdim ki bu, senin ve onun arasındaki ilişkiyi hesaba katarsak, kaçınılmaz olarak birtakım tuhaf düşüncelere yol açabilirdi."</span></p><p class="calibre2"><span class="none">Mikael, önce Lisbeth'in gözlerine, sonra başını çevirip pencereden dışarı bakmış ve bir kahkaha atmıştı.</span></p><p class="calibre2"><span class="none">"Sıkı çalıştığın belli. Peki bunları raporuna niçin yazmadın?"</span></p><p class="calibre2"><span class="none">"Sen ve Erika yetişkin insanlarsınız, birbirinizden hoşlandığınız da ortada. Yatakta ne yaptığınız da beni ilgilendirmez. Anlatacağım şeyler Erika'ya zarar verebilir ya da biri bunları ona baskı yapmak için kullanabilirdi. Kim bilir, Dirch Frode nasıl biridir bilmiyorum, belki de bu bilgiler Wennerström'ün eline geçebilirdi."</span></p><p class="calibre2"><span class="none">"Ve sen Wennerström'ün eline koz vermek istemiyorsun?"</span></p><p class="calibre2"><span class="none">"Eğer seninle onun arasındaki kavgada taraf olmak durumunda kalsaydım, ringde senin köşende dururdum."</span></p><p class="calibre2"><span class="none">"Ben ve Erika bir... Bizim ilişkimiz..."</span></p><p class="calibre2"><span class="none">"Sizin ne tür bir ilişkinizin olduğu umurumda bile değil. Ama bilgisayarını hacklediğim için ne yapmayı düşündüğünü hâlâ söylemedin."</span></p><p class="calibre2"><span class="none">"Lisbeth, buraya sana şantaj yapmaya gelmedim. Sana baskı yapmak gibi bir niyetim yok. Bir araştırma için senden yardım istemeye geldim. Kabul eder ya da etmezsin. Eğer hayır dersen, çekip gider ve başkasını bulurum ve beni bir daha hiç görmezsin." Bir süre düşünmüş ve gülümsemişti. "Ama eğer seni bir daha bilgisayarımda bulursam, yani..."</span></p><p class="calibre2"><span class="none">"Yani?"</span></p><p class="calibre2"><span class="none">"Benim hakkımda çok şey biliyorsun, bir kısmı özel şeyler. Umarım bu bilgileri bana ya da Erika'ya zarar vermek için kullanmazsın."</span></p><p class="calibre2"><span class="none">Lisbeth yalnızca boş gözlerle bakmıştı.</span></p><p class="calibre2"> </p></div></div><div class="calibre1"><div class="s3"><h3 class="calibre5"><span class="none1">19. BÖLÜM</span></h3></div></div><div class="calibre1"><div class="s1"><h3 class="calibre5"></h3><h3 class="calibre5"></h3></div><div class="s1"><p class="calibre2"><span class="none">19 HAZİRAN PERŞEMBE - 29 HAZİRAN PAZAR</span></p><p class="calibre2"><span class="none">Mikael, Henrik'in sağlık haberlerini beklediği iki günü elindeki belgeleri inceleyerek geçirdi. Dirch Frode'yle yakın temastaydı. Perşembe akşamı misafir kulübesine gelen Frode, krizi atlacak gibi göründüğünü söyledi.</span></p><p class="calibre2"><span class="none">"Çok halsiz ama bugün biraz konuşabildim. Mümkün olan en kısa zamanda seninle görüşmek istiyor."</span></p><p class="calibre2"><span class="none">24 Haziran'da Mikael, Hedestad Hastanesi'ne gitti ve Henrik'in tedavi gördüğü bölümü buldu. Mikael'in önüne dikilen Birger Vanger, öfkeli bir ifadeyle Henrik Vanger'in ziyaretçi kabul edecek durumda olmadığını söyledi. Mikael, belediye meclis üyesini sakin bir şekilde süzerek:</span></p><p class="calibre2"><span class="none">"Çok tuhaf," dedi, "Henrik, benim bugün kendisini ziyaret etmem için haber göndermişti."</span></p><p class="calibre2"><span class="none">"Sen aileden biri değilsin, burada seni ilgilendiren bir şey yok."</span></p><p class="calibre2"><span class="none">"Aileden biri olmadığım doğru. Ama ben Henrik Vanger için çalışıyorum ve ancak ondan emir alırım."</span></p><p class="calibre2"><span class="none">Eğer Dirch Frode tam o anda Henrik'in odasından çıkmasaydı, bu söz düellosu ciddi bir hal alabilirdi.</span></p><p class="calibre2"><span class="none">"Oo, demek geldin. Henrik de şimdi seni sormuştu."</span></p><p class="calibre2"><span class="none">Frode kapıyı açtı, Mikael, Birger Vanger'in önünden geçerek odaya girdi.</span></p><p class="calibre2"><span class="none">Henrik şu son bir haftada sanki on yaş yaşlanmış gibiydi. Gözkapakları yarı kapalıydı, burnunda oksijen hortumları vardı, saçları her zamankinden daha dağınıktı. Henrik'in kolunu tutmak isteyen Mikael'i engelleyen hemşire:</span></p><p class="calibre2"><span class="none">"İki dakika," dedi. "Daha fazla değil. Ve üzmeyin."</span></p><p class="calibre2"><span class="none">Mikael başını salladı ve Henrik'in yüzünü görecek şekilde yerleştirerek ziyaretçi sandalyesine oturdu. Ona karşı kendisini de şaşırtan bir şefkat duygusuyla dolmuştu, elini uzattı ve yaşlı adamın gevşek elini sıktı. Henrik Vanger, "Yeni bir şey var mı?" dedi zayıf bir sesle.</span></p><p class="calibre2"><span class="none">Mikael başını salladı.</span></p><p class="calibre2"><span class="none">"Sen iyileşir iyileşmez bir rapor vereceğim. Henüz bütün bilmeceyi çözemedim ama izleyebileceğimiz yeni ipuçları buldum. Bir ya da iki haftaya kadar bizi bir yere götürüp götürmeyeceklerini göreceğiz."</span></p><p class="calibre2"><span class="none">Henrik Vanger başını sallamaya çalıştı. Ama anladığını ancak gözlerini kırparak ifade edebildi.</span></p><p class="calibre2"><span class="none">"Birkaç günlüğüne buralardan ayrılmak zorundayım." Henrik Vanger'in kaşları çatıldı.</span></p><p class="calibre2"><span class="none">"Yok, gemiyi terk etmiyorum. Araştırma yapmak için gitmek zorundayım. Dirch Frode'yle, ona rapor vermek konusunda anlaştım, sence uygun mu?"</span></p><p class="calibre2"><span class="none">"Dirch... Benim vekilim... Her konuda." Mikael, Henrik'in elini sıktı.</span></p><p class="calibre2"><span class="none">"Mikael... Eğer ben... Atlatamazsam... Senin bu işi bitirmeni istiyorum... Ne olursa olsun."</span></p><p class="calibre2"><span class="none">"Söz veriyorum, bitireceğim."</span></p><p class="calibre2"><span class="none">"Dirch'te... Her türlü yetki var."</span></p><p class="calibre2"><span class="none">"Henrik, senin iyileşmeni istiyorum. Eğer bu işte bu kadar mesafe almışken ölmeye kalkarsan sana çok kızarım."</span></p><p class="calibre2"><span class="none">"İki dakika," diye hatırlattı hemşire.</span></p><p class="calibre2"><span class="none">"Şimdi gitmeliyim. Başka bir sefer daha uzun konuşuruz." Koridorda bekleyen Birger Vanger, elini omzuna koyarak Mikael'i durdurdu.</span></p><p class="calibre2"><span class="none">"Henrik'i daha fazla rahatsız etmeni istemiyorum. O çok ağır hasta, herhangi bir şekilde üzülmemeli ve rahatsız edilmemeli."</span></p><p class="calibre2"><span class="none">"Endişeni anlıyor ve saygı duyuyorum. Onu rahatsız etmeyeceğim."</span></p><p class="calibre2"><span class="none">"Henrik'in küçük hobisini deşmen için seni tuttuğunu herkes biliyor: Harriet. Dirch Frode, kalp krizi geçirmeden önce Henrik'in seninle konuşup heyecanlandığını söyledi. Kalp krizine sen neden olmuşsun."</span></p><p class="calibre2"><span class="none">"İlk başta ben de öyle sanmıştım ama Vanger'in kalp damarları tıkanmış. Tuvalete giderken de kalp krizi geçirebilirdi. Artık bunu biliyoruz."</span></p><p class="calibre2"><span class="none">"Ne haltlar karıştırdığını bilmek istiyorum. İçinde eşindiğin şey benim ailem."</span></p><p class="calibre2"><span class="none">"Dediğim gibi... Ben Henrik adına çalışıyorum. Aile adına değil."</span></p><p class="calibre2"><span class="none">Belli ki Birger Vanger, birinin ona karşı koymasına alışık değildi. Bir süre nefret dolu gözlerini dikip Mikael'e baktı, bu haliyle burnundan soluyan bir geyiğe benziyordu. Sonra döndü ve Henrik'in odasına girdi.</span></p><p class="calibre2"><span class="none">Mikael bir gülme isteğine kapıldı ama kendini engelledi. Henrik'in hasta yatağında -kim bilir belki de ölüm yatağı olacaktı- yattığı odanın önünde gülmek olmazdı. Birden 1960 yılında yardım olsun diye dağıtılan Lennart Hyland'ın kafiye alfabesinden kısa bir şiiri hatırladı. Okumayı ve yazmayı öğrendiği bu alfabeyi hatırlamasına bir türlü anlam veremedi. Söz konusu şey G harfiyle ilgiliydi. G. Bir geyik ormanda yalnız başına oturuyor, ağaçları biçen acemi avcıya gülerek bakıyor.</span></p><p class="calibre2"><span class="none">Mikael hastanenin kapısında Cecilia Vanger'le karşılaştı. Tatilini yarıda kesip dönen Cecilia'yı cep telefonundan defalarca aramış ama bir cevap alamamıştı. Ayrıca birkaç defa kapısını çaldığında da evde bulamamıştı.</span></p><p class="calibre2"><span class="none">"Merhaba Cecilia," dedi Mikael. "Henrik'in başına gelenler için üzgünüm."</span></p><p class="calibre2"><span class="none">"Teşekkür ederim," dedi Cecilia.</span></p><p class="calibre2"><span class="none">Mikael onun duygularını okumaya çalıştı ama ne bir uzaklık ne de yakınlık hissetti.</span></p><p class="calibre2"><span class="none">"Konuşmalıyız," dedi Mikael.</span></p><p class="calibre2"><span class="none">"Seni bu şekilde dışladığım için üzgünüm. Öfkeni anlıyorum ama şimdi kendime bile tahammül edemiyorum."</span></p><p class="calibre2"><span class="none">Mikael, Cecilia’nın kolunu tuttu ve gülümsedi.</span></p><p class="calibre2"><span class="none">"Bekle... Beni yanlış anlamışsın Cecilia. Sana kesinlikle kızmadım. Umarım hâlâ arkadaşızdır... Ama eğer bunu istemiyorsan... Kararın buysa, yalnızca saygı duyarım."</span></p><p class="calibre2"><span class="none">"İlişki konusunda iyi değilim," dedi Cecilia.</span></p><p class="calibre2"><span class="none">"Ben de değilim," dedi Mikael ve başıyla hastanenin kafeteryasını işaret etti. "Bir kahve içelim mi?"</span></p><p class="calibre2"><span class="none">Cecilia bir süre tereddüt etti. "Hayır, bugün olmaz. Henrik'i ziyaret etmeye geldim."</span></p><p class="calibre2"><span class="none">"İyi ama seninle konuşmam gerek. İş icabı."</span></p><p class="calibre2"><span class="none">Birden gardını alan Cecilia "Ne demek istiyorsun?" dedi.</span></p><p class="calibre2"><span class="none">"İlk karşılaştığımız günü hatırlıyor musun, Ocak ayında beni ziyarete geldiğin günü? Sana konuştuklarımızın off the record olduğunu ve eğer aksi olursa seni önceden uyaracağımı söylemiştim. Harriet’le ilgili."</span></p><p class="calibre2"><span class="none">Cecilia'nın yüzü öfkeden kızardı.</span></p><p class="calibre2"><span class="none">"Seni kusmuk."</span></p><p class="calibre2"><span class="none">"Cecilia, seninle konuşmamı gerektirecek bilgilere ulaştım." Cecilia bir adım geriledi.</span></p><p class="calibre2"><span class="none">"O lanet olası Harriet avının, Henrik için bir çeşit terapiye dönüştüğünü hâlâ anlaya</span><span class="none">madın</span><span class="none"> mı? Belki de yalnızca bu nedenle ölmek üzere olduğunu, hayallere ve sahte ümitlere kapılmaması gerektiğini?"</span></p><p class="calibre2"><span class="none">"Belki bu Henrik için bir hobi ama şimdi ben otuz beş senedir ulaşılamamış bilgilere ulaştım. Cevaplanmamış bir sürü soru var ve Henrik beni bunun için tuttu."</span></p><p class="calibre2"><span class="none">"Eğer Henrik ölürse bu araştırma hemen son bulur. Sen de kuyruğunu kıçına kıstırıp, burnunu çeke çeke gidersin," dedi Cecilia Vanger ve hızla uzaklaştı.</span></p><p class="calibre2"><span class="none">Her yer kapalıydı. Hedestad neredeyse terk edilmiş gibiydi. Belli ki herkes Yaz Ortası Bayramı şenlikleri için yazlıklarına çekilmişti. Mikael en sonunda açık bir yer bulabildi, Şehir Oteli'nin terası. Kahve ve sandviç ısmarlayıp gazeteleri açtı. Dünyada önemli bir şey olmamıştı.</span></p><p class="calibre2"><span class="none">Gazeteleri bir kenara bırakıp Cecilia Vanger'i düşünmeye başladı. Kaybolduğu gün, Harriet'in odasının penceresini açanın Cecilia olabileceğine dair şüphelerini ne Henrik ne de Frode ile paylaşmıştı. Onu şüpheli ilan etmekten imtina etmişti, belki de zarar vermek isteyeceği son kişi oydu. Ama er ya da geç bu soru cevaplanmalıydı.</span></p><p class="calibre2"><span class="none">Bu konuyu bir kenara bırakma ve Yaz Ortası akşamını Vanger ailesinden başka bir konuyla geçirme kararı vermeden önce bir </span><span class="none">saat</span><span class="none"> düşündü. Telefonu suskundu. Erika uzaklarda bir yerlere gitmiş, kocasıyla hoşça vakit geçiriyordu ve Mikael'in konuşabileceği başka kimse de yoktu.</span></p><p class="calibre2"><span class="none">Öğleden sonra dört civarında Hedeby'e döndü ve bir karar daha verdi; sigarayı bırakacaktı. Askerliğini yaptığı günden beri - Wennerström olayı yaşanana kadar- düzenli bir şekilde, Söder Mâllarstrand kıyılarında koşmuş, spor yapmıştı. Cezaevine girdikten sonra, daha çok bir terapi olarak, yeniden ağırlık çalışmaya başlamış, cezaevinden çıktıktan sonraysa neredeyse hiç egsersiz yapmamıştı. Şimdi yeniden başlamanın vakti gelmişti. Kararlı bir şekilde spor giysilerini giydi ve Gottfried'in kulübesine doğru hafif bir koşuya başladı, İstihkam'a doğru döndü ve oldukça engebeli bir patikaya girdi. Askerlikten beri kır koşusu yapmamıştı ama düz alanda koşmaktansa ormanlık alanda koşmayı her zaman daha çok sevmişti. Östergârden çiftliğini çevreleyen çitler boyunca koşarak köye geri döndü. Kulübesine adım attığında her tarafı çizilmiş, nefesi kesilmişti.</span></p><p class="calibre2"><span class="none">Saat altı civarında duşa girdi. Duştan sonra patates haşladı, hardallı ringa balığı, yumurta ve yeşil soğanlı sandviç hazırlayıp verandadaki külüstür masaya kuruldu. Bardağına şnaps doldurup kendi kendine kadeh kaldırdı. Val McDermid'in The Mermaids Singing adlı polisiyesini okumaya başladı.</span></p><p class="calibre2"><span class="none">Saat yedi civarında onu ziyarete gelen Dirch Frode, ağır gövdesini Mikael'in karşısındaki sandalyeye yerleştirdi. Mikael ona da bir bardak şnaps doldurdu.</span></p><p class="calibre2"><span class="none">"Bugün duyguları ayağa kaldırmışsın," dedi Frode.</span></p><p class="calibre2"><span class="none">"Sanırım öyle oldu."</span></p><p class="calibre2"><span class="none">"Birger Vanger kibirli bir maskaradır."</span></p><p class="calibre2"><span class="none">"Biliyorum."</span></p><p class="calibre2"><span class="none">"Ama Cecilia öyle değildir ve sana ateş püskürüyor." Mikael başını salladı.</span></p><p class="calibre2"><span class="none">"Beni, ailenin işlerine burnunu sokmayı bırakmanı söylemekle görevlendirdi."</span></p><p class="calibre2"><span class="none">"Anlıyorum. Peki, sen ne diyorsun?"</span></p><p class="calibre2"><span class="none">"Bana göre Henrik'in senden istediği şeyler çok açık. Seninle yaptığımız sözleşmede formüle ettiğimiz talimatlar, o değiştirmediği sürece yürürlüktedir. Ben senden, sözleşmede belirtilen görevleri yerine getirmen için elinden geleni yapmanı bekliyorum."</span></p><p class="calibre2"><span class="none">Mikael başını gökyüzünde toplanmaya başlayan yağmur bulutlarına çevirdi.</span></p><p class="calibre2"><span class="none">"Hava bozuyor," dedi Frode. "Eğer fırtına koparsa, senin arkanda olacağım."</span></p><p class="calibre2"><span class="none">"Sağ ol."</span></p><p class="calibre2"><span class="none">Bir süre sessizce oturdular.</span></p><p class="calibre2"><span class="none">"Biraz daha içki alabilir miyim?" diye sordu Frode.</span></p><p class="calibre2"><span class="none">Dirch Frode ayrıldıktan yalnızca birkaç dakika sonra, Martin Vanger arabasını misafir kulübesinin karşısındaki yolun kenarına park etti. Mikael'e doğru yönelip selam verdi. Martin'in Yaz Ortası Bayramı'nı kutlayan Mikael, bir bardak içki ister misin, diye sordu.</span></p><p class="calibre2"><span class="none">"Teşekkür ederim ama içmesem daha iyi olur. Yalnızca elbiselerimi değiştirmek için geldim. Tekrar şehre döneceğim, Eva'yla buluşacağız."</span></p><p class="calibre2"><span class="none">Mikael bir süre bekledi.</span></p><p class="calibre2"><span class="none">"Cecilia'yla konuştum. Şimdi biraz sinirli, Henrik ve o birbirlerine çok yakınlar. Umarım onun kusuruna bakmazsın. .. Hoş olmayan bir şeyler söylerse."</span></p><p class="calibre2"><span class="none">"Ben Cecilia'yı çok seviyorum."</span></p><p class="calibre2"><span class="none">"Biliyorum. Ama bazen aptallık yapabilir. Yalnızca geçmişi karıştırmandan hoşlanmadığını bilmeni istedim."</span></p><p class="calibre2"><span class="none">Mikael iç çekti. Görünüşe göre Henrik'in onu niçin işe aldığını bütün Hedestad biliyordu.</span></p><p class="calibre2"><span class="none">"Bu konuda sen ne düşünüyorsun?" Martin iki elini yanlarına açtı.</span></p><p class="calibre2"><span class="none">"Henrik yıllardır Harriet olayıyla ilgileniyor, bu onun için bir takıntı oldu. Bilemiyorum... Harriet benim kız kardeşimdi ama bir biçimde de benden çok uzaktı. Dirch Frode seninle, ancak Henrik'in iptal edebileceği bir sözleşme imzalandığını söylüyor ve bence, şu içinde bulunduğu durumda bu sözleşmenin iptali ona yarardan çok zarar verir."</span></p><p class="calibre2"><span class="none">"Yani devam etmemi istiyorsun?"</span></p><p class="calibre2"><span class="none">"Bir yere ulaştın mı?"</span></p><p class="calibre2"><span class="none">"Üzgünüm, Martin. Eğer Henrik'in izni olmadan sana bir şey anlatırsam sözleşmeyi ihlal etmiş olurum."</span></p><p class="calibre2"><span class="none">"Anlıyorum," diyen Martin birden gülümsedi. "Henrik biraz komplo teorisyenidir. Senden yalnızca onu boş yere ümitlendirmemeni rica ediyorum."</span></p><p class="calibre2"><span class="none">"Bunu yapmayacağıma söz veriyorum. Ona yalnızca ispat edebildiğim şeyleri sunacağım."</span></p><p class="calibre2"><span class="none">"İyi. Yeri gelmişken, düşünmemiz gereken başka bir sözleşme daha var. Henrik hasta olduğu ve </span><span class="none">Millennium</span><span class="none">'un yönetimindeki görevlerini yerine getiremeyeceği için bu işi ben üstleneceğim."</span></p><p class="calibre2"><span class="none">Mikael dikkat kesildi.</span></p><p class="calibre2"><span class="none">"Sanırım bir toplantı yapıp bu durumu gözden geçirmemiz gerekecek."</span></p><p class="calibre2"><span class="none">"İyi fikir. Ama bildiğim kadanyla bir sonraki yönetim kurulu toplantısının 1 Ağustos'ta yapılması zaten karara bağlandı."</span></p><p class="calibre2"><span class="none">"Biliyorum ama belki daha erken bir tarihe almalıyız." Mikael nazik bir şekilde gülümsedi.</span></p><p class="calibre2"><span class="none">"Mümkün ama ben bunu tartışmak için doğru adres değilim. Dergideki görevimi Aralık ayında bıraktım ve yönetimde olan sizler üzerinde bir etkim yok. Bu konuyu Erika BergerTe tartışmanı öneririm."</span></p><p class="calibre2"><span class="none">Martin Vanger böylesi bir cevap beklemiyordu. Bir süre düşündükten sonra:</span></p><p class="calibre2"><span class="none">"Sanırım haklısın," dedi. "Erika'yla konuşacağım."</span></p><p class="calibre2"><span class="none">Hoşçakal yerine, Mikael'in omzuna hafifçe vurdu ve arabasına binip gitti.</span></p><p class="calibre2"><span class="none">Mikael düşünceli gözlerle, uzaklaşan arabayı izledi. Açıkça ifade edilmiş bir şey yoktu ama bariz bir tehdit kokusu da sezilmiyor değildi. Martin Vanger terazinin bir kefesine </span><span class="none">Millennium</span><span class="none">''u koymuştu. Mikael bir kadeh daha içki aldı ve yeninden Val McDermid'e döndü.</span></p><p class="calibre2"><span class="none">Saat dokuz civarında sarman kedi tekrar ortaya çıkarak Mikael'in ayağına sürtünmeye başladı. Mikael kedinin kulağının arkasını kaşırken:</span></p><p class="calibre2"><span class="none">"Şu Yaz Ortası akşamında bizden başka sıkılan yok, değil mi?" dedi.</span></p><p class="calibre2"><span class="none">Yağmur damlaları düşmeye başladığında Mikael içeri girip uzandı.</span></p><p class="calibre2"><span class="none">Kedi dışarıda kalmayı tercih etmişti.</span></p><p class="calibre2"><span class="none">Lisbeth Salander, Yaz Ortası gününü Kawasaki'sini elden geçirmeye ayırdı. 125 cc hafif sıklet bir şeydi, belki dünyanın en havalı mobileti değildi ama ona aitti ve ancak başa çıkıyordu. Her bir cıvatasını elden geçirerek kendi başına tamir etmiş ve trafiğe çıkabilecek hale getirmişti.</span></p><p class="calibre2"><span class="none">Akşama doğru başına kaskmı takıp, deri giysilerini giydikten sonra Appelviken Huzurevi'ne doğru yola çıktı.</span></p><p class="calibre2"><span class="none">O akşamı huzurevinin bahçesinde annesiyle birlikte geçirdi. Bir parça endişeliydi ve vicdan azabı çekiyordu. Annesi her zaman olduğundan çok daha fazla yabancıydı. Birlikte oldukları üç </span><span class="none">saat</span><span class="none"> boyunca yalnızca birkaç kelime etmişlerdi, Lisbeth birkaç defa annesinin kiminle konuştuğunun farkında olmadığı duygusuna kapılmıştı.</span></p><p class="calibre2"><span class="none">Mikael birkaç gününü plakası AC harfleriyle başlayan arabayı teşhis etmeye harcadı. Bir sürü sıkıntı yaşadıktan sonra, Hedestad'daki emekli bir tamirciden Ford Aglia olduğunu öğrendi. Böyle bir markanın varlığını ilk defa duyuyordu. Daha sonra trafik şubesinde, araba kayıtlarıyla ilgilenen memurla ilişkiye geçerek, plakası AC3'le başlayan 1966 model Ford Aglia’ların listesini istedi. Memur konuyla ilgili araştırmalar yaptıktan sonra, kayıtlarda bu türden arkeolojik bir kazı yapmanın mümkün olduğunu, ancak zaman almasının yanı sıra, bir parça da kişilerin gizliliği yasasını çiğnemek gerektiğini söyledi.</span></p><p class="calibre2"><span class="none">Yaz Ortası Bayramı tatilinden birkaç gün sonra Mikael, Frode'nin eşinden ödünç aldığı Volvo'ya bindi ve E4 üzerinden kuzeye doğru yola çıktı. Hızlı araba kullanmayı hiçbir zaman sevmemişti, şimdi de normal bir hızla direksiyon sallıyordu. Hârnösandbron yakınlarında mola verip, bir benzinlikte kahve içti.</span></p><p class="calibre2"><span class="none">İkinci durağı Umeâ'yda, bir motelin önünde park edip tabldot yedi.</span></p><p class="calibre2"><span class="none">Sonra bir yol haritası alıp Skellefteâ'ya doğru yoluna devam etti. Skellefteâ'dan sola dönüp Norsjö yoluna girdi. Oraya akşamüzeri </span><span class="none">saat</span><span class="none"> altı civarında ulaştı ve Norsjö Oteli'nde bir oda tuttu.</span></p><p class="calibre2"><span class="none">Ertesi gün erken </span><span class="none">saat</span><span class="none">lerde araştırmalarına başladı. Norsjö Kereste Fabrikası'nın telefonu kataloglarda yoktu.</span></p><p class="calibre2"><span class="none">Resepsiyonda duran yirmili yaşlardaki kız da böyle bir fabrikanın varlığından habersizdi.</span></p><p class="calibre2"><span class="none">"Kim bilebilir?"</span></p><p class="calibre2"><span class="none">Kız şaşkın bir ifadeyle bir süre bekledikten sonra, telefon açıp babasına soracağını söyleyerek gözden kayboldu. İki dakika sonra geri geldiğinde, fabrikanın 1980 başlarında kapanmış olduğunu söyledi. Eğer Mikael bu fabrika hakkında daha fazla bilgi edinmek istiyorsa Burman adında biriyle konuşmalıydı. Ustabaşı olarak o fabrikada çalışmış olan Burman, Solvândan Sokağı'nda oturuyordu.</span></p><p class="calibre2"><span class="none">Norsjö bir ana caddenin etrafına kurulmuş küçük bir kasabaydı.</span></p><p class="calibre2"><span class="none">Kasabanın bütün dükkanları bu caddenin üzerindeydi ve bütün sokaklar da bu caddeye açılıyordu. İsabetli bir fikirle bu caddeye Büyük Cadde adı verilmişti. Kasabanın doğu girişinde küçük bir endüstri bölgesi ve bir de hara vardı. B</span><span class="none">atı</span><span class="none"> çıkışındaysa güzel, ahşap bir kilise. Ayrıca kasabada biri Misyoner, diğeri de kutsal ruhun belaları def edici gücüne inanan Kutsal Ruh Kilisesi olmak üzere iki kilise daha vardı. Otobüs durağındaki reklam panosuna Av Müzesi ve Kayak Müzesi'nin reklam afişleri asılmıştı. Yaz Ortası şenliklerinde asıldığı belli olan, Veronika adlı şarkıcının konser afişi de hâlâ duruyordu. Kasabanın bir tarafından diğerine yirmi dakikada yürünebilirdi.</span></p><p class="calibre2"><span class="none">Solvândan Sokağı, Mikael'in kaldığı otele yaklaşık beş dakika uzaklıkta, müstakil evlerden ibaret bir sokaktı. Mikael, Burman'ın kapısını çaldığında açan olmadı. Saat sabahın sekiz buçuğuydu, Burman ya işe gitmiş ya da eğer emekliyse, bir iş için dışarı çıkmış olabilirdi.</span></p><p class="calibre2"><span class="none">Mikael'in ikinci durağı Büyük Cadde üzerindeki nalburiye dükkanıydı. Norsjö'de yaşayan biri mutlaka herhangi bir şekilde nalburiye dükkanına uğramıştır diye düşünmüştü Mikael. Dükkanda iki satıcı vardı; Mikael sormak için daha yaşlısına, ellilerinde gösteren adama yöneldi.</span></p><p class="calibre2"><span class="none">"Merhaba, 1960’lı yıllarda burada oturduklarını düşündüğüm bir çifti arıyorum. Adam, Norsjö Kereste Fabrikası'nda çalışmış olabilir. Çiftin adları ne bilmiyorum ama elimde 1966 yılında çekilmiş iki fotoğrafları var."</span></p><p class="calibre2"><span class="none">Adam fotoğrafları uzun süre ve dikkatle inceledikten sonra başını iki yana sallayarak ne kadını ne de erkeği tanıma</span><span class="none">dığını </span><span class="none">söyledi.</span></p><p class="calibre2"><span class="none">Mikael öğle yemeği olarak otobüs durağının yanındaki büfede sosis ekmek yedi. O zamana kadar belediye, kütüphane ve eczanede de şan</span><span class="none">sını </span><span class="none">denemişti. Yemeğini yedikten sonra araştırmaya devam etti. Polis karakolunda kimse yoktu. Mikael ras</span><span class="none">t</span><span class="none">gele yaşlı insanlara da sormaya başladı. Sorduğu iki yaşlı kadın fotoğraftaki çifti tanımıyorlardı ama iyi bir tavsiyede bulundular.</span></p><p class="calibre2"><span class="none">"Fotoğraflar 66 yılında çekildiğine göre, bu çift altmışlı yaşlarda olmalı. En iyisi, Solbacke Sokağı'ndaki yaşlılar evine sorun."</span></p><p class="calibre2"><span class="none">Mikael yaşlılar evinin resepsiyonunda duran otuzlu yaşlardaki kadına kendini tanıttıktan sonra, orada bulunma nedenini anlattı. Kadın gözlerini kısarak Mikael'i şüpheyle süzdükten sonra isteğini kabul etti. Önüne düşüp, yaşlıların vakit öldürdükleri salona götürdü. Mikael yarım </span><span class="none">saat</span><span class="none"> boyunca yetmiş ve üzeri yaşlardaki insanlara fotoğrafları gösterdi. Hepsi de yardımsever insanlardı ama içlerinden hiçbiri, 1966 yılında Hedestad'da çekilmiş olan fotoğraflardaki çifti tanımıyordu.</span></p><p class="calibre2"><span class="none">Saat beş civarında tekrar Solvândan Sokağı'na gitti ve Burman'ın kapışım bir kez daha çaldı. Bu defa daha şanslıydı.</span></p><p class="calibre2"><span class="none">İkisi de emekli olan Bay ve Bayan Burman evlerine dönmüşlerdi. Mikael'i mutfağa davet ettiler. Bayan Burman kahve suyu koyarken, Mikael ziyaretinin nedenini anlattı. Diğerlerinde olduğu gibi, bu girişiminden de sonuç alamadı. Bay Burman başını kaşıdı, piposunu yaktı, resimleri dikkatle inceledi ve bir süre sonra resimlerdeki çifti tanımadığını söyledi. Çift birbirleriyle Norsjö bölgesinin diyalektiyle konuşuyor, Mikael onları anlamakta zaman zaman güçlük çekiyordu. Bayan Burman, fotoğraflardaki kadın üzerine yorum yaparken, kıvırcık saçlı yerine, 'dağınık kafa' diyordu.</span></p><p class="calibre2"><span class="none">"Evet, arabanın camındaki pulun fabrikaya ait olduğu konusunda çok haklısın," dedi Bay Burman karısına. "Bunu ayırt edebildiğin için çok zekisin ama sorun şu ki bu pullardan doğudan batıya her tarafta var. Fabrikadan kereste alanlara, doğramacılara, makinistlere ve başka bir sürü insana dağıttık."</span></p><p class="calibre2"><span class="none">"Bu çifti bulmak sandığımdan da zormuş," dedi Mikael. "Onları niçin bulmak istiyorsun?"</span></p><p class="calibre2"><span class="none">Mikael soranlara gerçeği anlatma kararı vermişti. Fotoğraftaki çift konusunda söyleyeceği her yalan güvensizliğe yol açacak ve durumu daha da karıştıracaktı.</span></p><p class="calibre2"><span class="none">"Uzun bir hikâye. 1966'da Hedestad'da vuku bulan bir olayı araştırıyorum. Zerre kadar bir ihtimal de olsa, bu çiftin olayı aydınlatabileceğini düşünüyorum. Bu çift şüpheli değil. Ayrıca ellerinde bir suçun çözümüne yarayabilecek kanıt olduğunu bile bilmiyorlar."</span></p><p class="calibre2"><span class="none">"Bir suç? Ne tür bir suç?"</span></p><p class="calibre2"><span class="none">"Üzgünüm ama bundan daha fazlasını anlatamam. Birinin bird</span><span class="none">en bire</span><span class="none"> ortaya çıkıp, kırk yıl önce çekilmiş bir fotoğraftaki insanları aramasının çok tuhaf bir şey olduğunun farkındayım ama henüz çözülemeyen bu olaya ilişkin, son günlerde yeni ipuçları açığa çıktı."</span></p><p class="calibre2"><span class="none">"Anlıyorum. Belli ki olağanüstü bir işin peşindesin."</span></p><p class="calibre2"><span class="none">"Kereste fabrikasında kaç kişi çalışıyordu?"</span></p><p class="calibre2"><span class="none">"Normal zamanlarda kırk kişi. Ben 1950'li yılların ortalarında, on yedi yaşındayken işe başladım ve fabrika kapanana kadar da çalıştım. Sonra da nakliye işine girdim."</span></p><p class="calibre2"><span class="none">Burman bir süre düşündü.</span></p><p class="calibre2"><span class="none">"Resimdeki adamın bizim fabrikada çalışmadığını kesinlikle söyleyebilirim. Belki nakliye işinde çalışmıştır ama öyle de olsa tanımam gerekirdi. Tabii bir ihtimal daha var; babası ya da bir akrabası fabrikada çalışmıştır ve fotoğraftaki araba da onlardan birinindir."</span></p><p class="calibre2"><span class="none">"Anlıyorum. Bir sürü ihtimal var. Bu konuda kimlerle konuşabilirim, bir önerin var mı?"</span></p><p class="calibre2"><span class="none">"Var," dedi Burman. "Yarın öğleden önce bana uğra, şöyle bir dolaşıp birkaç morukla konuşuruz."</span></p><p class="calibre2"><span class="none">Lisbeth Salander, bir anlamda metodolojik bir sorunla karşı karşıyaydı. Kişiler hakkında bilgi toplama konusunda uzmandı. Ama bunu hayatta olan insanların kimlik ve vergi numaralarından hareketle yapardı. Eğer araştırma yaptığı kimse, bilgisayar kayıtlarında varsa -ki herkes kayıtlıydı-onun ağına düşmekten kurtulamazdı. Söz konusu kişinin internet bağlantısı, elektronik posta adresi ve kendine ait bir sitesi varsa, bu kişinin bütün sırlarına ulaşabilirdi. Şimdiye kadar araştırdığı insanların neredeyse tamamının bilgilerine internet üzerinden ulaşmıştı.</span></p><p class="calibre2"><span class="none">Mikael'in ona verdiği iş bütünüyle farklıydı. Üstlendiği görev, en basit deyimiyle, elindeki çok zayıf bilgilerle dört insanın kimliklerine ulaşmaktı. Üstelik bu insanlar yıllarca önce ölmüşlerdi ve büyük ihtimal bilgisayar kayıtları da yoktu.</span></p><p class="calibre2"><span class="none">Mikael, Rebecka Jacobsson olayına dayanarak, bu dört kişinin de bir cinayete kurban gittiğini ileri sürüyordu. Yani bu durumda sonuca bağlanmamış polis araştırmalarına ulaşmak gerekiyordu. Bu cinayetlerin, 1966 yılında işlenmiş olabileceği tezinin dışında da, ne zaman ya da nerede işlendiğine dair hiçbir bilgi yoktu. Lisbeth, şimdiye kadar hiç karşılaşmadığı bir durumla karşı karşıyaydı.</span></p><p class="calibre2"><span class="none">Bu işin altından nasıl kalkacağım?</span></p><p class="calibre2"><span class="none">Lisbeth bilgisayarını açtı ve www.google.com arama motoruna bağlandı, arama sözcüğü olarak (Magda) + (cinayet) yazdı.</span></p><p class="calibre2"><span class="none">Yapabileceği en basit arama tarzı buydu. Şaşırarak karşısına bir </span><span class="none">sürü soruşturma vakasının çıktığın</span><span class="none">ı gördü. İlk olarak Karlstad'da yayın yapan Vârmland TV kanalının 1999 yılında Vârmland cinayetleri başlığı ile yayınladığı yayın serisini kontrol etti. Daha sonra Vârmland Folkblad adlı gazetede kısa bir tanıtım yazısı buldu. Vârmland Cinayetleri serisinde bu akşam, Karlstad polisinin yıllarca uğraşıp çözemediği, Ranmotrask'de işlenen Magda Lovisa Sjöberg cinayeti ele alınıyor. 1960 Nisan'ında, bir çiftçinin eşi olan 46 yaşındaki Lovisa Sjöberg, vahşi bir cinayete kurban gitti. Muhabir Claes Gunnar, kurbanın son </span><span class="none">saat</span><span class="none">lerini ve polisin katili bulmak için gösterdiği sonuçsuz çabayı masaya yatıracak. İşlendiği zaman büyük bir infiale yol açan bu cinayeti kimin işlemiş olabileceğine dair çeşitli teoriler ortaya atılmıştır. Bu gün </span><span class="none">saat</span><span class="none"> 20.00'da yayınlanacak programa, gençliğinde bu cinayeti işlemekle suçlanmış olan maktulün yeğeni katılarak, bu suçlamaların hayatını nasıl mahvettiğini anlatacak.</span></p><p class="calibre2"><span class="none">Ama işine yarayacak asıl bilgiyi Varmlandskultıtr dergisinde yayınlanan "Lovisa Olayı Bütün Bölgeyi Sarstı" başlıklı makalede buldu. Bu makalenin tamamı internet sayfasına konulmuştu. Lovisa'nın kocası, orman işçisi Holger Sjöberg'in, işten sonra </span><span class="none">saat</span><span class="none"> beş civarında eve döndüğünde karışım nasıl bulduğu, saklanamayan bir neşe ve iç gıcıklayıcı bir üslupla anlatılıyordu. Kadın ağır cinsel şiddete maruz kalmış, bıçaklanmış ve bedenine dirgen saplanarak öldürülmüştü. Cinayet, çiftliğin ahırında işlenmişti. Cinayetin en dikkat çekici yanı, katilin işini bitirdikten sonra kurbanım dizüstü duracak şekilde, atların olduğu bölmeye bağlamış olmasıydı.</span></p><p class="calibre2"><span class="none">Daha sonra çiftlikteki hayvanlardan birinin, bu bir inekti, boğazına bıçak saplanarak yaralandığını da keşfetmişlerdi.</span></p><p class="calibre2"><span class="none">İlk başta kadının kocasından şüphelenmişler ama adam cinayetin işlendiği </span><span class="none">saat</span><span class="none">lerde nerede olduğunu ispat etmişti. Sabahın altısında, iş arkadaşlarıyla birlikte çiftlikten 40 kilometre uzaktaki ormana çalışmaya gitmişti. Lovisa'nın sabah </span><span class="none">saat</span><span class="none"> on civarında hayatta olduğuna dair kanıtlar vardı, komşu çiftlikten bir kadın o </span><span class="none">saat</span><span class="none">lerde onu ziyaret etmişti. Cinayetin işlendiği çiftlikle en yakın komşu çiftlik arasında 400 metrelik bir mesafe vardı. Bu nedenle cinayete ilişkin hiç kimse ne bir şey duymuş ne de görmüştü.</span></p><p class="calibre2"><span class="none">Kadının kocasına dair şüpheler, yok olduktan sonra, polis soruşturması öldürülen kadının yeğeninin üzerinde yoğunlaşmıştı. Söz konusu şahsın defalarca mahkemelerle başı belaya girmişti.</span></p><p class="calibre2"><span class="none">Sürekli bir para sıkıntısı vardı ve birkaç defa halasından küçük miktarlarda borç almıştı. Olay anında nerede olduğuna dair zayıf kanıtları vardı. Bir süre tutuklu kaldıktan sonra, delil yetersizliğinden serbest bırakıl</span><span class="none">mıştı</span><span class="none">. Ama köylülerin çoğu onun suçlu olduğunu düşünüyordu.</span></p><p class="calibre2"><span class="none">Polis, araştırma</span><span class="none">larını </span><span class="none">başka izler üzerinden de sürdürmüştü. Bir süre o bölgelerde görülen bir çerçinin izi sürülmüştü. Söylentilere göre bu adam hırsızlık turuna çıkmış "o hırsız hynetli çingene"lerden biriydi. Ama bu söylentiler, vahşi cinayetin işlendiği çiftlikten bir şey çalınmamış olmasını açıklayamıyordu.</span></p><p class="calibre2"><span class="none">Bir süre de komşu çiftlikten bir adamın üzerinde durulmuştu. Yal</span><span class="none">nız</span><span class="none"> yaşayan bu adam, gençliğinde arkasında homoseksüel bir ilişki olduğu iddia edilen bir cinayet nedeniyle sorgulan</span><span class="none">mıştı</span><span class="none">. O zamanlar eşcinsellik bir suçtu. Çevre ahalisine göre bu adamın "tuhaf" bir ünü vardı. Ama büyük ihtimal homoseksüel olan bir adamın, niçin bir kadına cinsel saldırıda bulunup öldürmüş olabileceğinin de bir açıklaması yoktu. Bu soruşturmaların hiçbirinden bir sonuç çıkmamıştı.</span></p><p class="calibre2"><span class="none">Lisbeth Salander, Harriet’</span><span class="none">in telefon defterindeki listeyle bu cinayet arasında açık bir bağ bulunduğunu düşünüyordu. Tevrat'tın Levililer bölümünden yapılan alıntı şöyleydi: 20:16—"Bir kadın cinsel ilişki kurmak amacıyla bir hayvana yaklaşırsa, kadını da hayvanı da kesinlikle öldüreceksiniz. Ölümü hak etmişlerdir."</span></p><p class="calibre2"><span class="none">Bir çiftlik ahırında öldürülen ve atların olduğu bölüme bağlanan bu kadının adının Magda olması bir tesadüf olamazdı.</span></p><p class="calibre2"><span class="none">Bir tek sorun, Harriet'in telefon defterine kadı</span><span class="none">nın</span><span class="none"> adım niçin Lovisa değil de Magda diye kaydettiğiydi. Magda, kadının ön adıydı ve radyo programlarının ilan edildiği sayfaya kadının tam adı yazılmamış olsaydı, Lisbeth bu olayı gözden kaçırabilirdi.</span></p><p class="calibre2"><span class="none">Bu durumda en önemli soru: 1949 yılında işlenen Rebecka ve 1960 yılında işlenen Magda Lovisa cinayetiyle, Harriet'in kaybolması arasında bir bağ olup olmadığıydı. Eğer böyleyse, Harriet bu cinayetler arasındaki bağı nasıl kurmuştu?</span></p><p class="calibre2"><span class="none">Burman, Mikael'i Norsjö'nün içinde yorucu bir cumartesi gezisine çıkarttı. Öğleden önce Burman'ın evine yürüyüş yolu mesafesinde oturan, fabrikanın beş eski işçisini ziyaret ettiler. Bunlardan üçü Norsjö'nün merkezinde, diğer ikisi d kenar mahallesi Sörbyn'de oturuyorlardı. Ziyaret ettikleri herkes onlara kahve ikram edip, fotoğraflara dikkatle baktılar ve fotoğraflardaki kişileri tanımadıklarını söylediler.</span></p><p class="calibre2"><span class="none">Burman ailesinin evinde basit bir öğle yemeği yedikten sonra, bu defa arabayla tur atmaya başladılar. Daha önce kereste fabrikasında çalışanların oturduğu, Norsjö civarındaki dört köyü ziyaret ettiler. Burman her yerde sıcak bir şekilde karşılanıyordu ama işe yarar bir bilgiye ulaşamadılar. Mikael, Norsjö'ye yaptığı seyahatin boşuna olduğunu düşünerek umutsuzluğa kapılmaya başlamıştı.</span></p><p class="calibre2"><span class="none">Öğleden sonra dört civarında, Norsjö'nün kuzeyindeki Norsjövallen'de kırmızı bir çiftlik evinin önüne arabasını park eden Burman, Mikael'i fabrikadan emekli hızarcı ustası Henning Forsman'la tanıştırdı.</span></p><p class="calibre2"><span class="none">"Tabii ya, bu Asar Brânnlund'un delikanlısı," dedi Henning Formsan, Mikael'in gösterdiği fotoğrafa bakar bakmaz. Bingo.</span></p><p class="calibre2"><span class="none">"Öyle mi, şimdi bu Assar’ın oğlumu?" dedi Burman. Mikael'e döndü "Bizim müşterimizdi," diye ekledi.</span></p><p class="calibre2"><span class="none">"Onu nerede bulabiliriz?"</span></p><p class="calibre2"><span class="none">"Delikanlıyı mı? Oo, kazı yapman gerekecek. Adı Gunnar, Boliden'e çalışıyordu. 1970 yılında bir dinamit kazasında öldü." Kahretsin.</span></p><p class="calibre2"><span class="none">"Ama karısı hâlâ yaşıyor; resimdeki kadın. Adı Mildred, Bjursele'de yaşıyor."</span></p><p class="calibre2"><span class="none">"Bjursele?"</span></p><p class="calibre2"><span class="none">"Bastutrâsk yolundan on kilometre uzakta. Köyün girişindeki, o uzun, kırmızı boyalı harap binalardan birinde oturuyor. Sağdan üçüncü binada. Onları çok iyi tanırım."</span></p><p class="calibre2"><span class="none">"Merhaba, adım Lisbeth Salander. 1900'lü yıllarda kadınlara karşı kullanılan şiddet konusunda bir tez hazırlıyorum. Tezim için, Landskrona polis merkezini ziyaret edip 1957 yılında gerçekleşmiş bir olayla ilgili polis tutanaklarını okumak istiyorum. Kırk beş yaşındayken bir cinayete kurban giden Rakel Lunda olayıyla ilgili. Bu tutanakların bugün nerede bulunduğuna dair bir fikrin var mı?"</span></p><p class="calibre2"><span class="none">Bjursele, Vâsterbotten kırsalında reklam afişi gibi bir yerdi. Köy gölün bir tarafına, birbirine çok yakın yarım ay gibi sıralanmış yirmi evden ibaretti. Köyün tam ortasında bir yol ayrımı ve iki tabela vardı. Tabelanın biri Hemmingen'i -11 km- diğeri de Bastutrâk'i -17 km- gösteriyordu. Yol ayrımının hemen yanında küçük bir köprü vardı. Köprünün altından geçen ırmak, Bjur Irmağı olmalıydı. Yazın en sıcak günleriydi ve her yerde bir tablo güzelliği vardı.</span></p><p class="calibre2"><span class="none">Mikael arabasını, sağdan üçüncü evin çaprazındaki, artık kapanmış olan Konsum mağazasının bahçesine park etti. Evin kapısını çaldı ama evde kimse yoktu. Hemmingen'e doğru bir </span><span class="none">saat</span><span class="none"> yürüdü. Irmağın coşkuyla aktığı bir yerden geçti. İki kedi ve bir karacaya rastladı ama geri dönene kadar hiç kimseyle karşılaşmadı. Mildred Brânndlund hâlâ eve dönmemişti.</span></p><p class="calibre2"><span class="none">Köprünün yanındaki bir direğe yapıştırılmış, BTCC'ye davet eden bir bildiri gördü, bunu Bjursele Tukting Car Championship 2002 olarak yorumladı. Buz tutmuş bir gölün üzerinde, birbirlerini saf dışı bırakana kadar araba çarp</span><span class="none">ıştı</span><span class="none">rmak bir çeşit kış eğlencesi olmalıydı.</span></p><p class="calibre2"><span class="none">Mikael akşamın dokuzuna kadar bekledikten sonra pes etti ve Norsjö'ye döndü. Gecikmiş akşam yemeğini yedi, yatağa uzanıp Val McDermid’ın son bölümünü okudu.</span></p><p class="calibre2"><span class="none">Ürperticiydi.</span></p><p class="calibre2"><span class="none">Akşam </span><span class="none">saat</span><span class="none"> on civarında Lisbeth Salander, Harriet Vanger'in listesindeki isimlerden birine daha ulaştı. Saatler süren bir araştırmadan ve bulduklarını ince eleyip sık dokuduktan sonra bu sonuca ulaşmıştı.</span></p><p class="calibre2"><span class="none">Kestirme bir yol bulmuştu. Failleri bulunmamış cinayetler hakkında aralıklarla yayınlanmış makaleler vardı. Bir akşam gazetesinin ekinde, 1999 yılında, 'Aramızda Serbestçe Dolaşan Kadın Katilleri Var' başlığıyla yayınlanmış bir makale buldu. Makale genel bir özet yapmıştı ama dikkat çekici cinayetlere ilişkin isim ve resimler vardı. Nortâlye'de Solveig olayı, Norrköping'de Annita, Helsingborg'de Margareta cinayetleri ve daha birçok cinayet ele almıyordu.</span></p><p class="calibre2"><span class="none">Anl</span><span class="none">atılan en eski olay 1960 yılların</span><span class="none">dandı. Bu yıllarda işlenen hiçbir cinayet, Lisbeth'in Mikael'den aldığı listedekilere uymuyordu. Ama Lisbeth'in dikkatini çeken bir olay vardı.</span></p><p class="calibre2"><span class="none">1 Haziran 1962'de Göteborg'da oturan Lea Person adlı otuz iki yaşındaki bir fahişe, annesini ve annesinin bakımını üstlendiği oğlunu görmek için Uddevalla'ya gitmişti. Orada birkaç gün kalmış, bir pazar akşamı annesini kucaklayıp hoşçakal dedikten sonra, Göteborg'a giden trene binmek için evden çıkmıştı. İki gün sonra, terk edilmiş bir endüstri bölgesindeki bir konteynırın arkasında cesedini bulmuşlardı. Lea'ya tecavüz edilmiş ve ağır işkence yapılmıştı. Büyük bir infiale yol açan bu cinayet gazetede tefrika edilmiş ama katil bulunamam</span><span class="none">ıştı</span><span class="none">. Harriet'in listesinde Lea diye biri yoktu, ayrıca bu cinayet Tevrat'tan yaptığı alıntılara da uymuyordu.</span></p><p class="calibre2"><span class="none">Bununla birlikte Lisbeth'in antenlerini dikmesine neden olan tuhaf bir durum vardı. Lea'nın cesedinin on metre uzağında, içinde güvercin olan bir çiçek saksısı bulmuşlardı. Güvercinin boynu, saksının altındaki delikten geçirilen bir iple bağlanmış, saksı da iki tuğla arasında yakılan bir ateşin üzerine konulmuştu. Güvercine yapılan eziyetle, Lea cinayeti arasında ilişki olduğunu kanıtlayacak bir şey yoktu; çocukların iğrenç ve zalim oyunlarından biri olabilirdi ama basın bu olayı 'Güvercin Cinayeti' başlığıyla duyurmuştu.</span></p><p class="calibre2"><span class="none">Lisbeth Salander Kutsal Kitabı hiç okumamıştı, ayrıca evinde de yoktu ama o akşam Högalind Kilisesi'ne gitti ve biraz dil dökerek bir Kutsal Kitap ödünç aldı. Kilisenin önündeki bir banka oturdu ve Levililer bölümünü okumaya başladı. On ikinci bölümün sekizinci ayetine geldiğinde kaşlarını çattı. Bu bölüm çocuk doğurduktan sonra, annenin arındırılmasını anlatıyordu.</span></p><p class="calibre2"><span class="none">Eğer kadının kuzu alacak gücü yoksa, biri yakmalık sunu, öbürü günah sunusu olmak üzere iki kumru ya da iki güvercin yavrusu getirecek. Kahin kadını arıtacak ve kadın temiz ayılacaktır.</span></p><p class="calibre2"><span class="none">Lea, Harriet Vanger'in telefon defterinde pekâlâ Lea 31208 olarak kaydedilmiş olabilirdi.</span></p><p class="calibre2"><span class="none">Lisbeth Salander birden, daha önce yapmış olduğu hiçbir araştırmanın, şimdi üstlendiği kadar çok boyutlu olmadığının ayrımına vardı.</span></p><p class="calibre2"><span class="none">Mikael pazar günü </span><span class="none">saat</span><span class="none"> dokuzda kapısını çaldığında, ikinci evliliğinden sonra soyadı Berggren plan Mildred Brânnlund kapıyı açtı. Fotoğrafta olduğundan yaklaşık kırk yıl daha yaşlı ve aynı ölçüde kilolu görünse de Mikael onu hemen tanıdı.</span></p><p class="calibre2"><span class="none">"Merhaba, adım Mikael Blomkvist. Siz de Mildred Berggren olmalısınız."</span></p><p class="calibre2"><span class="none">"Evet, benim."</span></p><p class="calibre2"><span class="none">"Bu </span><span class="none">saat</span><span class="none">te kapınızı çaldığım için özür dilerim ama açıklaması oldukça zor olan bir konu için izinizi sürdüm," Mikael gülümsedi. "İçeri girip biraz zamanınızı alabilir miyim?"</span></p><p class="calibre2"><span class="none">Kocası ve otuz beş yaşındaki oğlu da evde olan Mildred, çok tereddüt etmeden Mikael'i içeri davet edip mutfağa aldı. Mikael mutfaktakilerin elini sıktı. Son yirmi dört </span><span class="none">saat</span><span class="none">te, daha önce hiç içmediği kadar kahve içmişti ama bu durumda kahve teklifini geri çevirmenin pek de nazik bir davranış olmayacağını biliyordu. Mildred kahve fincanlarını masaya koyduktan sonra oturdu ve Mikael'e nasıl yardımcı olabileceğini sordu. Mikael onun Norsjö diyalektini anlamakta güçlük çektiği için, Mildred standart İsveççe'yle sorusunu tekrarladı.</span></p><p class="calibre2"><span class="none">Mikael derin bir nefes aldıktan sonra, "Uzun ve tuhaf bir hikaye," dedi. "1 Ekim 1966'da, o zamanki kocan Gunnar Brännlund'la birlikte Hedestad'daymışınız."</span></p><p class="calibre2"><span class="none">Mildred şaşırmıştı. Başını sallayarak onaylamadan önce, Mikael İstasyon Caddesi'nde çekilmiş fotoğrafı masaya koyana kadar bekledi.</span></p><p class="calibre2"><span class="none">"Bu fotoğraf o gezide çekilmiş. Hatırladınız mı?"</span></p><p class="calibre2"><span class="none">"Ah, tanrım," dedi Mildred. "Asırlar önceydi."</span></p><p class="calibre2"><span class="none">Mildred'in yeni kocası ve oğlu da yanma oturmuş fotoğrafa bakıyorlardı.</span></p><p class="calibre2"><span class="none">"Balayı seyahatine çıkmıştık. Arabayla... Stockholm ve Sigtuna'ya gitmiştik. Eve dönerken de bir yerlerde durmuştuk. Hedestad mı demiştin?"</span></p><p class="calibre2"><span class="none">"Evet, Hedestad. Bu fotoğraf yaklaşık </span><span class="none">saat</span><span class="none"> bir civarında çekilmiş. Seni bulmak için çok çaba sarf ettim, inanın çok kolay olmadı."</span></p><p class="calibre2"><span class="none">"Eski bir fotoğrafımı buluyorsun ve beni aramaya başlıyorsun. Bunu nasıl başardığını hayal bile edemiyorum."</span></p><p class="calibre2"><span class="none">Mikael park yerinde çekilmiş olan fotoğrafı da masaya koydu.</span></p><p class="calibre2"><span class="none">"Daha sonraki </span><span class="none">saat</span><span class="none">lerde çekilmiş olan bu fotoğraf sayesinde izini sürebildim."</span></p><p class="calibre2"><span class="none">Mikael, arabanın arka camına yapıştırılmış olan Nörsjö Kereste Fabrikası pulu üzerinden, Burman'a nasıl ulaştığını, onun aracılığıyla Norsjövallen'de yaşayan Henning Forsman'ı nasıl bulduğunu ve nasıl oraya geldiğini anlattı.</span></p><p class="calibre2"><span class="none">"Sanırım böylesi bir araştırma için iyi bir nedenin vardır."</span></p><p class="calibre2"><span class="none">"Evet. Senin biraz yan tarafında duran bu kız, Harriet Vanger. O gün ortadan kaybolmuş, genel kanıya göre bir cinayete kurban gitmiş. İzin verirseniz neler olduğunu göstermek istiyorum."</span></p><p class="calibre2"><span class="none">Mikael iBook'unu çıkarttı, bilgisayarı çalıştırırken nasıl bir bağlantı araştırdığını anlattı. Sonra Harriet’in yüz ifadesinin nasıl değiştiğini gösteren fotoğraf serisini izletti.</span></p><p class="calibre2"><span class="none">"Eski resimleri incelerken seni keşfettim. Elinde bir fotoğraf makinesiyle Harriet'in biraz çaprazında duruyorsun. Fotoğraf makinenin objektifi onun baktığı yöne çevrilmiş gibi. Orada ne gördüyse, o şey Harriet'in yüz ifadesinin değişmesine neden olmuş. Bir mucize beklediğimin farkındayım ama ziyaretimin sebebi belki sende o gün çekilmiş fotoğrafların olabileceği umudu."</span></p><p class="calibre2"><span class="none">Mildred'in üzüntülerini belirterek fotoğrafların uzun yıllar önce kaybolduğu, film rulolarının hiçbir zaman tabettirilmediği ya da fotoğrafları çöpe attığını söylemesine kendini hazırlamıştı Mikael. Ama Mildred açık mavi gözlerini Mikael'e dikti ve sanki dünyanın en doğal şeyiymiş gibi, tatil fotoğraflarını elbette sakladığını söyledi.</span></p><p class="calibre2"><span class="none">Bir odaya gitti ve birkaç dakika sonra içinde bir sürü fotoğraf albümünün olduğu bir kutuyla geri döndü. Tatil fotoğraflarını bulmaları biraz zaman aldı. Hedestad'da çekilmiş üç fotoğraf vardı. Ana caddeyi gösteren fotoğraf bulanıktı. Bir fotoğrafta Mildred'in eski kocası, diğerinde de yürüyüş alayına katılmış olan palyaçolar vardı.</span></p><p class="calibre2"><span class="none">Mikael fotoğrafları hevesle incelemeye başladı. Ama fotoğraflar hiçbir şey söylemiyordu.</span></p><p class="calibre2"> </p></div></div><div class="calibre1"><div class="s3"><h3 class="calibre5"><span class="none1">20. BÖLÜM</span></h3></div></div><div class="calibre1"><div class="s1"><h3 class="calibre5"></h3><h3 class="calibre5"></h3></div><div class="s1"><p class="calibre2"><span class="none">1 TEMMUZ SALI, 2 TEMMUZ ÇARŞAMBA</span></p><p class="calibre2"><span class="none">Mikael Hedestad'a döndüğü günün sabahı ilk iş olarak, Henrik'in durumunu öğrenmek için Dirch Frode'ye gitti. Geride bıraktıkları hafta içinde yaşlı adamın sağlığı dikkate değer ölçüde iyileşmişti.</span></p><p class="calibre2"><span class="none">Hâlâ biraz kırılgan ve halsizdi ama yatağında doğrulabiliyordu.</span></p><p class="calibre2"><span class="none">Durumu artık o kadar kritik değildi.</span></p><p class="calibre2"><span class="none">"Tanrıya şükür," dedi Mikael. "Meğerse onu çok seviyormuşum."</span></p><p class="calibre2"><span class="none">Dirch Frode başını salladı.</span></p><p class="calibre2"><span class="none">"Biliyorum. Henrik de seni seviyor. Norland seyahati nasıl geçti?"</span></p><p class="calibre2"><span class="none">Başarılı ama tatmin edici değil. Bunu daha sonra açıklarım. Şimdi sana sormam gereken bir şey var."</span></p><p class="calibre2"><span class="none">"Buyur."</span></p><p class="calibre2"><span class="none">"Eğer... Henrik ölürse, </span><span class="none">Millennium</span><span class="none">'a ne olur?"</span></p><p class="calibre2"><span class="none">"Hiçbir şey. Yönetime Martin girer."</span></p><p class="calibre2"><span class="none">"Peki, Harriet olayının peşini bırakmazsam, Martin'in </span><span class="none">Millennium</span><span class="none">'a zarar verme olasılığı var mı?"</span></p><p class="calibre2"><span class="none">Dirch Frode, Mikael'e keskin bir bakış fırlattı.</span></p><p class="calibre2"><span class="none">"Ne oldu?"</span></p><p class="calibre2"><span class="none">"Henüz olan bir şey yok."</span></p><p class="calibre2"><span class="none">Martin, Yaz Ortası Bayramı’nın akşamı Martin'le yaptığı konuşmayı anlattı.</span></p><p class="calibre2"><span class="none">"Norsjö'den buraya dönerken Erika telefon açtı. Martin onu arayıp, bana mutlaka yazı işlerinde olmam gerektiğini söylemesini rica etmiş."</span></p><p class="calibre2"><span class="none">"Anlıyorum. Tahminimce ona bunu Cecilia söyletmiştir. Ama Martin'in sana baskı yapa</span><span class="none">cağını </span><span class="none">hiç sanmam. Bu konuda çok dürüsttür. Ayrıca, unutma ki </span><span class="none">Millennium</span><span class="none">'un hissesini satın alırken kurduğumuz küçük şirketin yönetiminde ben de varım."</span></p><p class="calibre2"><span class="none">"Peki nazik bir durum ortaya çıkarsa senin tavrın ne olur?"</span></p><p class="calibre2"><span class="none">"Sözleşmede ne yazıyorsa ona bağlı kalırım. Ben Henrik adına çalışıyorum. Onunla kırk beş yıldır arkadaşız. Bu tür konularda aramızda tam bir uyum vardır. Eğer Henrik ölürse, onun kurmuş olduğumuz şirketteki payı Martin'e değil bana kalır. Dört yıl boyunca </span><span class="none">Millennium</span><span class="none">'a. arka çıkmak için su geçirmez bir sözleşmeyle bağlandık. Eğer Martin bir hınzırlık yapmak isterse -ki bunu yapa</span><span class="none">cağını </span><span class="none">sanmıyorum- büyük ihtimal dergiye verilen reklamların frenine basar."</span></p><p class="calibre2"><span class="none">"</span><span class="none">Millennium</span><span class="none">'un varlığı reklamlara bağlı."</span></p><p class="calibre2"><span class="none">"Evet, ama bir de şöyle bak... Bu tür ıvır zıvır şeylerle uğraşmak zaman ister. Martin şimdi sanayi cephesinde ölüm kalım savaşı veriyor, günde on dört </span><span class="none">saat</span><span class="none"> çalışıyor. Başka bir şeyle uğraşmaya vakti yok."</span></p><p class="calibre2"><span class="none">Mikael bir süre düşündükten sonra:</span></p><p class="calibre2"><span class="none">"Bir şey sorabilir miyim?" dedi. "Beni ilgilendirmediğini biliyorum ama şirketin genel durumu nasıl?"</span></p><p class="calibre2"><span class="none">Dirch Frode ciddi bir ifade takındı.</span></p><p class="calibre2"><span class="none">"Birtakım sorunlarımız var."</span></p><p class="calibre2"><span class="none">"Tamam, yani bir ekonomi muhabiri olarak bunu ben de biliyorum. Demek istediğim, ne kadar ciddi?"</span></p><p class="calibre2"><span class="none">"Aramızda kalacak?"</span></p><p class="calibre2"><span class="none">"Kesinlikle."</span></p><p class="calibre2"><span class="none">"Son haftalarda elektronik endüstrisinden iki büyük siparişi kaybettik ve Rusya pazarından atılmak üzereyiz. Ekim ayında Örebro ve Trolhâttan'da 1600 işçinin işine son vereceğiz. Bundan sonra uzun yıllardır şirkete emek vermiş çok kişiye ikramiye vermeyeceğiz. Kapattığımız her fabrika, şirkete duyulan güvenin içini boşaltıyor."</span></p><p class="calibre2"><span class="none">"Yani Martin Vanger baskı altında."</span></p><p class="calibre2"><span class="none">"Üzerinde öküz yüküyle yük var ve yumurta kabuklarının üzerinde yürüyor."</span></p><p class="calibre2"><span class="none">Mikael eve döndüğünde Erika'yı aradı. Erika yazı işlerinde yoktu, o da Christer Malm’la konuştu.</span></p><p class="calibre2"><span class="none">"Durum şu: Dün Norsjö'den dönerken Erika telefon açü. Martin Vanger onu aramış ve ondan yazı işlerinde bana çok iş düştüğünü söyleyerek oraya gelmemi sağlama</span><span class="none">sını </span><span class="none">istemiş."</span></p><p class="calibre2"><span class="none">"Bana göre de sana çok ihtiyaç var."</span></p><p class="calibre2"><span class="none">"Anlıyorum. Ama Henrik’le çiğneyemeyeceğim bir sözleşme yaptım. Martin, yaptığım işe son verip buralardan defolmamı isteyen biri adına konuşuyor. Yani burayı terk etmem için öyle bir öneriyle geliyor."</span></p><p class="calibre2"><span class="none">"Anlıyorum."</span></p><p class="calibre2"><span class="none">"Erika'ya ancak buradaki işlerimi bitirdikten sonra Stockholm'e geleceğimi söyle. Daha önce değil."</span></p><p class="calibre2"><span class="none">"Senin gibi çılgınını da görmedim. Neyse, dediklerini Erika'ya ileteceğim."</span></p><p class="calibre2"><span class="none">"Christer. Burada bir şeyler oluyor ve geri basmayı düşünmüyorum."</span></p><p class="calibre2"><span class="none">Christer derin bir iç çekti.</span></p><p class="calibre2"><span class="none">Mikael gidip Martin'in kapısını çaldı. Kapıyı açan Eva Hasel onu sıcak bir ifadeyle karşıladı.</span></p><p class="calibre2"><span class="none">"Merhaba. Martin evde mi?"</span></p><p class="calibre2"><span class="none">Eva'nın cevap vermesine gerek kalmadan elinde çantayla Martin kapıya çıktı. Eva'yı yanağından öptü ve Martin'i selamladı.</span></p><p class="calibre2"><span class="none">"Büroya gidiyorum. Benimle konuşmak mı istiyorsun?" "Eğer acelen varsa sonra da konuşabiliriz." "Şimdi konuşalım."</span></p><p class="calibre2"><span class="none">"Henrik'in bana verdiği görevi tamamlamadan Stockholm'e dönüp </span><span class="none">Millennium</span><span class="none">’</span><span class="none">da çalışmaya başlamayacağım. Bu yılın bitiminden önce beni hesaba katma diye seni bilgilendiriyorum."</span></p><p class="calibre2"><span class="none">Martin bir süre yerinde kımıldandı.</span></p><p class="calibre2"><span class="none">"Anlıyorum. Senden kurtulmak istediğimi düşünüyorsun." Bir süre sustu, "Mikael, b</span><span class="none">unu sonra konuşalım. Benim </span><span class="none">Millennium</span><span class="none">'un yönetiminde oyun oynayacak vaktim yok. Doğrusunu istersen Henrik'in önerisini kabul etmemeliydim. Ama inan ki </span><span class="none">Millennium</span><span class="none">'un yaşaması için elimden geleni yapacağım."</span></p><p class="calibre2"><span class="none">"Bundan hiç şüphem olmadı," dedi Mikael nazik bir ifadeyle.</span></p><p class="calibre2"><span class="none">"Eğer önümüzdeki hafta buluşabilirsek, derginin ekonomik durumunu ayrıntılı olarak gözden geçirebiliriz ve olayı nasıl gördüğümü anlatabilirim. Ama hemen bir şey söylemem gerekirse, anahtar kişilerinden birinin Hedeby Adası'nda tembel tembel oturmasına </span><span class="none">Millennium</span><span class="none">''un lüksü yok derim. Bu dergiden hoşlanıyorum ve birlikte gücüne güç katacağımıza inanıyorum ama bunun için çalışmamız gerekiyor. Şimdi bir sadakat sorunu yaşıyorum. Ya Henrik'in dileklerini gerçekleştireceğim ya da </span><span class="none">Millennium</span><span class="none">'un yönetimindeki görevlerimi yerine getireceğim."</span></p><p class="calibre2"><span class="none">Mikael eşofmanlarını giydi, önce İstihkam'a doğru koşup oradan Gottfried'in kulübesine kıvrıldı ve deniz kanarını izleyerek yavaş tempoda kulübesine döndü. Dirch Frode bahçedeki masanın üzerine oturmuş onu bekliyordu. Mikael su içip, terini kurulayana kadar da sabırla bekledi.</span></p><p class="calibre2"><span class="none">"Bu sıcakta koşmak pek de sağlıklı değil."</span></p><p class="calibre2"><span class="none">"Boş versene," dedi Mikael.</span></p><p class="calibre2"><span class="none">"Yanılmışım. Martini kışkırtan Cecilia değil. Seni katrana ve tüye buladıktan sonra, muhtemelen bir direğe bağlayıp yakmaları için Vanger klanını harekete geçiren Isabella. Birger de onu destekliyor."</span></p><p class="calibre2"><span class="none">"Isabella?"</span></p><p class="calibre2"><span class="none">"O küçük düşünen, kötü kalpli biridir ve insanlardan pek hoşlanmaz. Şimdi nefretini sana yöneltmiş gibi. Sana iş vermesi için Henrik'i aldatan bir dolandırıcı olduğunu ve kalp krizi geçirmesi için heyecanlandırdığını iddia ediyor."</span></p><p class="calibre2"><span class="none">"Buna inanan var mı?"</span></p><p class="calibre2"><span class="none">"Bu tür uğursuz söylentilere inanmaya hazır birileri her zaman vardır."</span></p><p class="calibre2"><span class="none">"Ben onun kızma ne olduğunu ortaya çıkartmaya çalışıyorum, o ise benden nefret ediyor. Eğer onun yerinde ben olsaydım çok farlı davranırdım."</span></p><p class="calibre2"><span class="none">Saat iki civarında Mikael'in cep telefonu çaldı.</span></p><p class="calibre2"><span class="none">"Merhaba, adım Conny Torsson. Hedestad Kuriren'nde çalışıyorum. Birkaç soruyu cevaplamaya vaktin var mı? Hedeby Adası'nda yaşadığınıza dair bir tüyo aldık."</span></p><p class="calibre2"><span class="none">"Bak sen! Demek ki tüyo makineniz çok ağır işliyor. Ben yılbaşından beri buradayım."</span></p><p class="calibre2"><span class="none">"Bunu bilmiyordum. Hedestad'da ne yapıyorsunuz?"</span></p><p class="calibre2"><span class="none">"Yazıyorum ve bir çeşit ücretli tatil yapıyorum."</span></p><p class="calibre2"><span class="none">"Ne yazıyorsunuz?"</span></p><p class="calibre2"><span class="none">"Üzgünüm. Yayınlandığında okursunuz."</span></p><p class="calibre2"><span class="none">"Cezaevinden yeni çıktınız..."</span></p><p class="calibre2"><span class="none">"Ee?"</span></p><p class="calibre2"><span class="none">"Belge sahtekarlığı yapan gazeteciler için ne düşünüyorsunuz?"</span></p><p class="calibre2"><span class="none">"Aptal olduklarını."</span></p><p class="calibre2"><span class="none">"Yani kendinizin de aptal olduğunu düşünüyorsunuz?"</span></p><p class="calibre2"><span class="none">"Niçin öyle düşüneyim ki? Ben belge sahtekarlığı yapmadım."</span></p><p class="calibre2"><span class="none">"Ama iftiradan hüküm giydiniz."</span></p><p class="calibre2"><span class="none">"Eee?"</span></p><p class="calibre2"><span class="none">Muhabir Conny Torsson o kadar uzun süre bekledi ki, Mikael onu itelemek zorunda kaldı.</span></p><p class="calibre2"><span class="none">"İftiradan hüküm giydim, belge sahtekarlığından değil."</span></p><p class="calibre2"><span class="none">"Ama belge yayınladınız."</span></p><p class="calibre2"><span class="none">"Eğer mahkeme kararını tartışmak için aradıysanız, bir yorum yapmayacağım."</span></p><p class="calibre2"><span class="none">"Gelip sizinle bir söyleşi yapabilir miyim?"</span></p><p class="calibre2"><span class="none">"Üzgünüm ama bu konuda söyleyecek bir şeyim yok."</span></p><p class="calibre2"><span class="none">"Yani mahkeme kararını tartışmak istemiyorsunuz?"</span></p><p class="calibre2"><span class="none">"Nihayet anlayabildin," dedi Mikael ve telefonu kapadı.</span></p><p class="calibre2"><span class="none">Bilgisayarın başına geçmeden önce oturup bir süre düşündü. Lisbeth Salander kendisine tarif edilen yolu izleyerek Kawasaki'sini küçük köprünün üzerinden sürüp Hedeby Adası'na geçti. Soldaki ilk evin önünde durdu. Dünyanın yolunu gelmişti. Ama ona görev verenler ödeme yaptığı sürece Kuzey Kutbu'na bile giderdi. Ayrıca E 4'de gazlamak da çok zevkliydi. Motorsikletini park etti ve çantasını </span><span class="none">motos</span><span class="none">iklete bağlayan kayışı çözdü.</span></p><p class="calibre2"><span class="none">Mikael kapıyı açıp ona el salladı. Dışarı çıkıp </span><span class="none">motos</span><span class="none">ikletini büyük bir şaşkınlıkla inceledi. Bir ıslık çaldı ve:</span></p><p class="calibre2"><span class="none">"Motorsiklete biniyorsun?" dedi.</span></p><p class="calibre2"><span class="none">Lisbeth Salander bir şey demedi ama </span><span class="none">motos</span><span class="none">ikletinin gidonunu tutup gaz pedalına basan Mikael'i dikkatle takip etti. Birinin ona ait bir şeye dokunmasından hoşlanmazdı. Ama Mikael'in yüzündeki haşarı çocuk gülümsemesini, affedici bir neden olarak yorumladı. Motorsikletle ilgilenenler genelikle onun hafif sıkletine küçümseyici bir ifadeyle bakarlardı.</span></p><p class="calibre2"><span class="none">"On dokuzumdayken benim de </span><span class="none">motos</span><span class="none">ikletim vardı," dedi Mikael ve Lisbeth'e döndü. "Geldiğin için teşekkürler. İçeri gel de eve yerleşmene yardımcı olayım."</span></p><p class="calibre2"><span class="none">Mikael yolun karşı tarafındaki NilssonTardan portatif bir yatak alıp çalışma odasına yerleştirmişti. Lisbeth Salander kulübeyi şüpheyle inceledikten sonra, herhangi bir tuzak kokusu sezmediği için rahatladı. Mikael;</span></p><p class="calibre2"><span class="none">"Eğer duş almak istersen," diye banyoyu gösterdi.</span></p><p class="calibre2"><span class="none">"Üzerimi değişeceğim. Bu deri elbiselerden kurtulmalıyım."</span></p><p class="calibre2"><span class="none">"İyi. Sen üzerini değiştirirken ben de akşam yemeği hazırlarım." Mikael kırmızı şarap sosuyla kuzu pirzolası kızarttı ve Lisbeth duş alıp elbiselerini değiştirirken, bahçedeki masayı hazırladı. Güneş batmak üzereydi. Lisbeth ayakları çıplak, üzerinde siyah bir kombinezon ve yıpranmış, kısa, kort bir şortla dışarı çıktı. Yemek güzel kokuyordu, Lisbeth iki kocaman porsiyon devirdi. Mikael kaçamak ve hayran bakışlarla Lisbeth'in sırtındaki dövmeye bakıyordu.</span></p><p class="calibre2"><span class="none">"Beş artı üç," dedi Lisbeth. "Senin Harriet’in listesinde beş olay var. Bence bu listeye üç olay daha eklenmeliydi."</span></p><p class="calibre2"><span class="none">"Dinliyorum."</span></p><p class="calibre2"><span class="none">"Yalnızca on bir gündür çalışıyorum, henüz bütün polis araştırmalarına ulaşamadım. Birçok olayın raporları devlet arşivine kaldırılmış, bir kısmı hâlâ polis arşivlerinde. Üç gün boyunca birçok polis bölgesini dolaştım ama daha ulaşmam gereken yerler var. Listedeki beş olayı da çözdüm."</span></p><p class="calibre2"><span class="none">Lisbeth masaya, A4 boyutunda yaklaşık yüz sayfalık, bir tomar kağıt koydu ve bunları hızla tasnif etti.</span></p><p class="calibre2"><span class="none">"Kronolojik bir sıra izleyelim." Mikael'e bir liste verdi.</span></p><p class="calibre2"><span class="none">1949- Rebecka Jacobsson, Hedestad (30112)</span></p><p class="calibre2"><span class="none">1954-Mari Holmberg, Kalmar (32018)</span></p><p class="calibre2"><span class="none">1957- Rakel Lunde, Landskrona (32027)</span></p><p class="calibre2"><span class="none">1960- (Magda) Lovisa Sjöberg, Karlstad (32016)</span></p><p class="calibre2"><span class="none">1960- Liv Gustavsson, Stockholm (32016)</span></p><p class="calibre2"><span class="none">1962- Lea Person- Uddevalla (31208)</span></p><p class="calibre2"><span class="none">1964- Sara Witt- Ronneby (32109)</span></p><p class="calibre2"><span class="none">1966- Lena Andersson, Uppsala (30112)</span></p><p class="calibre2"><span class="none">"Bu serideki ilk olay 1949 yılında meydana gelen Rebecka Jacobsson olayı gibi görünüyor, bunun ayrıntılarını biliyorsun. Bulduğum ikinci olay Mari Holmberg olayı. Otuz iki yaşında bir fahişe olan bu kadın 1954 Ekim'inde Kalmar'daki evinde öldürülmüş. Tam olarak ne zaman öldürüldüğünü bilemiyorlar, onu bulana kadar biraz zaman geçmiş. Büyük ihtimal öldürüldükten on gün sonra bulmuşlar."</span></p><p class="calibre2"><span class="none">"Ve onunla Harriet'in listesi arasında bir bağ buldun?"</span></p><p class="calibre2"><span class="none">"Bağlanmış ve ağır işkence yapılmış ama ölüm nedeni boğulma. Katil, kadın bağını boğazına tıkamış."</span></p><p class="calibre2"><span class="none">Mikael Kutsal Kitabın atıfta bulunulan bölümünü okumadan önce bir süre sessizce bekledi. Tevrat, 20:18:</span></p><p class="calibre2"><span class="none">"Eğer biri aybaşı olan bir kadınla yatarsa ve cinsel organının dış dudaklarını kana boyarsa ve kuyusunu kapatırsa ve kadın kendi kuyusunun kanına bulanma, ikisi de kendi halkı tarafından yok edilecektir."</span></p><p class="calibre2"><span class="none">Salander başını salladı.</span></p><p class="calibre2"><span class="none">"Harriet Vanger de aynı bağlantıyı kurmuş. Tamam. Diğeri."</span></p><p class="calibre2"><span class="none">"Mayıs 1957, Rakel Lunde, kırk beş yaşında. Temizlikçi olarak çalışıyormuş, biraz tuhaf bir kadın. Falcılık yapıyormuş. Tarot, el falı türünden şeyler hobisiymiş. Landskrona'nın biraz dışında oldukça ıssız bir yerde oturuyormuş, sabahın erken </span><span class="none">saat</span><span class="none">lerinde öldürülmüş. Cesedi çıplakmış, evin arka bahçesinde çamaşır kurutmak için dikilen direklerden birine bağlanmış. Ağzı bir bantla kapatılmış. Ölüm nedeni taşlanmaymış. Vücudu kırık ve çürüklerle kaplıymış."</span></p><p class="calibre2"><span class="none">"Lanet olsun. Lisbeth, bu çok iğrenç bir şey."</span></p><p class="calibre2"><span class="none">"Daha da kötüsü var. Harriet'in listesindeki ismin baş harfleri bu kadına uyuyor R.L. İncil'deki alıntıyı buldun mu?"</span></p><p class="calibre2"><span class="none">"Çok açık. Cincilik yapan ya da ruh çağıran, ister erkek ister kadın olsun kesinlikle öldürülecektir. Onları taşlayacaksınız. Ölümlerinden kendileri sorumludur."</span></p><p class="calibre2"><span class="none">"Sırada Karlstad'ın dışı</span><span class="none">nda Ranmo'da oturan Lovisa Sj</span><span class="none">öberg var. Harriet'in Magda olarak kaydettiği kadın. Tam adı Magda Lovisa ama herkes ona Lovisa diyormuş."</span></p><p class="calibre2"><span class="none">Lisbeth, Karlstad cinayetinin tuhaf ayrıntı</span><span class="none">larını </span><span class="none">anlatırken, Mikael dikkatle dinliyordu. Lisbeth sigara yaktığında, Mikael alabilir miyim anlamında paketi işaret etti. Lisbeth paketi onun önüne sürdü.</span></p><p class="calibre2"><span class="none">"Yani katil bir hayvana da mı saldırmış?"</span></p><p class="calibre2"><span class="none">"İncil'de işaret edilen ayet, eğer bir kadın hayvanla cinsel ilişkiye girerse ikisinin de öldürüleceğini söylüyor."</span></p><p class="calibre2"><span class="none">"Ama bu kadının bir inekle seks yapmış olması... Bu imkansız."</span></p><p class="calibre2"><span class="none">"Kutsal Kitabın buyrukları sözcüğü sözcüğüne yorumlanmış olabilir. Eğer kadın bir hayvanla içli dışlı olmuşsa yeter, bir çiftçinin karısı da herhalde bunu her gün yapmak zorunda."</span></p><p class="calibre2"><span class="none">"Tamam. Devam et."</span></p><p class="calibre2"><span class="none">"Harriet'in listesine göre sırada Sara var. Kimliğini Sara Witt olarak teşhis ettim. Otuz yedi yaşında, Roneby'de oturuyor. Ocak 1964'de öldürülmüş. Yatağa bağlanmış. Cinsel tecavüze uğramış, ölüm nedeni boğulma. Katil boğazım sıkmış. Ayrıca yangın da çıkartmış. Belli ki evi yakıp kül etmek istemiş, biraz ateş kendi kendine söndüğü, biraz da itfaiye çabuk yetiştiği için amacına ulaşamamış."</span></p><p class="calibre2"><span class="none">"Bağlantı?"</span></p><p class="calibre2"><span class="none">"Listen to this (Bunu bir dinle). Sara Witt hem bir papazın kızıymış, hem de bir papazla evliymiş. Kocası hafta sonunda uzaklara bir yere gitmiş."</span></p><p class="calibre2"><span class="none">"Eğer bir papazın kızı fahişelik yaparak, kendinin ve babasının namusunu kirletirse; ateşte yakılacaktır. Tamam. Listeye uyuyor. Daha fazla olay bulduğunu söylemiştin."</span></p><p class="calibre2"><span class="none">"Harriet'in listesinde olmalıydı diye düşündüğüm, tuhaf bir şekilde işlenmiş üç kadın cinayeti daha var. Bunlardan biri Liv Gustavsson adında genç bir kadın. Yirmi iki yaşında ve Farsta'da oturuyormuş. At sever bir kızmış, yarışlara katılmış ve gelecek vaat ediyormuş. Ayrıca kız kardeşiyle birlikte pet shop işletiyormuş."</span></p><p class="calibre2"><span class="none">"Evet."</span></p><p class="calibre2"><span class="none">"Cesedini işlettikleri dükkanda bulmuşlar. İşten sonra muhasebe yapmak için dükkanda yalnız kalmış. Katili içeri o almış olmalı. Tecavüz edilmiş ve boğularak öldürülmüş."</span></p><p class="calibre2"><span class="none">"Harriet'in listesine uygun gibi görünmüyor."</span></p><p class="calibre2"><span class="none">"Eğer şu anlatacaklarım olmasaydı, haklı olabilirdin. Katil, kızın vajinasına bir muhabbet kuşu sokmuş ve arkasından da dükkandaki bütün hayvanları; kedileri, kaplumbağaları, beyaz fareleri, tavşanları ve kuşları serbest bırakmış. Hatta akvaryumdaki balıkları bile. Yani ertesi gün dükkana gelen kız kardeş, hiç de hoş olmayan bir görüntüyle karşılaşmış."</span></p><p class="calibre2"><span class="none">Mikael başını salladı.</span></p><p class="calibre2"><span class="none">"1960 Ağustos'unda öldürülmüş, Magda Lovisa cinayetinden dört ay sonra. İki olayın kurbam da işleri gereği hayvanlarla haşır neşir olan kadınlar ve kurban edilen hayvanlar var. Karlstad'daki inek hayatta kalmayı başarmış ama bir ineği yalnızca bir bıçak darbesiyle öldürmenin ne kadar zor olduğunu düşünebiliyorum. Yani muhabbet kuşunu öldürmek daha kolay. Ayrıca bir hayvan kurbanı daha var."</span></p><p class="calibre2"><span class="none">"Kim?"</span></p><p class="calibre2"><span class="none">Lisbeth, kayıtlara 'Güvercin Cinayeti' olarak geçen, Lea Persson cinayetini anlattı. Mikael öyle uzun süre susup düşüncelere daldı ki, bu durum karşısında Lisbeth Salander bile sabırsızlandı.</span></p><p class="calibre2"><span class="none">"Tamam," dedi sonunda. "Senin teorini kabul ediyorum. Geriye bir olay kaldı."</span></p><p class="calibre2"><span class="none">"Benim bulabildiğim bir olay. Gözümden kaçmış daha kaç olay var bilemiyorum."</span></p><p class="calibre2"><span class="none">"O olayı anlat."</span></p><p class="calibre2"><span class="none">"1966 Şubat'ı, Uppsala. En genç kurban, on yedisinde bir lise öğrencisi, Lena Andersson. Bir sınıf eğlencesinden sonra kaybolmuş ve üç gün sonra Uppsala Ovası'nda bir hendekte bulunmuş. Başka bir yerde öldürüldükten sonra oraya atılmış. Bu cinayet basında epeyce gürültü koparmış ama nasıl öldürüldüğü hiç yazılmamış. Ben patologun raporunu okudum. İnanılmaz bir işkenceye maruz kalmış. Ellerinde ve göğüslerinde ağır yanık yaraları varmış, vücudunun değişik bölümleri defalarca yakılmış. Parafin lekelerinden, mum kullanıldığı sonucunu çıkartmışlar. Ama elleri kömüre döndüğü için, katil kızın ellerini daha güçlü bir ateşe tutmuş olmalıymış. Ayrıca katil, kızın başını kesip bedeninin yanına koymuş."</span></p><p class="calibre2"><span class="none">Mikael sararmıştı.</span></p><p class="calibre2"><span class="none">"Aman Tanrım," dedi.</span></p><p class="calibre2"><span class="none">"Kutsal Kitap'ta buna uyan bir şey bulamadım. Ama Yakmalık Sunu ve Günah Sunusu üzerine bir sürü bölüm var ve birçok yerde de, başını bedeninden ayırarak hayvan -genellikle de boğa- kurban edilmesi öneriliyor. Ateşin kullanılması, Hedestad'da işlenen ilk cinayeti, Rebecka cinayetini hatırlatıyor."</span></p><p class="calibre2"><span class="none">Akşama doğru, sivrisinekler sürüler halinde uçuşmaya başladığında, masayı toplayıp mutfağa geçtiler ve konuşmaya orada devam ettiler.</span></p><p class="calibre2"><span class="none">"Eski Ahit'te her olayı harfi harfine karşılayan bir pasaj bulmamış olmanın önemi yok. Sorun bu değil. Bunlar Eski Ahifte yazılanların grotesk bir parodisi, hatta bizim konteksimizin tamamen dışında," dedi Mikael.</span></p><p class="calibre2"><span class="none">"Haklısın. Hiçbir mantığı da yok. Örneğin aybaşı olan kadınla yatan bir erkeğin, o kadınla birlikte öldürüleceği pasajı. Eğer bunu harfi harfine yorumlamış olsaydı, katilin kendini de öldürmesi gerekirdi."</span></p><p class="calibre2"><span class="none">"Peki, bu bizi nereye götürüyor?"</span></p><p class="calibre2"><span class="none">"Senin Harriet, ya Eski Ahit'ten pasajlar seçip bunlarla duyduğu cinayetler arasında bağ kurmayı hobi edindi ya da cinayetler arasında bir bağ olduğunu biliyordu."</span></p><p class="calibre2"><span class="none">"1949'la 1966 arasında, daha önce ya da daha sonra da olabilir, kolunun altına bir Eski Ahit alan tımarhanelik, sadist bir katil, etrafta dolaşıp en az on yıl boyunca kadınları öldürsün ve bu cinayetler arasında hiç kimse bir bağ kuramasın? Bu bana çok inanılmaz geliyor."</span></p><p class="calibre2"><span class="none">Lisbeth Salander sandalyeden kalkti ve bir fincan kahve daha aldı. Bir sigara yaktı. Kendi kendine küfreden Mikael de, Lisbeth'in paketinden bir sigara aşırdı.</span></p><p class="calibre2"><span class="none">Bir parmağını havaya kaldıran Lisbeth "Hayır, çok da inanılmaz değil," dedi. "İsveç'te, 1900'lü yıllarda, birçok kadın cinayete kurban gitmiş ve failleri bulunmamış. Kriminoloji profesörü Persson, bir seferinde TV'de İsveç'te çok az sayıda seri katil olduğunu söylemişti. Ama biz henüz keşfedilmemiş seri katiller olduğunu biliyoruz."</span></p><p class="calibre2"><span class="none">Mikael başını sallayarak onu onaylarken, Lisbeth bir parmağını daha havaya kaldırdı.</span></p><p class="calibre2"><span class="none">"Bu cinayetler uzun aralıklarla ve birbirlerine çok uzak bölgelerde işlendi. 1960'da kısa aralıklarla işlenen iki cinayet var ama göreli olarak değişik koşullarda; Karlstad'daki çiftçinin karısı ve Stockholm'de öldürülen yirmi iki yaşındaki at sever kız."</span></p><p class="calibre2"><span class="none">Üçüncü parmak.</span></p><p class="calibre2"><span class="none">"Ortada kesin bir model yok. Cinayetler değişik biçimler</span><span class="none">de işlenmiş ve katil kendini tanı</span><span class="none">mlayan belirgin bir işaret bırakmamış. Ama bazı şeyler birçok olayda tekrar ediyor: Hayvan, ateş, tecavüz. Ve senin dediğin gibi Kutsal Kitap'ta işaret edilen şeylerin parodisi. Ama belli ki hiçbir polis araştırması bu cinayetlerle Kutsal Kitap arasında bir bağ kurmamış."</span></p><p class="calibre2"><span class="none">Mikael göz ucuyla Lisbeth'i inceliyordu. Zayıf bedeni, siyah kombinezonu, dövmeleri ve yüzündeki piercinglerle Hedeby adasındaki bu misafir kulübesine, en hafif deyimiyle, uymuyordu. Mikael yemek sırasında onunla sohbet etmeye çalışmış ama Lisbeth sessiz kalmış, neredeyse sohbete hiç katılmamıştı. Ama iş yaparken tepeden tırnağa profesyonel kesiliyordu. Stockholm'deki evi darmadağımk olmasına karşın kafasının içi son derece düzenliydi. Tuhaf.</span></p><p class="calibre2"><span class="none">"Uddevalla'da, terk edilmiş bir sanayi bölgesinde öldürülen fahişeyle, Roneby'de boğulup öldürüldükten sonra evi ateşe verilen papazın karısı arasında bir bağ kurmak oldukça zor görünüyor. Eğer Harriet'in bize verdiği anahtar olmasaydı, demek istiyorum."</span></p><p class="calibre2"><span class="none">"Ki bu bizi başka bir soruya yöneltiyor," dedi Lisbeth.</span></p><p class="calibre2"><span class="none">"Harriet'in bu işlere nereden merak sardığı? Çok korunaklı bir bölgede yaşayan on altı yaşında bir kız?"</span></p><p class="calibre2"><span class="none">"Bunun tek bir cevabı var," dedi Lisbeth. "Vanger ailesi ile cinayetler arasında bir bağ olmalı."</span></p><p class="calibre2"><span class="none">Saat akşamın on birine gelirken onlar hâlâ cinayetler serisini konuşuyorlardı. Öylesine ince ayrıntıları üzerine tartışıyorlardı ki, Mikael'in aklı karışmıştı. Gözlerini ovdu, gerindi ve Lisbeth'e biraz yürümeye bir itirazı olup olma</span><span class="none">dığını </span><span class="none">sordu. Lisbeth'in bakışlarından, bu öneriyi zaman kaybı olarak gördüğü anlaşılıyordu ama bir süre düşündükten sonra kabul etti. Mikael ona sivrisineklere karşı uzun bir pantolon giymesini tavsiye etti.</span></p><p class="calibre2"><span class="none">Küçük tekne lima</span><span class="none">nının</span><span class="none"> yanından geçip, Martin Vanger'in evinin olduğu buruna doğru yöneldiler. Mikael tek tek evleri işaret ederek hangisinde kimin oturduğunu anlatıyordu. Cecilia Vanger'in evini işaret ederken bir parça tereddüt etti. Bunu fark eden Lisbeth göz ucuyla ona baktı.</span></p><p class="calibre2"><span class="none">Martin Vanger'in yatının yanından geçip buruna geldiler ve orada bir taşa oturup, paylaşarak bir sigara içtiler.</span></p><p class="calibre2"><span class="none">"Cinayetler arasında bir bağlantı daha var," dedi Mikael bird</span><span class="none">en bire</span><span class="none">. "Belki de bunu fark etmişsindir."</span></p><p class="calibre2"><span class="none">"Ne?"</span></p><p class="calibre2"><span class="none">"İsimler."</span></p><p class="calibre2"><span class="none">Lisbeth Salander bir süre düşündükten sonra, başım iki yana salladı.</span></p><p class="calibre2"><span class="none">"Bütün isimler Kutsal Kitap'tan alma."</span></p><p class="calibre2"><span class="none">"Yok, değil," dedi Lisbeth. "Ne Liv ne de Lena ismi Kutsal Kitap'ta yok."</span></p><p class="calibre2"><span class="none">Mikael ısrar etti. "Var. 'Liv' hayat demek, Kutsal Kitap'taki karşılığı Eva. Hadi kafanı çalıştır Sally, Lena neyin kısaltması?"</span></p><p class="calibre2"><span class="none">Lisbeth Salander öfkeyle yüzünü buruşturup içinden küfür etti. Mikael'in ondan daha hızlı düşünmüş olmasından rahatsız olmuştu. "Magdalena," dedi.</span></p><p class="calibre2"><span class="none">"İlk fahişe, bakire Maria... Bu listede çok var. Tuhaf bir durum, büyük ihtimal bir psikologu hemen kendine çekerdi. Ama ben bu konuda farklı bir şey düşünüyorum."</span></p><p class="calibre2"><span class="none">Lisbeth sabırla Mikael'in gerisini getirmesini bekledi.</span></p><p class="calibre2"><span class="none">"Hepsi de Klasik Yahudi adları. Vanger sülalesi manyak Yahudi düşmanları, Naziler ve fesat teorisyenlerinden fazlasıyla nasiplenmiş bir aile. Doksan küsur yaşında olan Harald Vanger, 1960'lı yıllarda oldukça formundaymış. Onunla bir kez karşılaştım, tıslayarak kızının bir orospu olduğunu söyledi. Kadınlarla bir sorunu olduğu çok açık."</span></p><p class="calibre2"><span class="none">Kulübeye geri döndüklerinde sandviç hazırlayıp, kalan kahveyi ısıttılar. Mikael, Armansky'nin en gözde araştırmacısının getirdiği yaklaşık beş yüz sayfalık rapora göz ucuyla bakarak:</span></p><p class="calibre2"><span class="none">"Rekor sayılabilecek kadar kısa bir zamanda harika bir iş çıkartmışsın," dedi. "Bu rapor ve buraya gelip bana bilgi verme inceliğini gösterdiğin için teşekkür ederim."</span></p><p class="calibre2"><span class="none">"Şimdi ne olacak?"</span></p><p class="calibre2"><span class="none">"Yarın sabah Dirch Frode'yle konuşup paranı ayarlayacağım."</span></p><p class="calibre2"><span class="none">"Onu demek istemedim."</span></p><p class="calibre2"><span class="none">Mikael Lisbeth'e baktı.</span></p><p class="calibre2"><span class="none">"Şey... Sanırım senden istediğim şeyi yerine getirdin."</span></p><p class="calibre2"><span class="none">"Henüz bitirmedim."</span></p><p class="calibre2"><span class="none">Mikael mutfak divanına yaslandı ve Lisbeth'le göz göze geldi. Lisbet</span><span class="none">h'in bakışlarında bir şey okuyamı</span><span class="none">yordu. Yarım yıl boyunca Harriet olayını tek başına araştırmıştı ama şimdi bird</span><span class="none">en bire</span><span class="none"> başka biri daha çıkmış -deneyimli bir araştırmacı-ve konuya dahil olmuştu. İçgüdüleriyle bir karar verdi.</span></p><p class="calibre2"><span class="none">"Biliyorum. Bu hikaye benim de canımı sıkıyor. Yarın Dirch Frode'yle konuşup, bir ya da iki hafta daha sana...Hımm, araştırma yardımcısı olarak ihtiyacımız olduğunu söyleyeceğim. Sana Armansky'ye ödediği kadar öder mi bilmiyorum ama dişe dokunur bir aylık alman için baskı yaparız."</span></p><p class="calibre2"><span class="none">Lisbeth Salander bird</span><span class="none">en bire</span><span class="none"> gülümsedi. Kesinlikle bu işin dışında kalmak istemiyordu, bedava çalışmaya bile razıydı.</span></p><p class="calibre2"><span class="none">"Gözlerim kapanıyor," dedi. Başka bir şey demeye gerek görmeden odasına girdi ve kapıyı kapattı.</span></p><p class="calibre2"><span class="none">İki dakika sonra kapıyı açarak başını dışarı uzattı.</span></p><p class="calibre2"><span class="none">"Bence yanılıyorsun. Karşı karşıya olduğumuz Eski Ahit'i yanlış yorumlayan manyak bir katil değil. Kadınlardan nefret eden basit bir soysuz."</span></p><p class="calibre2"> </p></div></div></div></div></body></html>
