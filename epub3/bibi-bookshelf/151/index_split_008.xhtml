<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="generator" content="http://calibre-ebook.com"/>
    <title>Ejderha D?vmeli K?z</title>
    <meta name="author" content="Stieg Larsson"/>
    <meta name="creation-time" content="2014-12-1"/>
    <meta name="revision-time" content="2014-12-2"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<div class="calibre1">
<div class="calibre1">
</div></div><div class="calibre1"><div class="s2"><h2 class="calibre4"><span class="none1"> </span><span class="none1">4. KISIM</span></h2></div></div><div class="calibre1"><div class="s1"><h2 class="calibre4"></h2><h2 class="calibre4"></h2></div><div class="s1"><p class="calibre2"><span class="none">11 TEMMUZ - 30 ARALIK</span></p><p class="calibre2"><span class="none">Yapılan araştırmalara göre İsveç'te cinsel şiddete maruz kalan kadınların % 92'si en son yaşadıkları cinsel şiddeti polise bildirmemişlerdir.</span></p><p class="calibre2"> </p></div><div class="calibre1"><div class="s3"><h3 class="calibre5"><span class="none1">24. BÖLÜM</span></h3></div></div><div class="calibre1"><div class="s1"><h3 class="calibre5"></h3><h3 class="calibre5"></h3></div><div class="s1"><p class="calibre2"><span class="none">11 TEMMUZ, CUMA - 12 TEMMUZ, CUMARTESİ</span></p><p class="calibre2"><span class="none">Martin Vanger eğildi, Mikael'in ceplerini karıştırdı ve evin anahtarını buldu.</span></p><p class="calibre2"><span class="none">"Kapının kilidini değiştirtmeniz zekiceydi. Kız arkadaşın eve döndüğünde onunla ilgileneceğim."</span></p><p class="calibre2"><span class="none">Mikael hiçbir şey demedi. Bir sürü ticari savaşa girmiş, tecrübeli bir pazarlıkçı olan Martin Vanger, daha önceki blöfünü görmüştü.</span></p><p class="calibre2"><span class="none">"Niçin?"</span></p><p class="calibre2"><span class="none">"Ne niçin?"</span></p><p class="calibre2"><span class="none">"Bütün bunlar." Mikael başıyla odayı gösterdi.</span></p><p class="calibre2"><span class="none">Martin eğilip Mikael'in çenesinden tutarak başını kaldırdı, gözlerine baktı.</span></p><p class="calibre2"><span class="none">"Çünkü çok kolay," dedi. "Kadınlar durmadan kaybolurlar. Hiç kimse onların yokluğunu hissetmez. Göçmenler. Rusya'dan gelen orospular. Her yıl İsveç'ten binlerce insan gelip geçiyor."</span></p><p class="calibre2"><span class="none">Mikael'in çenesini bıraktı, ayağa kalktı. Sanki çok önemli bir gerçeği açıklamış gibi kurumluydu.</span></p><p class="calibre2"><span class="none">Martin'in sözleri Mikael'e bir yumruk gibi gelmişti.</span></p><p class="calibre2"><span class="none">Tanrım. Bu tarihi bir muamma değil. Martin bugün de kadınları öldürüyor. Ve ben tam olayın üstüne düştüm...</span></p><p class="calibre2"><span class="none">"Şu an bir misafirim yok. Ama sen ve Henrik bütün bir kış ve ilkbahar oturmuş çene çalarken, burada bir kızın hapsedildiğini bilmek belki seni eğlendirir. Beyaz Rusyalı İrina adlı bir kızdı. Sen benimle yukarıda akşam yemeği yerken, o bu kafeste kapalıydı. Hoş bir akşamdı, değil mi?"</span></p><p class="calibre2"><span class="none">Martin Vanger masanın üzerine oturdu, ayaklarını sallamaya başladı. Mikael gözlerini kapadı. Birden boğazında bir yanma hissetti, yutkunmakta zorlandı.</span></p><p class="calibre2"><span class="none">"Cesetleri ne yapıyorsun?"</span></p><p class="calibre2"><span class="none">"Aşağıda, iskelenin yanında bir teknem var. Açık denize çıkıyorum. Babamın aksine ben hiçbir iz bırakmıyorum. Ama o da becerikliydi. Kurbanlarını İsveç'in değişik bölgelerinden seçiyordu." Yapbozun parçaları yerini bulmaya başlamıştı.</span></p><p class="calibre2"><span class="none">1949'dan 65'e kadar işlenen cinayetlerin gerisinde o vardı, Gottfried Vanger. Arkasından 1966'da Uppsala'da işlediği cinayetle, görevi Martin Vanger devralmıştı.</span></p><p class="calibre2"><span class="none">"Babana hayransın değil mi?"</span></p><p class="calibre2"><span class="none">"Bu işi bana o öğretti. On dördüme bastığımda beni eğitti."</span></p><p class="calibre2"><span class="none">"Uddevalla. Lea Persson."</span></p><p class="calibre2"><span class="none">"Evet. O işe ben de katıldım. Ama yalnızca izledim."</span></p><p class="calibre2"><span class="none">"1964, Sara Witt, Roneberg."</span></p><p class="calibre2"><span class="none">"O zaman on altı yaşındaydım. İlk defa bir kadınla cinsel ilişkiye giriyordum. Gottfried bana nasıl yapacağımı gösterdi. Boğazını sıkarak öldürdüm."</span></p><p class="calibre2"><span class="none">Övünüyor. Aman Tanrım, ne lanet bir aile.</span></p><p class="calibre2"><span class="none">"Bizim ruh hastası olduğumuzu düşünüyorsun herhalde?"</span></p><p class="calibre2"><span class="none">Martin omuzlarını silkti.</span></p><p class="calibre2"><span class="none">"Sen sıradan birisin Mikael. Tanrısal iradenin, insanın yaşamı ve ölümü üzerinde kesin bir kontrolü olduğunu anlayabileceğini sanmıyorum."</span></p><p class="calibre2"><span class="none">"Kadınlara işkence edip öldürmekten zevk alıyorsun Martin."</span></p><p class="calibre2"><span class="none">Şirket patronu, gözlerini duvardaki boş bir noktaya dikip bir süre düşündü. Sonra dudaklarında hoş bir gülümseme belirdi.</span></p><p class="calibre2"><span class="none">"Ben öyle düşünmüyorum. Eğer içinde bulunduğum durumun entelektüel analizini yaparsam tecavüzcü bir seri katilden çok, seri rehinciyim ben. Yani diyebilirim ki ölüm, suçumu gizlemenin doğal sonucu. Anlıyor musun?"</span></p><p class="calibre2"><span class="none">Mikael nasıl cevap vereceğini bilemiyordu, yalnızca başını salladı.</span></p><p class="calibre2"><span class="none">"Benim davranışlarım, elbette toplumun onaylayacağı şeyler değil. Ama benim suçum, her şeyden önce toplumun geleneklerine karşı işlenmiş bir suç. Ölüm, misafirliğin sonu oluyor, misafirlerimden yorulduğumda baş gösteriyor. Onların hayal kırıklıklarını görmek çok büyüleyici bir şey."</span></p><p class="calibre2"><span class="none">"Hayal kırıklığı?"</span></p><p class="calibre2"><span class="none">"Kesinlikle. Hayal kırıklığı. Beni hoşnut ederlerse hayatta kalacaklarını umuyorlar. Kurallarıma uymaya başlıyorlar. Bana güveniyor, benimle arkadaşlık kurmaya çalışıyorlar. Son anlarına kadar arkadaşlığın bir anlamı olmasını umuyorlar. Hayal kırıklığı, aldatıldıklarını anladıklarında bird</span><span class="none">en bire</span><span class="none"> ortaya çıkıyor."</span></p><p class="calibre2"><span class="none">Martin Vanger masanın etrafından dolaştı ve gidip çelik kafese sırtını yasladı.</span></p><p class="calibre2"><span class="none">"Senin gibi küçük burjuva geleneklerine tapınan birinin anlayabileceğini hiç sanmıyorum ama birini rehin almayı planlamak çok heyecan verici bir şey. Ani bir istekle olmaz, böyle davranan insanlar yakayı hemen ele verirler. Benim için birini rehin almak, binlerce detayın hesaplanmasını gerektiren bir sanat. Avını iyi tanımalı, hayatının haritasını çıkartmalısın. Kimdir? Hangi çevreden gelir? Ona nasıl ulaşılır? Bütün bunları hesaplarım. Gelecekte yapılacak bir polis araştırmasında ismimin ortaya çıkmamasını nasıl garantiye alırım, hiçbir iz bırakmadan avımla yalnız kalmak için ne yapmam gerekir?"</span></p><p class="calibre2"><span class="none">Yeter, diye düşündü Mikael. Martin Vanger rehin alma ve cinayetlerden bahsederken neredeyse akademik bir tonda konuşuyordu.</span></p><p class="calibre2"><span class="none">"Bunlar seni ilgilendiriyor mu, Mikael?"</span></p><p class="calibre2"><span class="none">Eğildi ve Mikael'in yüzünü okşadı. Dikkatli, neredeyse şefkatli bir okşamaydı.</span></p><p class="calibre2"><span class="none">"Bu işin yalnızca bir şekilde sonuçlanacağını biliyorsundur.</span></p><p class="calibre2"><span class="none">Sigara içmemin bir mahsuru var mı?"</span></p><p class="calibre2"><span class="none">"Bana da bir tane verebilirsin."</span></p><p class="calibre2"><span class="none">Martin iki sigara yaktı, birini Mikael'in dudaklarına tutuşturup bir nefes çekmesine müsaade etti.</span></p><p class="calibre2"><span class="none">"Teşekkürler," dedi Mikael alışkanlıkla.</span></p><p class="calibre2"><span class="none">Martin yine bir kahkaha attı.</span></p><p class="calibre2"><span class="none">"Bak işte. Daha şimdiden aşağılamanın prensiplerine sen de uymaya başladın. Senin hayatın benim elimde Mikael. Seni canım ne zaman isterse o zaman öldüreceğimi biliyorsun. Hayatının kalitesini yükseltme görevini bana devrettin, bunu mantıklı bir gerekçe ve biraz iltifatla yaptın. Ödülünü alacaksın."</span></p><p class="calibre2"><span class="none">Mikael'in kalbi yerinden çıkacakmış gibi çarpıyordu.</span></p><p class="calibre2"><span class="none">Saat on biri çeyrek geçe Lisbeth Salander, şişede kalan son suyu da tepesine dikti ve bir sayfa daha çevirdi. Mikael'den farklı olarak bütün gün kendini kahveye boğmamıştı ama herhangi bir bağlantı bulduğunda gözleri faltaşı gibi açılıyordu.</span></p><p class="calibre2"><span class="none">Klik!</span></p><p class="calibre2"><span class="none">İki </span><span class="none">saat</span><span class="none">tir Vanger Şirketi'nin dört bir tarafta çıkarttığı personel bültenlerini okuyordu. Ana bültenlerinin adı Şirket Haberleriydi ve üzerinde grubun logosu vardı; ucu ok gibi uzanmış, rüzgarda dalgalanan İsveç bayrağı. Bu bültenin, şirketin reklam bürosu tarafından hazırlandığı belliydi. Metin, çalışanların kendilerini büyük bir ailenin üyeleriymiş gibi görmeleri için kaleme alınmıştı.</span></p><p class="calibre2"><span class="none">1967 yılındaki spor tatilinde Henrik Vanger, şirketin ana merkezinde çalışan elli kişiyi, aileleriyle birlikte Hârjadalen Kayak Merkezi'ne davet ederek büyük bir jest yapmıştı. Bu davet, şirketin bir önceki yılı rekor kârla kapatmasının ödülüydü. Şirketin PR bölümü de bu davete katılmış, fotoğraflar çekip röportajlar yapmıştı.</span></p><p class="calibre2"><span class="none">Kayak pistinde çekilmiş, altlarına eğlendirici metinler yazılı bir sürü fotoğraf göze çarpıyordu. Birçokları, barın etrafına dizilmiş, kahkahalar atıp içki bardaklarını havaya kaldırarak eğleniyorlardı. Henrik Vanger'in kırk yaşındaki Ulla-Britt Mogren'e yılın personeli ödülünü verdiği, iki tane de yemekli tören fotoğrafı vardı. Kadına 500 kron ikramiye ve cam bir kase verilmişti.</span></p><p class="calibre2"><span class="none">Ödül töreni otelin terasında yapılmıştı, fotoğrafta törene katılanlardan yirmisi görülüyordu.</span></p><p class="calibre2"><span class="none">Henrik Vanger'in hemen arkasında uzun, açık renk saçlı biri vardı. Omuzları ya</span><span class="none">ma</span><span class="none">lı bir mont giymişti. Bülten siyah beyaz basıldığı için ya</span><span class="none">ma</span><span class="none">ların rengi belli değildi ama Lisbeth bunun kırmızı olduğuna kalıbını basardı.</span></p><p class="calibre2"><span class="none">Fotoğrafın altındaki metin ilişkiyi ortaya koyuyordu: En sağdaki, Uppsala da okuyan on dokuz yaşındaki Martin Vanger. Daha şimdiden geleceğin şirket yöneticilerinden biri olacağı söyleniyor.</span></p><p class="calibre2"><span class="none">"Got you," dedi Lisbeth alçak bir sesle.</span></p><p class="calibre2"><span class="none">Masa lambasını söndürdü, bültenleri masanın üzerinde darmadağınık bırakıp kalktı. Şu Bodil denilen sürtük toplasın.</span></p><p class="calibre2"><span class="none">Yan kapıdan park alanına çıktı. Motorsikletine giderken, arşivden ayrıldığını bekçiye söylemek için söz verdiği aklına geldi. Durup etrafa bir göz attı. Bekçi, binanın öteki tarafındaydı. Bu da binanın etrafından dolaşmasını gerektiriyordu. Siktir et, dedi kendi kendine.</span></p><p class="calibre2"><span class="none">Motorsiklete binmeden önce cep telefonundan Mikael'i aradı. Ama aboneye ulaşılamadığı cevabını aldı. Bununla birlikte, Mikael'in </span><span class="none">saat</span><span class="none"> üç buçuktan dokuza kadar, en az otuz defa kendini aramış olduğunu fark etti. Son iki </span><span class="none">saat</span><span class="none"> hiç aramamıştı.</span></p><p class="calibre2"><span class="none">Lisbeth misafir kulübesinin telefonunu çaldırdı ama oradan da cevap alamayınca yüzü asıldı. Bilgisayar çantasını </span><span class="none">motos</span><span class="none">iklete sıkıca bağladı, kaskını taktı ve gazladı. Hedestad'ın girişinde, endüstri bölgesindeki şirketin ana binasından Hedeby Adası'na geçmesi on dakikasını aldı. Mutfakta ışık yanıyordu ama kimse yoktu. İlk başta Mikael'in Dirch Frode'ye gitmiş olabileceğini düşünerek oraya doğru yöneldi ama daha köprüye gelmeden Dirch Frode'nin suyun öteki tarafındaki villasında ışık yanmadığını gördü. Kol </span><span class="none">saat</span><span class="none">ine baktı, 11.40'ı gösteriyordu.</span></p><p class="calibre2"><span class="none">Tekrar eve dönüp gardırobu açarak, dışarıya yerleştirdiği güvenlik kameralarının yolladığı görüntüleri kaydeden PC'yi aldı. Bir süre neler olduğunu izledi.</span></p><p class="calibre2"><span class="none">Mikael 15.32'de eve gelmişti. Saat 16.03'te bahçede kahve içiyordu. Bir haritayı inceliyordu. Bahçede oturduğu bir </span><span class="none">saat</span><span class="none">lik sürede üç defa telefon açmıştı, bunlar Lisbeth'in telefonundaki cevapsız aramaların </span><span class="none">saat</span><span class="none">iyle tutuyordu.</span></p><p class="calibre2"><span class="none">Saat 17.21'de yürüyüşe çıkmış, on beş dakika sonra geri dönmüştü.</span></p><p class="calibre2"><span class="none">Saat 18.20'de bahçe kapısına gitmiş, köprüye doğru bakmıştı.</span></p><p class="calibre2"><span class="none">Saat 21.03'te dışarı çıkmış ve geri dönmemişti.</span></p><p class="calibre2"><span class="none">Lisbeth hemen, bahçe kapısını ve yolu gözleyen kameralardan gelen görüntüleri izledi. Etrafta kimler dolaşmış görmek istiyordu.</span></p><p class="calibre2"><span class="none">Saat 19.12'de Gunnar Nilsson evine gelmişti.</span></p><p class="calibre2"><span class="none">Saat 19.42'de Östergârd çiftliğine ait bir Volvo, Hedestad'a doğru gitmişti.</span></p><p class="calibre2"><span class="none">Aynı araba </span><span class="none">saat</span><span class="none"> 20.02'de geri dönmüştü. Benzinlikteki dükkandan bir şey almaya gitmiş olmalılar.</span></p><p class="calibre2"><span class="none">Daha sonra tam </span><span class="none">saat</span><span class="none"> 21.00'de Martin Vanger'in arabası kameranın görüş alanına giriyordu. Bundan üç dakika sonra da Mikael ayrılmıştı.</span></p><p class="calibre2"><span class="none">Bir </span><span class="none">saat</span><span class="none"> kadar sonra, </span><span class="none">saat</span><span class="none"> 21.50'de Martin bird</span><span class="none">en bire</span><span class="none"> objektifin görüş alanına giriyordu. Evin girişinde bir dakika kadar duruyor, evi kolaçan ediyor ve sonra mutfak penceresinden içeri bakıyordu. Arkasından verandaya çıkıyor, kapıyı yokluyor, cebinden bir anahtar çıkartıp kapıyı açmaya çalışıyor, kapı kilidinin değiştirildiğini fark ediyordu. Bir süre öylece dikildikten sonra, dönüp gidiyordu.</span></p><p class="calibre2"><span class="none">Lisbeth'in bedeninde soğuk bir ürperti dolaştı.</span></p><p class="calibre2"><span class="none">Martin Vanger, bir kez daha Mikael'i odada bırakıp çıkmıştı. Mikael çok rahatsız bir durumdaydı. Elleri arkasından kelepçelenmiş, boynuna dolanan zincirin uçları yerdeki bir halkaya bağlanmıştı. Parmaklarıyla kelepçeye dokunabiliyor ama onu çıkartamayacağını biliyordu. Kelepçe bileklerini öylesine sıkıyordu ki, elleri uyuşmaya başlamıştı.</span></p><p class="calibre2"><span class="none">Hiçbir şansı yoktu. Gözlerini kapadı.</span></p><p class="calibre2"><span class="none">Martin Vanger'in ayak seslerini duyduğunda ne kadar zaman geçtiğinin farkında değildi. Mikael'in görüş alanına girdiğinde endişeli görülüyordu.</span></p><p class="calibre2"><span class="none">"Rahatsız mısın?"</span></p><p class="calibre2"><span class="none">"Evet," dedi Mikael.</span></p><p class="calibre2"><span class="none">"Senin suçun. Evine dönmeliydin."</span></p><p class="calibre2"><span class="none">"Niçin öldürüyorsun?"</span></p><p class="calibre2"><span class="none">"Bu benim seçimim. Seninle bütün bir gece davranışımın ahlaki ve entelektüel temellerini tartışabilirim ama bu bir şeyi değiştirmez. Şöyle bakmaya çalış; insan, üzeri deri bir kabukla kaplı etten ve kemikten ibaret. Bir kısmı tarih kitaplarına geçer. Bir kısmı da hiçbir iz bırakmadan ölür gider."</span></p><p class="calibre2"><span class="none">"Sen yalnızca kadınları öldürüyorsun?"</span></p><p class="calibre2"><span class="none">"Bizim gibi katiller için öldürmek bir eğlencedir, bu yalnızca bana özgü bir hobi değil. Biz hayatı mükemmel yaşıyoruz."</span></p><p class="calibre2"><span class="none">"Ama niçin Harriet? O kız kardeşindi?" Martin'in yüz ifadesi bird</span><span class="none">en bire</span><span class="none"> değişti. Bir adımda Martin'in yanına geldi ve saçlarını kavradı.</span></p><p class="calibre2"><span class="none">"Ona ne oldu?"</span></p><p class="calibre2"><span class="none">"Ne demek istiyorsun?" diye soludu Mikael.</span></p><p class="calibre2"><span class="none">Saç köklerinde duyduğu acıdan kurtulmak için başını çevirmeye çalıştı. Zincir boynunu sıktığı için vazgeçti.</span></p><p class="calibre2"><span class="none">"Sen ve Salander, ne buldunuz?"</span></p><p class="calibre2"><span class="none">"Saçımı bırak da konuşalım."</span></p><p class="calibre2"><span class="none">Martin saçını bıraktı, sandalyeyi Mikael'in önüne çekip, bacak bacak üzerine atarak oturdu. Birden, bir bıçak çıkartarak Mikael'in bir gözünün altına dayadı. Mikael onunla göz göze gelmeye çabaladı.</span></p><p class="calibre2"><span class="none">"Harriet'e ne oldu?"</span></p><p class="calibre2"><span class="none">"Anlamıyorum. Onu da sen öldürdün sanıyordum."</span></p><p class="calibre2"><span class="none">Martin Vanger gözlerini dikip uzun süre Mikael'e baktı. Sonra gevşedi. Ayağa kalkıp odada dolaşmaya başladı. Bıçağı yere koydu, bir kahkaha atarak Mikael'e döndü.</span></p><p class="calibre2"><span class="none">"Harriet, Harriet, hep şu Harriet. Biz onunla konuşmayı denedik. Gottfried onu eğitmeye çalıştı. Bizden biri olduğuna, kendi görevini kabullendiğine inandık. Ama o yalnızca sıradan bir kaltaktı. Kontrolüm altında tuttuğumu düşünüyordum. Ama o Henrik'e anlatmaya yeltendi, ona güvenilmeyeceğini anlamıştım. Er ya da geç anlatacaktı."</span></p><p class="calibre2"><span class="none">"Ve sen de onu öldürdün."</span></p><p class="calibre2"><span class="none">"Öldürmek istedim. Öldürmeyi düşündüm ama geç kalmıştım. Adaya geçemiyordum."</span></p><p class="calibre2"><span class="none">Mikael'in beyni bütün bu bilgileri kaydetmek istiyordu ama sanki ekranında information overload yazıyordu. Martin Vanger kız kardeşinin başına ne geldiğini bilmiyordu.</span></p><p class="calibre2"><span class="none">Birden ceketinin cebinden telefonunu çıkardı, kontrol etti ve sandalyenin üzerine, silahın yanına koydu.</span></p><p class="calibre2"><span class="none">"Artık bu işe bir son vermenin zamanı geldi. Bu akşam senin şu anoreksik karganın da işini bitirmem gerek."</span></p><p class="calibre2"><span class="none">Bir dolabı açtı ve bir ucu ilmikli, ince, deri bir kayış çıkartıp, Mikael'in boynuna geçirdi. Zincirlerini çözüp, Mikael'i ayağa kaldırdı ve iterek duvara dayadı. Deri kayışın ucunu Mikael'in başının üzerindeki bir halkadan geçirdi ve çekerek gerdi. Mikael ayak parmaklarının üzerinde durmak zorunda kaldı.</span></p><p class="calibre2"><span class="none">"Çok mu sıkıyor? Nefes alamıyor musun?" Deri kayışı biraz gevşetti ve ucunu duvarın biraz aşağısındaki başka bir halkaya bağladı. "Hemen boğulmanı istemiyorum."</span></p><p class="calibre2"><span class="none">İlmik Mikael'in boynunu öyle sıkıyordu ki, bir şey söylemesi imkansızdı. Martin dikkatle eserini incelemeye başladı.</span></p><p class="calibre2"><span class="none">Birden Mikael'in pantolonunu çözdü, külotuyla birlikte aşağı çekip ayaklarından çıkarttı. Dengesini kaybeden Mikael, tekrar parmaklarının üzerine doğrulana kadar birkaç saniye kayışın ucunda asılı kaldı. Martin Vanger bir dolabı açtı, bir makas çıkarttı. Mikael'in tişörtünü aşağıdan yukarı kesti, parçalarını yere attı. Sonra birkaç adım geri çekilip kurbanını seyretmeye başladı.</span></p><p class="calibre2"><span class="none">"Daha önce buraya hiç erkek getirmemiştim," dedi ciddi bir sesle. "Daha önce hiçbir erkeğe dokunmamıştım. Babamdan başka. O benim görevimdi."</span></p><p class="calibre2"><span class="none">Mikael'in şakakları zonkluyordu. Boğulma riskini göze almadan ağırlığını ayaklarına vermesi imkansızdı. Arkasındaki beton duvarda parmaklarıyla tutunabileceği bir yer aradı ama bulamadı.</span></p><p class="calibre2"><span class="none">"Zamanı geldi," dedi Martin Vanger.</span></p><p class="calibre2"><span class="none">Duvardaki halkadan sarkan kayış şeridi tutup aşağı doğru çekti. Mikael boynundaki düğümün boğazına gömülmeye başladığını hissetti.</span></p><p class="calibre2"><span class="none">"Bir erkeğin tadını her zaman merak etmişimdir."</span></p><p class="calibre2"><span class="none">Kayışa daha sıkı asıldı ve birden Mikael'in dudaklarını öptü. Aynı anda odada soğuk bir ses yankılandı.</span></p><p class="calibre2"><span class="none">"İğrenç pezevenk, bu bok deliğinde benim borum öter."</span></p><p class="calibre2"><span class="none">Mikael kırmızı bir sisin ardından Lisbeth'in sesini duydu. Gözlerini kapının girişinde duran Lisbeth'e odaklamayı başardı. Kız ifadesiz bir yüzle Martin Vanger'e bakıyordu.</span></p><p class="calibre2"><span class="none">"Hayır... Kaç," diye kısık bir sesle bağırdı Mikael. Martin Vanger'in yüzünü göremiyor ama nasıl şoke olduğunu tahmin edebiliyordu. Bir süre sanki zaman durmuş gibiydi. Martin tabureye bıraktığı silaha uzandı.</span></p><p class="calibre2"><span class="none">Lisbeth Salander yanında getirdiği golf sopasını sallayarak hızlı birkaç adım attı. Demir sopa havada bir yay çizip Martin Vanger'in köprücük kemiğine indi. O kadar güçlü bir darbeydi ki, Mikael kırılan kemik sesini duydu. Martin acı dolu bir çığlık attı.</span></p><p class="calibre2"><span class="none">"Acıdan hoşlanıyor musun?" dedi Lisbeth.</span></p><p class="calibre2"><span class="none">Sesi zımpara kağıdı gibiydi. Mikael, onun saldırıya geçtiği andaki yüz ifadesini yaşadıkça unutmayacaktı. Dişleri vahşi bir hayvanın dişlerine benziyordu, gözleri siyah bir kömür gibi parlıyordu. Avına odaklanmış şimşek hızında bir tarantula gibi hareket ediyordu. Havada ikinci defa yay çizen golf sopası, bu defa Martin'in kaburga kemiğine indi.</span></p><p class="calibre2"><span class="none">Martin tabureye takılıp yere yuvarlanırken, taburenin üzerindeki silah Lisbeth'in ayaklarının dibine düştü. Bir ayağıyla silahı Martin'den uzaklaştıran Lisbeth, ayaklarının üzerine doğrulmaya çalışan Martin'e üçüncü bir darbe indirdi. Bu darbe kalçasına gelmişti. Martin'in gırtlağından korkunç bir ses yükseldi. Dördüncü darbe kürek kemiğine isabet etti.</span></p><p class="calibre2"><span class="none">"Lisbeth," diye soludu Mikael.</span></p><p class="calibre2"><span class="none">Şakaklarında öylesine dayanılmaz bir ağrı vardı ki, bilincini kaybetmek üzereydi.</span></p><p class="calibre2"><span class="none">Lisbeth ona döndü, yüzünün kıpkırmızı olduğunu gördü; Mikael'in gözleri fal taşı gibi açılmış, dili dışarı fırlamak üzereydi.</span></p><p class="calibre2"><span class="none">Lisbeth hızla etrafına baktı, yerdeki bıçağı gördü. Sonra bakışlarını Martin Vanger'e çevirdi. Dizlerinin üzerine doğrulmuş, bir kolu yana sarkarak Lisbeth'ten uzaklaşmaya çalışıyordu. Kısa sürede bir sorun yaratabilecek durumda değildi. Lisbeth golf sopasını elinden yere bıraktı, bıçağı aldı. Sivri ama kör bir bıçaktı. Deri şeridi kesip Mikael'i yere indirmesi birkaç saniye aldı. Ama ilmik Mikael'in boynuna iyice gömülmüştü.</span></p><p class="calibre2"><span class="none">Lisbeth Salander tekrar Martin Vanger'e baktı. Ayağa kalkmış ama iki büklümdü. Lisbeth onu boş verip parmaklarını Mikael'in boğazındaki ilmiğin altına sokmaya çalıştı. İlmik Mikael'in boğazına öylesine gömülmüştü ki, kesemezdi. Bıçağın ucunu, Mikael'in boğazıyla ipin arasına biraz sokarak genişletmeye çalıştı. Biraz uğraştıktan sonra boynundan çıkartabildi. Mikael hırıltıyla soludu.</span></p><p class="calibre2"><span class="none">Kısa bir süre Mikael, ruhu ve bedeninin birleştiği duygusuna kapıldı. Kısa bir an görüşü berraklaşmış ve odadaki uçuşan her bir toz tanesini bile ayırt edebilmişti. İşitme duyusu mükemmel bir hal almış, tüm solumalarını ve elbiselerden çıkan her bir hışırtıyı duyabilmişti. Salander'in ter kokusunu, deri ceketinden yayılan kokuyu alabilmişti. Sonra bu an dağıldı, beynine tekrar kan gitmeye başladı, rengi yerine geldi.</span></p><p class="calibre2"><span class="none">Lisbeth Salander başını odaya çevirdiğinde Martin Vanger kapıdan sıvışıyordu. Lisbeth hemen ayağa kalktı, silahı aldı, emniyet düğmesini açtı, namluda mermi var mı diye kontrol etti. Mikael onun daha önce silah kullandığını anlamıştı. Etrafına göz gezdiren Lisbeth, masada duran kelepçe anahtarını Mikael'e doğru attı.</span></p><p class="calibre2"><span class="none">"Onu yakalayacağım," diye bağırarak kapıdan fırladı.</span></p><p class="calibre2"><span class="none">Mikael onu durdurmak için bağırmak istediyse de, Lisbeth kapıda kaybolurken, boğazından yalnızca hırıltılı bir ses çıktı.</span></p><p class="calibre2"><span class="none">Martin Vanger'in tüfeğinin de olduğunu unutmayan Lisbeth Salander, mutfakla garaj arasındaki geçitte ilerlerken silahını atışa hazır tutuyordu. Bir ara durdu, kulaklarını açıp dinledi ama avının nerede olduğunu açığa vuran bir ses duya</span><span class="none">ma</span><span class="none">dı. İçgüdüleri onu mutfağa yönlendirmişken, bahçede bir arabanın çalıştırıldığını duydu. Geri döndü ve garaj kapısından dışarı fırladı. Henrik Vanger'in evinin önünden geçip, köprüye doğru giden arabayı gördü. Tabancasını pantolonunun arka cebine soktu, kaskı takmaya boş verip </span><span class="none">motos</span><span class="none">ikletini çalıştırdı. Birkaç saniye içinde köprüyü geçti. Martin E4 yoluna çıkmak için göbekten dönerken, Lisbeth'le aralarında doksan saniyelik bir mesafe vardı. Lisbeth onu göremiyordu. Frene bastı, motoru kapattı ve etrafı dinledi.</span></p><p class="calibre2"><span class="none">Gökyüzü ağır bulutlarla kaplıydı. Ufuktaki belli belirsiz ışımaya bakılırsa şafak sökmek üzereydi. Sonunda bir motor sesi duyan Lisbeth, E4'ten güneye doğru giden Martin'in arabasını gördü. Motorsikletini çalıştırdı, gazladı, viyadüğün altından geçti. Otoyola çıkan viraja kadar seksen kilometre hız yaptı. Şimdi önünde dümdüz bir yol vardı. Yolu boş gören Lisbeth, sonuna kadar gaza bastı. Yol, uzun bir dönemeçle bir sırta doğru bükülmeye başlamışken, Lisbeth'in hızı </span><span class="none">saat</span><span class="none">te 170 kilometreyi bulmuştu. Zaten hafif sıkletinin yapabileceği maksimum hız da buydu. Sırttan aşağı bu hızda indi. İki dakika sonra Martin'in arabasına dört yüz metre kadar yaklaşmıştı. Durum analizi. Şimdi ne yapacağım?</span></p><p class="calibre2"><span class="none">Hızını 120 km'ye indirdi, aradaki mesafeyi korumaya çalıştı. Birkaç keskin virajı dönerken, Martin'in arabasını birkaç saniyeliğine gözden kaybetti. Düz bir yola girdiklerinde, aralarında artık iki yüz metre kadar bir mesafe kalmıştı. Martin, Lisbeth'in </span><span class="none">motos</span><span class="none">ikletinin ışığını görmüş olmalıydı, uzun bir viraja girdiğinde hızını artırdı. Lisbeth de ibreyi dipledi ama virajlarda hızını kesmek zorunda kalıyordu.</span></p><p class="calibre2"><span class="none">Uzaktan bir kamyon ışığı gördü. Bu ışığı Martin Vanger de görmüştü. Birden hızını artırdı, kamyonla arasında beş yüz metre kala, kamyonun olduğu şeride geçti. Lisbeth kamyonun fren yaptığını ve ışıklarını çılgınlar gibi yakıp söndürdüğünü gördü. Ama Martin'in Volvo'suyla aralarındaki mesafe birkaç saniyede kapanmış, bir çarpışma kaçınılmaz hale gelmişti.</span></p><p class="calibre2"><span class="none">Martin Vanger, arabasını doğrudan kamyonun üzerine sürerek müthiş bir gürültüyle çarptı.</span></p><p class="calibre2"><span class="none">Lisbeth frene bastı. Kamyonun haşat olmuş arabayı onun şeridine sürüklediğini gördü. Birkaç saniye sonra olay yerindeydi. Hızını artırdı, kamyonun kasasına çarpmamak için </span><span class="none">motos</span><span class="none">ikletini yolun en kenarından sürerek devam etti. Kamyonun ön tarafından alevler yükseliyordu.</span></p><p class="calibre2"><span class="none">Yüz elli metre kadar gittikten sonra durdu, geriye dönüp baktı. Kamyonun şoförü direksiyonun ters tarafındaki kapıdan dışarı atlamıştı. Lisbeth tekrar gaza bastı, güneye doğru iki kilometre kadar uzakta olan Âkerby'e geldiğinde sola döndü, E4'e paralel uzanan eski yola girip kuzeye yöneldi. Tepeye çıktığında, kaza yerinde iki arabanın durduğunu gördü. Martin'in kamyonun altına sıkışan arabası alevler içindeydi. Bir adam, elindeki küçük yangın tüpüyle alevleri söndürmeye çalışıyordu.</span></p><p class="calibre2"><span class="none">Lisbeth, çok geçmeden normal hızda Hedeby Köprüsü'nü geçti, </span><span class="none">motos</span><span class="none">ikletini misafir kulübesinin önüne park ettikten sonra Martin Vanger'in evine gitti.</span></p><p class="calibre2"><span class="none">Mikael hâlâ kelepçelerle uğraşıyordu. Elleri, anahtarı tutamayacak kadar uyuşmuştu. Lisbeth kelepçeleri çıkarttı ve elinin damarlarında tekrar kan dolaşmaya başlayan Mikael'i kucakladı.</span></p><p class="calibre2"><span class="none">"Martin?" dedi Mikael kısık bir sesle.</span></p><p class="calibre2"><span class="none">"Öldü. E4'ün birkaç kilometre güneyinde, arabasını yüz elli kilometre hızla bir kamyonun üzerine sürdü."</span></p><p class="calibre2"><span class="none">Mikael gözlerini Lisbeth'e dikti. Gitmesiyle dönmesi arasında yalnızca birkaç dakika geçmişti.</span></p><p class="calibre2"><span class="none">"Biz. Polisi aramalıyız," diye fısıldadı. Ve sonra şiddetli bir öksürüğe tutuldu.</span></p><p class="calibre2"><span class="none">"Niçin?" diye merakla sordu Salander.</span></p><p class="calibre2"><span class="none">Mikael on dakika ayağa kalkamadı. Sırtını duvara dayayıp oturdu. Boynunu ovuşturdu, beceriksiz bir şekilde elindeki şişeyi ağzına dayayıp su içmeye çalıştı. O kendini toparlayana kadar Lisbeth sabırla bekledi ve bu süreden düşünmek için faydalandı.</span></p><p class="calibre2"><span class="none">"Hadi giyin."</span></p><p class="calibre2"><span class="none">Lisbeth, Mikael'in yırtık tişörtüyle kelepçelerin, bıçağın ve golf sopasının üzerindeki parmak izlerini silip, su şişesini aldı.</span></p><p class="calibre2"><span class="none">"Ne yapıyorsun?"</span></p><p class="calibre2"><span class="none">"Hadi giyin. Hava aydınlanıyor. Acele et."</span></p><p class="calibre2"><span class="none">Mikael güçlükle ayaklarının üzerinde doğrularak, külotunu ve pantolonunu giydi. Spor ayakkabılarını ayağına geçirdi. Mikael'in çoraplarını alıp cebine sokan Lisbeth ona destek oldu.</span></p><p class="calibre2"><span class="none">"Burada nerelere dokundun?"</span></p><p class="calibre2"><span class="none">Mikael etrafına bakıp hatırlamaya çalıştı. Kapı ve anahtarlar dışında hiçbir şeye dokunmamıştı. Lisbeth anahtarları, Martin Vanger'in sandalyenin arkasına astığı ceketinin cebinde buldu.</span></p><p class="calibre2"><span class="none">Kapı kolunun ve elektrik düğmesinin üzerini özenle silerek ışıkları kapattı. Mikael'in bodrum merdivenlerinden çıkmasına yardım etti, golf sopasını olması gereken yere koyup dönene kadar kendini beklemesini söyledi. Geri döndüğünde elinde Martin Vanger'e ait olan koyu renk bir tişört vardı.</span></p><p class="calibre2"><span class="none">"Şunu giy. Birinin seni sabahın köründe çıplak görmesini istemiyorum."</span></p><p class="calibre2"><span class="none">Mikael şok geçirdiğinin farkındaydı. Lisbeth inisiyatifi ele almıştı, Mikael onun emirlerine itirazsız itaat ediyordu. Martin Vanger'in evinden çıktılar. Lisbeth Mikael'e sürekli destek oluyordu. Misafir kulübesinin önüne geldiklerinde durdu ve Mikael'e dönüp:</span></p><p class="calibre2"><span class="none">"Eğer biri bizi görmüşse ve bu gece ne yaptığımızı sorarlarsa, buruna doğru bir gezintiye çıktık ve seks yaptık," dedi.</span></p><p class="calibre2"><span class="none">"Lisbeth ben böyle diye."</span></p><p class="calibre2"><span class="none">"Hadi sen duşa gir. Hemen."</span></p><p class="calibre2"><span class="none">Elbiselerini çıkartmasına yardım ederek Mikael'i banyoya soktu. Sonra mutfağa geçip kahve suyu koydu, peynir, ciğer ezmesi ve salatalık turşusuyla iki büyük sandviç hazırladı. Masanın başına oturmuş düşünürken, Mikael topallayarak mutfağa geldi. Lisbeth, onun bedenindeki çürük ve sıyrıkları inceledi. Boğazının çevresinde ilmikten kalan kara bir leke vardı ve boğazının sol tarafında bıçakla açılmış bir çizik.</span></p><p class="calibre2"><span class="none">"Hadi yatağa," dedi Lisbeth.</span></p><p class="calibre2"><span class="none">Mikael'in yaralarına kompres yaptı. Sonra kahve ve sandviç getirdi.</span></p><p class="calibre2"><span class="none">"Aç değilim," dedi Mikael.</span></p><p class="calibre2"><span class="none">"Başlatma tokluğuna da ye şunu!"</span></p><p class="calibre2"><span class="none">Mikael bir süre gözlerini kapadı. Sonra yatakta doğruldu ve sandviçinden bir lokma aldı. Boğazı sızlıyor, lokmasını yutmakta zorlanıyordu.</span></p><p class="calibre2"><span class="none">Lisbeth banyoya gidip tuvalet çantasından bir kutu kaplan yağı getirdi.</span></p><p class="calibre2"><span class="none">"Kahve biraz beklesin. Hadi şimdi yüzüstü yat bakalım."</span></p><p class="calibre2"><span class="none">Beş dakika boyunca kaplan yağıyla Mikael'in önce sırtına, sonra sırtüstü çevirerek göğsüne masaj yaptı.</span></p><p class="calibre2"><span class="none">"Bir süre mor lekelerle gezmek zorunda kalacaksın."</span></p><p class="calibre2"><span class="none">"Lisbeth polisi aramalıyız."</span></p><p class="calibre2"><span class="none">"Hayır," dedi Lisbeth. Sesinde Mikael'i şaşırtan bir öfke vardı. "Eğer polisi ararsan ben bu işte yokum. Benim polislerle işim olmaz. Martin Vanger öldü. Bir araba kazasında öldü.</span></p><p class="calibre2"><span class="none">Arabada yalnızdı. Şahitler var. Bırak da o işkence odasını polisin kendisi ya da başka biri bulsun. Bu odanın varlığını köydeki diğer insanlar gibi biz de bilmiyoruz."</span></p><p class="calibre2"><span class="none">"Niçin?"</span></p><p class="calibre2"><span class="none">Lisbeth bu soruyu duymazlıktan gelip masaja devam etti.</span></p><p class="calibre2"><span class="none">"Lisbeth hiç değilse."</span></p><p class="calibre2"><span class="none">"Eğer böyle sızlanmaya devam edersen, seni gerisin geri Martin'in deliğine tıkıp zincirlerim."</span></p><p class="calibre2"><span class="none">Lisbeth konuşurken, Mikael bayılır gibi uykuya daldı.</span></p><p class="calibre2"> </p></div></div><div class="calibre1"><div class="s3"><h3 class="calibre5"><span class="none1">25. BÖLÜM</span></h3></div></div><div class="calibre1"><div class="s1"><h3 class="calibre5"></h3><h3 class="calibre5"></h3></div><div class="s1"><p class="calibre2"><span class="none">12 TEMMUZ, CUMARTESİ - 14 TEMMUZ, PAZARTESİ</span></p><p class="calibre2"><span class="none">Mikael sabaha karşı beş civarında irkilerek uyandı, sanki boğazını sıkan bir ilmik vardı. Kurtulmak için ellerini boğazına götürdü. Lisbeth, ellerini tutarak onu sakinleştirdi. Mikael gözlerini açtığında bir sis perdesinin arkasından bakar gibiydi.</span></p><p class="calibre2"><span class="none">"Senin golf oynadığını bilmiyordum," diye mırıldandı ve tekrar gözlerini yumdu. Lisbeth onun uyuduğundan emin olana kadar başında bekledi. Sonra bir kez daha incelemek için Martin Vanger'in bodrumuna döndü. İşkence aletlerinin dışında, şiddet içeren pornografik dergi koleksiyonu ve pol</span><span class="none">aro</span><span class="none">id resimlerin yapıştırıldığı bir fotoğraf albümü buldu.</span></p><p class="calibre2"><span class="none">Herhangi bir günlük yoktu. Ama üzerine kadın fotoğraflarının yapıştırıldığı A4 boyutunda iki dosya vardı. Her fotoğrafın altına, resimdeki kadınlar hakkında, el yazısıyla notlar düşülmüştü. Lisbeth bunları, ikinci katın holündeki bir masanın üzerinde bulduğu, Martin Vanger'e ait dizüstü bilgisayarla birlikte, naylon bir torbanın içine koyup eve döndü. Mikael uyurken, Martin Vanger'in evinden aldığı dosyaları ve bilgisayarı inceledi. Saat altıyı biraz geçe bilgisayarın düğmesini kapattı. Bir sigara yaktı, alt dudağını ısırarak düşünmeye başladı.</span></p><p class="calibre2"><span class="none">Mikael'le birlikte seri katil olduğunu düşündükleri bir adamın peşine düşmüşler, ama hiç beklemedikleri bir şeyle karşılaşmışlardı. Düşsel güzellikteki bir adada, Martin Vanger'in evinin bodrumunda, ne tür dehşet sahnelerinin yaşandığını hayal bile edemiyordu.</span></p><p class="calibre2"><span class="none">Olup bitenleri anlayabilmek için kafasını zorladı.</span></p><p class="calibre2"><span class="none">Martin Vanger, 1960 yılından beri kadınları öldürüyordu. Son on beş yıl içinde her yıl, periyodik olarak bir ya da iki cinayet işlemişti. Bu cinayetler öylesine ustalıkla işlenmişti ki, hiç kimse cinayetler arasında bağ kurarak, ortada seri bir katil olduğundan şüphelenmemişti. Bu nasıl mümkündü?</span></p><p class="calibre2"><span class="none">Yanıtın bir kısmı Lisbeth'in, Martin'in evinden aldığı dosyalardan çıkartılabilirdi.</span></p><p class="calibre2"><span class="none">Martin Vanger, kurbanlarının bir kısmını arkadaş çevrelerinden, bir kısmını hiçbir sosyal ilişkisi bulunmayan İsveç'e yeni gelmiş göçmenlerin arasından, bir kısmını da toplumdan dışlanmış, geçmişlerinde eroin kullanan ya da fahişelik yapan kadınların arasından seçmişti.</span></p><p class="calibre2"><span class="none">Lisbeth, cinsel sadizm hakkında yaptığı araştırmalardan, katillerin kurbanlarına ait birtakım objeler biriktirdiklerini biliyordu. Bu tür objeler sayesinde, anılarını tazeleyip zevk alıyorlardı. Martin Vanger, bir tür ölüm defteri tutmuştu. Kurbanlarını kategorilere ayırmış, onlara notlar vermişti. Çektikleri acıları tarif etmiş, acıya karşı gösterdikleri tepkileri not ederek görüşlerini yazmış, işlediği cinayetleri video filmleri ve fotoğraflarla belgelemişti.</span></p><p class="calibre2"><span class="none">Amaç şiddet uygulamak ve öldürmek olsa da Lisbeth, Martin Vanger'in asıl çabasını avını ele geçirmeye yönelttiği sonucunu çıkartmıştı. Bilgisayarında yüzlerce kadına ait bilgileri kaydettiği bir veritabanı kurmuştu. Bu veritabanına Vanger Şirketi'nde çalışan kadınların yanı sıra, sık ziyaret ettiği restoranlardaki kadın garsonlar, otellerin resepsiyonlarında çalışan kadınlar, sigorta kurumunun kadın çalışanları, iş arkadaşlarının sekreterleri ve diğer bir sürü kadın kayıt edilmişti. Görünüşe bakılırsa Martin Vanger, neredeyse karşılaştığı her kadını kaydetmişti.</span></p><p class="calibre2"><span class="none">Listesini tuttuğu kadınlardan yalnızca birkaç tanesini öldürmüştü ama çevresindeki bütün kadınları potansiyel kurban olarak kaydedip araştırmıştı. Listedeki ayrıntılara bakılırsa bu iş, hesaplanamayacak miktarda zaman ayırıp tutkuyla bağlandığı bir tür hobiydi.</span></p><p class="calibre2"><span class="none">Evli mi yoksa bekar mı? Çocukları ya da ailesi var mı? Nerede çalışır? Nerede oturur? Arabasının markası ne? Eğitimi ne? Saç rengi? Derisinin rengi? Görünümü?</span></p><p class="calibre2"><span class="none">Kayıtları dikkatle inceleyen Lisbeth, bütün bu potansiyel kurbanların Martin Vanger'in cinsel fantezilerinde önemli bir yer tuttuğu sonucunu çıkarttı. Martin önce bir avcı, sonra bir katildi.</span></p><p class="calibre2"><span class="none">Belgeleri okuyup bitiren Lisbeth, dosyaların birinde küçük bir zarf buldu. Zarfın içinden çok fazla dokunulmuş ve sararmış iki fotoğraf çıktı. Bunlar siyah saçlı bir kızın fotoğraflarıydı. Fotoğraflardan birinde, kız masada oturuyordu. Koyu renk pantolon giymişti, üst tarafı çıplaktı. Göğüsleri küçük ve dikti. Yüzünü yana çevirmiş, bir kolunu fotoğraf makinesinden korunmak için kaldırmıştı. Fotoğrafı çeken, onu hazırlıksız yakalamış olmalıydı. Diğer fotoğrafta bütünüyle çıplaktı. Mavi çarşaf serili bir yatağa yüzüstü uzanmıştı. Yüzünü bu fotoğrafta da saklamıştı.</span></p><p class="calibre2"><span class="none">Lisbeth, fotoğrafları tekrar zarfa koyup pantolonunun arka cebine soktu. Dosyaları sobaya atıp yaktı. Külleri karıştırarak geriye bir şey kalıp kalmadığını kontrol etti. Hâlâ atıştıran yağmurun altında kısa bir gezintiye çıktı ve Martin Vanger'in dizüstü bilgisayarını köprünün altında denize attı.</span></p><p class="calibre2"><span class="none">Sabahın yedi buçuğunda Dirch Frode kapıyı çaldığında, Lisbeth mutfakta bir sigara yakmış kahve içiyordu. Frode'nin beti benzi atmıştı, derin bir uykudan uyandırıldığı belliydi.</span></p><p class="calibre2"><span class="none">"Mikael nerede?" "Hâlâ uyuyor."</span></p><p class="calibre2"><span class="none">Dirch Frode bir sandalye çekip oturdu. Lisbeth ona bir fincan kahve doldurdu.</span></p><p class="calibre2"><span class="none">"Martin bu gece bir trafik kazasında ölmüş."</span></p><p class="calibre2"><span class="none">"Yazık oldu," diyen Lisbeth, kahvesinden bir yudum aldı. Dirch Frode şaşkınlıkla bakakaldı.</span></p><p class="calibre2"><span class="none">"Ne?"</span></p><p class="calibre2"><span class="none">"Kötü çarpıştı. Ne üzücü bir durum."</span></p><p class="calibre2"><span class="none">"Sen ne olduğunu biliyor musun?"</span></p><p class="calibre2"><span class="none">"Arabasını bir kamyonun üzerine sürdü. Yani intihar etti. Basın, ruhsal gerilim, sarsılan bir imparatorluk. Bunlara dayanamazdı. Bana göre en azından bütün gazetelerin birinci sayfalarında boy gösterecekti."</span></p><p class="calibre2"><span class="none">Dirch Frode sanki beyin kanaması geçirir gibiydi. Aceleyle ayağa kalktı, yatak odasına gitti ve kapıyı açıp içeri girdi.</span></p><p class="calibre2"><span class="none">"Bırak da uyusun," dedi Lisbeth sert bir sesle.</span></p><p class="calibre2"><span class="none">Frode hâlâ uyuyan Mikael'e baktı. Yüzündeki morlukları, bedenindeki çizikleri ve boğazındaki ilmik izini gördü. Lisbeth kolundan tutarak onu yatak odasından çıkarttı ve kapıyı kapattı. Tekrar mutfağa dönen Frode divana çöktü.</span></p><p class="calibre2"><span class="none">Lisbeth Salander o gece olanları kısaca özetledi. Martin Vanger'in dehşet odasının nasıl bir şey olduğunu ayrıntılı bir şekilde tarif etti, Mikael'i ilmik yapılıp boynuna geçirilmiş bir kayışla nasıl bulduğunu, Vanger Grubu'nun başındaki adamın, onun çıplak bedeninin karşısında nasıl durduğunu anlattı. Ayrıca şirketin arşivinde neler bulduğunu, Martin'in babasının en azından yedi kadını öldürmüş olabileceğini de anlattı.</span></p><p class="calibre2"><span class="none">Anlatılanları soluksuz dinleyen Frode, birkaç dakika dilini yutmuş gibi oturduktan sonra derin bir nefes aldı, yavaşça başını sallayarak:</span></p><p class="calibre2"><span class="none">"Şimdi biz ne yapacağız?" diye sordu.</span></p><p class="calibre2"><span class="none">"Bu benim sorunum değil," dedi Lisbeth duygusuz bir sesle.</span></p><p class="calibre2"><span class="none">"Ama."</span></p><p class="calibre2"><span class="none">"Ben Hedestad'a hiç ayak basmadım."</span></p><p class="calibre2"><span class="none">"Anlamadım."</span></p><p class="calibre2"><span class="none">"Hiçbir koşul altında polis raporlarında yer almak istemiyorum. Benim bu olayla hiçbir bağlantım yok. Eğer bu öykünün içinde adım geçerse, burada bulunduğumu inkar eder ve hiçbir soruyu yanıtlamam."</span></p><p class="calibre2"><span class="none">Dirch Frode soran gözlerle Lisbeth'e baktı.</span></p><p class="calibre2"><span class="none">"Anlayamıyorum."</span></p><p class="calibre2"><span class="none">"Anlaman gerekmez."</span></p><p class="calibre2"><span class="none">"Peki ben ne yapacağım?"</span></p><p class="calibre2"><span class="none">"Buna sen karar vereceksin, yeter ki beni ve Mikael'i bu olayın dışında tut."</span></p><p class="calibre2"><span class="none">Dirch Frode ceset gibi sararmıştı.</span></p><p class="calibre2"><span class="none">"Şöyle bak: Bildiğin tek şey Martin Vanger'in bir trafik kazasında öldüğü. Onun çılgın bir katil olduğunu bilmiyorsun, evinin bodrumunda bir işkence odası kurduğunu da hiç duymadın," dedi Lisbeth ve elindeki anahtarları masaya bırakarak devam etti.</span></p><p class="calibre2"><span class="none">"Birileri o odayı keşfedene kadar vaktin var. Belki bu, biraz zaman alır."</span></p><p class="calibre2"><span class="none">"Polise haber vermek zorundayız."</span></p><p class="calibre2"><span class="none">"Zorundayız değil. Eğer canın istiyorsa sen polise gidebilirsin. Karar senin."</span></p><p class="calibre2"><span class="none">"Bunu halının altına süpüremeyiz."</span></p><p class="calibre2"><span class="none">"Ben sana halının altına süpürmeni önermiyorum. Yalnızca beni ve Mikael'i bu işe karıştırma diyorum. İşkence odasını keşfettiğinde ne yapacağına, bundan kimlere bahsedeceğine sen karar vereceksin."</span></p><p class="calibre2"><span class="none">"Eğer Martin senin söylediğin gibi kadınları kaçırıp öldüren bir katilse... Çocuklarının nerede olduğunu bilmeyen endişeli aileler olmalı. Bunun için bu konuda susa..."</span></p><p class="calibre2"><span class="none">"Haklısın. Ama bir sorun var. Cesetler ortada yok. Belki bir sandıkta kimlik ya da onlara ait başka bir şeyler bulabilirsin. Belki kurbanların bir kısmı video filmlerinden teşhis edilebilir. Ama hemen bugün karar vermen gerekmiyor. Biraz düşün."</span></p><p class="calibre2"><span class="none">Dirch Frode paniğe kapılmış gibiydi.</span></p><p class="calibre2"><span class="none">"Aman Tanrım. Bu Vanger Grubu'nun ölüm ilanı. Bir sürü ailenin ekmek kapısı kapanacak, eğer Martin'in."</span></p><p class="calibre2"><span class="none">Ahlaki bir açmaz içine düşen Dirch Frode, oturduğu yerde ileri geri sallanmaya başlamıştı.</span></p><p class="calibre2"><span class="none">"Bir mesele de bu. Oğlunun mirasçısı Isabella Vanger olacağına göre, Martin'in hobisinden ilk onun haberdar edilmesi uygun düşmez."</span></p><p class="calibre2"><span class="none">"Gidip bakmalıyım."</span></p><p class="calibre2"><span class="none">"Bence bugün o odadan uzak durmalısın," dedi Lisbeth sert bir sesle. "Yapman gereken bir sürü şey var. Önce Henrik'i bilgilendirmelisin. Sonra yöneticinizin sıradan bir trafik kazasında ölmesi halinde yapman gerektiği gibi, yönetim kurulunu acil toplantıya çağırmalısın."</span></p><p class="calibre2"><span class="none">Dirch Frode, Lisbeth'e hayranlıkla baktı. Kalbi deli gibi çarpıyordu. Eski bir avukattan önüne çıkan her problemi çözecek bir planı yapması beklenirdi ama bu durum karşısında ne yapacağını bilemez bir haldeydi. Genç bir kız ona neler yapması gerektiğini anlatıyordu. Bu kız bir biçimde kontrolü ele geçirmiş, kendisinin bir türlü düşünemediği bir davranış stratejisi geliştirmişti.</span></p><p class="calibre2"><span class="none">"Peki Harriet?"</span></p><p class="calibre2"><span class="none">"Ben ve Mikael henüz Harriet olayında kesin bir sonuca varmadık. Ama Henrik'e bu konuyu çözeceğimizi söyleyebilirsin."</span></p><p class="calibre2"><span class="none">Mikael </span><span class="none">saat</span><span class="none"> dokuzda uyandığında, radyoların ana haberlerinde Martin Vanger'in beklenmeyen ölümü vardı. Tanınmış sanayicinin aşırı hız yaptığı ve bilinmeyen bir nedenle karşı şeride geçip bir kamyona çarptığı söyleniyordu.</span></p><p class="calibre2"><span class="none">Arabada tek başınaydı. Yerel radyo Vanger Grubu'nu saran endişeden ve bu ölümün şirket açısından ne tür ekonomik sorunlara yol açacağından bahseden ekstra bir program yapmıştı.</span></p><p class="calibre2"><span class="none">Öğle programında, şoke olmuş bir şehir başlığı altında Vanger Grubu'nun acil sorunlarını özetledi. Yalnızca Vanger Şirketi'nde çalışan 3000 işçinin değil, Hedestad bölgesinde yaşayan 21.000 kişinin geleceği de, şu ya da bu şekilde şirketin geleceğine bağlıydı. Vanger Şirketi'nin CEO'sunun ölmesinin yanı sıra, daha önceki CEO'su da kalp krizi geçirmiş hastanede yatıyordu. Yani şirket, en kritik günlerini yaşıyordu.</span></p><p class="calibre2"><span class="none">Mikael Blomkvist, Hedestad polisine giderek o gece yaşadıklarını anlatabilirdi ama Lisbeth her şeyi kendi istediği gibi yönlendirmişti. Mikael polisi hemen aramadığı için, geçen her dakika bunu yapmasını daha da zorlaştırıyordu. Bütün bir sabahı mutfak masasının başında oturarak geçirdi, dışarıda yağan yağmuru ve kasvetli bulutları izledi. Saat on civarında hızını artıran yağmur, öğleyin durdu, yükünü boşaltan bulutlar hafiflemişti. Mikael bahçeye çıkıp sandalyelerin ve masanın üzerini kuruladı. Sonra mutfaktan bir fincan kahve alıp oturdu. Üzerine rengi atmış bir tişört giymişti.</span></p><p class="calibre2"><span class="none">Martin'in ölümü, Hedeby'deki gündelik hayatın üzerine bir gölge gibi çökmüştü. Isabella'nın evinin önü başsağlığına gelen akrabaların arabalarıyla dolmuştu. Araba sayısı durmadan artıyordu. Lisbeth gelişmeleri soğuk bir ifadeyle seyrederken, Mikael ses çıkarmadan oturuyordu.</span></p><p class="calibre2"><span class="none">"Kendini nasıl hissediyorsun?" diye sordu Lisbeth.</span></p><p class="calibre2"><span class="none">Mikael cevap vermeden önce bir süre düşündü ve:</span></p><p class="calibre2"><span class="none">"Sanırım olayın şokunu hâlâ üzerimden atamadım," dedi. "Çok çaresizdim. Birkaç </span><span class="none">saat</span><span class="none"> boyunca öleceğimi düşündüm. Ölümün kapıma dayandığını hissediyor ama hiçbir şey yapamıyordum."</span></p><p class="calibre2"><span class="none">Bir elini uzatıp Lisbeth'in dizine koydu.</span></p><p class="calibre2"><span class="none">"Sağ ol," dedi. "Eğer sen gelmeseydin beni öldürecekti."</span></p><p class="calibre2"><span class="none">Lisbeth'in yüzünde çarpık bir gülümseme belirdi.</span></p><p class="calibre2"><span class="none">"Ama... Ona yalnız başına saldıracak kadar çılgın olmana hâlâ akıl erdiremiyorum. Orada yerde yatarken, masada bırakmış olduğum resmi görüp bir bağlantı kurman ve polisi araman için o kadar çok dua ettim ki."</span></p><p class="calibre2"><span class="none">"Eğer işi polise havale etseydim, şimdi hayatta olmayacaktın. O manyağın seni öldürmesine müsaade edemezdim."</span></p><p class="calibre2"><span class="none">"Polisten bu kadar kaçınmanın nedeni ne?"</span></p><p class="calibre2"><span class="none">"Resmi dairelerle ilişki kurmam."</span></p><p class="calibre2"><span class="none">"Niçin?"</span></p><p class="calibre2"><span class="none">"Bu bana kalsın. Çırılçıplak soyularak duvara asılmış bir gazeteci görüntüsü, senin kariyerin için de pek iyi bir not olmazdı. Eğer Kalle Blomkvist kimliğinden hoşlanmıyorsan, kendine yeni bir lakap bulman gerek."</span></p><p class="calibre2"><span class="none">Mikael sorgulayan gözlerle Lisbeth'e baktı ve bu konuyu bir kenara bıraktı.</span></p><p class="calibre2"><span class="none">"Bir sorunumuz var," dedi Lisbeth.</span></p><p class="calibre2"><span class="none">Mikael başını salladı: "Evet. Harriet'e ne olduğu."</span></p><p class="calibre2"><span class="none">Lisbeth masanın üzerine iki fotoğraf koydu ve bu fotoğrafları nerede bulduğunu anlattı. Mikael fotoğrafları dikkatle inceledikten sonra:</span></p><p class="calibre2"><span class="none">"Bu o olabilir," dedi. "Kesin bir şey diyemem ama bedeni ve saçları daha önce gördüğüm resimlerdekine benziyor."</span></p><p class="calibre2"><span class="none">Mikael ve Lisbeth, bir </span><span class="none">saat</span><span class="none"> kadar bahçede oturup bilgi kırıntılarını bir araya getirdiler. Her ikisi de değişik açılardan, cinayetlerle Martin Vanger arasında bağ kurmuşlardı.</span></p><p class="calibre2"><span class="none">Lisbeth, Mikael'in mutfak masasına bıraktığı fotoğrafı görmemişti. Mikael'in aptalca bir şey yapıp Martin'e gitmiş olabileceği sonucunu, evin etrafına yerleştirdiği kameralardaki görüntüleri inceleyerek çıkarmıştı. Sahil boyunca yürüyerek Martin'in villasına gitmiş, bütün pencereleri yoklamış evde hayat belirtisi görememişti. Sonunda ikinci katın balkonuna tırmanıp, açık bırakılmış olan kapıdan içeri girmişti. Evi oda oda dikkatle incelemesi çok zaman aldığından bodruma inen merdivenleri geç keşfetmişti. Martin dikkatsiz davranıp dehşet odasına açılan kapıyı biraz aralık bıraktığı için, durumun vahametini anlayabilmişti.</span></p><p class="calibre2"><span class="none">Mikael, Martin'in anlattıklarının ne kadarını duymuş olduğunu sordu.</span></p><p class="calibre2"><span class="none">"Çok değil. Seni duvara asmadan önce, Harriet'in başına ne geldiğini sorarken oradaydım. Silah niyetine kullanabileceğim bir şeyler aramak için birkaç dakikalığına yukarı çıkmıştım. Bir gardıropta o golf sopasını buldum."</span></p><p class="calibre2"><span class="none">"Martin Vanger'in, Harriet'in akibetine dair hiçbir fikri yoktu," dedi Mikael.</span></p><p class="calibre2"><span class="none">"Ona inandın mı?"</span></p><p class="calibre2"><span class="none">"Evet," dedi Mikael hiç tereddüt etmeden. "Martin Vanger çılgın bir kokarcadan daha çılgın. Bu benzetmeleri neremden çıkarıyorum? Ama işlediği bütün suçları kabul etti. Hiç sakınmadan konuştu. Sanırım beni etkilemeye çalışıyordu. Ama Harriet'e ne olduğunu, o da en az Henrik Vanger kadar merak ediyordu."</span></p><p class="calibre2"><span class="none">"Eee. Bu, bizi nereye götürür?"</span></p><p class="calibre2"><span class="none">"1949 ve 65 yılları arasında işlenen cinayetlerin failinin Gottfried Vanger olduğunu biliyoruz."</span></p><p class="calibre2"><span class="none">"Tamam. O da Martin Vanger'i yetiştirdi."</span></p><p class="calibre2"><span class="none">"Sakat bir aileden bahsediyoruz," dedi Mikael. "Martin'in gerçekten de hiçbir şansı yoktu."</span></p><p class="calibre2"><span class="none">Lisbeth, Mikael'e tuhaf bir bakış fırlattı.</span></p><p class="calibre2"><span class="none">"Martin bana -gereksiz olduğunu düşünse de- ergenliğe adım atar atmaz, babasının ona öldürmeyi öğrettiğini anlattı. 1964 yılında babası, Uddevalla'da Sara adındaki kızı öldürürken o da oradaymış. Cinayete aktif olarak katılmış. Daha on altısındayken."</span></p><p class="calibre2"><span class="none">"Ee?"</span></p><p class="calibre2"><span class="none">"Homoseksüel olmadığını, babasının dışında hiçbir erkeğe dokunmadığını anlattı. Bundan. Şey. Babasının ona tecavüz ettiği sonucunu çıkarttım. Bu cinsel taciz uzun süre devam etmiş olmalı. İşte babası onu böyle yetiştirmiş."</span></p><p class="calibre2"><span class="none">"Boş laf," dedi Salander. Sesi birden buz gibi olmuştu. Mikael şaşırmıştı. Lisbeth'in sabit bakışlarında zerre kadar sempati yoktu. "Martin de diğer insanlar gibi reddetme şansına sahipti. Kendi seçimini yaptı. Yalnızca hoşuna gittiği için tecavüz etti ve öldürdü."</span></p><p class="calibre2"><span class="none">"Tamam, dediğin gibi olsun. Ama tıpkı Gottfried'in Nazi babasının baskısı altında yetiştiği gibi, Martin de baskı altında bir çocuktu ve babasından çok etkilenmişti."</span></p><p class="calibre2"><span class="none">"Öyle mi? Yani sen Martin'in kendi iradesinin olmadığını ve insanların nasıl yetiştirilirlerse öyle olacaklarını mı düşünüyorsun?"</span></p><p class="calibre2"><span class="none">Mikael'in yüzüne dikkatli bir gülümseme yerleşti.</span></p><p class="calibre2"><span class="none">"Bu o kadar nazik bir konu mu?"</span></p><p class="calibre2"><span class="none">Lisbeth'in gözleri öfkeyle alevlendi. Mikael aceleyle devam etti.</span></p><p class="calibre2"><span class="none">"İnsanların yalnızca yetiştirilme tarzlarından etkilendiklerini iddia etmiyorum ama bunun çok büyük payı olabilir diyorum. Gottfried'in babası ona yıllarca dayak atmış. Bu tür şeyler iz bırakır."</span></p><p class="calibre2"><span class="none">"Boş laf," diye tekrarladı Lisbeth. "Bu dünyada dayak yiyen tek çocuk Gottfried değil. Bu ona kadınları öldürme hakkı vermez. O, seçimini kendi yaptı. Bunlar Martin için de geçerli."</span></p><p class="calibre2"><span class="none">Mikael bir elini kaldırdı.</span></p><p class="calibre2"><span class="none">"Şimdi bunun için kavga etmeyelim."</span></p><p class="calibre2"><span class="none">"Kavga ettiğim yok. Yalnızca suçu başka şeylerde aramanın, zavallı ve ödlekçe bir tutum olduğunu düşünüyorum."</span></p><p class="calibre2"><span class="none">"Tamam. Yaptıklarından kişisel olarak sorumlular. Bu konuyu sonra tartışırız. Şimdi durum şu; Gottfried öldüğünde Martin on yedisindeydi, kendine yol gösterecek biri yoktu. Babasının izinden yürümeye çalıştı. 1966 Şubatı'nda, Uppsala'da."</span></p><p class="calibre2"><span class="none">Mikael sigara almak için Lisbeth'in paketine uzandı.</span></p><p class="calibre2"><span class="none">"Gottfried'in ne tür güdülerini doyurmaya çalıştığı ve kendi davranışını nasıl yorumlamış olabileceğini tartışmayacağım. Şu cezalandırma ve arıtmaya ilişkin dinsel saçmalıklar üzerine belki psikiyatristlerin bir açıklaması vardır. Bunlar beni ilgilendirmiyor. O bir seri katildi."</span></p><p class="calibre2"><span class="none">Durup bir süre düşündü.</span></p><p class="calibre2"><span class="none">"Kadınları öldüren Gottfried, davranışlarına dinsel bir gerekçe bulmuş. Ama Martin'in sığındığı hiçbir gerekçe yok gibi. İyi planlanmış sistematik cinayetler işlemiş. Üstelik bu hobisini gerçekleştirebilmek için parası da vardı ve babasından daha zekice davranmış. Gottfried'in geride bıraktığı her ceset, polisin araştırma yapması ve ona dair iz bulması riskini taşıyor, hiç değilse cinayetlerle arasında bir bağ kurabilmeleri ihtimalini artırıyordu."</span></p><p class="calibre2"><span class="none">"Martin evini 1970'li yıllarda yaptırdı," dedi Lisbeth düşünceli bir ifadeyle.</span></p><p class="calibre2"><span class="none">"Sanırım, Henrik 1978'de yaptırdığını söylemişti. Büyük ihtimal ses geçirmeyen, penceresiz ve çelik kapılı işkence odasını yaptırırken, önemli evrak ya da buna benzer şeyleri saklama gerekçesine sığınmıştır."</span></p><p class="calibre2"><span class="none">"Yani bu oda yirmi beş yıldır var."</span></p><p class="calibre2"><span class="none">Bir süre sustular. Mikael düşsel güzellikteki bir adada bulunan bu evde, çeyrek yüzyıl boyunca ne tür gaddarlıkların yaşandığını düşündü. Martin'in video film koleksiyonlarını izlemiş olan Lisbeth'in bunları düşünmesine gerek yoktu. Mikael, düşünürken gayri ihtiyari elini boynuna götürmüştü.</span></p><p class="calibre2"><span class="none">"Kadınlardan nefret eden Gottfried, bu nefretini tecavüz ettiği oğluna da aşılamış. Ama dahası da var; sanırım Gottfried, oğlunun kendi sapkın dünya görüşünü paylaşmasını da hayal etmiş. Kız kardeşine, Harriet'e ne olduğunu sorduğumda Martin; onunla konuşmaya çalıştık. Ama o da diğerleri gibi sıradan bir kaltak olduğu için, konuştuklarımızı Henrik'e anlatmaya kalktı, dedi.</span></p><p class="calibre2"><span class="none">"Bunları ben de duydum, bodruma indiğimde. Yani şimdi Harriet'in, Henrik'le konuşmak istediği konuyu biliyoruz."</span></p><p class="calibre2"><span class="none">Mikael alnını kırıştırdı.</span></p><p class="calibre2"><span class="none">"Tam değil," dedi ve bir süre düşündü. "Kronolojik düşün. Gottfried'in oğluna tam olarak ne zaman tecavüz ettiğini bilmiyoruz ama 1962 yılında Uddevalla'da Lea Persson'u öldürürken Martin'de onun yanındaymış. Gottfried 1965'te boğularak ölmeden önce, Martin'le birlikte Harriet'le konuşmaya çalıştılar. Bu bize nasıl bir ipucu verir?"</span></p><p class="calibre2"><span class="none">"Gottfried yalnızca Martin'e değil, Harriet'e de tecavüz etti."</span></p><p class="calibre2"><span class="none">Mikael başını sallayarak onayladı.</span></p><p class="calibre2"><span class="none">"Gottfried öğretmen, Martin de öğrenciydi. Harriet'se onların. Ne denir?. Oyuncağı mı?"</span></p><p class="calibre2"><span class="none">"Gottfried, Martin'i kız kardeşine tecavüz etmeye yönlendirdi," diyen Lisbeth fotoğrafları işaret etti. "Bu fotoğraflardan, yüz ifadesini göremediğimiz için, Harriet'in nasıl tepki gösterdiğini bilemiyoruz ama objektiften kaçınmaya çalışıyor."</span></p><p class="calibre2"><span class="none">"Diyelim ki 1964 yılında, Harriet on dördündeyken başladı. Harriet karşı koydu, Martin'in deyimiyle</span><span class="none"> </span><span class="none">kabul edemedi'. Onları, yaptıklarını açığa vurmakla tehdit etti. Martin'in bu durumda yapabileceği bir şey yoktu, babası ne istiyorsa onu yaptı. O ve babası bir çeşit. Harriet'i de içine katmaya çalıştıkları anlaşma yapmışlardı."</span></p><p class="calibre2"><span class="none">"Notlarında Harriet'in 1964 kışında, Henrik Vanger'in yanına taşındığını yazmışın."</span></p><p class="calibre2"><span class="none">"Henrik, ailede yolunda gitmeyen bir şeyler olduğunu sezmiş. Ama bunun nedeninin Gottfried ve Isabella arasındaki didişmeden kaynaklandığını düşünmüş. Sakin bir ortamda, kendini derslerine verebilsin diye Harriet'i yanına almış."</span></p><p class="calibre2"><span class="none">"Gottfried ve Martin için beklenmedik bir durum olmalı bu. Artık onun hayatını istedikleri gibi kontrol edemezlerdi. Ama fırsat buldukça. Sence bu işi nerede yapmışlardır?"</span></p><p class="calibre2"><span class="none">"Sanırım Gottfried'in kulübesinde... Bu fotoğrafların orada çekildiğinden hemen hemen eminim. Gözlerden uzak bir kulübe. Bu iş için biçilmiş kaftan. Sonra Gottfried son içkisini içiyor ve ilkel bir şekilde boğularak ölüyor."</span></p><p class="calibre2"><span class="none">Lisbeth düşünceli bir şekilde başını salladı. "Yani Gottfried kızına tecavüz etti ama onu cinayetlerinin suç ortağı yapamadı."</span></p><p class="calibre2"><span class="none">Mikael zayıf noktalarının bu olduğunu biliyordu. Harriet, Gottfried'in kurbanlarının listesini tutmuş ve bu cinayetlerle Kutsal Kitap'tan yaptığı alıntılar arasında bağ kurmuş ama ancak kaybolmadan önceki son yılında, Gottfried öldükten sonra, Kutsal Kitap'ı okumaya başlamıştı. Mikael bir süre düşündü ve mantıklı bir açıklama bulmaya çalıştı.</span></p><p class="calibre2"><span class="none">"Harriet, Gottfried'in yalnızca aile içi tecavüzcü değil, manyak bir seri katil olduğunu zamanla keşfetmiştir."</span></p><p class="calibre2"><span class="none">"Cinayetlerden ne zaman haberdar olduğunu bilmiyoruz. Gottfried boğulmadan hemen önce keşfetmesi mümkün, eğer Gottfried bir günlük tutuyor ya da cinayetler hakkında çıkan gazete yazılarını biriktiriyorduysa muhtemelen bunları görmüştür. İz sürmesini tetikleyen bir şeyler olmalı."</span></p><p class="calibre2"><span class="none">"Tabii ya," diyerek Lisbeth'i onayladı Mikael.</span></p><p class="calibre2"><span class="none">"Ama ancak bir yıl sonra harekete geçiyor."</span></p><p class="calibre2"><span class="none">"Babanın erkek kardeşine tecavüz ettiğini ve bir seri katil olduğunu bird</span><span class="none">en bire</span><span class="none"> keşfetsen sen ne yapardın?"</span></p><p class="calibre2"><span class="none">"İpini çekerdim iblisin," dedi Lisbeth tereddüt etmeden. Mikael, Lisbeth'in bunu yapacağından emindi, şakası olmadığını öğrenmişti artık. Martin Vanger'e saldırdığı andaki yüz ifadesini hatırladı. Dudaklarında neşeden yoksun bir gülümseme belirdi.</span></p><p class="calibre2"><span class="none">"İyi ama Harriet senin gibi değildi. Onun bir şey yapmasına fırsat kalmadan, Gottfried 1965 yılında öldü. Isabella da Martin'i Uppsala'ya gönderdi. Belki de Noel ya da diğer tatillerde Martin adaya geldi ama Harriet'le çok sık karşılaşamadı. Harriet onunla arasına mesafe koydu."</span></p><p class="calibre2"><span class="none">"Ve Kutsal Kitap'ı okumaya başladı."</span></p><p class="calibre2"><span class="none">"Ve de bildiğimiz kadarıyla dinsel nedenlerle okumadı. Belki de babasının ne yapmak istediğini anlamaya çalışıyordu. 1966 yılındaki Çocuk Bayramı'na kadar kafa yordu. Birden İstasyon Caddesi'nde kardeşini gördü. Bir şey konuştular mı, bilmiyoruz. Ama ne olduysa oldu ve Harriet, Henrik'le konuşmak için eve dönmeye karar verdi."</span></p><p class="calibre2"><span class="none">"Sonra da ortadan kayboldu."</span></p><p class="calibre2"><span class="none">Olaylar zincirini gözden geçirdikten sonra, yapbozun kalan parçalarını biraraya getirmek artık o kadar da zor değildi. Mikael ve Lisbeth eşyalarını topladılar. Mikael, Dirch Frode'yi aradı ve Lisbeth'le birlikte bir süre adadan ayrılacaklarını bildirdi ama yola çıkmadan önce kesinlikle Henrik'i görmek istiyordu.</span></p><p class="calibre2"><span class="none">Mikael, Frode'nin Henrik'e neler anlattığını merak ediyordu.</span></p><p class="calibre2"><span class="none">Avukatın sesindeki huzursuzluktan endişeye kapılmıştı. Frode bir süre lafı geveledikten sonra, Henrik'e yalnızca Martin'in araba kazasından bahsettim dedi.</span></p><p class="calibre2"><span class="none">Mikael, arabasını Hedestad Hastanesi'nin önüne park ederken yeniden gök gürlemeye başlamış, gökyüzü ağır bulutlarla kaplanmıştı. Çiselemeye başlayan yağmurun altında aceleyle hastaneye girdi.</span></p><p class="calibre2"><span class="none">Henrik Vanger üzerinde sabahlıkla, pencerenin yanında duran bir masaya oturmuştu. Kuşkusuz hastalık izleri vardı ama yaşlı adamın yüzüne biraz renk gelmiş, kendini toparlamaya başlamıştı. El sıkıştılar. Mikael özel hemşireden bir süre kendilerini yalnız bırakmasını rica etti.</span></p><p class="calibre2"><span class="none">"Benden uzak durdun."</span></p><p class="calibre2"><span class="none">Mikael başını salladı.</span></p><p class="calibre2"><span class="none">"Bilerek yaptım. Akrabaların buraya adım atmamamı istedi. Ama şimdi hepsi Isabella'nın yanındalar."</span></p><p class="calibre2"><span class="none">"Zavallı Martin," dedi Henrik.</span></p><p class="calibre2"><span class="none">"Henrik, bana Harriet'in başına ne geldiğini bulma görevini verdin. Acı bir gerçekle karşılaşmamayı mı umuyordun?"</span></p><p class="calibre2"><span class="none">Yaşlı adam bir süre Mikael'e baktıktan sonra gözleri büyüdü.</span></p><p class="calibre2"><span class="none">"Martin?"</span></p><p class="calibre2"><span class="none">"O da bu öykünün bir parçası." Henrik Vanger gözlerini kapadı.</span></p><p class="calibre2"><span class="none">"Şimdi bir şey sormak istiyorum," dedi Mikael.</span></p><p class="calibre2"><span class="none">"Evet?"</span></p><p class="calibre2"><span class="none">"Ne olduğunu hâlâ bilmek istiyor musun? İçini acıtsa da, gerçekler tahmin ettiğinden çok daha kötü de olsa?"</span></p><p class="calibre2"><span class="none">Henrik gözlerini açıp uzun süre Mikael'e baktıktan sonra başını salladı.</span></p><p class="calibre2"><span class="none">"Her şeyi öğrenmek istiyorum. Sana verdiğim görev buydu."</span></p><p class="calibre2"><span class="none">"Tamam. Harriet'e ne olduğunu biliyorum. Ama yapbozun küçük bir parçası hâlâ kayıp."</span></p><p class="calibre2"><span class="none">"Anlat."</span></p><p class="calibre2"><span class="none">"Hayır. Şimdi olmaz. Daha dinlenmen gerek. Doktor krizi atlattığını söylüyor, iyileşiyormuşsun."</span></p><p class="calibre2"><span class="none">"Bana çocukmuşum gibi davranma."</span></p><p class="calibre2"><span class="none">"Henüz her şey olgunlaşmadı. Yalnızca tahminlerim var. Gidip o son parçayı da bulacağım. Döndüğümde sana bütün öyküyü anlatacağım. Biraz zaman alabilir. Ama geri döneceğimi ve gerçeği öğreneceğini bilmeni istedim."</span></p><p class="calibre2"><span class="none">Lisbeth </span><span class="none">motos</span><span class="none">ikletini kulübenin güneş almayan tarafına çekerek üzerine branda örttü. Sonra da arabaya Mikael'in yanına oturdu. Sağanak, fırtınayla güçlenerek geri dönmüştü. Gâvle'nin güneyine geldiklerinde yağmur şiddetini öylesine artırmıştı ki, Mikael önündeki yolu zor ayırt edebiliyordu. Ne olur ne olmaz diye direksiyonu bir benzinliğe kırdı. Kahve içerek yağmurun hafiflemesini beklediler. Stockholm'e akşam yedi civarında ulaşabildiler. Mikael, Lisbeth'i oturduğu apartmanın kapı kodunu verdikten sonra Stockholm'ün merkezinde bıraktı. Mikael adım attığında dairesi ona biraz yabancı geldi.</span></p><p class="calibre2"><span class="none">Lisbeth, Plague'i ziyaret etmek için Sundbyberg'e gitmişti. Mikael onu beklerken elektrik süpürgesiyle dairesinin tozlarını aldı ve biraz temizlik yaptı. Lisbeth gece yarısı geldi, daireyi köşe bucak inceledikten sonra pencerenin önüne dikilerek uzun süre Slusen manzarasına baktı.</span></p><p class="calibre2"><span class="none">IKEA'dan alınmış gardırop ve kitaplıklardan bir paravanla ayrılmış olan yatak odasında soyundular ve birkaç </span><span class="none">saat</span><span class="none"> uyudular.</span></p><p class="calibre2"><span class="none">Ertesi gün on iki civarında Londra'nın Gatwick Havaalanına indiler. Mikael, Hyde Park'ın hemen yanındaki James Oteli'nde yer ayırtmıştı. Daha önceki Londra seyahatlerinde kaldığı, Bayswater'deki köhne otellerle karşılaştırılırsa, James harika bir oteldi. Seyahat ve otel masrafları Dirch Frode'nin hesabından ödeniyordu.</span></p><p class="calibre2"><span class="none">Öğleden sonra </span><span class="none">saat</span><span class="none"> beşte Lisbeth ve Mikael, otelin barında içkilerini yudumlarken, yanlarına otuz yaşlarında bir adam geldi. Neredeyse bütünüyle dazlak, sarı sakallı bir adamdı. Üzerinde çok bol duran bir ceket, kot pantolon ve yelkenci ayakkabısı vardı. Lisbeth'e bakarak, "Wasp?" dedi.</span></p><p class="calibre2"><span class="none">"Trinity?" dedi Lisbeth ve başlarıyla birbirlerini selamladılar. Adam Mikael'in adını sormadı.</span></p><p class="calibre2"><span class="none">Dışarı çıktılar. Volkswagen marka bir minibüste bekleyen iş ortağını, Bob the Dog diye tanıttı Trinity. Minibüse sürmeli yan kapısından binerek duvarlarına monte edilmiş portatif koltuklara oturdular. Bob, Londra trafiğinde seyrederken Wasp ve Trinity konuşmaya başladılar.</span></p><p class="calibre2"><span class="none">"Plague, bir crash-bang job'dan bahsetti."</span></p><p class="calibre2"><span class="none">"Telefon dinleme ve e-postaların incelenmesi. Sanırım bunu çok çabuk ya da onun uygulayacağı baskıya bağlı olarak, en fazla birkaç gün içinde ayarlayabilirsin?" Lisbeth başparmağıyla Mikael'i işaret etti. "Başarabilir misiniz?"</span></p><p class="calibre2"><span class="none">"Köpeklerin piresi var mı?" diye cevapladı Trinity.</span></p><p class="calibre2"><span class="none">Anita Vanger, Londra'nın kuzeyindeki nezih banliyö semtlerinden St Albans'ta oturuyordu. Minibüsü evin yakınına park edip beklemeye başladılar. Anita akşam yedi civarında eve geldi. Duş almasını, yemek yemesini ve televizyonun karşısına geçip oturmasını bekledikten sonra Mikael, Anita'nın kapısını çaldı.</span></p><p class="calibre2"><span class="none">Cecilia Vanger'e ikiziymiş gibi benzeyen Anita kapıyı açtı.</span></p><p class="calibre2"><span class="none">Yüzünde nazik bir soru işareti vardı.</span></p><p class="calibre2"><span class="none">"Merhaba Anita. Adım Mikael Blomkvist. Henrik Vanger seni ziyaret etmemi rica etti. Sanırım Martin'in başına gelenleri duymuşundur."</span></p><p class="calibre2"><span class="none">Anita'nın yüzündeki şaşkınlığın yerini ihtiyatlı bir ifade aldı.</span></p><p class="calibre2"><span class="none">Mikael'in kim olduğunu çok iyi biliyordu. Cecilia Vanger'le sürekli haberleştiğine göre, Mikael hakkında pek de iyi izlenimleri olmamalıydı. Ama Henrik Vanger adı onu Mikael'i içeri davet etmeye mecbur ediyordu. Oturma odasına geçtiler. Mikael etrafını inceledi, oldukça zevkli döşenmiş bir odaydı. Şöminenin üzerinde Anders Zorn imzasını taşıyan bir taş baskı vardı.</span></p><p class="calibre2"><span class="none">"Sizi böyle zamansız rahatsız ettiğim için beni affedin ama yolum Londra'ya düştü işte. Aslında size telefonla ulaşmaya çalıştım."</span></p><p class="calibre2"><span class="none">"Anlıyorum. Sorun nedir?"</span></p><p class="calibre2"><span class="none">"Cenaze törenine katılmayı düşünüyor musunuz?"</span></p><p class="calibre2"><span class="none">"Hayır, ben ve Martin birbirimize çok yakın değildik, ayrıca buradan ayrılamam."</span></p><p class="calibre2"><span class="none">Mikael başını salladı. Anita Vanger otuz yıldır Hedestad'dan ayrıydı. Babası Hedeby Adası'na taşındıktan sonra, oraya neredeyse adımını bile atmamıştı.</span></p><p class="calibre2"><span class="none">"Harriet Vanger'e ne olduğunu öğrenmek istiyorum. Artık gerçekleri konuşmanın zamanı geldi Anita."</span></p><p class="calibre2"><span class="none">"Harriet mi? Ne demek istediğinizi anlayamadım."</span></p><p class="calibre2"><span class="none">Mikael onun sahte şaşkınlığı karşısında gülümsedi.</span></p><p class="calibre2"><span class="none">"Ailede Harriet'e en yakın olan sendin. O, korkunç öyküyü anlatmak için sana başvurdu."</span></p><p class="calibre2"><span class="none">"Sen aklını kaçırmışsın."</span></p><p class="calibre2"><span class="none">"Belki de öyle," dedi Mikael usulca. "Anita, sen o gün onun odasındaydın. Elimde kanıt olarak fotoğrafın var. Birkaç gün sonra Henrik'e vereceğim rapora bu fotoğrafı da ekleyeceğim ve o bu fotoğrafı görecek. En iyisi neler olduğunu bana anlatman."</span></p><p class="calibre2"><span class="none">Anita Vanger ayağa kalktı. "Hemen evimi terk et."</span></p><p class="calibre2"><span class="none">Mikael de ayağa kalktı.</span></p><p class="calibre2"><span class="none">"Tamam ama er ya da geç benimle konuşacaksın."</span></p><p class="calibre2"><span class="none">"Sana anlatacak hiçbir şeyim yok."</span></p><p class="calibre2"><span class="none">"Martin öldü," dedi Mikael üzerine basarak. "Sen Martin'den hiç hoşlanmadın. Sanırım Londra'ya yalnızca babanın değil, Martin'in yüzünü de görmemek için taşındın. Bu da olup bitenlerden senin de haberdar olduğunu gösterir ve bu bilgiyi sana verebilecek tek kişi Harriet'ti. Sorun şu; sen bunları öğrendiğinde ne yaptın?"</span></p><p class="calibre2"><span class="none">Anita Vanger kapıyı Mikael'in yüzüne kapadı.</span></p><p class="calibre2"><span class="none">Lisbeth, Mikael'in gömleğinin altına yerleştirdiği mikrofonu alırken mutlu bir gülümsemeyle; "Kapıyı kapatır kapatmaz telefona sarıldı," dedi.</span></p><p class="calibre2"><span class="none">"Avustralya'da bir yeri aradı," diyen Trinity kulaklıklarını çıkartıp, minibüsün içindeki küçük çalışma masasına koydu. "Bölge kodunu araştıracağım." Dizüstü bilgisayarını açtı.</span></p><p class="calibre2"><span class="none">"İşte, Northern Territory'nin kuzeyindeki Alice Springs'te, Tennant Creek denilen bir bölge, şu numarayı aramış. Konuşmalarını dinlemek ister misin?"</span></p><p class="calibre2"><span class="none">Mikael başını salladı. "Avustralya'da şimdi </span><span class="none">saat</span><span class="none"> kaç?"</span></p><p class="calibre2"><span class="none">"Sabahın beşi."</span></p><p class="calibre2"><span class="none">Trinity dijital kayıt cihazını çalıştırdı ve hoparlöre bağladı. Karşı taraf ahizeyi kaldırmadan önce telefon sekiz defa çaldı. Aralarında İngilizce konuşuyorlardı.</span></p><p class="calibre2"><span class="none">"Merhaba. Benim."</span></p><p class="calibre2"><span class="none">"Hımm, ben sabah kuşuyum ama..."</span></p><p class="calibre2"><span class="none">"Seni dün arayacaktım... Martin öldü. Arabasını bir kamyonun üzerine sürüp intihar etti."</span></p><p class="calibre2"><span class="none">Bir süre sessizlik oldu. Sonra biri boğazını temizler gibi bir ses geldi, bu daha çok "İyi" demiş gibi yorumlanabilirdi.</span></p><p class="calibre2"><span class="none">"Ama bir sorunumuz var. Henrik'in işe aldığı iğrenç bir gazeteci biraz önce beni ziyaret etti. 1966'da neler olduğunu merak ediyor. Bir şeyler biliyor gibi."</span></p><p class="calibre2"><span class="none">Bir sessizlikten sonra emredici bir ses duyuldu.</span></p><p class="calibre2"><span class="none">"Anita. Şimdi telefonu kapat. Bir süre birbirimizi aramayalım."</span></p><p class="calibre2"><span class="none">"Ama."</span></p><p class="calibre2"><span class="none">"Neler olduğunu mektupla anlat," diyen ses, telefonu kapattı.</span></p><p class="calibre2"><span class="none">"Akıllı kız," dedi Lisbeth hayranlık dolu bir sesle.</span></p><p class="calibre2"><span class="none">Lisbeth ve Mikael </span><span class="none">saat</span><span class="none"> on bir civarında otellerine döndüler. Resepsiyon görevlisinin yardımıyla Avustralya'ya giden ilk uçakları araştırdılar. Ancak ertesi akşam 19.05'te New South Wales üzerinden Canberra'ya giden uçaktan yer ayırtabildiler.</span></p><p class="calibre2"><span class="none">Lisbeth Salander ilk defa Londra'ya geliyordu. Sabah Tottenha</span><span class="none">nın</span><span class="none"> Road'dan Soho'ya kadar yürüdüler. Old Compton Street'te bir kafeye oturup caffe latte içtiler. Saat üçte çantalarını almak için otele döndüler. Mikael hesabı öderken, telefonunu kontrol eden Lisbeth bir mesaj geldiğini gördü.</span></p><p class="calibre2"><span class="none">"Dragan Armansky onu aramamı istiyor."</span></p><p class="calibre2"><span class="none">Lisbeth resepsiyondaki telefondan patronunu aradı. Biraz uzaktan onu izleyen Mikael, Lisbeth'in yüzünün donduğunu fark ederek ona doğru yaklaştı.</span></p><p class="calibre2"><span class="none">"Ne oldu?"</span></p><p class="calibre2"><span class="none">"Annem ölmüş. Ben Stockholm'e gidiyorum."</span></p><p class="calibre2"><span class="none">Mikael çok mutsuz görünen Lisbeth'e sarıldı. Lisbeth iterek onu kendinden uzaklaştırdı.</span></p><p class="calibre2"><span class="none">Otelin barına oturup bir kahve içtiler. Mikael, Avustralya biletlerini iptal edip onunla Stockholm'e dönmeyi teklif etti.</span></p><p class="calibre2"><span class="none">"Hayır," dedi Lisbeth. "Bu işin peşini bırakamayız. Sen Avustralya'ya gideceksin."</span></p><p class="calibre2"><span class="none">Otelin önünde vedalaştılar ve iki değişik havaalanına giden iki ayrı otobüse bindiler.</span></p><p class="calibre2"> </p></div></div><div class="calibre1"><div class="s3"><h3 class="calibre5"><span class="none1">26. BÖLÜM</span></h3></div></div></div></div></body></html>
