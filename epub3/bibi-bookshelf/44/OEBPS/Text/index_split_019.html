<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yılanların Öcü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block18">DENGİ DENGİNE</h1>

  <p class="block15">Şafak söküyor.</p>

  <p class="block15">Haceli, köy içindeki evyerinde uyandı. Günün doğacağı yanda dünya tutuşuyor. Ortalıkta ince bir ayaz var. Donduruyor.</p>

  <p class="block15">Haceli, uykusunun içinde yataktan çula kaymıştı. Üstünde yorgan yok. Çımkışıp kalmıştı. Uyanınca: “Kazık gibiyim!” dedi kendi kendine. Toparlanıp yatağa girmek istedi. Fatma serilmiş. Kolunu bacağını açmış. Saçını başını dağıtmış. Doldurmuş yatağı. Uyuyor. Haceli sokuldu. Ateş gibi yanıyor karısı. Uykunun sersemliği dağıldı birden. Gözünü iyice açtı. Baktı karısına. Fatma’nın dolgun yüzü tanda pembeleşiyor. “Ferik elması gibi ulan!” dedi</p>

  <p class="block15">içinden. Elini yorganın altından sokup Fatma’ya sürdü. Göğüslerinde gezdirdi. Uçlarını sıktı. Fatma gerindi. Uzata uzata, “HelaaaaL” dedi. İnledi: “En helali!..” Haceli titredi. Sarılıp öptü karısını. Sakalını yastığa sürdü. Belki yirmi gündür tıraş olmadığını düşündü. Sakallı vakitlerinde öpmek isterse, Fatma yüzünü ekşitirdi. Görürdü gözlerinin kuyruğuyla.</p>

  <p class="block15">Göğüsleri okşamayı sürdürdü. Fatma döndü, “Bu en helali!..” dedi, mırıldandı yeniden. Sonra delirmiş gibi sarıldı kocasına. Haceli şaşırdı: “İlk!..” dedi. İlk görüyor Fatma’nın bu halini. Ne kadar istiyordu bunu? Sarılıp öptü. Sakallan battı, kolları acıttı.</p>

  <p class="block15">Fatma, nerde olduğunu, ne yaptığını bilmeden, silkinip gözünü açtı, açtı kapattı: “Aaa!..” dedi birden. “Sabah olmuş!..” Kendini kurtarmak istedi. “Aaaa!..”</p>

  <p class="block15">Haceli bırakmadı. Sıktı karısını.</p>

  <p class="block15">Fatma çırpındı: “Sabah olmuş dedim Haceli!” Kurtuldu, yatağın öte başına kaydı. “Gören olur!..”</p>

  <p class="block15">Haceli yanaştı: “Kaçmasana gııı!” dedi.</p>

  <p class="block15">Fatma: “Sabah olmuş! Beytullah Hoca görür...”</p>

  <p class="block15">“Suuus! Sus!..” çekti Haceli. “Başlatma hocasından!..”</p>

  <p class="block15">Fatma, itti kocasının kolunu:</p>

  <p class="block15">“Sen delirdin mi? Yoksa aklını mı oynattın?..”</p>

  <p class="block15">“Suuuss!.. dedim...”</p>

  <p class="block15">“Sus! Sus!.. Sabah olmuş diyorum sana! Şafak geçip gider... Şimdi Beytullah Hoca ezan okumağa çıkacak! Şimdi millet sokaklara dolacak! Sen hâlâ Sus! Sus!.. Deli misin, zırdeli misin? Yoksa zırzırdeli mi?»“</p>

  <p class="block15">Haceli bir hamle daha yaptı: “Suss!”</p>

  <p class="block15">“Hiç üstüme gelme bu sabah Deli Haceli!” dedi Fatma. “Kıl kadar canım istemiyor?”</p>

  <p class="block15">“Akşam?” diye sordu Haceli.</p>

  <p class="block15">“İyi ya!” dedi Fatma, “Akşam...”</p>

  <p class="block15">Haceli boşverdi çaresiz. Kızdı...</p>

  <p class="block15">Fatma yüzünü ekşitti adamakıllı.</p>

  <p class="block15">“Bugün bu sakalı kazıtmalı! Kaymakamın da huzuruna çıkacağız. Berber Melek Hasan’ın önüne oturmalı sabahtan!.. “Köpürt sabununu, kazı arkadaş!” demeli...”</p>

  <p class="block15">Fatma yan döndü. Bütün bedeni “keşkek gibi”ydi. Kar kaplı kayalık bir dağdan yuvarlamışlar da aşağılara düşmüş gibiydi. İçinde yağmur sonu çimenlerinin ılık hali olmalıydı; aah! On gün dokunmasalar. Burda, köyün ortasında serile serile yatsaydı!</p>

  <p class="block15">“Nedir bu hoşnutluğun nedeni kız deli? Köyün içinde neden yatıyorsun utanmadan?” diye soranlara, “Kara Bayram!..” demeliydi. Yatmalıydı. Bir ılık su akmalı yanı başında. Girip uzanmalı içine. Tüm köylü çokaşmalı. Dostu düşmanı birikip bakmalı. Derin denizlerdeki su kızları gibi çimmeli, çırpınmalı. Akşamki Bayram’ı düşündü. “İlk kez Fatma oldum dün akşam!” diye geçirdi içinden. “İlk kez... Fatma...” Bayram gözünün önünden gitmiyor. “Çatır çatır kır kemiklerimi Bayraaam!” dedi içinden. Sarıldı, öptü hayalinde. Yüzünü yastığa sürdü. Üşümüş gibi yaparak kolunu kendi gövdesine sardı. Güldü sonra. Sonra ah çekti. Ağlayacak gibiydi. İçindeki harman yangını alttan alta işliyor. Yel estikçe yangının yalımları parlıyor.</p>

  <p class="block15">Haceli gene yanaştı. Elini kabalarında gezdirdi. Göğüslerine doğru çıkıyor. Eli, derisini çize çize gidip geliyor. Bir umutla karısını okşuyor.</p>

  <p class="block15">Fırladı kalktı Fatma:</p>

  <p class="block15">“Bir dalgamı bozuyorsun ki ulen erişildi!..” dedi.</p>

  <p class="block15">“Kalk gayri sen de! Yatakları götürelim! Ya da sen biraz daha yat, ben gideyim! Köyün diline düşüreceksin beni! Hakkımızda türkü yaktıracaksın! “Almış da karıyı koynuna, köy içine yatırmış!..” dedirteceksin! Akşam ben sana o kadar söyledim ekmeği yer yemez: “Bırak beni, eve gideyim!” Bırakmadın! Muhtarın evine gitmelerin tuttu. Köy içinde karıyla yatmayı sende gördü Karataş! Erişildi deli!.. Zırzırdeli, hınzır deli!..”</p>

  <p class="block15">Saçını başını düzeltti. Dastarım örtündü. Tahta nalınları geçirdi ayağına. Yatağın ayakucuna çöktü:</p>

  <p class="block15">“Sen yatacak mısın daha?” dedi.</p>

  <p class="block15">Haceli gerneşti. Esnedi. Tam yutacağı sıra lokmayı düşürmüştü ağzından. Sinirliydi.</p>

  <p class="block15">“Cevap versene be!” dedi Fatma. “Yatacaksan adam gibi “Yatacağım!” de, ben gideyim! Yok, yatmayacaksan yatakları götüreyim!..”</p>

  <p class="block15">“Defol surdan gııı!” diye bağırdı Haceli. Parladı birden. “Yatağını, yatmasını, sülalesini!..” Okudu.</p>

  <p class="block15">Fatma doğruldu: “Gideyim, pekey!” dedi hışımla. “ ‘Gideyim, gideyim!’ Git gidersen!”</p>

  <p class="block15">Çekip Kara Bayram’ın evine gidebilmeli!..</p>

  <p class="block15">Kendini gitmeğe karar vermiş saydı. Çok güçlü bir masal insanıydı şimdi. Masalın içinde Kara Bayram’ın evine gidiyor. Doğrulmuş o yana yukarı. Haceli fırlayıp karşısına dikildi: “Niyetin ne yana Fatmaa?” diye soruyor. Elinin tersiyle itiyor onu: “Ne yana mı? Canımın istediği yana!” “Canın kimin yanına gitmek istiyor Fatmaa?” Çalımla karşılık veriyor:</p>

  <p class="block15">“Canım, Kara Bayram’ı istiyor!..” Adım adım yürüyor. Ağır adımlarla... Tok tok!..</p>

  <p class="block15">Ağır adımlar, masalın merdivenlerini çıkıp Bayram’a, Haçça’ya ulaşıyorlardı. İki kadın, Bayram’ı ortalarına alıp, Haceli’ye karşı, dosta düşmana karşı, Karataş’a karşı, dünyaya karşı canlarına sarıyorlar. Sararken masal bitiyor. İyi bitiyor. Üçü de sevişmenin tadını çıkarıyor.</p>

  <p class="block15">“Hani, ne gitmiyorsun?” diye bağırdı Haceli.</p>

  <p class="block15">Fatma sıçradı kalktı birden. Masalsız kaldı. Güçsüz, dermansız kaldı! Kendine güç verecek bir dost, bir destek yok çevresinde. Tutunacak bir dal yok. Yapayalnızdı Karataş’ta, dünya da... Bir dalı olmalı... Ya da, Haceli’yle yapacağı teke tek bir dövüşle ayırt etmeli her şeyi, kendisi...</p>

  <p class="block15">Irazca, her günkünden biraz geç uyandı bugün. Uyanır uyanmaz yorganı fırlatıp kalkamadı. Düşten türeden yatamamıştı. On üç yılan birden aktı düşünde evin içine. Ayağına bacağına saldırdı tür tür yılanlar. Cımbıldak Hüsnü oh çekti, güldü karşıdan. Zor düşlerdi, yoruldu sabaha kadar... Bayram, Haçça, Ahmet, Şerfe, Osman, hep uyuyorlar. Baca deliğiyle küçük camdan giren ışığın azlığında yüzlerini seçemiyor daha. Haçça’nın yönü Bayram’a doğru.</p>

  <p class="block15">Yüzü uzamış gitmiş. Bayram da yüzyukarı yatıyor. Başı Haçça’ya dönük. Akşam, Bayram’ı “çok kötü” bir işe sürdüğünü düşündü Irazca. Üç çocuktan sonra, gönlünü Fatma’ya akıtmanın sorumuyla sarsıldı. “Soğutmalı oğlanı çabuk!” dedi. Ama erkekti. Erkeğin yanmasına soğumasına güven olur mu? “Kötü ettik, kötüüü!..” dedi. Sonra, “Kötü ettik, ama düşmandan da hıncımızı aldık. Allaah, evelallah, ahir Allah, daim Allah!.. Oh olsun!.. Aşağı Mahalle’nin delisi, karısını düzdürmeğe gelmişmiş buraya! Ooooooh olsun!..” Haceli’nin komşu olduğunu düşünüyor. Yeni evin arkasında pencere olur. Fatma çıkıp çıkıp oturur? Haçça bir sezinlemesin! Olgundu, iyi pişmişti, sabredilecek yeri bilirdi ama alt yanı bir kancıktı o da. Kancıklığı bir tutarsa!..</p>

  <p class="block15">Baktı, nefes alıp veriyorlar birbirlerine karşı. Bir karış aralık yok ikisinin ağzı arasında. Haçça biraz kıpırdadı. Kolunu Bayram’ın boynuna uzattı, çekti, “Uuuuuuhhh!” etti, soludu. Oynattı dudaklarını.</p>

  <p class="block15">“Bunları baş başa bırakmalı!” diye bir daha düşündü Irazca. Ne olursa olsun hayatın ucuna bir göz ev çevirmeli bu güz. Yapmalı bunu. Bir daha zorlayacak oğlunu. Bu kez yüzde yüz yaptıracak.</p>

  <p class="block15">Haçça bir daha kıpırdadı. Bayram’ın yüzünü okşadı. Öper gibi yaptı.” Gözünü açtığı zaman kaynanasının uyanık olduğunu gördü. Toparlanıp kalktı.</p>

  <p class="block15">Irazca: “Bugün iş yok ay kızım, niye kalktın? Yatıp dinlenseydin biraz...”</p>

  <p class="block15">Haçça: “İyice sabah olmuş anacığım!”</p>

  <p class="block15">Eli ayağı titriyor utançtan. Dastarını tartınıp dışarı çıktı. Tornan merdivenin başına uzanmış. Köy içi ıpıssız. Cami taşında Beytullah Hoca ezan okumağa hazırlanıyor. Haceli’nin evyerinde bir yatak. Üstünde bir kilim alarıyor. Haçça, kilime bakıp güldü. Sonra, hayat ocağındaki ibriği alıp ahıra indi. Ayakyoluna oturacak. Ahır sıcacık. Mallar sağı solu batırmış. Yol bulup gübre deliğinin dibine vardı zor güç. Çömeldi. Çelik Paşayla Aymelek ayağa kalkmış, yalaşıyor. Aymelek’in boyunduruk vurulan boynundan tüyler dökülmeğe başlamış. Yavaş yavaş Çelik Paşanın boynuna benzeyecek onun da boynu. Memeleri gün geçtikçe küçülüyor. Tam iki buçuğunda olan düvesi gelişemiyor bir türlü. Ne anasının memesinde süt, ne kırlarda ot bulabilmişti zavallı.</p>

  <p class="block15">“İnek dediğin çifte koşulmayacak!” dedi. “Danasını emzirecek! Sağılıp süt verecek!..” Çelik Paşa, yaşını başını almış gidiyor. Sabanda, kağnıda kayış onun sırtında dönüyor.</p>

  <p class="block15">Payına düşenden daha çok yük götürüyor Çelik öküz. “Dengi dengine derler bu söz asıl öküz milleti için. Zavallı Çelik öküz!..”</p>

  <p class="block15">Kağnıyı Kosamadım Gedikten aşamadım Yanıveriri komşularım Dengime düşemedim...</p>

  <p class="block15">“Bu türkü senindir Çelik öküzüm!.. Yarı ömrün Aymelek’le geçti. Güz gelende bir tosun aldık mı kalan ömrün onu yetiştirmekle geçecek: İnek dedik, boyunduruğu sana yıktık. Tosun deyip gene sana yıkacağız. Tosun da senin sırtından yetişecek. Ama tam o yetişecek, sen farıyacaksın. Ödenmez senin hakkın, hukukun!..”</p>

  <p class="block15">Kalkıp ibriği kapının dibine koydu. Samanlık kapısını açtı. Seleye saman doldurdu. Önce Çelik Paşa’nın, sonra Aymelek’in, sonra Dorukız’ın, ötekilerin önüne saman koydu. Getirip biraz da yeşil ot serpti samanların üstüne. Çelik Paşa’ya biraz çok koydu. Okşadı, kulağının dibinden öptü öküzü. “Aslanım!..” dedi. “Göğe salmanın zamanı geliyor sizin hepinizi! Yavaş yavaş alıştırmalı. Birden çıkarırsak, bozulur mallar. Bir parça saman, bir parça gök ot, ondan sonra salıver, korkma!..” Aymelek’in sırtını sıvazlayıp döşünü dövdü: “Kızzım!” dedi. “Has kızım, dorumum!..”</p>

  <p class="block15">Çıkacaktı, aklına geldi: Deliğin dibindeki pislik öyle kaldı. Küreği aradı. Birdenbire vazgeçti aramaktan. Anımsadı: Akşam Haceli’nin kerpiçleri kırıp geldikten sonra yukarı çıkardılar küreği.</p>

  <p class="block15">Kapıyı kapatmadan çıktı. Yukarıya, hayata koştu. İbriği bıraktı, küreği aldı. Yeniden indi. Pisliği attı. Haceligil evi yaptığı zaman, evin önüne böyle pislik atacaklar. Kaynanası buna dayanamıyor. Dayanılır mı? “Biz de pisliğimizi dışarı atıyoruz işte!” Durup düşündü: Bizim evin ardında ev yok ki!” dedi sonra. “Ev yok ya, yol geçiyor!” Dört kürek gübre atmayı düşündü üstüne. “İnsanın pisliği görünmesin dışarda!” Atmağa başladı. Küreği doldurup deliğe doğru savuruyor. Savurdukça, kolları bir erkeğin kolu gibi uzayıp geriliyor.</p>

  <p class="block15">“Ele almışken birikmiş gübreyi hep çıkarayım!” dedi. “Tavuklar dağıtır bunları dışarda! Bir kağnı çalı getirip çevirmeli gübreliğin çevresini. Yola pislik olmaz hem! Ooof; işler üst üste binmeye başladı! Gece çalış, gündüz çalış!..” Ne kadar kerpici varsa ufaladılar Haceli’nin. Haberi olduğu zaman burda durulmaz gayri. Kıyamet kopar. Ama kopar mı acaba? Haceli’de kursak yok. “Kıyamet koparmak istese, temeli doldurduğumuz zaman koparırdı. Haceli pısırık! Haceli miskinin biri! Yazık o Fatma’nın çektiklerine!.. Allahı var şimdi, Bayram dünya değer. Kollan kuvvetli. Ah, bir ayrı odamız olsa. Sıcak suyumuz, leğenimiz olsa! Bayramın ayağına pabuç bile olamaz o Deli Haceli! Meymenetsiz herif!.. Şu odayı, ne yapıp yapıp çevirmeli bu güz! İçine bir duş yaptırsa Bayram, aaah, ikimiz orada yatsak!..”</p>

  <p class="block15">Kendi kendisiyle konuşuyor: “Ben ne isterim biliyor musun Bayraam?” diyor yanında Bayram var gibi. “Herkesin gözel bir evi olsun isterim! Şövle selaaaametçe!.. Hiç daraşık çektirmeyen! Her karı kocaya birer oda. her karı kocaya birer duş; duşlara su!.. Su olmasa bile ben tenekeyle kendim çekerim!.. Bir kuyucuk kazsak evin önüne! Amaaa!.. Kuyuyu kazdık diyelim, ya pis sular nereye akacak? Ahırı samanlığı göl mü edelim? Ya da sokağa!.. O zaman millete şan oluruz! Öğrenirler ne gün yatıp kalktığımızı!” Güldü. “Şimdi anam öğrenmiyor mu sanki? Daracık yerde su dokunuyoruz! Sular sağa sola çirpiyor. Sabah kalkıp bir bakıyor, her yan ıpıslak! Anlamazlığa furuyor kocakarı. Sanki dünya da kız oğlan kız yaşamış! Bilmez mi hiç? O da sıkılıyor zavallım! Sıkılıyor ama benim de canım burnumdan çıkıp gidiyor. Bayram’la yatarken canım Bayram’a bir şeyler demek istiyor, diyemiyorum! Öperken şap şap ses çıkarmak istiyorum, çıkaramıyorum! Dünya haram gibi! Kayıtlı kocam haram gibi! Hırsızlık gibi tıpkı!.. İnsan utanıp duruyor her gün! Ne olacak böyle utana utana?..”</p>

  <p class="block15">Küreği ahırda bırakıp çıktı: “Hele ki uyanmışım demin! Az daha boynuna sarılacağım adamın, kaynanam uyanıkmış! Görecek her şeyi! Yerin dibine geçtim valla!..”</p>

  <p class="block15">Haceli, hâlâ yatıyor köy içinde. “Bunlar bizimle komşu olsa, Fatma, Bayram’a göz kor mu acaba? Zavallı Fatma! Kadersiz!» O çapar herifle gün tükenir mi Allahım?” Haceli kerpiçlerin halini gördükten sonra ne olup biteceğini düşündü. Bir kızılca kıyamet kopar mutlaka! Kaynanası, boş böğrüne bir taş vurup yıkar Haceli’yi. Yıkıyor. Sonra Fatma, “Al, ne yapacaksan yap beni!” diye atıyordu kendini Bayram’ın üstüne. Bayram ne yapar? Atar mı atardı bu deli Fatma! O da Aşağı Mahalle’nin suyundan içiyor. Nefsi olan her kancık Bayram’ı ister! Onlar komşu olmasın. “Fatma’nın yüzü çok yuvarlak! Dudakları iri! Memeleri, butları yuvarlak! Tatlı!.. Birinci gün çelmese, ikinci gün çeler benimkinin aklını!..” Durdu. “Ama sevmediğin bir herifle yatmak da ne azaptır kimbilir! Fatma nasıl sevsin bu Deli Haceli’yi? Gözü gönlü olan bir kancık Haceli’yi sevemez! Valla sevemez! Ah, yanıyorum Fatma’ya! Elimde bir çare olsa...”</p>

  <p class="block15">Haceli’nin yataktan doğrulup oturduğunu gördü. Hart hart kaşınıyor köyün içinde. Kaşınmasını bitirdikten sonra, dirseğinin üstüne yan geldi.</p>

  <p class="block15">Haçça içeri girdi. Kaynanası kalkmış. Bayram uyanmış. “Ahıra indin mi?” diye sordu Bayram. Yüzüne bir tuhaf baktı.</p>

  <p class="block15">Haçça: “İndim...” dedi usulca. Şaşırdı. Adam ne biçim bakıyor? Canı birden bir şey mi istedi acaba?</p>

  <p class="block15">“Irbık dışarda mı?”</p>

  <p class="block15">Öyle istekle soruyor ki...</p>

  <p class="block15">“Dışarda, hayatta...”</p>

  <p class="block15">Bayram kalktı. Kapıyı açtı, dışarı çıktı, ahıra gitti. “Gel!” mi demek istedi acaba? Bir yolunu bulup gitse mi? “Oğlanın ardına düştü gitti!” der miydi kaynanası?</p>

  <p class="block15">Fakat adamın hali de ne kadar belliydi!</p>

  <p class="block15">Kalktı. “Tavukları salmayı unutmuşum ana, gidip salayım!” dedi, çıktı. Yürüdü hayattan, indi merdivenden.</p>

  <p class="block15">Gitti, avlunun köşesindeki kümesten tavukları saldı. Hemen ahıra girdi. Kocası telaşla toparlandı. Sonra, baktı gelen Haçça’dır, bıraktı toparlanmayı.</p>

  <p class="block15">Haçça, gidip boş yemleçlerden birine oturdu. “Çabuk!..” diye fısıldadı kocasına. Bayram işini bitirip geldiğinde gene telaşlıydı. “Çabuk geldin...” dedi.</p>

  <p class="block15">Bayram:</p>

  <p class="block15">“Bir şey mi var Haçça?” diye sordu. Karısının gözlerinin içine baktı. Yoksa tartışacak mı? Haçça seslenmiyor.</p>

  <p class="block15">“Bir şey mi var gııı?” diye ikiledi Bayram.</p>

  <p class="block15">“Yok bir şey canım!” dedi Haçça. “Bana, “Gel!” der gibi baktın, onun için geldim!..” Elini kocasının ellerine uzattı. “Öyle sandım...”</p>

  <p class="block15">Bayram ibriği bıraktı. Zaten ne yaptığını bilmiyor: “Zavallı ömrümüz!..” diye geçirdi içinden. “Biz de yaşıyor muyuz bu dünya da acaba?”</p>

  <p class="block15">Evin içinde anası var. “Anamı geç, çocuklar var yahu!” dedi içinden. “Burda da hiç rahat olmuyor!”</p>

  <p class="block16">&nbsp;</p>

  <p class="block17" id="calibre_pb_19">&nbsp;</p>
</body>
</html>
