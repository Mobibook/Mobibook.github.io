<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yılanların Öcü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block18">GÖZ BAKAR</h1>

  <p class="block15">Muhtar sordu: “Demek kötü ha?”</p>

  <p class="block15">“Kötü!” dedi Mustafa.</p>

  <p class="block15">“Çok mu kötü ulan?”</p>

  <p class="block15">“Çok kötü, çook kötü!..”</p>

  <p class="block15">“Bir gün daha beklesek biraz iyiye dönmez mi?”</p>

  <p class="block15">“Orasını Allah bilir!” dedi Bekçi. “Benim gördüğüm, yüzü işte şu duvar! Bu duvardan daha solgun! Uzamış gitmiş! Bizim bildiğimiz Haçça gelinden kıpırtı kalmamış! Haçça gelin ceylan gibiydi! Selvi dal gibiydi... Kalçalıydı... Gözeldi... Temiz... Avrat lazım kalçalı, oğlan doğursun pençeli... dedikleri gibiydi!.. Ahmet oğlan pençeli olacak... Yırtıcı... Deli Haceli’nin sülalesini serecek yere!.. Haçça gelin böyle bir oğlan doğurdu! Haçça gelin kahraman. Gözel. Temiz!.. Furan eller bileğinden kırılsın!.. Şimdi erimiş, akmış. Yok olmuş, yok gibi olmuş! Gözleri çukurda! Öylesine korkunç yatıyor!..”</p>

  <p class="block15">Muhtar:</p>

  <p class="block15">“Arslanım Deli Haceli!” dedi. “Hapı yuttun sen!..”</p>

  <p class="block15">Odada yalnız Muhtarla Haceli var. Deli Hüseyin’le üyeler kalkıp gitti. Haceli koca sabahtır evine gitmedi.</p>

  <p class="block15">Kardeşleri, Muhtarın kapısına doldu iki kez. Halini öğrenmiş, öfkeli dönüp gitmişler. Önce çok kızıyorlardı. “Hayvanoğlu hayvan Kara Bayram, Haceli’ye tecavüz etmiş”ti! Muhtarın kapıdan, başka gerçekleri öğrenince çarpıldılar. “Yandı bizim Deli bilader!..” diye koyu koyu düşünmeğe başladılar. “Allah yardım etse de Haçça kancık ölmese! Ölürse ceza giyer Haceli ağamız!..” Köy içinden sessiz sedasız çekilip, evlerine kapanıyorlar.</p>

  <p class="block15">Haceli de Muhtarın yanında ne yapacağını bilemiyor. Şaşkınlık içinde. Her yeni duyduğu söz şaşkınlığını artırıyor. Bir küçük ümitle ağzına baktığı adamlar yüreğini serinletecek söz konuşmuyor. Oturduğu yerde durmadan diz değiştiriyor.</p>

  <p class="block15">Fatma, Aşağı Mahalle’deki evde kendi başına çırpınıyor, saçını fesini yoluyor: “Deli köpek! Elin suçsuz günahsız karısını dövdü!.. Beyni soğuk!.. Ne suçu var da beline o kocaman taşı furuyorsun? Delinin dölü deli olur zaten! Sütü bozuk olur! Derlerdi de inanmazdım. Delilerin ocağına düşmüşüm! Allahım, ne olursun, şu Haçça’yı kurtar! Haçça’yı kurtar, sonra beni kurtar! Sürünmeye razıyım Kara Bayram’ın kapısında! Haçça’nın tutması olmaya razıyım! Tutması olayım da çarpa çarpa kullansın! Gündüz Haçça kullansın, gece Bayram! Ben her şeye razıyım! Tek bu sütü bozuk Deliden kurtulayım!..”</p>

  <p class="block15">Muhtar, derin bir iç çekti: “Mustafaa!”</p>

  <p class="block15">Bekçi koştu geldi: “Buyur ağam!”</p>

  <p class="block15">“Mustafaa! Tez benim atı çöz! Tez benim atı eyerle! Atladığın gibi sür! Doğru Ortaköy’e! Sağlıkçı Şakir Efendi’ye selam söyle: İki eli kandaysa da yetişsin! İlaç çantasını doldursun! Durumları anlat gözelce! Çocuk telef ettiğini söyle! Kanının durmadığını söyle! Beline taşla furulduğunu söyle! Kaç çeşit ilacı, iğnesi varsa alsın! Bu durumun bildiği durumlardan olmadığım anlat! Yel gibi yetişsin! Haydi oyalanma! Haydi aslanım, senin de emeğini alırız Haceli’den! Haydi, marş marş!..”</p>

  <p class="block15">Mustafa toparlandı:</p>

  <p class="block15">“Yassılın dağlar! Yassılın Ortaköy’ün tepeleri!.. Başüstüne ağam! Emeğim olup ne olacak? Böyle zamanda emek esirgenmez! Ben Haçça gelinin kurtulmasını istiyorum! Emeğim feda olsun! İyi komşuya emeğim helal olsun!..”</p>

  <p class="block15">“Aferin!” dedi Muhtar. Alaylı. “Haydi, durma!..”</p>

  <p class="block15">Mustafa dışarı çıktı. Karanlık bir deniz. Yanı yönü bilinmez, bulunmaz bir deniz! Ortalıkta göz gözü görmüyor gene. Karanlık. Ay karanlığa kalıyor kaç gündür. Ahır kapısını açtı.</p>

  <p class="block15">Külüstür çakmağını çaktı. Ala aydınlıkta kandili bulup ateşledi. Ahır, belli belirsiz şavkardı. Hayvanlar yatmış, geviş getiriyor. Muhtarın atı ayakta. Eşeği de ayakta. Serin gübre deliğinden dışarının tek tük yıldızları görünüyor. Küçük, çil, çaresiz yıldızlar... Samanlık kapısı kapalı. Samanlığa ahırdan girilir. Atın yanına varmadan kapıyı şöyle bir açtı. Yarı yeri dolu daha samanla! İki ay sonra yenisi çıkacaktı. Kandili eline aldı, iyice tuttu. Bir köşede bir yığın ot kurusu: Şabla, yavraz, kuşdili, kadındüğmesi, ince çayır!.. Kurutmuş, yığdırmış... “Bir ateş vereceksin, yanıp çıkıp gidecek cayır cayır!.. Yanıp çıkıp gidecek dürzünün evi! İçindekilerle!.. Ah el kapıları!.. Kapansın el kapıları!.. Yakacaksın ki kapansın!.. Başka da açılmasın namussuz dünya da! Yokluklar yok olsun! Yok olsun yoksulluklar! İlle de insanın insana kulluğu! Tam insanın insana kulluğu benimki!..” Atı çözdü. “Davran Mustafa!” dedi. Eyerledi, gemledi hayvanı. Bel kayışını sıktı. Sağrısını yepti. Çıkardı dışarı. “Davran!..” dedi. Kandili söndürdü. Kapıyı kapadı. Köy uyuyor. Mustafa’ya inliyor gibi geliyor. Yıldızlar uzaktı. Mustafa belli belirsiz üşüyor. Ay çırpınıyor. Atladığı gibi sürdü atı. “Yassılın dağlar!..” dedi. “Sağlıkçı Şakir’in atı da böyle yaman olaydı AllahtanL Dağlar... ortaköy’ün dağları, yassılın!..”</p>

  <p class="block15">Muhtar:</p>

  <p class="block15">“Haydi git!” dedi Haceli’ye. “Git yat haydi!.. Eğer Kara Bayram’ın karıya bir hal olursa, senin karıyı alır, Kara Bayram’a teslim ederim! Sen de dosdoğru mapusaneye! Ne olsa Kara Bayram senden akıllı! Yoksula çok kadirlik oldu! Pişman oluyorum ona bu kadar kadirlik ettiğimize...”</p>

  <p class="block15">Haceli yavaş yavaş toplandı.</p>

  <p class="block15">“Böyle olacağını bilsem yapar mıydım?” dedi.</p>

  <p class="block15">Muhtar: “Ayıoğlu ayı! Şunun duruşuna bak! Sabaha kadar otursan oturacak utanmadan! Kakavanoğlu kakavan! Senin yüzünden koskoca Kaymakamı darılttık! Ben bilmez miyim; köyde olup biten kepazelikler ayan oldu adama! Esen rüzgârdan hile seziyor şimdi dünya! Belki radyo telsizi var? Bütün olup bitenleri duydu ki suratını astı! İtten köpekten rezil etti bizi köyün içinde!..”</p>

  <p class="block15">Şakir Efendi gün doğarken Karataş’a geldi. Doğru Muhtarın eve indi. Aldı getirdi Bekçi Mustafa.</p>

  <p class="block15">Muhtar, hoşu beşi bıraktı:</p>

  <p class="block15">“Bir hafif kahvaltı yapacak mısın, yoksa doğruca gidip hastayı mı göreceksin?” diye sordu. Şakir Efendi: “Sen bilirsin Muhtar! Nasıl istersen!..”</p>

  <p class="block15">Kasketli, külot pantolonlu bir adam. Otuzunda var, yok. Bez yüzlü yazlık ayakkabı giyiyor. Seyrek sarı bıyıkları var. Rumeli’den gelmiş göçmenlere benziyor. Yeşil gözlü. Gülüyor gibi bir hal, üstünden eksik olmuyor.</p>

  <p class="block15">Muhtar:</p>

  <p class="block15">“Öyleyse geç kardaşım! Çabuk iki bir şey ye!.. Ben de haber salayım; biz varana kadar toplansınlar!..” dedi.</p>

  <p class="block15">Bekçiyi çağırdı.</p>

  <p class="block15">Ayakta duracak hali yok Mustafa’nın. Sallanıyor. Uyku akıyor gözlerinden. Yorgunluktan her yanları çözülüyor. Dökülüyor yorgunluktan. “Uyku... biraz uyku!” diyor.</p>

  <p class="block15">“Buyur ağam?..” dedi gene.</p>

  <p class="block15">“Git, Kara Bayram’a haber ver! Birazdan Şakir Efendi’yle birlikte geliyoruz. Sırf onların işi için gece yarısı Ortaköy’den doktor getirttiğimi söyle! Kemküm etmeyi bıraksınlar. Onlara bunca iyiliği, mezardan babaları çıkıp gelse yapmaz. Gece yansı atımı verdiğimi gördün. Ne görmesi? Binip gittin! Şakir Efendi de sağ olsun, bizi kırmayıp geldi!..”</p>

  <p class="block15">Mustafa, içinden din iman söverek, ana avrat dümdüz giderek yürüdü. Şöyle, iyi bir yatak düşünüyor. Hiç olmazsa iki saat yatsa, bütün yorgunluğu gidecek. “Fazla değil, iki saatçik uyku... yatak...” diyor.</p>

  <p class="block15">“İki saatçik uykuyu da çok görüyor bana gözel Allahım! Ben bu köyde iki saatçik rahat yüzü görmeyecek miyim heey Kocaman Pabuçlu Allahım?”</p>

  <p class="block15">Irazcagile vardı, söyleneceği söyledi, Irazca’nın zehirli sövgülerini yarı dinledi, dinlemedi, döndü izinin üstüne.</p>

  <p class="block15">Muhtar bekliyordu.</p>

  <p class="block15">“Dediklerini bir bir söyledim!” dedi Mustafa. “Ne dediler?”</p>

  <p class="block15">“Bir şey demediler...”</p>

  <p class="block15">Irazca’nın sözlerini aktarmayı doğru bulmuyor. Biraz sonra Muhtar, Şakir Efendi’yi alıp gitti.</p>

  <p class="block15">Kapısından nice zamandır girmediği eski ev, gene eskisi gibi perişan. Her yaka, her yakada. Kavga tüteli, Haçça gelin yatalı, eskisinden de perişan olmuş. İki üç odaya dağılması gereken öteberi, kapkaçak, tarım araçları, sele sepet, giysiler, heybe, torba, kalbur, elek, tekne; bir odayı oturulup kalkılmaz, içinde dönülmez dolaşılmaz yapıyor. Daraltıyor iyice...</p>

  <p class="block15">Irazca, daha onlar avlu kapısını geçmeden dışarı çıkıp, havlayan Toman’ı susturdu. “Geçin buyrun!..” dedi. “Geç; yüzsüzlerin padişahı, ırzıkırık Hüsnü, buyur bakalım!” Muhtar, Şakir Efendi’yi öne sürdü. Çıkmaya başladılar.</p>

  <p class="block15">İçerde Bayram, ocağın başında kül eşiyor.</p>

  <p class="block15">Haçça yayılmış yatıyor. Bitkin. Kanlan gece gündüz süzülmüş durmuştu. Çok bitkin. Ahmet oğlan uyanmış, babasının yanında oturuyor.</p>

  <p class="block15">Öteki çocuklar yaka paça açık, dağınık, uyuyor.</p>

  <p class="block15">Şakir Efendi içeri girince, önce bir “Selam!” çekti. Sonra, “Geçmiş olsun arkadaşım!” dedi Bayram’a doğru.</p>

  <p class="block15">Muhtarın kafası bu “selam”a takıldı gene. Dünkü uğursuz karşılamayı bir türlü unutamıyor. Her aklına gelişinde sıcak bir tere batıyor. “Ulan bu selamı yasak etmeli! Bunu her kim icat ettiyse!..” diyor içinden.</p>

  <p class="block15">Bayram toplandı. Zoru zoruna kalktı, Muhtara, Şakir Efendi’ye yer verdi. Dünya hâlâ deli deli dönüyor başının çevresinde. Muhtarın aldırdığı “uzun aptes”in sızıları bir türlü geçmiyor. Bir türlü dinmiyor acıları.</p>

  <p class="block15">Irazca, Muhtara zehir gibi acılı baktı:</p>

  <p class="block15">“Yüzüne bakılacak adam değilsin budala Hüsnü!” dedi. “Benim oğlan gene kalktı yer verdi sana! Anlamazsın ki bunları! Nerden anlayacaksın? Burama kadar doluyum. Ne söylesem geçmez öfkem! Konuğun yanında baş ağrıtmak doğru değil! Evlere sokulacak adam değilsin! Kalkıp gittin bir Deli Haceli’ye değiştin bizi! Bu kadar cefalar ettin. Ama eh bakalım!.. Hiçbir zaman, ah yerde kalmamıştır. Biz de yapacağımızı biliriz. Hem de yapacağız, göreceksin!..”</p>

  <p class="block15">Muhtar:</p>

  <p class="block15">“Yapacağınızı gene yapın Irazca!” dedi. “Yalnız, şimdilik dingim etmeyin! Biz buraya dıngırtı dinlemeğe gelmedik! Dingim dinlemeğe meraklı olsak, Bekçiyi yollar, Oda’ya çağırtırdık sizi! Ta gece yarısı Ortaköy’e haber salıp Şakir Efendi biladerimi getirttim şu yatan Müslümana baksın diye!.. İğne miğne, ne lazımsa yapsın!.. Duydum hali kötü imiş. Çekip durmasın dedim. Ata bindirip Bekçiyi Ortaköy’e saldım. Şakir Efendi kardaşım kuş gibi yetişip geldi şükür!.. Amacım size bir iyilik!.. İster bilin, ister bilmeyin!.. Kimin dost, kimin düşman olduğunu bir gün anlarsınız!.. İyiliği et, fırlat denize, balık bilmezse, halik bilir! Siz anlamasanız Allah anlar! Ondan yana bir kaygım yok! Bu dünyanın burası varsa, bir de ötesi var!.. Yaptığım iyiliklerin birazı da oraya lazım!.. Şimdi gürültüyü kesin bakalım!..</p>

  <p class="block15">Hastanız iyileşsin, sonra bildiğinizi yapın!.. Dava edin, mahkemeye gidin!..”</p>

  <p class="block15">“Sütü bozuuuuk, sütü bozuk!..” dedi Irazca.</p>

  <p class="block15">Şakir Efendi, Haçça’nın nabzını sayıp tamam ettikten sonra, koltuk altındaki dereceyi alıp inceledi. “Kan durumu’nu sordu. Çantasından aracını gerecini çıkardı. İğnelerini kaynatmak için ocağa ateş yaktırdı.</p>

  <p class="block15">Muhtar sordu hemen:</p>

  <p class="block15">“Nasıl gelinin durumu Şakir Efendi?”</p>

  <p class="block15">Şakir Efendi çiğnini çekti: “İyi!” dedi. Kaç tanesini gördü böyle? “Aşağıdan bir kurcalama”, ya da “yukardan içilen bir şey” yoksa, o “hasta” kolay kurtulur. Haçça’nın ne günahı var, yoksulun; beline taş vurmuşlardı.</p>

  <p class="block15">“Birkaç gün iğneye devam etmemiz gerekiyor!” dedi. “Bakıma çok ihtiyacı var...”</p>

  <p class="block15">“Bunlar bizdendir!” dedi Muhtar. “Elinden geleni esirgeme gözünü seveyim! Ben seni memnun ederim...”</p>

  <p class="block15">Kaynayan şırınga kutusunu ateşten aldı Şakir Efendi: “Yeni ilaç lüzum ederse şehre adam koşturacaksın!”</p>

  <p class="block15">“Öyle mi?” dedi Muhtar. “Yeni ilaç çok mu lazım?”</p>

  <p class="block15">“Şimdilik değil ama bakarsın lüzum eder! O zaman senin al ata bir daha yol görünür!..”</p>

  <p class="block15">“Sağlık olsun! Sen elindekilerini fur! Eğer elindekilerle idare edebilirsen memnun olurum!..”</p>

  <p class="block15">Irazca şaşkın bakmıyor. Muhtarın hiçbir hareketi, yüzünün hiçbir hali gözünden kaçmıyor. Tiksintiyle olup biteni inceliyor.</p>

  <p class="block15">Muhtar:</p>

  <p class="block15">“İğne furuluyor diye meraklanma Irazca! Bunların tüm parasını Haceli’den bağırta bağırta alacağım, dürzüden! Dalgündüz elin evine saldırıp bir dişeyliyi dövmenin ne demek olduğunu öğrensin hiç olmazsa!..”</p>

  <p class="block15">“Yaltaklanıyor gayri!..” dedi Irazca. “Peki; düşen çocuğumuz ne olacak, Muhtar?”</p>

  <p class="block15">“Amaaan Irazca!” dedi Muhtar. “Düşündüğün şeye bak! Senin gelin altı aya varmadan bir daha gebelenmezse, ben adam değilim! Yeter ki Bayramla ikisinin vücutları sağ olsun! Harp yok, darp yok şunun şurasında! Milletin eli boş! İsteyenler hiç durmasın, çocuk yapsın! Çocuktan kolay ne var? Anlaşıldı mı Irazca? Senin istediğin çocuk olsun!..”</p>

  <p class="block15">Bayram, ayaklarını ateşe doğru uzattı:</p>

  <p class="block15">“Ya şu bizim “uzun aptes” meselesi?.. Oda’ya çekilip bir kalleşlik usulüyle eli kolu bağlı dövülmemiz?”</p>

  <p class="block15">“Orasını fazla karıştırma!” dedi Muhtar. “Hem de dikkat et: Tek duranın teknesi devrilmez, demiş eski aklı erik atalar. Sen de tek duraydın çakal dürzü!..”</p>

  <p class="block15">“Orasını karıştırma demekle olmaz Muhtar! Çok zarar ziyan verdirdin bize!.. Çoook!”</p>

  <p class="block15">“Öyleyse hepsini kat, karıştır; yeniden bir cenk kuralım! Furalım, furulalım! Yeniden birbirimize girelim!.. Yalnız şu gelinin iğneleri bir furulsun, işleri biraz düzelsin, ondan sonra hepsini kat karıştır kardaşım!..”</p>

  <p class="block15">“Cımbıldak dürzü!” dedi Bayram içinden. “Yeniden katar, karıştırırım tabii!.. Sen yap yap, biz de her yaptığını yutalım, öyle mi?”</p>

  <p class="block16">&nbsp;</p>

  <p class="block17" id="calibre_pb_29">&nbsp;</p>
</body>
</html>
