<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yılanların Öcü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block18">FATMA</h1>

  <p class="block15">Irazca, ekmek etmek için ateşi hayattaki ocağa yaktı bu sabah. Unu dışarda eledi. Hamuru dışarda yoğurdu.</p>

  <p class="block15">Ahmet, Osman, Şerfe, içerde uyuyor.</p>

  <p class="block15">Sığır sıpa köy içine toplandı. Irazca zor şer aşağı inebildi. Eşeği, düveyi çıkardı ahırdan. Hergeleye sürdü. Merdiven, her inip çıkışında yüreğine korku veriyor. İşler kızışmadan bir çözümüne bakmalı ne yapıp edip.</p>

  <p class="block15">Elini durulayıp yeniden oturdu hamurun başına. Yönü camiye doğru. Haceli’nin evyeri tümüyle gözünün önünde. Olup bitenin ayirdına varınca acaba ne yapacak Deli Haceli? Kudurur. Belki çekilir gider korkudan.</p>

  <p class="block15">Saçtan ilk ekmeği indirdi. Bunu yağlayıp Ahmet’e dürmeyi düşündü. Sonra vazgeçti: “İkinciyi yesin!” dedi. “Birinci uğurlu sayılmaz. Karısı ölür!” İkinci, üçüncü ekmekleri indirdi saçtan. “Hem de uykusunu bölmeyeyim çocuğun!” Dördüncü, beşinci, onuncu ekmekler...</p>

  <p class="block15">Apışarasını kaşıya kaşıya geldi Ahmet:</p>

  <p class="block15">Kaçırdım nine!” dedi. “Harımın orda öldürdüğüm yılanın eşini gördüm düşümde. Taşı kavrayıp koştum, ama yetişemedim! Aktı gitti kofaların içine! Furup öldüremedim!..” Sonra güldü çocuk: “Yarın babamla dağa gideceğiz değil mi nine? Güroluk çamlığını göreceğim değil mi?..”</p>

  <p class="block15">“Gideceksiniz!”</p>

  <p class="block15">“Yarın beni erken uyandır!”</p>

  <p class="block15">Olur... Haydi sen şimdi elini yüzünü yıka gel de ekmeğine yağ süreyim!.. Haydi çabuk!..” Ahmet, istemeye istemeye kalktı.</p>

  <p class="block15">Irazca:</p>

  <p class="block15">“Haydi, yağ gövecini de getir delikten!” dedi. “Ama dur!..” dedi sonra. “Ben getireyim. Sen yetişemezsin!..”</p>

  <p class="block15">“Yetişirim!” dedi Ahmet. Fırladı.</p>

  <p class="block15">“Hele şimdi dur; biraz daha büyü de öyle...” “Gı nine, yetişirim!”</p>

  <p class="block15">“Yetişemezsin dedim ya!”</p>

  <p class="block15">“Yetişirim!”</p>

  <p class="block15">“Eh haydi getir madem!”</p>

  <p class="block15">Ahmet, içeriye deliğin dibine vardı.</p>

  <p class="block15">Az durdu, Irazca da gitti. Ardından baktı. Ahmet, ayağının altına bir yastık koymuş, yetmemiş, bir yastık daha koymuş, yetişmeğe çalışıyor gövece. Irazca, torununu utandırmamak için çekilip geriden gözledi. Ahmet, bir yastık daha aldı ayağının altına. Tırmandı. Yetişti en sonunda. Güveci aldı. Yere koydu. Yastıkları yerine götürdü. Göveci kucakladı, yürüyecekken ninesi girdi.</p>

  <p class="block15">“Yetiştim nine!” diye bağırdı Ahmet.</p>

  <p class="block15">“Maşaallah!” dedi Irazca. “Büyümüşün gayri! Babana söyleyim de nişanlasın seni!”</p>

  <p class="block15">“Çizme alsın!” dedi Ahmet.</p>

  <p class="block15">“Alsın!”</p>

  <p class="block15">“Bıçak alsın!”</p>

  <p class="block15">“Alsın!.. Haydi göveci götür! Sonra gel ekmeğini ye!..” Ahmet göveci götürdü.</p>

  <p class="block15">Haceligil görünmüyor daha.</p>

  <p class="block15">Irazca gene kalktı. Kapının ardındaki nacağı aldı. Bir de çapa sapı çıkardı. Götürüp yanı başına koydu, ocağın yanına. “Size dulu, dul karıyı göstereceğim, durun siiiz!..” dedi, baktı köy içine.</p>

  <p class="block15">“O nacak ne olacak nine?” dedi Ahmet. “Odun parçalayacağım!” dedi Irazca. Güldü. “O çapa sapını niye çıkardın?”</p>

  <p class="block15">“Onu da sana vereceğim, Deli Haceli birazdan evi basarsa, merdivenin başına durup kafasına furacaksın!”</p>

  <p class="block15">Sevindi:</p>

  <p class="block15">“Kafasına mı? Bununla mı?”</p>

  <p class="block15">“Bununla, kafasına!..” “Pekeyi!”</p>

  <p class="block15">“Haydi şimdi ekmeğini ye, kollarına can gelsin. Deli Haceli gelirse hiç korkmayacaksın! Merdivenin başına oturacaksın. Çapa sapını eline alacaksın. Tam dengine geldi mi, gözünü yumup kafasına indireceksin! En beğinle indireceksin! Ne kadar kuvvetin varsa toplayıp indireceksin!..”</p>

  <p class="block15">“Öldüreyim mi nine?”</p>

  <p class="block15">“Yılanı öldürdüğün gibi öldür!..” “Pekeyi!”</p>

  <p class="block15">Haceli şimdi gelecek gibi ivedi tıkıştırıyordu. “Nine be!” dedi bir ara. “Niçin öldüreceğim Deli Haceli’yi?”</p>

  <p class="block15">“Düşmanımız bizim!..” “Nasıl düşman?”</p>

  <p class="block15">“Gelmiş evimizin önüne ev yapıyor, görmüyor musun? Akşam gidip doldurduk ya temelini!.. Serseri!.. Deli!.. Bizim evin önüne ev yapacakmış! Biz de düşman olduk... Tabii oluruz... Gitsin bizim evimizin önünden!..”</p>

  <p class="block15">“Gitsin nine!..” dedi Ahmet.</p>

  <p class="block15">“Ne işi var bizim evin önünde?” “Ne işi var? Gitsin!..” dedi Ahmet.</p>

  <p class="block15">Irazca, senidin üstündeki hamuru bitirdi. Tekneden hamur kesiyordu. Haceli, taş dolu kağnıyla göründü. Ta Eski Kale’ye gitmiş, ordan doldurmuş. Karısı da yanında. Kağnıyı, doldurulmuş temellerin yanında durdurdu. Kötü kötü homurdanıyor. Yüksek sesle sövüyor. Ağız dolusu...</p>

  <p class="block15">“Amanın, amamın!” dedi Irazca. “Gözü döndü!..” Ahmet çapa sapını kapıp merdiven başını tuttu. Irazca söylenenleri hep duyuyor.</p>

  <p class="block15">“Düşmanlık buuu!” diyor Haceli. “Adam olan adam, bunu yapmaz! Etek etek para verdim işçilereeee! Kolaydan eşilmedi bu topraaak! Böyle bok yenmez asla!.. Bir Müslüman bir Müslümana bunu yapamaaaz!..”</p>

  <p class="block15">Güya ekmek ediyor Irazca. Aklı fikri Haceli’de. Bir gözüyle saçtaki ekmeğe bakıyor, bir gözüyle de Haceli’nin hareketlerini gözlüyor.</p>

  <p class="block15">Haceli, elindeki övendereyi bırakıp Irazcagilden yana yöneldi birden. Irazca yavaşça kalktı, nacağı aldı, merdiven başına geçti:</p>

  <p class="block15">“Sıkı dur Ahmet!” dedi. “Önce ben konuşurum! Eğer dönüp gitmezse hemen indirirsin başına! Gene gitmezse nacakla ben fururum! Vurdum mu uçururum kafasını! Merdivenin dibine yıkarım geberesi</p>

  <p class="block15">yi!.. Hem de yıkalım!” “Yıkalım nine!” dedi Ahmet.</p>

  <p class="block15">Haceli yel gibi geliyor. Avlu kapısını açtı. Girdi. Hızla merdivene yürüdü. “Anasını avradını!.. Babasının mezarını!..” Bağırıp geliyor.</p>

  <p class="block15">Irazca: “Duuur!..” dedi.</p>

  <p class="block15">Ahmet: “Dur, duuur!..”</p>

  <p class="block15">Haceli merdivenin üç ayağını çıktı.</p>

  <p class="block15">Irazca: “Olduğun yerde dur Deli Haceli!” dedi. “Yoksa iş bildiğin gibi değil! İki şak ederim beynini!..” Kaşlarını iyice çattı.</p>

  <p class="block15">Ahmet, yaylanıp ayağa kalktı. Çapa sapını kaldırdı.</p>

  <p class="block15">“Haceli!..” dedi Irazca. “Ben şimdi şu merdivenin dibinde senin her parçanı kulağın kadar ederim! Benim kılıma bile zarar gelmez! Çünkü evimin önündesin! İyisi mi, o durduğun yerde dur! Ne diyeceksen ordan de! Sakın bir ayak daha çıkayım deme yukarı! Dur orda!..”</p>

  <p class="block15">Haceli ter içinde kaldı birdenbire: “Hala!” diye inledi. “Iraz hala!..”</p>

  <p class="block15">“Hah şöyle!.. Ne diyeceksen ordan de!..”</p>

  <p class="block15">“Iraz hala, konuşalım Iraz hala! Konuşalım belki anlaşırız! İnsanlar dille anlaşır Iraz hala! Ben dövüşmeğe, kan çıkarmaya gelmiyorum Irazca hala!..”</p>

  <p class="block15">“Kan çıkarmağa gelmiyorsun da ne sövüp süpürüyordun demin? Benim senle konuşacak sözüm yok, defol burdan! Defol, yoksa dağıtırım beynini! Burdan gözelce çekilir gidersen, evimin önüne ev yapmayı bırakırsan, ancak o zaman konuşurum seninle! Yoksa bir tek sözcük konuşmam!”</p>

  <p class="block15">“Hala, bu temelleri ne zaman doldurdunuz? Bayram bu kadar kancık mı Irazca hala?”</p>

  <p class="block15">“Bayram’ın eli yok onda! Ahmet’le ben doldurdum. Siz odada konuşma yapıyordunuz, gece!..”</p>

  <p class="block15">“Hiç acımadınız mı hala? Emek diye düşünmediniz mi?”</p>

  <p class="block15">“Sen hiç düşünmedin mi “ev önü” diye?” “Komşu olurduk hala! Neye düşman olduk böyle?” “İstemiyorum senin komşuluğunu! Daha fazla konuşma, defol git yüzün suyuyla! Biraz daha durursan, kafana nacağı yersin bak!”</p>

  <p class="block15">ndı. “Haydi! Daha duracak mısın?” Ahmet de hışındı.</p>

  <p class="block15">Haceli baktı baktı. Irazca’nın elindeki nacağın çeliği parlıyor. Ahmet oğlanın gözleri yuvalarından dışarı oynamış, bekliyor. Döndü gitti. Kağnısının başında durdu. Düşündü. Döndü düşündü oralarda. Sonra taşlarını boşaltmağa başladı.</p>

  <p class="block15">Irazca teknenin başına yeniden otururken:</p>

  <p class="block15">“Bu da kâr etmedi!” diye söylendi. “Bu da kâr etmediiii!.. İşlemiyor kafası! Beyni buz dolu!..”</p>

  <p class="block15">Ahmet:</p>

  <p class="block15">“Bir daha gelirse furacağım nine!” dedi. “Kafasının tam ortasına furacağım!”</p>

  <p class="block15">“Gelmez gayri!.. Taşı boşaltıyor baksana!..” “Boşaltsın!” dedi Ahmet. “Gece olunca biz de dereye dökeriz onun taşlarını! Bir bir taşırız... Ben kucağıma alırım hepsini... Hepsini Körkuyu’ya atarız nine...”</p>

  <p class="block15">Irazca güldü. Sonra ayağa kalkıp Haceli’ye doğru bağırdı:</p>

  <p class="block15">“Boşaltma o taşları Haceliii! Boşuna boşaltma! Oraya ev yaptırmam sana! Boşuna direnme! Mezar olur sana orası, çek kağnının!.. Dövüş kavga olmasın. Kan akıtmayalım. Gözellikle çekil git evimin önünden. Kavga etmeyelim, yarın gene yüz yüze bakarız!..”</p>

  <p class="block15">Haceli kağnısını boşaltmayı sürdürdü. Karısıyla da bir şeyler konuştu.</p>

  <p class="block15">Birkaç komşu kapılara çıkmış bakıyor. Yoldan gelip geçenler, işe gidenler, kadınlar erkekler, durup bakışıyor.</p>

  <p class="block15">“Oraya senin ölünü gömerim gene ev yaptırmam Haceliii!..” diye yüksek sesle, bir daha bağırdı Irazca.</p>

  <p class="block15">Fatma”:</p>

  <p class="block15">“Bir de ben gideyim Irazca’ya!” dedi kocasına. “Gidip bir de ben konuşayım!” “Git!” dedi Haceli.</p>

  <p class="block15">Fatma yürüdü usulca.</p>

  <p class="block15">“Nineee, geliyor!” dedi Ahmet. Çapa sapını kavrayıp koştu merdiven başına. Irazca baktı Fatma yürüyor: “Gelsin!” dedi. “Dokunma gelsin!</p>

  <p class="block15">Sen biraz otur yerine!”</p>

  <p class="block15">Ahmet oturdu, ama çapa sapını bırakmadı.</p>

  <p class="block15">Fatma’nın yüreği güm güm vuruyor merdivenden çıkarken. Irazca’nın suratında karmakarışık bir fırtına kopuyor. Ama kalkıp Fatma’ya saldıracak gibi de görünmüyor. Hele şu Ahmet oğlana bakın!.. Boynunu iki omuzu arasına çekmiş, bir tazı gibi sorutuyor...</p>

  <p class="block15">Atak bir sesle: “Bereketli olsun Iraz hala!” dedi. “Hoş geldin!” dedi Irazca. “Geç bakalım!” Teknenin önüne oturdu Fatma.</p>

  <p class="block15">“Hala, ister kov, ister döv, elimi kaldırmam sana!..” “Otur bakalım şöyle! Neye kovayım?”</p>

  <p class="block15">“Kov, öldür, kanım sana helal olsun!”</p>

  <p class="block15">“Yok kızım, ben katil değilim, neye öldüreyim seni?..” “Oturup konuşacağım seninle hala!”</p>

  <p class="block15">“Konuş kızım...” dedi Irazca.</p>

  <p class="block15">Fatma, Irazca’nm sağ yanındaki aktaracı aldı. Saçtaki ekmeği aktarmağa başladı.</p>

  <p class="block15">Irazca önce kuşkulandı: Acaba bu kokar kancık, aktaracı alıp bir oyun mu çevirecek kendisine? Yoksa saflığından mı böyle yapıyor?</p>

  <p class="block15">“Kocan orda taş boşaltsın, sen burda otur bize ekmek aktar! Aferin sana kızım!” dedi. Fatma’nın dili dolaşıyor:</p>

  <p class="block15">“Ahmet ne bakıyor öyle kötü kötü Iraz hala? Biz söz söyle de yüzünü doğrultsun!..’</p>

  <p class="block15">İçinden: “Bu taş bana!..” dedi Irazca. “Ne yapalım kızım?” dedi sonra. “Zorla güzellik olmaz ki!..”</p>

  <p class="block15">“Söyle de azıcık ayrılsın yanımızdan. Sana saklı bir diyeceğim var. Onun yanında konuşamam...”</p>

  <p class="block15">“Gördün mü başıma geleni?..” dedi Irazca kendi kendine. Aktaracı verdiğine pişman oldu. Bir yolunu bulup alsa bari elinden. Bütün gücünü toplar da bir dayanırsa karnına, deler mi deler Fatma! Ya da bir atılırsa, boğar mı boğar. O kollarda ne kuvvet vardı kimbilir!</p>

  <p class="block15">Irazca:</p>

  <p class="block15">“Ekmek yanıyor!” dedi, aktaracı kaptı birden. Kapınca bir parça rahatladı. Ekmeği çevirmeğe başladı gelişigüzel. Göz ucuyla karıyı kolluyor. Önce hiç kötülük ummamıştı ama sonra kalbi çürüklenmişti. Bir ara Ahmet’e baktı, iyi, o da tetikte...</p>

  <p class="block15">“Savmayacak mısın Ahmet’i hala?” diye üsteledi Fatma.</p>

  <p class="block15">“Nereye savayım? Otursun burda çocuk! Ne söyleyeceksen söyle, yoksa çek çabuk arabanı! İşimden alıkoyma beni!..”</p>

  <p class="block15">“Sen işini gene işle kadın halam! Ekmeğini aç, ben pişireyim! Yalnız şu çocuğu sav da iki söz diyeyim sana!”</p>

  <p class="block15">Ne olur savsa? Eğer çok kuşkulanırsa ekmeği bırakır. Eli boşalınca teke tek kalırlar. Durur dinler. İsterse saldırsın o zaman. Elinde oklava var. Karşılar. Daha olmazsa bağırır. Ahmet yetişir.</p>

  <p class="block15">“Ahmet! Haydi kardaşlarının yanına git biraz! Uyanırlarsa al getir buraya. Ekmekçiklerini yedirelim, kalk ninem!..” Ahmet kalkmak istemedi. “Kalk ninem!” dedi Irazca.</p>

  <p class="block15">Ahmet kalkıp gitti istemeyerek. Çocuğun gözü arkada. Dönüp dönüp bakıyor.</p>

  <p class="block15">Fatma, top top saçlı başını öne eğdi. Elini, Irazca’nın tekneyi sımsıkı sarmış dizlerine koydu. Şimdi duru sular gibi yeşildi gözleri. Derin derin bakıyor. İnilmez denizlerin dipleri gibiydi... Ağlayacak mı, gülecek mi, belli olmuyor...</p>

  <p class="block15">“Hala!..” dedi. “İster kına, ister ayıpla beni. Bir sözüm var. Yıllardır hep içimde. Demezsem öleceğim... Öldürsen de diyeceğim bunu sana, hala! Yiyor içimi. Deyip kurtulacağım!”</p>

  <p class="block15">Irazca, Fatma’nın bu çırpınışından anlam çıkaramadı: “İyi ya, de de kurtul madem!” dedi.</p>

  <p class="block15">“Yürek var mı sende Iraz hala?”</p>

  <p class="block15">“Olmaz olur mu? Elde olandan bende neye olmasın?”</p>

  <p class="block15">“Öyleyse söyleyeceğim hala... Ben senin gelinin olmak istedim, olamadım, bari şimdi komşun olayım Iraz hala! Tekine dememişler: “Bir şeyi çok isteme, olmaz!” Alanlı Ayşe’nin kızı Haçça benden baskın çıktı, geldi oturdu evinize. Ben Aşağı Mahalle’nin kötüsüne düştüm. Deli Haceli çıktı kaşığıma. Kaderimmiş. Çekiyorum şimdi. Çekiyorum, ama pek zor Iraz hala. Etme eyleme, komşu olalım da, karşılardan baka baka, yüreğimin tüm yağları erimesin! Bağlandım kaldım bir kötüye, kopamıyorum. Tadı yok, tuzu yok ömrümün.</p>

  <p class="block15">Isırgan otu gibi yapıştı yakama koparıp atamıyorum. Gönlüm baharını alamadı. Günler geçip gidiyor. Gençlik gidiyor. Dünya gidiyor. Gelimli gidimli dünya, ahir son ucu ölümlü dünya! Ölümlü, ama dönümlü değil Iraz hala!..”</p>

  <p class="block15">“Kadın kızım!..” dedi Irazca. “Gönlün varsa, bugünden tezi yok, gel hemen otur benim eve! Evelallah, Bayram’ım seni de idare eder inşaallah! istersen hiç gitme, hazır gelmişken!..”</p>

  <p class="block15">Fatma şaşırdı. Bozuldu. Salkım saçak bir ağlama tutturdu sonra: “Öldürürler beni Irazhala!” dedi. “Çentik çentik ederler etimi! Parçalayıp köpeğe atarlar!..”</p>

  <p class="block15">“Öyleyse çek arabanı!.. Benim oğlumun dirliğini bozma! Bu sözü de dememiş ol bana! Hem kimsin sen? Benim düşmanımın karısı! Eğer hayırlı komşu olmak istiyorsan, söyle kocan olacak soysuza, evimin önünden çekilsin! Yanımızda yöremizde yıkıklar var, alsın birini, temizlesin, oraya yapsın evini! Sen de oğluma göz koyma. Yamyormuşun, tutuşuyormuşun, var mı yararı? İş işten geçmiş bir kez... Dişini sık, gönlünü susturmaya bak iyi kötü! Dünya da herkesin vardır bir gönlünün yanıp tutuştuğu, yanıp tutuşup alamadığı, varamadığı... Ama ne yapacaksın, düzeni kurup gidenler işin bu yanını düşünmemiş. Anlaşıldı mı kızım?”</p>

  <p class="block15">Fatma, ak üzüm tanesi gibi döküyor gözlerinden:</p>

  <p class="block15">“Bu dediklerimi kimseye deme hala! Halamsın. Anamdan ilerisin. Yazım bu benim. Benim yazım kötüymüş. Aşağı Mahalle’ nin delisiyle günler tükeniyor mu ay halam? Bu sözümü deme kimseye. Bayram’a bile deme. Haçça’ya hiç deme. Kavga dövüş olursa Haceli’ye de deme. “Karın kokar Fatma geldi de böyle böyle dedi!” deme öfkene uyup. Beni düşün hala! Beni yerler sonra. Ben bu kadar kötü müydüm? Ben âlemin ednası mıydım? Hu hu hu!..”</p>

  <p class="block15">Fatma dolu dolu ağlıyor. Irazca, Fatma’nın sulu gözlerini görmemek için başını çevirdi, Haceli’den yana baktı:</p>

  <p class="block15">“Kocan kağnıyı boşalttı, kalk! Buraya ayak basma bir daha! Söyle Haceli’ye; direnip durmasın. Çeksin ayağını!..”</p>

  <p class="block15">Kalkmadan, gözyaşını dastarının ucuyla sildi iyice. Dolgun göğüslerinin gerdiği sıkması, tam oralarından erişmişti. Yuvarlak omuz başlarıyla, iri gövdesiyle Fatma, Haçça’dan daha alımlıydı. “Ama neyleyim?” dedi Irazca. “Oğlanın başına bir de bunu dert etmeyim!”</p>

  <p class="block15">Fatma ağır ağır kalkıp gitti:</p>

  <p class="block15">“Bu dediğimi kimselere deme kurban olduğum halam! Ben bir garibim bu Karataş’ta. Kimse halimi anlamıyor, sen anla, gözel halam...” Bir selvi dalı gibi sallanarak süzüldü gitti.</p>

  <p class="block15">Irazca: “Garip Fatma, kadersiz Fatma!..” dedi içinden. Fatma’nın hali dokunmuştu. Ağlayacak gibiydi. “Ne suçu var şu Müslümanın? Ne suçu var da Deli Haceli’ye tutsak ettin bunu ay eözel Allahım?”</p>

  <p class="block15">Haceli, kağnıyı boşalttıktan sonra öküzleri döndürdü: “Dertli Irazca ne cevap veriyor?” dedi karısına.</p>

  <p class="block15">Fatma yutkundu:</p>

  <p class="block15">“Ne cevap versin? Akıl sır erdiremedim ben bu işlere! Irazca’da demir gibi bir inat var. Döndürmenin çaresi yok! “Yakarım evinizi!” diyor. “Benimle komşu olacaksanız, işte surda yıkıklar var, alın birini, yapın bir ev!” diyor. “Adam olan adam, gelip ev önüne ev yapmaz!” diyor.”</p>

  <p class="block15">Haceli, avucunda sıkıp durduğu toprağı savurdu yere:</p>

  <p class="block15">“Sen bin kağnıya!” dedi. “Övendereyi al, yollan taşocağına! Ben dünkü işçileri getireyim! Açsınlar temelleri yeniden. Son haddine kadar uğraşacağım ben de! Dönersem eşşeğim! Nesine güveniyor da “Yaptırmam!” diyormuş dertli Irazca? Nasıl yaptırmazmış? Benim kardaşlarımın her biri birer çam yarması! Benim kardaşlanma ben demiyorum da ondan! Gidip bir anlatayım, “Mesele bu şekilde!” diye, bir de o zaman görsün Irazca! Haydi şimdi sür kağnıyı!..”</p>

  <p class="block15">Fatma:</p>

  <p class="block15">“Sen açarsın, geceleyin gelip gene doldururlar!” dedi. “Boşalt doldur, doldur boşalt; yazık değil mi emeciklerinize? Bir işçi kaç bannota geliyor? Gel bu çıkmaz işten vazgeç. Bulalım şuralardan bir yıkık, kendimiz açıp paklayalım, yapalım bir ev. Ben paklayıp açayım, gene gündüz çalışayım, bu belanın üstüne varmayalım!..”</p>

  <p class="block15">Haceli köpürdü:</p>

  <p class="block15">“Bin ulan şu kağnıya, geçmişi boklu! Köpek eniği gibi yenileyip durma karşımda! Yoksam itaat etmiyor musun? Etmiyorsan haber ver! Haber ver de bir dakikanın içinde görüvereyim hesabını!..”</p>

  <p class="block15">Fatma kağnıya binip sürdü. Köy içinden aşağı, yıkılmış gibi çekilip gidiyor. Öyle bir ağlamak istiyor, bağıra bağıra, sesini dağların ardındaki köylere duyura duyura... İçinde çöreklenen bir acı var. On gün ağlasa bitmeyecek. Acısı içinden çıkıp gitmeyecek. “Kör şeytanından bulasıca! Her şeyin bir yolu yordamı var. Düşünmeden danışmadan gelip kazma furulur mu elin evinin önüne? Karıncanın bile canı var. Nalet herif, elin insanı bırakır mı seni kendi keyfine? Kalkabilirsen kalk bakalım şimdi bu belanın altından! Yanı başlarında gözel yıkıklar var işte. Kadın ne gözel söyledi! Nasıl olsa parayı veriyorsun, buraya vereceğine, oraya ver! Gözelce temizleyelim. Kazalım temelimizi. İstediğin biçimde bir ev yap, otur içine. Kavgaya ne hacet, kırgınlığa ne hacet!”</p>

  <p class="block15">Söylenip gidiyordu.</p>

  <p class="block15">Akşam olup da ıslak odaya kapandığında, kara çalı gibi elleri, kurumuş bedeniyle Haceli, üstüne kartallar gibi çullandığı zaman duyduğu sıkıntıyı duyuyor içinde: “Bir koku var bu Haceli’de, bir koku! Kötü! Çürük biber kokusu gibi bir koku! Ağzıma burnuma çaput tıkmışlar gibi bunalıyorum. Boğulacak gibi oluyorum. O kendi işinde çalınıp çırpınırken, titrerken, ben, “Kurtar Allahım beni!” diye haykırmak istiyorum. Mapuslar gibiyim. Daracık bir demir sandıkta kapalıyım. Havamı kesmişler, boğuluyorum. Yelimi kesmişler, yanıyorum. Susadım su isterim! Bana pınar gösterin! Ben pınardan kanmam! Bayram’ın tatlı göl suları gibi parlak gözleri var. Bayram’in diri kolları var... Bol sulardan isterim... Bayram’ın kollarını isterim...”</p>

  <p class="block21" id="calibre_pb_16">Aah; Bayram da bir istese onu! Haçça da istese, olur. O ister Haçça’yı. Kulu kölesi olur. Ama ne onlar ister, ne ötekiler bırakır. Haçça’nın istemesi hiçbir işe yaramaz. “Haçça yumuşaktır. Haçça... Haçça’nın ne günahı var, benim ne günahım var?”</p>
</body>
</html>
