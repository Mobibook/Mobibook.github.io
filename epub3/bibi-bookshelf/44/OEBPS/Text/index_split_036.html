<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yılanların Öcü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block18">IRAZCA’NIN PARMAĞI</h1>

  <p class="block15">İlk horozlar ötüyor. Sultanca’yı yatırıp geldiler.</p>

  <p class="block15">Haçça yatağın ucuna kıvrılmış. Canı geçiveriyor. Biriken canı uçup yitmiş. Sanki bir çocuğu daha düşmüş.</p>

  <p class="block15">Kandilin gazını yenilemişler. O da cansız yanıyor. Irazca ile Bayram, ana oğul, oturuyor.</p>

  <p class="block15">Konuşmuyorlar. Çıt yok.</p>

  <p class="block15">Irazca’nın dirliği düzeni adamakıllı bozulmuştu. Nerde olduğunu, nerde durduğunu bilmiyor, bilemiyor.</p>

  <p class="block15">Uzanıp ocağın başına yattı sonra...</p>

  <p class="block15">İçi adamakıllı altüst. Gözleri bulanıp gitmiş. Her olup biten, masaldan bir sırça saray içinde olup bitiyor. Irazca sırça sarayın içinde. Olup biteni görüyor. Anlıyor da biraz. Ama sarayın duvarlarından dışarısı seçilmediği için, bulunduğu yeri kestiremiyor. Kulakları uğulduyor.</p>

  <p class="block15">Dışarda birtakım adamlar toplanmış, konuşuyor. Irazca’nın kötülüğüne atıp tutuyorlar. Sövüp sayıyorlar. Seçemiyor hiçbirini. Bir şeyler söylemek istiyor, dili dönmüyor. Davul zurna çalıyor sonra. Çildede’ye doğru uzaklaşıyor davulun sesi. Davulun ardına düşüyorlar. Deli Hüseyin’di gene. Yaman çalıyor zurnayı. Dillendiriyor. Gelin olurken düğününde Deli Hüseyin’in babası çalmıştı. Cezayir havası geliyor kulaklarına uzak yıllardan, gerilerden.</p>

  <p class="block15">Yağlanmış gemileriyle bir deniz... Mermer taşlı sokakları denize inen bir şehir... Şehrin peştemal kuşanmış, ipek bürük bürünmüş hilal kaşlı güzelleri, denizin kıyısından, çimerlikten geliyor.</p>

  <p class="block15">“Bey geliyooor! Bey geliyooor!..” diye bağırdılar birden. “Yaşasıııın komşular; Beyimiz geliyor!..”</p>

  <p class="block15">Karataş köyü, Beyini karşılıyor.</p>

  <p class="block15">“Bunca ayrılıktan sonra Necip Bey geliyoooooor!..”</p>

  <p class="block15">Kapılara çıkıp bakıyorlar. İşte Necip Bey geliyor. Üstü açık bir yaylıya binmiş. Ziynet Hanım da birlikte. Yaylıya al atlar koşulmuş. Al kilimler atılmış...</p>

  <p class="block15">“Necip Bey geliyor Bayraaam!.. Bu Karataş’ın adamında akıl mı var? İşi kaydı bırakmışlar, Bey karşılamaya çıkıyorlar! Davul zurnayla karşılıyorlar. Tüüüühh, Allah belanızı versin!.. Tarlada arpa uçuyor! Çavdar tanesini döküyor! Bunlar şenlik yapıyor. Beyinin Allah belasını versin Bayraaam! Bey de kimmiş? Biz tarlaya gidelim anam Bayraam, biz gidelim de gelin evde kalsın! O hasta anam! Beline furdular yoksulun! Deli Haceli! Deli Haceli furdu!. Fatma var ya, Fatma’nın kocası Haceli furdu! O Fatma! O Fatma, çok ateşli bir kancık! Ateşli ki alaf alaf yanıyor anam! Onun ateşi, senin evinde yangın çıkarır aslanım! Gözünü dört aç, Fatma çok ateşli! Fatma; Fatma çok iyi!..”</p>

  <p class="block15">Bayram ürperdi: “Ana; neler söylüyorsun sen?..”</p>

  <p class="block15">Irazca duymuyor; hem de durmuyor:</p>

  <p class="block15">“Benim aslanımda hiç akıl yok! Hoşaf bulaşığı kadar bile akıl yok benim Bayram’ımda! Bak, kalkmış da Bey karşılamaya gidiyor!.. Allah belanı versin, otur oturduğun yerde ay eşşeğin dölüüü!.. Beyden sana bir fayda var mı? Bak, şenlik yapıyorlar! Beyi ağacın gölgesine oturttular! Kilim serdiler! Ateş yaktılar! Aaa! Bu da küm?.. Kara Şali!.. Bu da nerden çıktı? Ölmemiş miydi? Yemen’den gelip ölmüştü hani. Şimdi dirilmiş mi? Saz çalıyor!.. Yumulmuş sazın üstüne, assılmış en sevdiği türküyü:</p>

  <p class="block15">Kömür gözlerini sevdiğim Avşar Beyleri Size de bir vezirlik yakışıp durur...</p>

  <p class="block15">“Kekliklerin sesi gibi bir sesi vardı Kara Şili’nin! Parmakları sazın perdeleri üstünde sekiyor. Keklikler gibi... Çil keklikler gibi sekiyor parmakları...</p>

  <p class="block15">Topla dizgini de tanı kendini Karşıda düşmanların bakışıp durur!..</p>

  <p class="block15">“Yaaah karşıda düşmanların, erişildi Kara Bayraam! Kaş kaş olmuş düşmanların, bakışıp durur!.. Bu Şali, aslan Şali! Ne gözel çalıyor sazı Allahım! Kara Şili’nin çaldığı saaaz!.. Yedi köy ötede karılar duramaz, kalkıp oynar. Bak, oynuyorlar... Bayraaam, bak, oynuyorlar!</p>

  <p class="block15">Bey de kalktı, oynuyor! Ziynet Hanım da kalktı, oynuyor! Köylü hep kalktı. Karılar, kızlar, küçücük kızlar, oğlanlar oynuyor!.. Hora tepiyorlar!.. Kuzu! Kuzu!.. Aah kanlı Yemen!.. Kuzuyu getirmişler!.. Kalk Bayraam, kalk sütü bozuk herifin dölüü! Kalk da bak, senin kuzu! Bu kuzu da senin kuzu, kalk! Kesiyorlar, kesiyorlar, kestileeer!..</p>

  <p class="block15">Kestileeer kalk!.. İlkini de kestilerdi! SeslenmedindiL Eller yarın süt yoğurt yesin, senin çocuklar karşıdan bakıp bakıp yutkunsun!.. Bak, bak, Fatma oyuna girmiyor bak; seni istiyor! “Bayram olmazsa oynamam!” diyor! Kalk git, bir halini hatrını sor şu kancığın! Kalk sevaptır!..”</p>

  <p class="block15">Bayram, korkuyla doğruldu. Az daha bayılacaktı. “Anam keçileri kaçırıyor!..” dedi ürpererek.</p>

  <p class="block15">Dürte dürte Haçça’yı uyandırdı çaresiz:</p>

  <p class="block15">“Kalk gıı, anama bir şeyler oluyor! Bir bak!..”</p>

  <p class="block15">Haçça, soluk yüzünü, çukura kaçmış fersiz gözlerini ovuştura ovuştura kalktı. Ne yapacağını bilemeden kocasının elini tuttu.</p>

  <p class="block15">“Kalk Bayraaam!.. Kalk Kara Bayraam!.. Kalk da bak, Deli Haceli’nin kardaşları Çelik Paşa’yı bıçaklıyor!.. Kalk!.. Kalk eşşeğin dölü!.. Kalk bak, harmanı da yakıyorlar!.. Bir yıllık emeklerin kül oluyor baak!.. İneğin, öküzün samanı kül oluyor, baak!.. Çoluk çocuğun unu, bulguru kül oluyor baak!.. Tuu Bayram, hu hu huuu!.. Bu orman kolcuları da nerden çıktılar? Haççaaa! Aay Haçça!.. Koş, Düzmeşe yolunda Bayram’a haber ver, yükü bir dereye yıksın, köyde orman kolcuları var!.. Koş çabuk!.. Nacağı saklasın koş!.. Orman kolcuları tutacak oğlanı koş!.. Bu merdivenin onacağı yok!.. Her zaman bir aksilik! Şimdi de orman kolcuları! Kalkıver gelinim, oğlana bir ziyanlık gelir, eşşeği satarlar, kalkıver sunam!.. Bayraaam; bak harmanı bir daha yakıyorlar, Bayraam!.. Allah belam versin, kör şeytanından bul Bayraaam!.. Bayraam!.. Neler olacağını ben adım Irazca gibi biliyordum Bayraam!..”</p>

  <p class="block15">Irazca bağırdıkça dışarda Tornan havlıyor. Bayram, anasını iyice sarstı doğrulttu.</p>

  <p class="block15">Haçça gelin, bir tas su daha içirdi. Yatağa doğru çekip uzattılar Irazca’yı. Yatırdılar usulca. Ama Irazca, hemen doğruldu. Fırladı kalktı:</p>

  <p class="block15">“Yılanlar öç alıyoooor!..” diye bağırdı. “Yılanlar öç alıyor bakıın!.. Yılanlar yılanken sizin gibi alçakların hakaretine dayanamadı da, siz insan olduğunuz halde bunca hakarete, bunca zulme, zillete nasıl dayanıyorsunuz behey, heheeeey Kara Bayram?..”</p>

  <p class="block15">Kumanda parmağını Bayram’ın gözüne doğru uzatıyor:</p>

  <p class="block15">“Cevap ver behey ödlek, heheey Bayraam!.. Sen de şu dünya da insanım diye geziyorsun ama bu mu senin insanlığın serseri Bayram!..”</p>

  <p class="block15">Bar bar bağırıyor. Haçça’yı, Bayram’ı omuzlarından tutup tutup sarsıyor. Yatakta terleye terleye uyuyan Ahmet’i bile sarsıyor:</p>

  <p class="block15">“Cevap verin, cevap verin!.. Bu mu insanlığınız?..”</p>

  <p class="block15">Sonra Bayram’ın önünde duruyor, parmağını oğlunun uykulu gözlerine uzatıyor. Irazca’nın parmağı, Bayram’ın gözünde alabildiğine büyüyor, ipince bir saban oku oluyor.</p>

  <p class="block15">“Yılma Bayram! Ödlek ödlek pısma Bayram!..”</p>

  <p class="block15">Bayram, neden sonra başını geri çekti. Anasının gözünde gür alevler al al parlıyor, çıralar tutuşuyor. Korktu:</p>

  <p class="block15">“Peki ana!” diye kekeledi: “Ama şimdi gecedir. Bu gecede ne yapılır? Sabah ohsun gidelim! Sabah olsun düşelim yollara!..”</p>

  <p class="block15">Irazca:</p>

  <p class="block15">“Gece olsun!..” dedi. “Düşün yollara! Yollara!..”</p>

  <p class="block19">&nbsp;</p>

  <p class="block19">&nbsp;</p>

  <p class="block21" id="calibre_pb_36">1958</p>
</body>
</html>
