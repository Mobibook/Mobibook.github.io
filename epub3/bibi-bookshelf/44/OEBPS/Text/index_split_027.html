<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yılanların Öcü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block18">KARA BULUT</h1>

  <p class="block15">Karataş köyünde akşam ıpıssız bastırır. Havana’nın Sivrinin gölgesi kaplar düzü. Derken gün anasının koynuna girer. Koyun, gelir ağılına. Sığır gelir ahırına. Ağılına, ahırına gelmeyen mallar için sahipleri karşıya çıkarlar. Herkes sürer getirir yitiğini. Bundan sonra bir tek hayvan kalmaz dışarda.</p>

  <p class="block15">Yavaş yavaş insanları da çekilir Karataş’ın. Işıklar çekilir. Sesler çekilir. El ayak çekilir. Köy silinir. Yiter. Beytullah Hocanın okuduğu akşam ile yatsı ezanları tek ve son sestir çoğu zaman.</p>

  <p class="block15">Akşamla yatsının arasında Nuri’nin Kahve biraz işler. Kendini fazla yorgun bulmayan birkaç komşu için ışıklı kısa bir zamandır bu. Fakat tatlı bahar uykuları tez zamanda gelir, göz evlerine oturur. Nuri’nin körpe aydınlığı köyün yaşlı karanlığına “ayakta pes” der, çekilir.</p>

  <p class="block15">Karanlık egemen olur her yere, her eve... Odada yemek bitti.</p>

  <p class="block15">Muhtarın ışıkları hâlâ yanıyor.</p>

  <p class="block15">Köy Kurulunun birinici üyesi İbrahim:</p>

  <p class="block15">“Cümleten afiyet olsun arkadaşlar!” dedi, kalktı. “Ziyade olsun! Yedik içtik, Allah bereket versin! Biz yedik Allah arttırsın, sofrayı koyan kaldırsın! Şimdi bana müsade! Gidip yatayım. Bunca işin arasında değirmeni aradan çıkardık bugün. Yarın gök göverti ekimine gideceğiz. Mevsimi kaçırmayalım. Zamanlar geçip gidiyor arkadaşlar...”</p>

  <p class="block15">Muhtar:</p>

  <p class="block15">“Güle güle saygıdeğer İbrahim!” dedi. “Camız gibi yedin içtin dürzüoğlu dürzü! Şimdi de git, tavuk gibi tüne akşamdan! Güle güle arkadaşım! Git yat da, sabahleyin erken kalk! Kaymakamın eğleşmediği sana yaradı koca kavat!..”</p>

  <p class="block15">Üye İbrahim’le birlikte Ağali de kalktı.</p>

  <p class="block15">Baktı bir iki kalkıyorlar, Taşkelle Mehmet de kalktı. Kosa, Ormancı İbrahim, Bakkal Hüseyin de kalktı...</p>

  <p class="block15">Muhtarın yanında, Deli Haceli, Deli Hüseyin, üçüncü ve dördüncü üyelerden başka kimse kalmadı. Haceli, sofradaki bolluğu kaçırmamak için sırtının, bacağının acısını unutmayı bir zaman içjn kârlı buldu. “Oturup yiyelim gözelce!” dedi Muhtar. “Sefil olmasın bunca nimet! Hem de günahtır! Yalnız içkilere dokanmak yok! Onları saklayalım bir yere. İlerde lüzum eder. Bugün yarın bir bela daha gelir köyün başına. O zaman hazırca koruz ortaya!..”</p>

  <p class="block15">Şişeleri Muhtarın “sütüne havale” ettiler. Kuzuyu, pilavı, helvayı çektiler önlerine. “Sefil” olmaması için yemekten başka çare de yoktu</p>

  <p class="block15">Fakat Muhtar?.. Muhtarın içi kaynayıp duruyor.</p>

  <p class="block15">“Bu bize bir silledir köylük yerde! Bu bizim kredimizde büyük bir gediktir! Ağzına tükürdüğümün teresi! Ulan koca köyün Muhtarı böyle silkilir de gidilir mi? İnsanın şerefi var be! Kalkıp bu kadar büyük tedarik görmüşüz senin için! Konu komşuya ilanat etmişiz! Adam adam, davul zurnayla karşılamışız! Sen de bizim bu kadar hörmetimize karşılık adamlığını göstersene!.. “Selam arkadaşlar!” Hay dilini eşşek arıları soksun! “Selam!” Ulan Karataş’ın sefilleri senin nerden arkadaşın oluyor? Yoksa babanız beraber miydi Yemen’de, Yunanda? Ulan şöyle kasıla kasıla gelip bir “Merhaba!” demek vardır! Yüksek sesle bir “Nasılsınız?”</p>

  <p class="block15">Sen bunların hiçbirini yapmadın! Bağırdın mı köylü milletinin yüreğinde yağ kalmayıp erimeli! Öyle korkmalı senden... Köylü milletini korkutmadın mı, vallahi hökümetin hali dumandır bak! Her şeyin bir yolu yöntemi var! Ah, ben Kaymakam olacağım! Önce gelip Muhtara bir toka: “Nasılsın bakalım Muhtar? İyi misin? Allah afiyet versin kardaşım!..</p>

  <p class="block15">Aferin, aferin, aferin kardaşım... Seni her zaman böyle görmek isterim Muhtar! Çok memnun oldum senden! Haydi bakalım, bizim atları bağlat! Biz biraz istirahat edelim! Kahvelerimiz gelsin çabuk! Yemek hazır mı? Masayı kurdur hemen! Ne kadar becerilerin varsa göster bakalım! Haydi kardaşım!..” Ulan Kaymakam dediğin böyle konuşur! Dini imanı olan böyle girer köye! Din iman nerde zaten bu dürzülerde? Okullarda bunlara yol yöntem okutacaklarına felsefe okutuyorlar! Felsefe okuyan adamda din iman kalır mı? Ortaköy’den Tahsildar Kadirin oğlu okullarda felsefe okuyarak dinsiz oldu! Biz bunları bilmiyor muyuz sanki? Ah, ne desem? Ne desem? Yıktı gitti bizi!.. Bir teres Kaymakam yıktı gitti bizi!.Ulan hem o dertli Irazca’ya ne oluyor? Ulan baktım, Kaymakam ata binmiş, ben eline ayağına kapanıyorum: “Etme Beyim, bizi yıkıp gitme! Tedarik gördük, ası kuzu kestik Beyim!..” Köy namına böyle konuşuyorum, o uyuz çıkmış ordan: “Kaymakamların tekesi anam! Allah seni anana babana, çoluğuna çocuğuna bağışlasın! Allah, toprak diye avuçladığını, sarı altın yapsın! Anam, bizim sana bir müracatımız daha kaldı: Köy Kurulunun üyesi evimize baskın yaptı! Gelinim üç buçuk aylık çocuğunu düşürdü!</p>

  <p class="block15">Kendisinden şikâtçıyız! Bunları ne yapacaksan yap gayri tekem! Bunların canı şimdi senin elinde!..” Şuna bak ulan! Ya Kaymakam olacak serseri ne yapıyor? Koskoca bir Muhtarın sorusuna cevap vermiyor da, bir Dertli Karı’nın yanşanmasına cevap veriyor: “Validem, eğer senin evine tecavüz ederek gelinini dövdüler, çocuğunu düşürdülerse, tanık tapık göstererek mahkemeye başvur! Cezası büyüktür! Hiç durma! Dosdoğru, dimdirek Cumhuriyet Savcısına!..” Böyle söylüyor. Bak sen! Aboooov... Koca hökümet bir Kara Bayramın piçiyle uğraşacak!.. Cezası büyükmüş!.. Ulan dürzü Haceli, dertli karı gidip bir davacı olsun, valla ocağın sönüktür! Bir yolunu bulup bu işi burda kurutmak gerekir! Yoksa, anan samını gördüğün gündür! Bu avanak gözlerini cezaevinde gözel ağartırsın bak! Şimdi sana adamakıllı yolunmak görünmüştür! Sıkı dur! Daha en aşağı dört yıl Aşağı Mahalle’nin batağında oturmak zorundasın! Evini de sonra şuradaki yıkıklardan birine yapacaksın, gücün yeterse!.. Yarın bugün bir candarma, Kaymakamın kararını bize getirip mühürletir.</p>

  <p class="block15">Mühürü bastık mı, her şey bitmiştir! Asla hilafına hareket edemezsin! Ettirmez! Bu böyledir...”</p>

  <p class="block15">Deli Hüseyin, Muhtarın böyle kendi kendine dalıp gitmesini iyi görrn,edi:</p>

  <p class="block15">“Canım Muhtar; sorunu bu kadar derin düşünmeğe gelmez be kardaşım! Kaymakam Bey, yemeğimizi yemedi diye insan dünyasına küsmez! Boşver Allah’ı, Muhammet’i seversen!</p>

  <p class="block15">Adamın acele işi çıkmıştır belki! Hem de bu adam yeni evlidir. Köylerde eğleşip karısını yalnız bırakmaz. Bu bir. İkincisi, memur bir adam her zaman kıskanç olur. Senin benim gibi fazla geniş karınlı değildir. Temsil, şimdi sen Kaymakamsın. Savcıdan kıskanırsın karını.</p>

  <p class="block15">Dahi Yargıçtan. Dahi Şube Reisinden. Çünkü işler dolaşıktır. Memurların karıları, çoğunluğu gözel, temiz ve rahatta olduğundan, başında kocası olduğu zaman</p>

  <p class="block15">bile duramayan çıkar. Haggaten, doğrudur bak. Hazreti Ebubekir Efendimiz ne demiş: “Karı milletinin ipini fazla gevşetmeyeceksin!” Ne kadar büyük bir söz, bilene! Onun için bu Kaymakamın hareketi fazla hatalı değildir Muhtar. Herkesin kalbindekini ne bileceksin? Belki içinde bir düşüncesi vardı. Olabilir. Öyleyse fazla üzülme! Üzüntüyü bırak, keyfine bak!..”</p>

  <p class="block15">Muhtar derin bir soluk aldı:</p>

  <p class="block15">“Ben mi üzülüyorum? Yok canım! Biz bunlara filan üzülmeyiz! Bizim kapımız daima açıktır. Arzedip gelen gelir, gelmeyen gelmez! Yemeğimiz ekmeğimiz daima vardır hamdolsun! Biz kendimiz için üzülmüyoruz da bu Haceli için üzülüyoruz! İşleri iyice karıştı! Sen Hazreti Ebubekir Efendinin dediğini bir yana bırak, bu düşen çocuk, işin içine sıçtı gözelce! Öküzün biri bu Haceli! Zerre kadar kafası yok! Güpegündüz bir kucak taşla, hasmın evine hücum edilmez ulan! Hem de hiçbir zaman karı kısmına sataşılmaz. Gebe olur, bir şey olur...</p>

  <p class="block15">Gecelere kıran mı girdi? Bir öcün varsa gece alacaksın! Ateşi maşayla tutacaksın! Maşa varken elini yakmayacaksın! Şimdi bu Haceli ateşi eliyle tuttu ve cayır cayır yanıyor! Daha da yanacak! Eğer dertli Irazca’yı davasından caydırmazsak ocağı tüm sönecek! Şimdi sorunumuz bundan ibarettir Deli Hüseyin! Ben Kaymakamın kalmayışına değil, buna üzülüyorum! Gelinin durumu kötü diyorlardı. Nasıl olmuş acaba, haberiniz var mı?”</p>

  <p class="block15">Bekçi Mustafa hemen öksürdü: “Gene çok kötü!..”</p>

  <p class="block15">“Çok mu kötü?” “Çok kötü!”</p>

  <p class="block15">Elini dizlerine çarptı Muhtar:</p>

  <p class="block15">“Haydut bu Haceli! Haydut bu eşşek herif!.. Ulan güpegündüz eşkıyalığa mı çıktın? Ne suçu vardı o yoksulun ulan? Hem de beline beline taş furulur mu bir kancığın? Nerde gördün?</p>

  <p class="block15">Kimde gördün? Şu Kara Bayram’ın Haçça bir de ölüversin, o zaman anla Hanya’yı Konya’yı!., iyice aç gözünün çayırını!..”</p>

  <p class="block15">Haceli, arı vızıltısına benzer bir sesle inledi:</p>

  <p class="block15">“Ne bileyim ben onun gebeliğini? Öfkemden gözüm dört yanımı görmedi ki!.. Öfkemden bir şeyin ayırdında değilim ki!”</p>

  <p class="block15">“Aptallaşma, aptallaşma!.. Dürzü, elalemi kendin gibi enayi mi sanıyorsun? Köpekler gibi akşam sabah çataşır Karataş’ın insanı! Çataşmaktan başka eğlencesi yoktur! İlk akşamdan yatmasının nedeni budur! Bu Dertli Karı’nın Bayram anasıyla danasıyla bir odanın içinde yatmakta olduğu halde gene de çataşmanın yolunu bulur! Uyurken yanaşır karıya! Sen evde selbes olduğun halde karının karnını boş bırakırsın, o doldurur! Sen bu karı karnı doldurma işinde ne derece avanaksan, beriki işlerde de o derece avanaksın! Maşa varken ateşi elinle tutuyorsun! Dertli karının gelini ölecek olursa, milletin hepsi tanık olur aleyhine! Ölüyü gizlemenin kolayı yoktur. Bu işe hemen bir çözüm bulalım! Yoksa, yarın Kara Bayram da dirilir, düşer yollara! Hani bir türkü vardır: “Yârim duyar ise düşer yollara! Yazıldı künyeler karakollara!.. “O hesap. Evraklar da yazılır karakollara. Hey gidi hey; ulan kalktık bir de Bayrama uzun aptes aldırdık!.. Heeey gidi!..”</p>

  <p class="block15">Haceli’nin eli ayağı titremeğe başladı:</p>

  <p class="block15">“Vallahi Muhtar, sen bilirsin gayri!..” dedi. “Benim aklım siyasete erse bu hallere düşer miydim? Ben batmışım, ayırdında değilim, sen kurtar beni! Çözümü neyse elinden geleni yapıver gayri!..”</p>

  <p class="block15">“Çözümü, sizi burda barıştırmak!” dedi Muhtar. “Dertli Irazca’yla Kara Bayramı bir köşeye çekip, akıllarını çelmek! Başka çözümü yoktur! Hökümet bir duyarsa, karının karnından düşen o üç buçuk aylık çocuğu, otuz beş yaşındaki yiğitle bir tutar! Üç buçuk aylık çocukla otuz beş yaşındaki yiğit bir değildir, ama hökümet aklı! “O çocuk büyüdüğü zaman hangi büyük adamın yerini tutacaktı kim bilir? İsmet Paşa Efendimiz de bir zamanlar validesi Çevriye Hanımefendinin karnında üç buçuk aylık bir et parçasıydı! O zamanlar bir Deli Haceli çıkıp validesinin beline bir taş furup bu et parçasını düşürseydi, koca memleket, İsmet Paşa babamızdan yoksun kalırdı!” Hökümet böyle der. Halbuysam, ben iyi bilirim, Kara Bayram’ın çocuğu olsa olsa, sığır çobanı olur ancak! Ama dedim ya, hökümet aklı!</p>

  <p class="block15">Sığır çobanıyla Bakanı, Başbakanı bir tutar! Hem beri bak, şehirlerde, köylerde binlerce karı, “İdare daraldı!” diye, çok çocuk doğurmaktan şiddetle kaçınıp, çocuğunu hiç durmadan düşürdüğü halde, hem de hökümetin içindeki Kaymakamlar, Savcılar, Şube Reisi Efendilerimiz bunları çok iyi bildiği halde, gene de cezalandırırlar böyle öfke sebebiyle düşürülen çocukların faillerini!.. Çünkü hökümet işidir! Ne demişler? Bu dünya da üç şer vardır akıl ermez: Birincisi Allahın işi.</p>

  <p class="block15">İkincisi hökümetin gidişi. Üçüncüsü köylünün... bilmem nesi işteı Hökümetin işine akıl erdirmek güçtür! Allah bilir ya, Irazca’nın gelini yarın kurtulsun kalksın, kalbinden sevinir çocuğunun düştüğüne! Ama buna bakmaz senin hökümetin! Hökümetin kendi kanları vardır, fenni yollardan çocuk düşürür; beri yanda zaruretle, ya da böyle öfke sebebiyle çocuk düşürmeyi hoşgörmez! Dikkat ederseniz, görürsünüz: Hiçbirisinin çocuğu ikiden fazla değildir! Ya da üçten! Peygamber Efendimiz ne demiş, daha geçen cuma Beytullah Hoca</p>

  <p class="block15">söyledi: “Erkeğin menisi kadar bereketli bir nesne dünya da mevcut değildir! Cenaballah onu öyle halk etti ki, en uyuz erkeğin bile bir kezlik menisinden tamam bir milyon çocuk türeme oluru vardır! Fakat Allahü Teâlâ, dünyayı fazla kalabalığa boğmak istemediği için bir kezinde ancak birer çocuk türemesine ruhsat verdi!” Hazreti Peygamberimiz böyle buyurdu. Pekiii; şimdi bu hökümetin karıları niçin tek iki çocuk doğurur? Çünkü, üst yanını habire düşürürler! Çünkü istemezler fazla çocuk! Çünkü fenni yollara göre erik çekirdeğinin içi kadar bir hap yuttular mı, hiçbir zahmet görmeden çıkarır atarlar karınlarındakini! Ağrıma yok, incime yok! Rahat!.. Aynı zamanda faydası da çok! Nasıl faydası?. Şöyle faydası: O zaman kanlar kocalarına daha korkusuz sarılır! Karıyla kocanın arasındaki düzenlik artar!</p>

  <p class="block15">Kavga gürültü yok olur! İşte bu fenni yolların da faydası budur. Tabii her işin bir yöntemi var. Ama bilene! Bizim Haceli, yöntemini bilse, işler böyle karışmazdı. Gel pakla şimdi pisliği. Paklanır mı?”</p>

  <p class="block15">“Sen bilirsin gayri!” dedi Haceli. “Öhhoo!.. Sen bilirsin dedim! Ben bilsem böyle yapar mıydım? Öhhoo!..”</p>

  <p class="block15">“Ben bilirmişim! Ben ne bilirim ulan? Ne bilirim böyle karışık işleri? Adamın kuzusunu kestik! Karısının çocuğunu düşürdük! Yatırdık kendisini ıslattık! Şimdi “Gel barışalım!” diyeceğiz, öyle mi? Kara Bayram’da kafa yok mu? En aptal adam bile böyle bir barışa yanaşmaz! Şimdi bu adam işinden kalacak, işini işletmek gerek! Kuzusunu ödemek gerek! Evinin önüne kazdığın temelleri doldurmak gerek! Şimdi bunları hep yapacaksın sen!..”</p>

  <p class="block15">“Benim de o kadar emeklerim, hem de paralarım ziyan oldu Muhtar, onlar ne olacak?” diye inledi. Haceli.</p>

  <p class="block15">“Senin emeklerin, paraların ziyan oldu, ama karının çocuğu düşmedi! Evin basılmadı! Senin karına tecavüz edilmedi! Şimdi kanunda sen haksız düştün!..” Haceli, eliyle başını tuttu:</p>

  <p class="block15">“Beni fazla yakıyorsun Muhtaaar!”</p>

  <p class="block15">“Ben yakmıyorum Deli Haceliii!..”</p>

  <p class="block15">“Yakıyorsun, yakıyorsun, yakıyorsun!..”</p>

  <p class="block15">Muhtar, Bekçi Mustafa’ya emir verdi:</p>

  <p class="block21" id="calibre_pb_27">“Git bak bakalım: Haçça gelinin durumu nasıldır? Bak da taze bir haber getir bize!..”</p>
</body>
</html>
