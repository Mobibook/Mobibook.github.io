<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yılanların Öcü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block18">VAY BU ÇOCUK, BU ÇOCUK</h1>

  <p class="block15">Irazca, merdivenin dibinde Haçça’yı ayılttıktan sonra yukarı çıkıp bir tas su getirdi. İçirdi. Çürük merdivenden inip çıkarken korkuyu morkuyu unuttu birden...</p>

  <p class="block15">Haçça, ayılır ayılmaz, üstünü kirleten kanı görüp ürperdi. İçi bir hoş oldu. Önce gizlemeğe yeltendi. Ama gizlenecek gibi değildi! Batmış çıkmış. Öyle utandı, öyle yerin dibine geçti,” hiç böyle bir hal gelmemiş başına...</p>

  <p class="block15">“Aldırma gözel Haçça’m!” dedi. “Aldırma sunam! Aldırma ceylanım! Ben senin ananım! Bir kazadır geldi başına. Sen kendin mi istedin bunu kadın kızım? Düşmanlar yaptı!</p>

  <p class="block15">Düşmanların gözleri kör olsun!..” Haçça susuyor. Susmasın ne yapsın? Irazca, yanı başına oturdu:</p>

  <p class="block15">“Kadın gelinim, anam; kaç aylıktı çocuk?” Haçça başını önüne eğdi, konuşmadı.</p>

  <p class="block15">“Üç aylık vardı; öyle değil mi?..”</p>

  <p class="block15">Başını salladı Haçça: “Fazlaydı bile!”</p>

  <p class="block15">“Sen şimdi burda otur! Ben çabuk Havalice’yi alıp geleyim! karısı gelip sana baksın!..” Böyle dedi, kalktı Irazca.</p>

  <p class="block15">Başı kazan gibi dönüyor giderken. İçi yanıyor. Havalice, köyün “ebe”siydi yoklukta.</p>

  <p class="block15">“Irazca bacım, geeç!” dedi görünce. Yamalık yamıyordu. “Geç benim başının belası başından büyük kardaşım!..”</p>

  <p class="block15">Irazca kapıda durdu. Kollarını iki yana dayadı:</p>

  <p class="block15">“Kadın Haçça’mın başına bir işler geldi Havalice, hiç sorma Havalice!..” Gene ağlamağa başladı. Ağlayacak bir yer bulamadığı için boşalamıyor. Havalice yabancısı mı? “Haçça’mın hali iyi değil Havalice, kalk kardaşım!.. Deminki kavgada Deli Haceli’nin furduğu taşlar gelinimin çocuğunu düşürüyor! Hiç böyle bir iş gelmedi başımıza! Gelinim pek yufka! Düştü bayıldı demin! Öldü sandım. Çok kork</p>

  <p class="block15">tum. Kanları siyim siyim akıyor! Haydi gidelim de bir bakıver Havalice! Kalkıver benim ahret kardaşım, kadın bacım!..”</p>

  <p class="block15">Havalice, yamalığı bıraktı: “Kan geliyor mu?” Irazca: “Geliyor!”</p>

  <p class="block15">“Gür mü geliyor?” “Şarıl şarıl!..”</p>

  <p class="block15">“Irazca bacım!” dedi Havalice. “Üç aylık olacaktı senin gelininki! Öteygün yunnakta söylüyordu karılar. “Falan dört aylık, filan üç aylık!” Senin gelininki de sayıldı. Durumundan da belliydi ya! Eh, ne yapalım! Akacak kan damarda durmaz demişler! Gider bir bakarız.</p>

  <p class="block15">Kendisine bir şey olmaz inşaallah! Yufka mufka, ama cesurdur Haçça’mız, dayanır!..” Havalice kalktı. Eli işe yatkındı. Bu işleri “bilir”.</p>

  <p class="block15">Irazca hâlâ ağlıyor döke döke. Gözyaşlarını dastarının ucuyla siliyor. Havalice’yi eve getirdi. Avludan içeri kattı:</p>

  <p class="block15">“Sen gir kadın Havalicem! Ben de gidip bir bakayım: Bayram gitti gelmedi, gözüm seyiriyip duruyor. Yüreğimde bir acı var! Gücenme aman kardaşım...”</p>

  <p class="block15">Havalice’nin karşılığını beklemeden Yukarı Mahalle’ye doğru koştu. Muhtarın eve yaklaşırken yüksek sesle Deli Haceli’ye atıp tutmağa başladı:</p>

  <p class="block15">“Beyni soğuk herif!.. Eşkıyalığa mı çıktın dalgündüz? Mafettin bizi, maaaafl. Gitti elden dilber gelinim, maaaaf!.. Gencecik Haçça’m gittiiii! Maffolduk biiiiz!.. Yer yutası dürzüüüü!.. Dürüm dürüm dürülesi dürzüüü!.. Ölücüğü yerde sürünesi!.. Elin suçsuz günahsız insanına hücum edip, çocuğunu düşürmek ne demek oluyooor? Böyle bir eşkıyalık ne demek oluyooor? Bunu sana göstereceğim, duur!.. Eğer seni dünyaya geldiğine pişman etmezsem, bana Irazca demesinler Karataş’ta! Duuur! Hele gelinime bir hal olursa!.. Duuur!..”</p>

  <p class="block15">Kediler, köpekler durmadan dönüyor oralarda. Açtı kapıyı, girdi:</p>

  <p class="block15">“Nerde o ağzına sıçtığımın Deli’si?” diye bağırdı. “Nerde o Haceli? Nerde o Aziz Hocaların cımbıldak Hüsnü?”</p>

  <p class="block15">Atiye’nin yüreği kalktı:</p>

  <p class="block15">“Hayrola Irazca?” dedi. “Ne bu sizin zorunuz böyle birbirinizle?</p>

  <p class="block15">Deli Mehmet’in uşaklar birleşir, üstünüze bir gelirse valla çil yavrusu gibi darmadağın ederler sizi! Aklınızı başınıza toplayın, aklınızı!..”</p>

  <p class="block15">“Ben onların kökünün ağzına sıçayım!.. O senin alçak kocan da onlarla birlik! Senin alçak kocan onlarla birlik olmasa, onlar “gık” diyemez! Evimizin önüne ev yapmağa cesaret edemezler!..”</p>

  <p class="block15">“Ağzım topla Irazca!” dedi Atiye. “Benim kocam neden alçak oluyormuş? Bu ne biçim konuşma? koskoca karısın! Ak fîlik saçlısın! Yaşına hörmet ediyorum...”</p>

  <p class="block15">Irazca’nın gözü, iğdenin dalındaki kuzu derisine takıldı. Derideki ala’yı yakaladı gözü, bir daha bırakmıyor.</p>

  <p class="block15">İğdeye doğru vardı. Tutup indirdi postu yere! Kellesi, bacakları düştü kuzunun. Kellenin sönük, kara gözlerine baktı. Kulağındaki eni yokladı: Tamam! İyice gördü. Tanımaz mı Irazca bu eni? Sol kulakta, önden iki yarık. Bu “en” bu köyde Kara Irazca’nın en’idir. Üç koyununda, kuzusunda, danasında, düvesinde hep bu “en” vuruludur.</p>

  <p class="block15">“Bu ne gın?” diye haykırdı. “Hırsız köpekler, bu nee? Bu kuzu bizim ası kuzu! Gıı orospu, biz senin kocanın Muhtar olduğunu biliyorduk, ama hırsız olduğunu bilmiyorduk! Nerde o senin alçak kocan? Anladın mı şimdi neden alçak olduğunu?”</p>

  <p class="block15">Muhtarın karısı dondu kaldı. Dili kurudu. Bir zaman, iki sözü bir araya getirip konuşamadı. Irazca’nın gözü, yeri göğü görmüyor. Koştu yukarı. Tepti açtı kapıyı.</p>

  <p class="block15">“Nerde o sütü bozuk?” diye bağırdı. “Gösterin!.. Öteki sütü bozuk nerde?”</p>

  <p class="block15">Muhtar ayakta geziniyor. Haceli hâlâ kapıya yamalı duruyor. Kara Bayram duvarın dibine yığılmış. Üye İbrahim, ortalarda şaşkın bakmıyor.</p>

  <p class="block15">Muhtara saldırdı Irazca. Yakasından tutup sarstı. Muhtar toparlandı. Üzerinden itti kadını. Sonra gitti Haceli’nin yakasına yapıştı Irazca. İki eliyle yakasından tuttu. Sarstı sarstı, itiverdi. Yan odanın tabanına serildi Haceli.</p>

  <p class="block15">Muhtar davranıp Irazca’nın kolunu tuttu:</p>

  <p class="block15">“Nedir ulan bu hakaret resmi Muhtarın Oda’sında? Sülalecek mi delirdiniz yoksa siz?..”</p>

  <p class="block15">Irazca haykırdı:</p>

  <p class="block15">“Biz delirmedik! Aklımız başımızda! Aklımız başımızda ağzına sıçtığımın hırsız köpekleri! Kim çaldı bu kuzuyu?.. Kim yedi bu boku? İşte şimdi Kaymakama gidiyorum! Gelinin çocuğu düştü, üç aylık!.. Bu erişikliyi adam sandın şımarttın, o da bize böyle yaptı!..</p>

  <p class="block15">Hepinizi dama tıktıracağım! Hepinizi süründüreceğim! İtten irezil edeceğim sizi! Bir görün bakalım!..”</p>

  <p class="block15">Muhtar, Irazca’yı sımsıkı tutuyor.</p>

  <p class="block15">Bayram, zorlukla doğrulup kalktı. Ayakta duracak hali yok. Yıkılacak. Uzun, çok uzun bir “aptest” aldırdı Muhtar. Bu aptestle çok namaz kılacak. “Böyle diyor koca boynuzlu!..” Halini anasına belli etmek istemiyor ama kendi kendine yürümesi çok zor.</p>

  <p class="block15">“Anacığım tut beni!” diye inledi. “Bu kanı bozuklar mafetti anacığım beni!..” Irazca çırpındı çıktı Muhtarın elinden. Bayram’a sarıldı:</p>

  <p class="block15">“Kömür gözlü Bayram’ım! Seni ben yaktım anacığım! Ben yolladım! Bayram’ım, ne yaptılar sana anacığım?”</p>

  <p class="block15">Bayram’ın hali hal değil. İler tutar yeri kalmamış: “MafettilerL” diye inledi.</p>

  <p class="block15">Muhtar öyle bakıyor. Haceli’nin göz akları büyüyor.</p>

  <p class="block15">Irazca sesini salıverdi: “Tanrı’nın zalimleri!.. Yediniz yiğidimi Tanrı’nın zalimleri!.. Tenhada kıstırdınız aslanımı!.. Tüüü sizin yüzünüze yakışıksız adamlar!.. Adamız diye el içinde gezen izansızlar!.. Zalimleeer!.. Gözünüz kör olsun! Adınız batsın! Silinip gidin yeryüzünden şerefsizler!..”</p>

  <p class="block15">Aldı Bayram’ı tuta tuta dışarı çıkardı. Merdivenden indiler. İğdenin dibindeki kuzu postunu, kellesiyle birlikte dürüp, koltuğuna aldı. Bir koluyla da Bayram’ı tuttu. Yürüdüler.</p>

  <p class="block15">Bayram, kuzunun derisine bakıp bakıp öfkeleniyor: “Yedi yerden yedi gedik! Yılanlar gibi çullandılar üstümüze anam! Her yer yılan olmuş! Dünya yılana karmış kadın anacığım!..”</p>

  <p class="block15">Üye İbrahim, Muhtarın önüne geldi:</p>

  <p class="block15">“Gelinin çocuk düşürmesi doğruysa, durum kötüdür Muhtar!” dedi. “Haceli’yi dama atarlar! Allahtan, dövüşü gören mören olmasaydı!”</p>

  <p class="block15">“Hıh!..” dedi Muhtar. “Gören olmaz mı ulan? Irazca’nın evi köyün ortasında! Karataş’ın adamını da bilmez misin? Ufak bir patırtının seyrine toplanır hemen!..”</p>

  <p class="block15">“Öyleyse kötüdür Muhtar! Bak ben sana haber veriyorum. Demedin deme: Durum çoook kötüdür!..”</p>

  <p class="block15">Haceli’nin göz akları boyuna büyüyor. Muhtar da durmadan: “Kötüdür!..” diyor.</p>

  <p class="block15">Bayram’la Irazca, ana oğul köy içine aşağı gidiyor. Irazca sesinin çıktığı kadar bağırıyordu. Davasını “kamuoyu” na duyura duyura gidiyor. Muhtar için açıktan açığa “kuzu hırsızı”, “eşkıyabaşıL” diyor. “Bir alçakça fend ile oğlumu Oda’ya çektirip eli bağlı dövdürdü!..” diyor. Deli Haceli’nin ağzına yüzüne geçiyor. Kapı önündeki, sokaktaki insanlar, böylece, olup bitenleri birinci ağızdan öğreniyor. Haberler çabucak yayılıyor. İnsanlar dikilmiş bakıyor.</p>

  <p class="block15">Yirik Abdullah, Çapar Kâzım, Kerimoğlu, Melek Hasan, Ormancı İbrahim, Kontak Aziz, Topal Pehlivan bakıyorlar.</p>

  <p class="block15">Ağali, dibek başının orda birkaç kişiyle oturuyordu. Irazca’nın çığlığına kulak kabarttı.</p>

  <p class="block15">“Hırsız köpeeek! Muhtar olmuşun ama neye yarar? İnsan olmamışın! Bir kuzuya tenezzül ediyorsun! Bir yoksulun kuzusuna tenezzül ediyorsun...”</p>

  <p class="block15">Ağali kalktı:</p>

  <p class="block15">“Şunlara bir bakayım!” dedi, önlerine geçti.</p>

  <p class="block15">“Görün halimizi!” dedi Irazca. “Görün de kimlerin kumandasında yaşadığınızı anlayın! Köye bir kuzu hırsızı kumanda ediyor komşular!.. Anlayın ne halde olduğumuzu!..”</p>

  <p class="block15">Ağali; “Hayrola Bayram?” dedi. “Nedir bu hal?”</p>

  <p class="block15">“Haller çok fenadır Ağali emmi!..” dedi Bayram. İnliyor gibi konuşuyor. “Muhtarın bir fakına bastık! Bizi, “Hakkında şikât var!” diye Oda’ya çağırdı. Kapı ardına adamlar koymuş emmiciğim! Ağzımı, elimi, ayağımı bağladılar. Dövdüler, mafettiler beni! Bizim ası kuzunun da birini çaldırmış! Kaymakama kesmiş...”</p>

  <p class="block15">“Biz ona “tedarik parası” verdik yahu?” “Biz de verdik ama...” dedi Bayram. “Hemi de birinci boydan!..” dedi Irazca. Ağali başını öne arkaya salladı: “Anlaşılıyor, anlaşılıyor!..” dedi.</p>

  <p class="block15">Irazca:</p>

  <p class="block15">“Deli Haceli de eve hücum etti sabah sabah!” dedi. “Gelinin beline taş furdu; onun da çocuğu düştü! Of oof; tutsan ya şu oğlanı kolundan Ağali!.. Tut da eve kadar götürelim. Hiç insafın yok mu?”</p>

  <p class="block15">Bayramın aklı türküye gitti:</p>

  <p class="block15">“Hiç insafa gelmez anam Niğde Beyleri!” dedi, içinden. “Gelmez ırzıkırıklar!..’ Kabaları biber gibi yanıyor. Yıkılacak. Ağali’ye yapıştı.</p>

  <p class="block15">Havalice, Haçça’yı güçlükle yukarı çıkarmış, yatırmış, karnını “muayene” ediyor. Haçça’nın beli kopacak gibi ağrıyor. İçerleri yırtılıyor. Kanı akıyor. Karnında çöyürlü bir çalı var.</p>

  <p class="block15">Tepesinde sürüyüp dışarı çıkarmak istiyorlar çalıyı. Cızz cızz kopuyor her yanları. İçinden: “Çocuk düşürmeğe heves eden karılar, hiç aklınız yok mu? İnsan, kendi gönlüyle bu acılara katlanır mı?..” diyor. Dişleri ağrıyor; sıkmaktan sabretmekten çeneleri ağrıyor.</p>

  <p class="block15">Irazca’ya bulgusunu söyledi Havalice:</p>

  <p class="block15">“Çocuk üç buçuk aylık Irazca! Düşmeye düşecek! Daha beteri, çok kuvvetli kan geliyor. Kanı bir durdursak! Beline baktım, gömgök! Kan da oturmuş. Gelinin hali çok zor!..” Sesini yavaşlattı: “Kurtulması zoor! Düşük, doğumdan zordur! Beli morarmış! Taşın yeri gömgök!..”</p>

  <p class="block15">Bayramın başı dönüyor. Yıkıldı: “Haçça’m!..” diye inledi. Çulun üstüne kapandı kaldı. “Haçça’m; kadın gelinim; sarı çiçeğim!..”</p>

  <p class="block15">Havalice, “Ama kurtulur inşaallah!” dedi. “Umudumuzu kesmeyelim! Haççamız cesur dişeyli! Gayretli!.. Ben de elimden geleni yapa</p>

  <p class="block15">rim!.. cıın’</p>

  <p class="block15">Allah yardım etsin! Haçça’yı bu dağların içinde Allah koru’</p>

  <p class="block15">Irazca’da çığlık çığlık üstüne. Yüreğinin derinlerinde bir zalim öfke. Bir kin. Bir kin ki... Bağırıyor:</p>

  <p class="block15">“Duyun, görün, tanık olun! Sen de tanık ol AğaliL Elini kalbine koy, tanık ol bize!.. Bütün bir millet gördü. Karataşlılar hep gördü. Deli Mehmet’in Haceli, kudurmuş domuz gibi yürüdü üstümüze. İnsan kafasından büyük bir taşla furdu. Tanıklar gördü. Müslüman olanlar gördü!.. Müslüman olanlar göre göre yaptı bu işleri Deli Haceli!..”</p>

  <p class="block15">Havalice:</p>

  <p class="block15">“Şimdi ağlayıp buzlamayı bırak Irazca!” dedi. “Hiç kimse tanık olmasa ben olurum! Onun için gamlanma! Sen şimdi bir leğenle bir kalbur saman getir bana!..”</p>

  <p class="block15">Bayram, ocağın başına uzandı. “Hiç dermanlarım kalmadı anacığııım!..” dedi. Ağali yanı başına çöktü.</p>

  <p class="block15">Havalice; “Heeey Ağali!” dedi. “Haydi sen git burdan! Sen burdayken bu Haçça rahat edemez!.. Görüyorsun değil mi halini? Hali haraptır bak!..”</p>

  <p class="block15">Ağali mahcup oldu:</p>

  <p class="block15">“Essah yahu!..” dedi. Kulaklarına kadar kızardı koca adam. “Bunu ben hiç düşünmedim! Gideyim Bayram! Çok ayıp oldu hem de! Benden bitecek bir şey lüzum ederse haber salın!.. Para lüzum ederse söyleyin!.”</p>

  <p class="block15">Kalktı gitti. Gerçekten mahcup olmuştu. “Ah Kara Bayram! Bu köyün insanını ateşleyip yakmalı emmim!..” Gözleri yaşarıyor Ağali’nin. “Ne ulan bu dünyanın kepazeliği?” diyor kendi kendine.</p>

  <p class="block15">Irazca, samanı, leğeni getirip attı:</p>

  <p class="block15">“Haçça gelin sana teslim Havalice kardaşım!” dedi. “Gidip giysilere bakayım! Her yer darmadağınık! Giysi yuyacaktık sözde! Zalim düşmanlar koydu mu ay kardaşım?..”</p>

  <p class="block15">Avluya indi. Islanıp kalmış giysileri, olduğu gibi aldı bir yere koydu. Teknevi, tokucu</p>

  <p class="block15">kaldırdı. “Dursun hepsi!..” dedi. “Şu telaşenin içinde... Bu Haceli’nin defterini dürmek gerek! Bu Muhtarın ağzına sıçmak gerek!.. Eee bakalım!..”</p>

  <p class="block15">Dövüne dövüne Sultanca çıkıp geldi:</p>

  <p class="block15">“Kardaşııım, kardaşım!.. Vay benim alnının yazısı kara kardaşım! fsje bu sizin başınıza gelen? Gelinimizin çocuğu düşmüş, öyle mi kardaşım? Düşmanlar bir olmuş öyle mi?</p>

  <p class="block15">Bayram’cığımızı dövmüşler öyle mi? Bu işler, ne işler kardaşım? Bunlar bir yandan, yılanlar bir yandan ay kardaşım!..”</p>

  <p class="block15">Yüzü, evinde yılan gördüğü zamanki gibi solgundu:</p>

  <p class="block15">“Bizi çok mu alçak buldu bunlar, kardaşım? Güçlerine güvenip çullandılar üstümüze! Deli Mehmet’in Haceli’yi tutup bir de Kurul üyesi seçti bu köy!.. Vay gidi vay!..”</p>

  <p class="block15">Irazca; “Ben onun başına bir çorap öreyim de görsün!” dedi. “Öyle bir çorap örülmemiştir dünya da! Ben onların kökünü, kökenini, eşşekten düşmüşe döndürmezsem, yuf olsun bana! O Muhtarı!.. Onuuuu!..”</p>

  <p class="block15">“Gelinin durumu nasıl kardaşım?”</p>

  <p class="block15">“Gelinin durumu zordur! Kanı dinmiyor! Havalice var başında. Üç buçuk aylıkmış. Ben biliyordum zaten ne zamandır. Suçu günahı yok Haçça’mın. Getirdi kocaman taşı indirdi belinin ortasına! Gözü kararmış soysuzun! Koşup gelirken görenin ödü sıdardı! Öyle geldi!..”</p>

  <p class="block15">“Çıkıp bir bakalım!” dedi Sultanca.</p>

  <p class="block15">“Çık sen bak!” dedi Irazca. “Sen bak da, ben harımlara doğru inip gideyim. Aklını aldırmış kullar gibi düşeyim yollara! Başımı furayım taşlara! Kendimi çaylara atayım! Kartallara, kuşlara yem edeyim kendimi!..”</p>

  <p class="block15">Avlu kapısını usulca çekip çıktı. Tornan ardına düştü. Köy içinden geçtiler.</p>

  <p class="block15">Orda burda toplanıp konuşan insanlar, durup Irazca’ya baktı: “Deli gibi gidiyor aşağı doğru! Garanti karakola gidiyor!” dediler. Bu Muhtarın yaptığı kalleşlik hiçbir yerde</p>

  <p class="block15">görülmemiştir!” İçlerinden çok dediler de dışlarından bir şey demediler. Hepsinin ağızlarına kilit vurulmuş gibiydi. Bakıyorlardı...</p>

  <p class="block15">Irazca süzüldü gitti köyün içinden. Tornan da ardından...</p>

  <p class="block15">Ahmet, ninesinin geldiğini karşıdan gördü. Görür görmez bildi Harımın yanındaki kofalıktaydı. Yılanı sürüdü, köprünün üstüne uzattı ninesini görünce. Sonra dönüp öküzün yanına geldi. Ufacık noktacık noktacık benekli bir yılan. İnce uzun. Başı ezilmiş, beli kırçılmış. Yarı suda, yarı çamurda büyümüş bir yılan. Ninesi görüp şaşıracak. Hiç oralı olmadan gezinmeğe başladı. Geziniyor. Elindeki söğüt değneği kofalara vuruyor, tohumlarım çırpıyor, dikenlerini kırıyor. Gözünün ucuyla ninesinin köprüye yaklaşmasını adım adım gözlüyor. “Yılanı görür görmez bir korksun da!” diyor. “Bir bağırsın da!.. Bu kadar büyük bir yılanı,beş karış bir şeydiömründe görmemiştir! Nasıl bağıracak bakalım şimdi! Şahmaran’ın dengi bu benim yılan! Güroluk’a gidince bundan büyüğünü öldüreceğim! Taşı tam kafasına furacağım!..”</p>

  <p class="block15">Ninesi köprüye yanaştı. Yerde yatan yılanın kuyruğuna bastı geçti. “Ahmet öldürmüş!” dedi içinden. “Aldı geldi, uzattı demin!” dedi.</p>

  <p class="block15">Ahmet, bu gelişi, bu ilgiyi beğenmedi. Korkmalıydı. Görür görmez bir çığlık koparmalıydı. Daha ordan bağırıp çağırıp: “Kaldır onu yolumun üstündeeen, korkuyoruuuum!” demeliydi. Geçti geliyor hiçbir şey demeden! “Ulan!”</p>

  <p class="block15">“ Ahmeeeeeeett!..” Duymamış gibi yaptı.</p>

  <p class="block15">“Eğer yanına bir gelirsem, canını alırım senin! Ahmet gibi kör olmayasıca!..” “HoppalaaaL” İstemeye istemeye dönüp baktı.</p>

  <p class="block15">“Buraya gel!..” diye bağırdı Irazca. “Çelik Paşa’yı sür gel çabuk yanıma!..” Öküzü sürüp götürdü ninesinin yanına.</p>

  <p class="block15">“Haydi; dosdoğru eve! Durma buralarda! Öküzü ahıra kapat!.. Bir iş lüzum ederse, ben hurdayım, gel haber ver!..”</p>

  <p class="block15">“Sen ne yapacaksın burda?”</p>

  <p class="block15">“Aşağıdan kocam gelecek, onu karşılayacağım!..”</p>

  <p class="block15">Sustu. “Bugün bu ninemin cam çıksın!.. Ne kadar ters konuşuyor!.. Kocası gelecekmiş!.. Aksi!..”</p>

  <p class="block15">“Kocam al bir ata binip gelecek! Burda durup onu karşılayacağım!</p>

  <p class="block15">“Yeni öldürdüğüm yılanı görmedin mi?..”</p>

  <p class="block15">“Gördüm!..”</p>

  <p class="block15">“Korkmadın mı?”</p>

  <p class="block15">“Hayır! Korkmadım!..”</p>

  <p class="block15">“Nasıl korkmadın?”</p>

  <p class="block15">“Baya korkmadım!.. Yürü çabuk!..”</p>

  <p class="block15">“Gidiyorum gıı!.. O yılan var ya, onu ben öldürdüm!..”</p>

  <p class="block15">“Onu ben öldürdüm nineee!..”</p>

  <p class="block15">“Ninen Allah belasını versin! Yürü köye diyorum sana, eşşek herifin dölü! Yürü çabuk diyorum!..”</p>

  <p class="block15">Ahmet basıldı kaldı. Neye uğradığını bilemedi bir zaman. Sonra ninesi bağırıp çağırmayı artırınca Çelik Paşa’yı sürdü, yürüdü. Ağlayacak gibi oluyordu. Tornan’ı sesledi. “Gel ulan, sen bari gel yanıma!” dedi. Tornan uysal uysal yürüdü çocuğun yanına... Köprüden geçerken yılanı da değneğine doladı Ahmet. Aldı gitti...</p>

  <p class="block15">İki gidip bir ardına bakıyor. Ninesinin, aşağıdan gelen Uluyol’a gözünü dikip beklediğini görüyor, üstündeki bu aksiliğe bir anlam veremiyor.</p>

  <p class="block15">“Kocası gelecekmiş!” dedi kendi kendine. “Gelmez olsun kocası! Ben de anama gösteririm öldürdüğüm yılanı!.. Hem anama hem babama gösteririm!..” Hiç kimse ilgilenmezse anası ilgilenirdi. Anasına çok güveniyordu...</p>

  <p class="block15">Ölü yılanı değneğe doladı, yürüdü. Anasına gösterdikten sonra avlunun bir köşesinde yakardı.</p>

  <p class="block16">&nbsp;</p>

  <p class="block17" id="calibre_pb_24">&nbsp;</p>
</body>
</html>
