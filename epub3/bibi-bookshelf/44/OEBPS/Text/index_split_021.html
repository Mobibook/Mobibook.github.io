<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yılanların Öcü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block18">YOLLAR BAYIR</h1>

  <p class="block15">Haçça:</p>

  <p class="block15">“Ana!” dedi Irazca’ya. “Eğer bugün iş yoksa, bir kazan su furup iki giysi yuyalım! Çocukların sırtı başı kirlendi. Ahmet oğlan hart hart kaşınıyor!..”</p>

  <p class="block15">Irazca, bereket okuyup kalktı sofradan:</p>

  <p class="block15">“İyi ya!” dedi. “Bir kazan su fur. Yuyuver gözelce çocukların sırtını başını. Kendiniz de yıkanın! Kocan mundar mundar dolaşıp durmasın ortalarda!..”</p>

  <p class="block15">Ahmet ayağa kalktı, şiş karnını tıpılattı. Irazca sordu: “Doydun mu?”</p>

  <p class="block15">Ahmet: “Doydum nine!”</p>

  <p class="block15">“Doydun da neye bereket okumuyorsun? Bak, büyüdün gayri! Dam kadar oldun! Haydi bakalım!..”</p>

  <p class="block15">Her zaman unutuyor çocuk:</p>

  <p class="block15">“Allaaah soframıza Halil İbrahim bereketleri versiiiin! Anama babama uzun ömür versiiiiin! Babama Hazreti Ali Efendimizin kuvveti versiiin! Nineme Fatma Anamızın ömrünü versiiin! Öküzümüze ineğimize derin boylu derman versiiiin! Düşmanımıza yenilmez zahmetler versiiiin! Tarlalarımıza bereketli rahmetler versin! Soframıza gene gene bereketler versin!.. Kadim Allah, daim Allah!.. Evvel Allah, ahir Allah!.. Âmin!..”</p>

  <p class="block15">Irazca: “Aferin!” dedi. “Düşmanlarımızın gözü kör olsun! Aferim tosunumaa!..” Haçça’ya döndü: “Geliiin! Bunun sırtını hemen değiştir kızım! Çelik Paşa’yı alıp harıma doğru götürsün. Aymelek’le Dorukız’ı sığıra katalım bir havalansınlar! Ama öğlene doğru dönüp gelsin, bir de yıka oğlunu, adamakıllı!” Ahmet’e döndü: “Tamam mı Ahmet? Öğleye geleceksin!..”</p>

  <p class="block15">Ahmet mızırdanmaya başladı:</p>

  <p class="block15">“Öğleye değil, akşama geleyim! Ekmek katın torbama!..”</p>

  <p class="block15">“Yıkanacaksın ama nineşim?”</p>

  <p class="block15">“Yok, yıkanmayacağım işte!” Oldu bitti hoşlanmazdı yıkanmaktan. Küllü sudan yılmıştı. “Yılana bakacağım ben!” dedi. “Hem Çelik Paşa’yı güderim, hem yılana bakarım! Bulursam öldürürüm...”</p>

  <p class="block15">Irazca sözü uzatmadı: “İyi ya! Şunun sırtını soyuver madem kadın Haçça’m!.. Soyuver gitsin!..”</p>

  <p class="block15">“Kazandık!” dedi Ahmet içinden. Güldü. Götürsün öküzü! Ben de ekmeği katayım!” Bayram, koyu koyu düşünüyor:</p>

  <p class="block15">“Bir sağlam tabanca! Bir algın bıçak olmalı şimdi! En iyisi bir tabanca! Tutuksuz! Köylük yerinde çok lazım adama. Düşmanı kazanmalı, ama gütmesini bilmeli! “Ya paran olmalı, ya da arkarın!” demiş elin oğlu. Boşa dememiş yani. Bu benim anamın akılları havaya! Kalktı gidiverdi, bir de kerpiçlerini kırdı! “Deli Haceli’nin bir alay kardaşı var!” dedik. “Zebella” dedik. Ama kendimiz de düşüp gittik ardına! Üç kardeş bir olup geçtiler bir dar yerde önüne, buyur ne yapacaksan yap? Çık nasıl çıkacaksan belanın içinden! Anam karakola güveniyor. Hökümete güveniyor. Sen dövüldükten sonra hökümet ne yapacak sana? Furulmuş yumrukları geri mi alacak hökümet?.. Deli Haceli’yi atacak mı Türkiye’den dışarı? Köydeki düşmanlığa hökümet nasıl çare bulabilir? İnsanı tanıksız tapıksız döver elin adamı. Tutar elini kolunu bağlar, bir kocaman taş sarar sırtına, “Yürü!” der. “YürüüL” Götürür karakola kadar! Gayri, ister yürü, ister öl orda! Kardaşları... Eee; ama... Bir de yüksek bir haney yükselt bakalım evin önüne! Kapatsın senin önünü! Hayata oturup baktığın zaman üç adım önünü göreme! Bir ay değil, bir yıl değil, sonuna kadar! Ev değil cezaevi sanki! Adam olan buna razı olamaz! Ne yapıp etmeli, ölmeli düşmeli, evin önüne ev yaptırmamalı! Kağnı geçecek yol da kalmıyor... Sonra samanı nerden taşıyacağım? Taşıyıp bitirdikten sonra kağnıyı nereye koyacağım? Zahireyi, unu, bulguru hangi yoldan geçirip eve koyacağım?..</p>

  <p class="block15">Üstelik, bir de kokusu var bunun! Pisliği var! Başa çıkılmaz bunlarla!.. Fatma... Fatma aslan ama Haceli deli... Kardaşları... Muhtar Cımbıldak Hüsnü var... Şu yıkıklardan birine yapsalar evlerini! Yanıbaşımıza! Düşmanlık, zıtlık girmese araya! Evlerimiz yanyana olsa!</p>

  <p class="block15">Bir göz etsem, Fatma inse! Bir göz etse ben çıksam! Hiç olmazsa haftada bir! Helva yemiş gibi! Bir bayramdan bir bayrama et yemiş gibi! Sıcacık, tazecik ve sağlam! Dirice ve istekli, ve alaflı bir karı bu Fatma, maşaallah!..”</p>

  <p class="block15">Irazca; “Ne düşünüyorsun, oğlum derin derin?” diye sarstı Kara Bayram’ı.</p>

  <p class="block15">“Yok bir düşündüğüm ana! Biraz hülya kurdum: Öküzü iki ettim. Harıma çit ettim. Merdiveni düzelttim...”</p>

  <p class="block15">“Avradı iki edemedin mi?” dedi Irazca. Bayram karşılık vermedi. “Ah ana aah!..”</p>

  <p class="block15">“Vazgeç tosun oğlum! Dibini mi bulacaksın düşünüp düşünüp? Baban Kara Şali de elini senin gibi çenesine kor, düşünürdü. Ama öldü gitti, o da bulamadı dibini! Derya da gemilerin batmadı ya aslanım! Her şeyin bir çözümü bulunur. Yeter ki kalbine korkuyu uğratma!</p>

  <p class="block15">Karataş’ın Topal Pehlivan’ı gibi, tutuşur tutuşmaz ayaktan pes deyiverme!..”</p>

  <p class="block15">“Sen kerpiçleri kır... Deli Haceli, kardaşlarıyla, kudursun gelsin üstüne de gör olanları!.. Kaçsan kaçmaya yaramaz, karşı dursan durmaya!.. İki ucu da bulaşık bir değnek, ne yandan tutsan elin batıp çıkıyor...” Eli çenesinde birden, “Asla pes etmem ana!” dedi. “Asla etmem! Fakat düşman kazandık, gütmesini bilelim! Benim demem bu! Bunun dibi de, derini de bu ana! Adamın belinde tutuksuz bir tabanca bulunacak böyle zamanda! Canını kurtarmak için havaya sıksa faydadır! Hiç olmadı bacağına sıkar, yıkar dürzüyü, canını kurtarır!..”</p>

  <p class="block15">“Korkma! O yürek nerde Deli Haceli’de? Üstüne yürümek şöyle dursun, karşıdan karşıya, “Höyt!” diyemez sana! Ancak tektüfeğini kucağına alıp, köy içinde karıyla yatmayı bilir o! Başka iş gelmez elinden! Hiç korkma!..”</p>

  <p class="block15">“Oooof ana! Korkumdan değil, sen korkumdan mı sanıyorsun? Hiçbir şey yapamaz diyorsun ama kerpicinin kırıldığını duyunca daha pek delirir dürzü! İki bin kerpiç! O kadar emek! O kadar para! Ben olsam, ben de deliririm! Buna kim delirmez ana?”</p>

  <p class="block15">“Sus aman Bayram! Bir şey yapabilecek olsa temeli doldurduğumuz zaman yapardı! Ne yaptı? Sen beni dinle: Söve siye merdivene kadar geldi de yukarı çıkamadı! Ahmet oğlan, çapa sapını kucaklayıp durdu: “Bir adım daha atarsan, kafanı patlatırım!” dedi, ondan bile korktu! Atamadı bir adım!..”</p>

  <p class="block15">“Atamamış!.. Ama bu kez atar!.. Kerpiç bu! Kerpiç başka ana!.. Duydu mu kudurur!.. En korkak adam kudurur! Öfkeyle yürür üstüne! Evinin önüne ev yapmağa kalktılar da sen bile kudurdun bak!</p>

  <p class="block15">Kendin pek mi yüreklisin? Yüreğe bakmaz o! Yürek diye bir şey yok. tur! Damarına bastın mı herkes yüreklenir, Bolu Beyine kafa tutan Köroğlu kesilir. Sen yalnız damarına bas. Biz şimdi Haceli’nin damarına bastık. Onun için önlem almalıyız!..”</p>

  <p class="block15">“İyi ya!..” dedi Irazca. “Madem öyle, kapanır, evden çıkmazsın oğlum! Deli Haceli gelir, kapıyı döver döver, sonra gider kerpicini yeniden kestirir. Haney’i de diker senin evin önüne. Olan bana olmaz, sana olur ölene kadar, çocuklarına olur! Benim günüm tamam! Ya dört yılım var, ya beş! Altı değil! On altı hiç değil! Sen bilirsin...”</p>

  <p class="block15">Haçça içeri girdi. Irazca, sözünü tamamladı: “Siz bilirsiniz!..”</p>

  <p class="block15">Haçça: “Ahmet’i yolladım! Aymelek’i, Dorukız’ı, ötekileri sığıra saldım!” Orda hâlâ serili duran sofrayı toplamağa başladı. Osman’la Şerfe, üstlerini iyice batırmışlar. “Nasıl olsa giysi yuyacağız!” diye düşündü Haçça. Üstünkörü silip ikisini de birer köşeye oturttu. Bir parça çıra, bir parça ateş aldı, gene gitti: “Ateşi yakayım aşağıya! Sonra Ağali dayıgilin kuyudan su getireyim!” dedi giderken. “İşler işlenmek istiyor. Hem de hepsi benim boynumda..”</p>

  <p class="block15">Bayram, “Kızma ana!” dedi. “Kahırlı kahırlı konuşma hem de! El gibi söz söyleme adama! Başladığımız işi sonuçlandıralım! Sepette mi, selede mi, bir belbıçağım olacak. Nerdeyse bul da ver onu! Takayım şurama! Korkulu düş görmektense uyanık yatmak en iyisidir, ana...”</p>

  <p class="block15">Yılık Atiye; Haceli’nin bir ası kuzuyu boynuna vurmuş, kocakapıdan giriverdiğini görünce, derin bir “Oh!” çekti:</p>

  <p class="block15">“Az daha merakımdan çatlıyordum! Nerde kaldın bre Haceli? Yoksa Karataş’ın caddelerinde yolunu mu şaşırdın? Şimdi öğleye yetişir mi bu yemek? Allahtan bir şey engel olsa da, Kaymakam akşama gelse. Sofrayı akşam koysak. Allahtan olsa da.... Şuna bak! Ne vakit</p>

  <p class="block15">oldu?.. Tüüüüh!..”</p>

  <p class="block15">Haceli kuzuyu yere indirip kocakapıyı kapattı:</p>

  <p class="block15">“Bir haftadır çobanlar yatıda yatıyormuş Atiye abla! Bizim Hacı olacak akıllı da Yazyurdu’na çıkarmış sürüyü. Kayardı’ndan oraya geçtim. Sermiş bayırın yüzüne! Yayık yayık kuşluk vakti inecek köye! Ne bilsin senin burda evip kıvradığını? Gidiver geliver, epey sürdü tabii! Ama telaş etme; yetişir! Daha vakit erken. Kuzu eti tazedir, çabuk pişer. Kesmesine yüzmesine de yardım ederim...”</p>

  <p class="block15">Muhtarın karısı, kuzuya şöyle eğreti bir göz atıp söylenmeyi sürdürdü:</p>

  <p class="block15">“Ne bileyim gayri!.. İki ayağımı bir pabuca soktunuz benim! Çırpınıp durayım artık akşama kadar...”</p>

  <p class="block15">“Muhtar ne yapıyor?” dedi Haceli. “Yukarda mı?” “Yukarda! Yanında Ağali var. Epeydir oturuyorlar...” “Zoru neymiş Ağali’nin sabah sabah?”</p>

  <p class="block15">“Ne bileyim? Bizimki kendi çağırttı. Böyle bir ağır misafir gelecek oldu mu kirişi kıvrar. Bir onu çağırtır, bir ötekini...”</p>

  <p class="block15">“Bir bakayım, ne yapıyorlar? hem de haber vereyim kuzuyu getirdiğimi. Bekçi nerde? Kesse hemen şunu!..”</p>

  <p class="block15">“Ne bileyim? Çıktı gitti. Bir yere yollamıştır...”</p>

  <p class="block15">“Öyleyse ben keseyim! Vakit geçirmeyelim bari! Keskince bir bıçak var mı?”</p>

  <p class="block15">“Var! Bekçiye buldurttu sen gittikten sonra. Yukardadır. Git kendisine sor. Sor da kesiver aman Haceli!..”</p>

  <p class="block15">“Benim de acele işim var, ama tabii bu daha önemli! Tıraş olacağım. Gayri, kesmesini keserim de yüzmesine Bekçi yetişir inşaallah!..”</p>

  <p class="block15">“Gözünü seveyim Haceli, tıraşını sonra ol! Güvey girecek değilsin ya dürzü! Bir tikim kuzunun kesilip yüzülmesinden ne olacak? Haydi aslan Haceli!..” ¦</p>

  <p class="block15">Haceli, kıvrak kıvrak yukarı çıktı. Daha kapıdan bağırdı:</p>

  <p class="block15">“Heey Muhtaaaar! Kuzuyu buldum geldim! Kalk da bir göör! Bakalım beğenecek misin?”</p>

  <p class="block15">Kapıyı açtı, girdi ses beklemeden. Muhtarla Ağali baş başa vermişler. Haceli selamladı: “Selaaam!” “Aleykümselam Haceli!” dediler. “Getirdim kuzuyu, kalk da gör!”</p>

  <p class="block15">“Tamam canım!” dedi Muhtar. “Görüp ne yapacağım? Dedim ya ben sana! Çoban gösterdi, sen tuttun getirdin...”</p>

  <p class="block15">“Ama öyle yoruldum ki yani! Az yol değil ha! Ta Yazyurdu’ndaymış! Araya araya gücüle buldum!..”</p>

  <p class="block15">“Der demez hemen bildi Hacı, değil mi?” “Bilmez olur mu? Adamın zenaatı kaç yıldır!” “İyi bir şey mi, topluca mı bari?”</p>

  <p class="block15">“Fena değil... Topluca...”</p>

  <p class="block15">“Ağır mı?”</p>

  <p class="block15">“Çok ağır! Alacalı da bir şey! Tam yenecek kuzu!..”</p>

  <p class="block15">“Aferin Haceli!” dedi Muhtar. “Az önce de Bekçiyi Birinci Kurul üyesi İbrahim’e saldım. Belki geç gelir. Surda bıçak var, al da kesiver! Becerirsin değil mi?”</p>

  <p class="block15">“Ben de bıçak almağa çıktım zaten! İşim de var ama gayri bu iş daha önemli! Tıraş olacağım...”</p>

  <p class="block15">Geldi geleli Muhtarın sonu gelmez sözlerini dinlemekten usandı Ağali. Usulca çiğnini çekti:</p>

  <p class="block15">“Valla!.. Bana şimdi evyerinin fazla lüzumu yok! Ama madem sandığa, hem de şu heykel belasına para lazım, ben size vereyim istediğiniz kadar. Siz bana meradan bir yer gösterin, ekip biçeyim! Eğer ki muradın bana iyilik yapmaksa bunu yap!..”</p>

  <p class="block15">“Oooo!..” dedi Muhtar. “Bak şu oropsu avratlıya Ben senin meramını anlıyorum Ağali! Sen mera satın almak istiyorsun bizden!”</p>

  <p class="block15">“Hayır!” dedi Ağali. “Mera satın almak değil bu! Ben size para vereceğim, siz parayı geri getirene kadar meradan bir yeri ekip biçeceğim. Kuru boşa borç olur mu şu zamanda?</p>

  <p class="block15">Olursa sen bana versene biraz! Hem beri bak, kimbilir ne zaman geri vereceksiniz benim parayl?”</p>

  <p class="block15">“Bırak!” dedi Muhtar. “Kalsın!.. Köy sandığı senden bir senetle borç parayı alacak, onu bir daha nasıl geri verecek? Sandık aldığını geri vermez! Kervanı mı var sandığın? Bir adam mıdır sonra köy sandığı? Parayı nerden kazanıp sana verecek? Böyle lastikli, lügatli konuşma benimle Ağali. Düz konuş arkadaş! Düpedüz! “Ben köy içinden evyeri değil, meradan tarla satın almak istiyorum Hüsnü!” de. Ve bak, ben sana kısaca cevap vereyim: Bu iş olmaz Ağali! Komşular mera satılmasını istemiyor. Köylünün ayranını kabartmağa gelmez kardaşım. Merada herkesin hakkı var. Götiçi kadar bir yer sattın mı başlıyorlar ayaklamaya! Halbuysam köy içi öyle değil. Köy içiyle, sade evi olan ilgilenir. Burdan bir evyeri satarsam sade evi olan ciyaklar. Onu da susturmak kolaydır. İşte şimdi şu Irazca’nın Kara Bayram! Bizim Üye</p>

  <p class="block15">Haceli’ye evinin önünden bir evyeri verdik diye biraz çen çen ediyor ama kulağasma! Dün değil önceki akşam Haceli’nin kazdırdığı temeli doldurmuş. Çağırıp konuştum. “Ben yapmadım, anam yaptı!” diyor. Ama yalan! İsterse anası yapsın! Ne ayırdı var? İyice kafam kızdı, çağırttım. Gözelce dört tokat sallayacaktım suratına, vazgeçtim. Kabadayılığı var dedim. Öğüt verip savdım. Narkını kırmak istemedim komşu içinde...”</p>

  <p class="block15">“İşittik!” dedi Ağali. “İşittik ama Muhtar, bak, kimse razı olmuyor bu işe! Sen de diyorsun ki: “Sade evi olan ciyaklar!” Diyorsun ki: “Ötekiler ciyaklamaz!” Öyle değil. Herkes homurdanıyor! Sığır hergele nerede toplanacak Muhtar? Köy içi daralıyor!..”</p>

  <p class="block15">“Vay gidi medeniyetsizler vaay! Ulan bir kez resmi köy içinde sığır hergele toplanması kanuna uygun değil! Sonra ahlaka uygun değil. Dine de uygun değil. Caminin kulağı dibinde sığır hergele toplanır mı Ağali? Düşün de konuş! Sen vaktinde Kurul üyeliği yapmış adamsın! Mallar gözelce sıçsın sıvasın, sen o pisliğin yanı başında namaz kıl! Ne gözel Müslümanlık bu be? Ayıptır ayıp! Gelene gidene karşı da ayıptır. Buna bir son vermek görevimizdir arkadaş! Sen şimdi bana açık cevap ver: Bu gösterdiğim yere altı yüz bannot verip alıyor musun, almıyor musun?..”</p>

  <p class="block15">Ağali iki dizinin üstüne doğruldu: “Almıyorum, alana kutlu olsun!..”</p>

  <p class="block15">“Almıyorsan kalk kardaşım! Seninle konuşmamız bitmiştir! Köy Kuruluna dahil olmadığın halde sana bu kadar da indirim yaptım. Bilene bu da büyük bir iyiliktir. Haydi uğurlar olsun kardaşım! Güle güle...”</p>

  <p class="block15">Ağali kalktı: “Eyvallah!” dedi.</p>

  <p class="block15">Muhtar: “Kaymakam geldiği zaman buralarda ol gene! Ne de olsa köy eşrafından sayılırsın! Büyük hazırlık yapıyoruz! Rakılı makılı!.. Sen de bulun... Kaymakama iki söz de sen söylersin köy namına...</p>

  <p class="block15">“Sağ ol!” dedi Ağali. “Bulunmaya çalışırım... Şayet bulunamazsam, ve de bir şey lüzum ederse eve haber salıver. Kaç kişi geliyor? Yatak filan gerekir mi?”</p>

  <p class="block15">“Bizde yatak var, ama kalabalık gelirse sana haber yollarım. Senden memnundurum Ağali! Memnundurum ama bu evyerini alsan iyiydi! Böyle aykırı aykırı konuşmanı beğenmedim!..”</p>

  <p class="block15">“Neyse!..” dedi Ağali. “Boşver! Başkasına satarsın! Köy içini, “babam hasta” diyen alır...”</p>

  <p class="block15">“Millette para yok Ağali, sen iyi düşün bunu!..”</p>

  <p class="block15">“Ben düşündüm Muhtar! Kararımı da verdim, almam! Haydi eyvallah!..”</p>

  <p class="block15">“Güle güle Ağali!.. Güle güle boklu avradı dürzü, cımbıldak herif, güle güle!.. Güle güle kardaşım!..”</p>

  <p class="block15">Ağali’yle birlikte Muhtar da çıktı dışarı. Avluya indi. Haceli, eli kolu sıvamış, çalışıyor. Yüzmüş olmuş kuzuyu. Ak pembe eti, taze. Muhtar kendi kendine: “Çiğken yiyesi geliyor insanın! Şuna bak!..” dedi. “Haggaten iyi kuzuymuş! Rakıyla iyi gider! Kaymakamın sayesinde yaşadın gene Nüfusçu Osman! Haydi bakalım tilki bacaklı dürzü!..” Sesini yükseltti: “Kolay gelsin Haceli! Nasıl kuzu, yağlı mı? Aferim! Yüzmüş tamam etmişsin maşaallah!..”</p>

  <p class="block15">Haceli, kuzunun sırtından çıkardığı deriyi götürüp iğdenin dalına astı. İçini temizlemeğe başladı bu kez. Bir yandan Muhtarın karısının çenesi, bir yandan işi, tıraş olup Kaymakamın önüneille de “akşam”atemiz çıkma isteği, akşam Fatma’ya temiz bir yüzle sarılma özlemi, elini ayağına dolaştırıyor. “Nasıl oldu?” diye sordu, bir yandan da Muhtara. “Uyuşabildiniz mi Ağali dürzüsüyle?”</p>

  <p class="block15">Muhtar, “Yok be Haceli!” dedi. “Ağali’nin kafasında bir ton buz yatıyor daha! O buzlar erimeyince gelip köy içine ev yapabilir mi? Köy içine ev yapmak kolay mı? Çay Mahallesi’ nin deresinde, Kara Bayram’in evinin ardında paslanıp duracak! İnsanca yaşamak istemiyor! Meradan yer vermeliymişiz kavata! Yetmiyor sanki ekip biçtiği yer!”</p>

  <p class="block15">Bekçi çıktı geldi:</p>

  <p class="block15">“Birinci üye İbrahim’i bulamadım!” dedi. ““Kaymakam gelene kadar varıp gelivereyim!” diye değirmene gitmiş!”</p>

  <p class="block15">Söve söve döşeli odaya doğru çıktı Muhtar: “Cehenneme gitsin yabanın ayısı! Ben burda köy işi için çırpmayım, o çeksin değirmene gitsin! Lüzumu kalmadı Mustafa! Zaten de lüzumundan değildi. Laf olsun diye bir danışacaktım! Şöyle usulen! Yoksa ondan hayır gelmeyeceğini, onun ne yontulmadık bir kavat olduğunu ben bilmiyor muyum? Hele sen dur! Şu yazıcı bir gelsin! Şırp bir tutanak, “İstifa etmiştir”; tamam! Defedeceğim ayıyı! Kalkar Kaymakamın geleceği gün değirmene gider! Bugün değirmene gidilmez! Bugün görev günü! On iki ay yat, fakat böyle günde kendini göster! Bak Haceli’ye! Herifçioğlu ev yaptırıyor, kerpiç kesiyor, taş çekiyor, ama görevi de savsaklamıyor! Çağırdım mı eli kolu sıvayıp koşuyor. Niçin? Çünkü görev! Vatan millet görevi!.. Kaymakama hazırlık yapmak ne demek? Çok önemli! Bir Kaymakam, bugüne kadar koca bir ilçenin başıdır. Cumhurbaşkanını temsil eder. Cumhurbaşkanı da vatanı milleti temsil ettiğinden, Kaymakama hazırlık, vatana millete hazırlık yapmaktır.</p>

  <p class="block15">Bunun için bizim şimdiki yaptığımız da bir vatan millet görevidir. Kaymakam deyip geçme, Kaymakam çok önemli! Kaymakamdan sonra, rütbe sırasıyla Onbaşı gelir, o da önemli!</p>

  <p class="block15">Onbaşıdan sonra da Muhtar gelir!.. Bunları ne bilecek bu dürzüler?” Döşeli odaya girip “Vatan millet görevi için çırpınma” sini sürdürdü.</p>

  <p class="block16">&nbsp;</p>

  <p class="block17" id="calibre_pb_21">&nbsp;</p>
</body>
</html>
