<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yılanların Öcü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block18">KÖR GELİŞ</h1>

  <p class="block15">Haceli, Muhtarın avludaki “görev”i bitirdikten sonra hemen koy içine geldi. Gün iyice kuşluk yerine ağmış. Sığır hergele çoktan dağılmış kıra bayıra. Kopan gitmiş işine kaydına. Temelin başındaki yatak, bırakıp gittiği gibi duruyor. Sabah sabah köy içinde toplanan mallar, temelin orasını burasını batırmış. Yatağa ziyan yok şükür! “Ulan bu karı da amma pasaklı ha!” diye söylendi. “İnsan gelir de bir bakar şu yataklara!” Toplayıp sırtına aldı. “Akşam gene getireceğiz ama akşama kadar burda durması ayıp! Götür eve at ulan katırın kızı!” Sırtında yatak, Aşağı Mahalle’deki eski evine doğru yürüdü. “Ama bir tek karı ne yapsın canım? Tonla işi var evin! Gider gitmez oturmuştur ekmek teknesinin başına! Her gün, her gün!.. Fakat elini çabuk tutsa ya eşşek sıpası!..”</p>

  <p class="block15">Hüseyin Çavuş’un köşede Kerimoğlu’nun karısı Zeynep geldi karşısından. Kerimoğlu’nun karısı yalınayaktı. “Yoksul milleti hep yalnayak!..” dedi Haceli. “Çarık bulup giymek mesele bu dünya da çarııık! Dünya da herkes çarık giyse, o zaman gön yetişmez! Helbet bir kısmı da yalnayak olacak!.. Ohhoo!..”</p>

  <p class="block15">Kerimoğlu’nun yalınayak karısı, bir tuhaf bakıyor Haceli’nin yüzüne.</p>

  <p class="block15">Haceli: “Sırtımızda yatak taşıdığımızdan alay ediyor besbelli!” dedi. “Çılbak köpeğin karısı, ulan sidikli irezil, ne varmış bunda alay edecek? Bak şuna! Ulan hâlâ bakıyor be! Ulan toprağımı bekledim, toprağımıııı!.. Yattım köy içinde! Var mı diyeceğin?..”</p>

  <p class="block15">Kadın durdu: “Haceli ağam...”</p>

  <p class="block15">Haceli durdu: “Ne o? Bir şey mi diyeceksin?” “Haceli ağam, bir şey diyeceğim, ama...” “Desene madem! Ne eğip büküyorsun?” “Diyeceğim ama Haceli ağam, bana darılma!” “Bak şu soykaya!” Hafifçe öksürdü Haceli.</p>

  <p class="block15">“Kerpiç çukurundaki kerpiçler senin miydi Haceli ağam?” Yüreği “cızz” etti: “Senin miydi? —miydi?”</p>

  <p class="block15">“Kerpiçler ezilmiş bre Haceli ağam! Git bir bak! Bir bak ama bana darılma haber verdim diye! Demin anamgile gittiydim. Dönerken gördüm. Ezilmiş, un ufak olmuş sergideki kerpiçler!..”</p>

  <p class="block15">Ne yaptığını bilmeden, sırtındaki yataklan atıverdi! Yatak, yorgan, çul yarımı, alacalı kilim, yorganın arasındaki tektüfek, serilip gitti sokağın ortasına...</p>

  <p class="block15">Haceli, var hızıyla kerpiç çukuruna Kosarken, Kerimoğlu’nun karısı dökülen öteberiyi topladı, sardı sarmaladı, vurdu sırtına, alıp götürdü Haceli’nin evine doğru. Tektüfeği eline aldı. “Hele ki patlayıp etmedi!” dedi götürürken. Namlunun ağzını aşağıya tuttu.</p>

  <p class="block15">Zeynep kadın:</p>

  <p class="block15">“Kerpiçlerine oyun oynamışlar Haceli’nin!..”</p>

  <p class="block15">Haceli yel gibi koşuyor. Her şey kalbine doğdu. “Allahtan kalbime doğan gibi olmasa!” diye dua etti bir an. Olup biteni daha geç öğrenmek için koşuyu yavaşlattı biraz. “Kerpiçlerin dörtte biri ezilmiş olaydı da, gerisi sağlam kalaydı bari!” diye dua etti bir an. Bir an da yarısının sağlam kalmış olmasına dua etti. Sonra; “Y°k, yok!” dedi. Bir teki bile ezilmiş olmasın! Emek çekmiş, ter dökmüş, para dökmüştü. Dereden mi topladı o paralan? Madem öyle, ne yapsa az bu Kara Bayrama! “Tektüfeği kucaklayıp varmalı karşısına. İki bir demeden tetiği çekip karnını doldurmalı it dölünün! ulan bu iş midir? Ulan bu insanlığa sığar zenaat mıdır? Ulan bu gâvurluk değil midir? Ulan bu kanıbozukluk değil midir? Bu Moskofluk, bu komünistlik değil midir? Harman yakmaktan geri kalır mı bu yaptığın ulan?</p>

  <p class="block15">Ama dur! Dur Kara Bayram! Bir de ben senin pundunu yakalarım! Ee bakalım! Öhho!.. Ulan dürzü, sen benim evimden su çıktığını bilmiyor musun? Sen benim gece gündüz öksürdüğümü, kolumun belimin ağrıdığını bilmiyor musun? Alacağın olsun! Unutma bunları!..”</p>

  <p class="block15">Vardı kerpiç sergisine: Hepsi, hepsi mahvolmuştu!..</p>

  <p class="block15">Dizleri titriyor. Her şey tasarladığından daha kötü. Un ufak olmuş koca serginin kerpici! Bir bir elden geçirmişler. “Kalbinde biraz insanlık olan, üste para versen yapmaz bunu!</p>

  <p class="block15">Baaak!. Bak!.. Ulan biz bu kerpiçlerle önü turalı bir ev yaptırmayacak mıydık köy</p>

  <p class="block15">içine? Kocaman bir öküz başı gömdürmeyecek miydik duvarına? Sakız gibi çam tahtalarıyla kapılarını işletmeyecek miydik? Sülün gibi “Maşaallah” yazdırmayacak mıydık alnına? Gözel tahtalardan dolap oydurmayacak mıydık odalarına? Sayvanına bir döşek atıp dostumuz düşmanımıza karşı oturmayacak mıydık akşamüstleri?.. Ulan orospu analı! Ulan babasının mezarına sıçtığımın dürzüsü!.. Şuna bak, toz toprak olmuş çekilen emekler! Rezil olmuş paramız, alın terimiz!..”</p>

  <p class="block15">Döndü durdu bozulmuş kerpiç sergisinin arasında. Yüksek sesle bağırdı: “Tüüüüüüüühh!..” Sövüyor öyle yüksek sesle...</p>

  <p class="block15">Birden aklına gelmiş gibi, köy içine doğru koşmağa başladı. Bastığı yeri görmüyor. “Davranın düşman geliyor!” diyen bir telaşın içinde. Köy içine o hızla girdi. Taş toplamağa başladı kucağına. “Kapısını bacasını, sülalesinin kafasını sağlam bırakmak caiz değildir bunların! Yapana yapacaksın! Etini didik didik edeceksin o kır domuzunun! O Moskof dölünün başından pekmezini akıtacaksın!.. Kan kokuyor gözüme, kaan!.. Kaan, kan!.. Dur ulan Haceli! Akıllı ol! Şimşek gibi dal dürzünün evine!.. Bir bir hakla köpeklerin soyunu!..”</p>

  <p class="block15">Gözü, yeri göğü görmüyor. Onu böyle yüzü sapsarı, ağzı köpük içinde, gözleri kana kesmiş, titrek görenler ürperdi. O, kimseyi görmüyor. Halindeki kötülüğü kavrayıp, takıldılar ardına. Görmüyor. “İnsanlık dışı acayip bir hal!” diyorlar.</p>

  <p class="block15">Doğruca Kara Bayram’ın avluya koştu. Çatma kapıyı bir itti, kapı yıkıldı. Irazca avludaydı. Elinde bir tarak, bitli buzağıyı güneşe çıkarmış, tarıyor, bitini kenesini kırıyor. Köşede bir kazan tütüyor.</p>

  <p class="block15">Haçça, çamaşır teknesinin başında.</p>

  <p class="block15">“Yedi sülalesini, kökünü kökenini, dökenini dökeceğini, gelmişini geçmişini, dinini imanını!..” Abooooov!</p>

  <p class="block15">Daldı içeri, ilk taşı, kazana doğru savurdu. İkinciyi savurdu! İkinci taş, Haçça’yı belinden yıktı.</p>

  <p class="block15">“Anam!..” dedi, kapandı kadın. Az daha soluksuz gidiyordu. Kapandı yere.</p>

  <p class="block15">Haceli bir daha, bir daha savurdu. Taş bitti elinde. Bu kez de tekmeyle tokatla girişti vurmağa.</p>

  <p class="block15">Irazca geç ayıktı. Birdenbire neye uğradığını anlayamadı. Zelzele sandı. Habire de vuruyor eşkıya! Boğacak, öldürecek gelini! “Amanııın, amanıııın!..” diye bağırdı var gücüyle. “Amanın imdat!.. Toman’ım imdat!..”</p>

  <p class="block15">Kaşla göz arasında merdivenden Tornan saldırdı. Irazca: “Tut Tornan!..” dedi. Sonra koştu, kendisi de saldırdı. Yakasından yapıştı. Haceli, kolundan tutup fırlattı Irazca’yı. Kadın üç adım öte sendeledi. Bağırıyor: “Bakın görün, tanık olun komşular!.. Amanıııın komşular!.. Güpegündüz adam öldürüyorlar!.. Ulen Bayram yetişsene!.. Ölü müsün, diri misin, ne boksun ulen Bayraaam! Ne yapıyorsun evin içinde? Yetişsene!..”</p>

  <p class="block15">Tornan yetişip Haceli’yi paçasından aldı.</p>

  <p class="block15">Bayram, elinde pelit odunuyla göründü yukardan. Haceli, Haçça’yı bırakmış, köpeğe girişti şimdi. Taşla, tekmeyle... Yumrukla bile vuruyor. Köpek yırtınıyor.</p>

  <p class="block15">Irazca davrandı, yeniden saldırdı. Yakasını yırttı, yüzünü gözünü tırmaladı:</p>

  <p class="block15">“Öldürdü gelinimi, öldürdü ceylanımı!.. Gitti gelinim, gitti sunam, gitti kadın Haçça’m!..”</p>

  <p class="block15">Bayram yanaştı Haceli’ye. Atıldığı gibi yıktı yere. Vurmağa başladı. Kaşıdır gözüdür demiyor. Orasına burasına, neresine gelirse vuruyor elindeki odununu.</p>

  <p class="block15">Irazca, varıp Haçça’nın üstüne kapandı. Haçça’nın üstünde ağlamaya, ara sıra Kara Bayram’a doğru bağırmaya başladı:</p>

  <p class="block15">“Fur, fuuuur! Öldür beyni soğuğu! Hazır evin önüne gelmiş, fur öldür! Fur da kanı sefil olsun soysuzun! Huuuu hu!.. Gitti gelinim, gitti sunam!.. Huuu, huuu!..”</p>

  <p class="block15">Komşular doluştu. Doluştu ama karıdan kızdan başkası yoktu! Bayram’ı tutmağa çalıştılar. İki üç kadın, elinden odunu zor aldı. Haceli zor hallere düştü. Bayram’ı zor güç çekip aldılar üzerinden. Toman’ı ittiler. Tutup kaldırdılar yerden adamı. Yüzü gözü şişmiş o an. Mosmor kesilmiş. Ayakta durmaya canı kalmamış. Tuttular. Ağzından köpük saçıyordu hâlâ. Sövüyor. Basıyor dolu dolu. Bayram da kuduruyor o böyle sövdükçe! Haceli kekeliyor: “Sizin kökünüzü, kökünüzü ulan sileceğim bu köyün içinden!..” Bacağından kan akıyor. Tornan parçalamış.</p>

  <p class="block15">“Ulan kahbe karılııı!.. Ulan boynuzluuu!..” Bayram, Fatma’ya da sövüyordu... Utandı.</p>

  <p class="block15">Haçça, yığılıp kaldığı teknenin başında: “Aman Allaaah!” diye bağırıyor. İnliyor. “Bellerim anacığım, bellerim!..”</p>

  <p class="block15">Irazca çırpınıyor:</p>

  <p class="block15">“Gittiii, gitti gelinim!.. Kadın gelinim gittiii!.. Gitti güpegündüz! Güpegündüz can almağa geldiler, can, caan, caaaaan!.. Görün halimizi, görün komşular, görün ne perişan!..”</p>

  <p class="block15">Haceli habire: “Kökünüzü sileceğim!..” diyor. Kara Bayram’ı üç kişi zor tutuyor.</p>

  <p class="block15">“Nasıl gelir bu evin önüne! Hâlâ duruyor! Salın beni!.. Tutmayın!..” Tartıp yıkıyor kolunu tutan karıları.</p>

  <p class="block15">Haçça inliyor: “Belim, kadın anacığım beliiiiim!.. Kopuyor belim!.. Bana bir derman verin kadın anacığım! Ne olursunuz, bir derman verin!..”</p>

  <p class="block15">Haceli’yi alıp avludan çıkardılar. Aşağı Mahalle’ye kadar gidecek halde değil. Bakkal Hüseyin Çavuş’un eve taşıdılar.</p>

  <p class="block15">Birkaç kadın da Haçça’nın başına toplandı. Kaldırıp yukarı götürdüler.</p>

  <p class="block15">Köyün gürültüsü bir zaman kesilmedi. Köpekler ayaklanmış havlıyordu. Kavganın dalı budağı yüksek sesle yayılıyordu ağızdan ağıza.</p>

  <p class="block15">Az sonra Haceli’nin kardeşleri sökün etti. Mevlüt, Muharrem, Boz Ömer Kosar adım, kama düzeni geliyor. Köy içine bakan evlerden adamlar peydahlandı. Koştular. Koşup tuttular.</p>

  <p class="block15">Kara Bayram’ın avlu kapısını kapadılar.</p>

  <p class="block15">Bu kadar gürültü patırtı arasında başına bir tek yumruk değmeyen Irazca, şimdi, yüksek sesle Deli Haceli’nin sülalesini sayıp döküyor.</p>

  <p class="block15">Tornan, Aşağı Mahalle’ye doğru ürüyor. Hem de ağzında, dudaklarında kalmış Haceli’nin kanlarını yalıyor.</p>

  <p class="block16">&nbsp;</p>

  <p class="block17" id="calibre_pb_22">&nbsp;</p>
</body>
</html>
