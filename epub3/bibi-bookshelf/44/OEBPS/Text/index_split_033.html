<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yılanların Öcü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block18">ESKİLER</h1>

  <p class="block15">Bekçi Mustafa, kafasındaki listeyi ezberinden bir kez daha süzdü. Sonra Aşağı Mahalle’ye yürüdü:</p>

  <p class="block15">“Yağmur yağdı, sular çekildi. Dindi fırtına...” diye düşünüyor içinden. “Kaymakam gelecekti, geldi! Telaştı, gürültüydü, Muhtar durduğu yerde duramıyordu; şimdi hepsi bitti! Kurtulduk... Kurtulduk mu? Laf! Bize kurtuluş yoktur!.. Bizim kurtuluşumuz teneşirin üstündedir!.. Bekçi Mustafa, ancak teneşirin üstüne yattığı gün kurtulacaktır... Yorgunluk... Hem de yoksulluk!.. Taze sıpalı bir kancık eşşek bile aldırmıyor adama yoksulluk... Aah; arpa, çapa, tarla!.. Sarısı bol bir kilim; tarla; tarla; gölge; söğüt... Bostan; çıra; ipek; inek; yoğurt!.. Tasını tepesi aşağı tuttuğun zaman bile dökülmeyen bir yoğurt; yağlı!.. Tarla!..</p>

  <p class="block15">Deriye basılmış taze lor; tarla; inek; tarla!.. Toksuluk... Yoksul olacağına gök dinli gâvur ol, yaşa yalan dünya da!.. Tarla; arka; peynir; inek; tarla; arka!.. Arka!.. Teneşir; yorgunluk; teneşir... Teneşire kadar durdurak yok bize! O gün, orda uzanır yatarız gözelce! dinleniriz! Karataş’ın dürzüleri, uzana uzana yatma görür bir!.. Kurul üyesi ünlüü Haceli Efendi de köy içine ev yapacaktı! Yaptı doydu!.. Aslaaaan!.. Aslan bu Haceli!</p>

  <p class="block15">Kuyruksuz aslan! Muhtar, “Fur!” diyor, o, “Kır!” anlıyor!.. Kırıyor... Kabahat kimin? Kabahat yoksuldan başka kimsenin değil! Gelin etmişler de soykayı; taptaze bir gelin; kınalı; kimse isteyip almamış! Gelin bu bee!.. Gelini almıyorlar! Arına gitmiş gelinin! Bir yoksulun üstüne atıvermiş kendini! Yoksulcuk da ne yapsın? “Git!” demiş olmamış; “Dur!” demiş olmamış; kaçmış olmamış!.. Bak bak bak; yoksul bile istemiyor gelini! Ama yoksulun üstüne kalmış gene... Kara Bayram, canlanıp gidiyor iyi kötü. Haçça’yı kötülettiler şimdi. Ölmedi ama çoook perişan. Az daha başı bozuluyordu. Baş bozukluğu mu? El’amaaaan!.. Yoksula baş bozukluğu mu? Allah esirgesin! Varsıla göre ne var? Varsıl sayar parayı bir daha evlenir: Tırak; tırak; tırak!.. Cepteki paranın sesini duyan karı Kosar; kız Kosar!.. Ama yoksul kalır evsiz; damsız; kansız!.. Öküzsüz; kağnısız; tarlasız; ille de kansız!.. Hey dünya, yıkıksın!</p>

  <p class="block15">Dünya; dünya; dünya! Kül olasın! Dünya! Bir yoksulun da bir karıya gereksinimi var!.. Karı bir gereksinim! Hemi de eskidi mi yenilemek şart! Karı; tarla; söğüt; gölge; yoğurt; karı!..”</p>

  <p class="block15">Deli Mehmet’in Haceli’nin Aşağı Mahalle’deki evi küf kokuyor. Orda, Köysuyu’nun kıyısında duvarları, direkleri yamulup durur. Bacasında bir eğri duman. “Benim burnum, bulgur aşının kokusunu ta Çildede’den alır! Yoksul bulgur, aslan bulgur!..” Tavuklar, yer evin hayatını batırmış. Tavşan gibi sarı yüzlü iki çocuk, elinde bir bıçak, günbatıdaki direkleri yontuyor. Tokmak kafalarında kocaman ikişer göz. Akları yayılmış gitmiş. Burunlarında birer tutam sümük. “İmansız Fatma! Ulan tabiyatsız karı! Ha bir bak şu çocuklara! Elini yüzünü ha bir sil arıt! Üst başlarını ha bir değiştir!..”</p>

  <p class="block15">“Yontmayın ulan direkleri!” dedi Bekçi Mustafa. “Babanızın alacaklıları alacak istemeğe gelir sonra!..”</p>

  <p class="block15">“Hm!..” diye hışındı elindeki bıçakla büyük çocuk, Halil. “Furursam!” Kara gözlü. Yüzü Fatma’yı andırıyor.</p>

  <p class="block15">“Furursun! Babacığın herif gibi sen de efesin, belli! Baban furdu doydu, sen de furursun! Korkulur sizden... Evde mi Deli baban?”</p>

  <p class="block15">“Evde, ne yapacaksın?” “Boynuzlarını sayacağım!” Halil çocuk baktı kaldı.</p>

  <p class="block15">Mustafa içeriye seslendi: “Haceli Efendiiii!..” Hemen Fatma çıktı kapıya:</p>

  <p class="block15">“Buyur Mustaf ağa! Sen misin?”</p>

  <p class="block15">“Benim Fatma! Haceli Efendi biraz dışarı çıksın!”</p>

  <p class="block15">“Aaa; gelsen ya içeri! Evde başka kimse yok; gel! Oturuyor ocağın başında kendi başına!.. Eşiniyor!..”</p>

  <p class="block15">“Gelmeyeceğim Fatma! Gene çok işim var! Şuraya kadar çıksın, söyleyeceklerimi söyleyip gideyim!..”</p>

  <p class="block15">Haceli, kendiliğinden çıkıp geldi: “Ne var ulan Bekçi Mustafa?”</p>

  <p class="block15">“Bekçi, Bekçi Mustafa!.. Sen de güya üyesin ama benden yüksek bir yanın yok, korkma!” dedi içinden. Öyle bozuluyor bu Bekçi sözüne! Yüzüne karşı öyle gücüne gidiyor ki!.. “Ama kızma oğlum! Adamın yoksulu Bekçi olur köy yerinde! Sen de Bekçi olmuşun; herif haklı!..”</p>

  <p class="block15">“Söyle bakalım, ne var gene?”</p>

  <p class="block15">“Muhtarın emri; Biz de böyle konuşalım da gör, hemen şimdi ya kendin, ya başka bir adam bulup Kara Bayram’ın evin önündeki temeli dolduracaksın! Karataş Muhtarının emri böyle!..”</p>

  <p class="block15">“Yaaa!” dedi Haceli. “Demek böyle?..”<span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block15">“Evet, tastamam bööyle!”</p>

  <p class="block15">“Demek bizi omuzundan silkip attı?”</p>

  <p class="block15">“Orasını bilemem! Hemen şimdi orayı doldurup, akşama da Oda’ya geleceksin! Muhtarın sana önemli sözleri var! Belledin mi şimdi Bekçi’yi, Bekçi Mustafa’yı!..”</p>

  <p class="block15">“Oranın doldurulması da mı bize aitmiş?”</p>

  <p class="block15">“Heralda!”</p>

  <p class="block15">“Bu kadar ziyan çektiğimiz yetmiyor muymuş?”</p>

  <p class="block15">“Bilmem orasını!.. Muhtar: “Akılsızlık edip dikleşmesin!” diyor. “Sözümü dinlesin! Çok yararını görür!” diyor!”</p>

  <p class="block15">“Ne geldiyse onun sözünü dinlemekten geldi başımıza! Pekâlâ bakalım! Duyduk! Hem de aldık kabul ettik! Emir, emirdir! Emir demiri keser! Pekâlâ; duyduk!..”</p>

  <p class="block15">“Akşama da Oda’ya geleceksin, unutmaaaa!..” “Başüstüne Mustaf endi! Unutmam, korkma!..” “Dürzüüüü!.. Haydi eyvallah, eyvallah Haceli Efendi!..”</p>

  <p class="block15">Mustafa, dört ev ötedeki üye ibrahim’in evine uğradı, ibrahim evde değilmiş, karısına söyledi: “İbrahim ağam, akşam Oda’ya gelecek! Gelince söyleyiver, unutma!”</p>

  <p class="block15">Dolana dolana Kosa’nın eve vardı. Kosa’nın iki yıl önce everdiği büyük oğlu Hasan, atı dışarı çıkarmış, ikindi güneşinde gebre vuruyor. Her gebreyi yedikçe deli deli tepiniyor at. Tepiniyor, kişniyordu. Gebre hoşuna gidiyor. Bakımlıydı. Bol yem yerdi...</p>

  <p class="block15">Kocakapının tokmağına basıp girdi Mustafa:<span class="tab">&nbsp;&nbsp;&nbsp;&nbsp;&nbsp;&nbsp;</span>* “Baban evde rpi Hasaan?”</p>

  <p class="block15">“Evde!”</p>

  <p class="block15">“Yukarda mı? Kim var yanında?”</p>

  <p class="block15">“Yukarda! Yelyaka’dan bir konuk var. Oturuyorlar...” “Çağır da biraz çıksın hele!..”</p>

  <p class="block15">Hasan, babasını çağırdı.</p>

  <p class="block15">Kosa, elinde çay bardağı, dışarı çıktı:</p>

  <p class="block15">“Yukarı gelseydin Mustafa!” dedi. “Ne o, bir iş mi var?”</p>

  <p class="block15">“Muhtar diyor ki: “Her ne kadar zahmetse, akşam Oda’ya kadar gelsin! İhmal etmesin!” diyor.”</p>

  <p class="block15">“Ne varmış gene?”</p>

  <p class="block15">“Valla bilmiyorum, bir gideceksin!..”</p>

  <p class="block15">“Olur Mustafa!.. Konuğumuz da var, ama onu da alır geliriz... Böyle söyle...”</p>

  <p class="block15">Üçüncü üye Ekiz İsmail’in, dördüncü üye Ali İzzet’in, köy ileri gelenlerinden Ağali’nin de eylerine uğradı. Muhtarın istediğini söyledi. Döndü, dolandı, Kara Bayram’ın eve yöneldi. Haceli’nin evyerine gelince birden durdu:</p>

  <p class="block15">“Tamam!” diye söylendi kendi kendine. “Aferin! Dürzüüü! Tanı işte sahibini!.. Tanı da bir daha yabancılık çekme!”</p>

  <p class="block15">Haceli, Fatma’yı da almış, temel doldurmağa gelmiş. Aktarda aktarda irmiğe dönmüş taze toprağı, öfkeli öfkeli çukurlara kakıyor. Tos tos da soluyor çalışırken. Fatma başını kaldırıp iki yanına bakamıyor utancından.</p>

  <p class="block15">Mustafa, ordan geçerken bir “Kolay gelsin!” deyip Haceli’yi kudurtmak istedi; ama vazgeçti. “Varma yıkılmışın üstüne Bekçii!” dedi, güldü kendi kendine. “Bu kez Kara Bayram ağır bastı bu işte! Ağır bastı ama perişan oldu! Muhtar bükülüverdi birden! Kahpe dünya! Oyunlu; düzenli; bozuk dünya! Usta pehlivanlar alttan güreşir. Alttan güreşmek de bir oyun bu dünya da! Hey alttan alttan güreşen dünya; heey! Hey ulan heey!..”</p>

  <p class="block15">“Bayraaam; ay Bayram!..”</p>

  <p class="block15">Avlunun çatma kapısını açıp girdi. Toman’ı ıslıkladı. Yukarı çıktı. Merdivenin başında durdu, dönüp Haceli’ye doğru bir daha baktı. Sonra, “Bayraaam!..” diye var sesiyle yeniden bağırdı.</p>

  <p class="block15">Bayram kapıya çıktı:</p>

  <p class="block15">“Gelsene Mustaf ağa yukarı!” dedi. Mustafa, dönüp yeniden Haceli’ye baktı: “Asıl sen gel! Gel de şu hale bir bak!” Bayram köy içine baktı, gülümsedi. “Nasıl?” dedi Mustafa, göz etti.</p>

  <p class="block15">Bayram: “Olur böyle şeyler!”</p>

  <p class="block15">“Nasıııl?.. Köyün göbeğine tırnak vurdurmazlar adama böyle! Gördün mü şimdi babayı?” “Gelsene yukarı!” dedi Bayram.</p>

  <p class="block15">“Gelmeyeceğim! Kim var?”</p>

  <p class="block15">“Yabancı yok, Sultanca teyzem var...”</p>

  <p class="block15">“Haçça gelin nasıl oldu, iyi mi?”</p>

  <p class="block15">“İyi gibi! Bugün biraz iyi gibi! Ayağa kalkıyor gayri!”</p>

  <p class="block15">“Şakir Efendi, “Bir iğnesi kaldı” diyordu. O da Düzmeşe’ye gitti. Ama akşama gelir herhalda! “Gelirim” dedi!”</p>

  <p class="block15">“Bize de uğradı giderken...”</p>

  <p class="block15">“Öyle mi? Yahu Bayram; Irazca teyzeme haber ver, gelsin görsün şu olanı! Görsün de sevinsin!..” Duramadı, kendisi bağırdı: “Irazca teyzeee!..”</p>

  <p class="block15">Irazca da çıktı hayata: “Ne var ne oluyorsunuz?”</p>

  <p class="block15">“Baksana Irazca teyze!” dedi Mustafa. “Şu duruma bir de sen baksana Allahı, Muhammed’i seversen!..”</p>

  <p class="block15">Irazca baktı baktı, güldü usulca: “Bizim gönlümüzü alıyorlar güya!” dedi. “Biz anlamıyor muyuz sanıyorlar?”</p>

  <p class="block15">Mustafa sordu: “Nasıııl?” Irazca: “Çok iyi!”</p>

  <p class="block15">“İyi olur tabii!..” dedi Mustafa.</p>

  <p class="block15">Irazca: “Çağırayım bizim kız da görsün!”</p>

  <p class="block15">Gitti çağırdı. Sultanca, Ahmet, Şerfe, Osman, hep kalktılar. Haçça da kalktı. Çıktılar. Çıkıp dizildiler. Karşı evlerde komşular çıktı. Bakışıyorlar. Ortalık bir küçük şenlikti.</p>

  <p class="block15">“Bu da yeter be Irazca teyze!” dedi Mustafa. “Cihanda bir adama bu kadar şan da yeter!.. Valla çok bile!..”</p>

  <p class="block15">“Seviniyor yoksul!” dedi Irazca. Mustafa, birden ciddileşti:</p>

  <p class="block15">“Şimdi Bayram Efendi; Muhtarın yeni sözünü söylüyorum sana, dikkat et!..” dedi. “Akşam ekmeğini yedikten sonra, deral Oda’ya geleceksin!”</p>

  <p class="block15">“Ne yapacak Oda’da?” diye atıldı Irazca.</p>

  <p class="block15">“Bilmem! Bütün Kurul toplanıyor. Ayrıca Kosa’yı, Ağali’yi de çağırttı. Haceli filan da gelecek. Her halde bir barış konuşması olsa gerektir!”</p>

  <p class="block15">“Asla barışmam!..” dedi Bayram.</p>

  <p class="block15">“O nalet herifin evine bir daha ayak basmayız biz!” dedi Irazca. “Git, aynen söyle! Aynen söyle o hırsız köpeğe!..”</p>

  <p class="block15">“Valla benimki bu kadar Irazca teyze!” dedi Mustafa. “Benimki bu sözü size söylemekti, işte söyledim. İster gelirsiniz, ister gelmezsiniz. Yalnız Muhtardır, çağırdı mı gitmek gerekir. Boş yere beni bir daha yormayın buraya kadar! Bana da yazıktır değil mi Irazca teyze!”</p>

  <p class="block15">“Sen hiç yorulma aslanım!” dedi Irazca. “Biz gelmeyiz! Bizim o Muhtar denen dürzüyle hiçbir işimiz kalmadı! Biz işimizi mahkemede göreceğiz! Git böyle söyle!..”</p>

  <p class="block15">Bekçi Mustafa, bir daha: “Siz bilirsiniz!” deyip ayrıldı. “Yükünüzü çok yüceye yığıyorsunuz siz de canım! Bana kalsa bu kadarı yeter!”</p>

  <p class="block15">Haceli’nin kardeşleri köy içine geldi birkaç kez. “Bunları göreceğimize ölsek daha iyiydi!” diye ileri geri söylendiler. İki kürek toprak atmadılar dolan temele. Haceli, toprağı Fatma’yla birlikte, küreyip bitirdi. Son kalanı da sağa sola dağıtıp, “Haydi!” dedi karısına. Fatma, yazmasının ucuyla boynunun terini sildi. Sonra iki yanına göz attı; millet kaş kaş olmuş, bakıyor! Damların saçaklarında civil civil kuşlar ötüşüyor.</p>

  <p class="block15">Kuşlar ötüşüyor, millet bakışıyor.</p>

  <p class="block15">Fatma: “Rezil rüsva ettin bizi eşşek herif!” dedi hışımla. Başını yere eğdi. Yürüdü Haceli’nin ardından. Dünya başına yıkılıyor.</p>

  <p class="block16">&nbsp;</p>

  <p class="block17" id="calibre_pb_33">&nbsp;</p>
</body>
</html>
