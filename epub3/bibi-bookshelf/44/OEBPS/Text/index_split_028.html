<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yılanların Öcü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block18">SARARMIŞ GELİN</h1>

  <p class="block15">Havalice, elini kolunu yıkadıktan sonra:</p>

  <p class="block15">“Benim işim bu kadar Irazca kardaşım!” dedi. “Bundan ötesini Ulu Tanrıya havale ettim. Gelinimizin cesurluğuna diyecek yok! İnşaallah kurtarır kendini!..” Kalktı: “Haydin sağlıcakla! Eğer bir zorluk zuhur ederse, haber verin, hemen geleyim!..”</p>

  <p class="block15">Irazca, merdiven başına kadar geldi:</p>

  <p class="block15">“Parça marça kalmadı ya içerde Havalice kardaş?”</p>

  <p class="block15">“Orasını Allah bilir!” dedi. “Sanırım hepsi çıktı! Koca sabahtır uğraşıyorum işte! Leyli gecenin yarısına geldik. Heralda çıkmıştır hepsi. Bir de kanı dursa! Sabaha kadar durmazsa, gelini telef ederiz Allah etmesin! Hele bir de o yumurta kabuklarının suyunu içir bakalım.</p>

  <p class="block15">Nişasta yedir! Elimizde Allah demekten başka çare yok ay bacım!..” Irazca:</p>

  <p class="block15">“Allaaaah!” dedi. “Bağrımın şurasında bir koca fırın yanıyor! Kurbanlık deve gibi bağıracağım şimdi! Birini boğacağım, birini öldüreceğim! İçimden öyle geliyor. Kendimi zor tutuyorum. Ben buralarıma kadar doluyum! Adam öldürenleri, katil olanları hiç kınamıyorum gayri!.. Mahkemeye de gidemeyiz bu halimizle!..”</p>

  <p class="block15">Havalice; “Edenler ettiğinden bulur inşaallah!” dedi. “Gelinimiz bir kurtulsa, varsak halimizi biraz sonra haber versek mahkemeye!”</p>

  <p class="block15">“Sonra haber verelim desek günü geçmez mi acaba?”</p>

  <p class="block15">“Neye geçsin? Geçmez helbet! İstersen altı ay sonra var hökümete: “Eviçeri serildik kaldık Efendim, kalkıp gelemedik!” de, kabul eder. Bütün köylü tanık. Hep gördük gözümüzle. Doğruyu ahrette mi söyleyeceğiz?”</p>

  <p class="block15">“Allah iyi komşularımızdan razı olsun! Başım ağrıyor bacım! Dünya gözüme zindan görünüyor. Doya doya bir ağlamak istiyorum ki! Öyle bir höykürmek istiyorum ki! Bak ya şu bizim halimize!..”</p>

  <p class="block15">Havalice, inip giderken, “Kara gün kararıp kalmaz Irazca, hiç korkma! Bunalan da bunda kalmaz!” dedi.</p>

  <p class="block15">“Bunalan bunda kalmaz ama iş işten geçip gidecek!.. Ben tutup Haceli’nin başını ezmedikten sonra!.. Sütü bozuk Muhtarın ağzına patır patır sıçamadıktan sonra bundan kurtulmuşum, neye yarar? Ama dur bakalım. “Ah yerde kalmaz!” demişler!..”</p>

  <p class="block15">Haçça, yer yatakta, upuzun yatıyor. Sararmış. Yüzü uzamış. İnceden bir de öksürük yürüdü sabahtan beri. Oksürdükçe içinden bir yerler sökülüyor. Siyim siyim akan kanı güreliyor. Ağzında bir kinin acılığı var. Çenesi, dişleri ağrıyor sıkmaktan. Ağrıdan ağzını ayıramıyor esnerken.</p>

  <p class="block15">Bayram, ocağın başına kıvrılmış. Yanı üstüne yatıp ayağını ocağa uzatmış. Başının altına bir basma yastık almış. Üstüne alca yeşilce namazla çekmiş. Düşünüyor. Düşüncelerin onu, otuzu birden doluyor başına.</p>

  <p class="block15">“Köylük yerde...” diyor Bayram, Irazca’dan daha çok ağlamak istiyor. Yufka hamuru gibi tortop bir şeyler onun da içinden yuvarlanıp boğazına çıkıyor. “Köylük yerde ölsen ölünü sürüyecek yok! Eşkıyalık gibi bir şey! Resmi olarak çekti evine, yatıp dövdürdü bizi! Şimdi de bekçi gönderip halimizi sual ettiriyor! Ve gelinin durumu nasılmış? Tutuştu eteği dürzüoğlu dürzülerin! Başlarına geleceği biliyorlar! Bütün varımı ortaya döküp düşeyim şu dürzülerin ardına! Vereyim on beş yirmi, bir araba koşturayım! Varayım hökümetin kapısına, atayım kendimi yere: “Görün Kara Bayram’ın halini!” deyip haykırayım. Allahsız oğlu Allahsızlar, anlasın adam nasıl dövülüyor! Haçça’yı da götüreyim: Ey doktorlar, ilaç verin Haçça’ma da ölmesin! Deli Haceli yürüdü üstümüze! Muhtar yürüdü. Sefil ettiler bizi! Cezaları neyse, verin çeksinler! Hökümetin adaleti varsa göstersin! Yoksulun ahı yerde</p>

  <p class="block15">kalmasın! Hökümetin babamız olduğunu bilelim! Ey doktorlar!.. İlaç verin!.. Haçça’ma da!.. Ölmesin!.. İlaç verin yareleri iyi olsun!.. Kanları akmasın!.. Eeey! Doktor...lar!..”</p>

  <p class="block15">Haçça; “Yanıyoruuuum!..” diye inledi derinden.</p>

  <p class="block15">Durmadan inliyor Haçça. Sesi yaralı bir ceylanın sesi gibi. Öyle acılı. “Her yanlarım tutuşmuş yanıyor!” diyor. Terliyor. Saçı başı su içinde kalıyor. Damdaki merteklerin karışık şekilleri, rüzgârda yağız atlar gibi fırlıyor ileri. Kulaklarında nal seslerinden anlaşılmaz bir şakırtı; uzaklaşıyor, uzaklaşıyor, sonra dönüp birden yaklaşıyor! Yaklaşıveriyor!.. Atlar uzaklaşırken iyi. Bir rahatlık, serinlik çeviriyor dört yanını. Boğucu terler, atlar dönüp üstüne yürüdüğü zaman başlıyor. Çelikten bacaklarla, kör gibi geliyorlar üstüne! Eşkıyalar, bıkıp usanmadan özengi çalıyor. Atlar kuduruyor. Karnının içinde demir pençeli kediler dövüşüyor. Mart sanki... Kediler boğuşuyor. Ortalık toz duman. Boğazı tıkanıyor. Öksürüyor; öksürdükçe kediler de kuduruyor. Kediler kudurdukça kanı güreliyor, yüzü uzuyor, benzi sararıyor. Eriyor Haçça...</p>

  <p class="block16">&nbsp;</p>

  <p class="block17" id="calibre_pb_28">&nbsp;</p>
</body>
</html>
