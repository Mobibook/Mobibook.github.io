<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yılanların Öcü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block15"></p>

  <h1 class="block18">SİNİR</h1>

  <p class="block15">Karataş Köy Kurulunun ikinci üyesi Haceli, yatağından kalkalı, ahıra girip çıkalı, elini yüzünü yıkayıp giyineli yarım saati geçiyor. Karısı Fatma hâlâ uyuyor. Yaklaşıp kıçının kaba etine ayağıyla dürttü. Yorganın altında eti oynadı Fatma’nın.</p>

  <p class="block15">“Kalk gayri gıı!” dedi Haceli. Öksürdü. “Gün doğdu oldu! Kalk da bir işe güce bak! Ev yaptıran adamın karısı bu kadar yatar mı? Deli! Kalk çabuk!..”</p>

  <p class="block15">Fatma gerneşti. Örgülü uzun saçları yatağa yorgana döküldü. Kalın kaba dudakları aralanmış, ak dişleri görünüyor. Kocası bir daha dürtünce toplandı. Toplandı ama gözünü açamıyor.</p>

  <p class="block15">“Kalk ulan boklu!..” diye çıkıştı Haceli.</p>

  <p class="block15">Fatma yorganı sıyırdı. Donunu toparlayıp kalktı. Bol iç gömleğinin üstüne sıkmasını giydi. Düğmeledi. Diri göğüsleri fırladı.</p>

  <p class="block15">“Ben temele gidiyorum!” dedi Haceli. “Geç kaldım! Daha adam toplayacağım. Asar’dan, Eski Kale’den taş çekeceğiz. İşçiler temel kazacak. Yemek hazırlayacaksın bak! Akşamdan ne tembihledimse bir bir yapacaksın! Elin adamı gün kuşluk demeden ekmek ister, unutma!.. Unutup savsayıp beni mahcup etme!..”</p>

  <p class="block15">Çıkıp gitti.</p>

  <p class="block15">Fatma bir iki daha gerneşti. Bir türlü kaldırıp atamadı kendini yataktan. Sonra sol yanı üstüne devrilip yattı gene. Ev nemliydi. Küflü küflü kokuyordu. Başında ve gözlerinde yaman bir ağırlık var. Bu eve gelmeden böyle miydi Fatma? Şafakla birlikte fırlardı yataktan. Fırladı mı kalkardı! Kuş gibi hafif olurdu. Her işe gücü yeterdi. Erinmez, üşenmezdi. Hiçbir iş ona zor gelmezdi. Şimdi demir kilitler vuruluyor gözkapaklarına.</p>

  <p class="block15">Dövülmüş gibi her yanları acıyarak kalkıyor sabahları. Kış geldi mi su çıkardı bu evin orasından burasından. Yatak yastık ıpıslak olur. Küüt küt öksürür çocuklar. Hele bahara doğru! Haceli evlendi evleneli, üç erkek kardeşiyle burada sıkıştı kaldı. Şimdi ilk kurtulacak kendisi olacak. Payını büyük kardeşine satıyor işte. Bedelinin birazını hemen taşçıya, kerpiççiye yatıracaktı. Kardeşinin eli dar olmasa, hepsini peşin alacaktı. Güze kadar izin verdi. Güz gelince, onunla da köy sandığına yaptığı borcu kapayacak. Evyerinin parasını güze kadar idare ederdi Muhtar. Dünya da darlık içinde sürünmekten kurtulmanın yolu buydu: Sırtını ya dağa dayayacaksın, ya beye! Haceli şimdi Muhtara dayıyor. Muhtar iyi adam. Darda kalana el uzatıyor bak...</p>

  <p class="block15">Temel kazdırmak için ancak iki işçi tutabildi. Kardeşleri de gelip yardım edecek.</p>

  <p class="block15">Gün yerleri yeniden işiyor. Evlerin kapıları yeni açılıyor. Millet sokağa yeni çıkıyor birer ikişer.</p>

  <p class="block15">Irazca epeydir uyanıktı. Sabaha karşı bir parça canı geçti, başkaca uyumadı. Oğlu ile gelini uyanıp kalkmadan yataktan çıkmıyor. Vaktin pek geç olmadığını bildiği halde, bakıp bakıp, “Amma da uykucu yaratıklar şunlar!..” diye öfkeleniyor. “Ne demeye uyanmazlar bilmem ki?”</p>

  <p class="block15">Sonra aklına yeni bir buluş gelmiş gibi hemen doğruldu. Yorganı atıp kalktı. Oğlu ile gelini uyuyor. Haçça, Bayram’a ardını dönmüş, Bayram, kolunu Haçça’nın omzundan sarkıtmıştı. Irazca, saçını başını toparlayıp dışarı çıktı.</p>

  <p class="block15">“Yetmedi, bitmedi yıllar yılı çektiğim çile! Yarısı yanık odun kökü gibi ayak altında sürünüyorum! Doğdum, gün yok! Büyüdüm, gün yok! Bekledim. Yemenciler, Yunancılar döndü. Bir evden üç kişi gitti, dört kişi gitti. Koca köyden dört kişi döndü. Kimse adam demez dönenlere. Üstte Allah var, biz dedik. Kırarmıştı saçları. Dökülmüştü dişleri. Ama ne olsa erkektiler. Çoğu evlenmiş, döle döşe karışmış oralarda. Onca sordum Kara Şâli’ye, çok mu ateşliydi Arabistan karıları? Hem de dedikleri gibi kara mıydı? Kara Şâli’nin ağzı vardı, ama dili yoktu. Allanın ahlazıydı. Ben sorunca susardı. Anası sorunca susardı. Çiftesini, tazısını alır, Küçük Çardak’a, Elden’e, Düzmeşe’ye ava gider. Bir alay arkadaşla gelir oralardan. Otururlar evin çuluna. Hayatın yüzü çarıkla kaplanır. Tütün iç, çay iç! Tenekeyle helva alır yemek yedirirdi göddeşlerine. Kazan eniğinde pişirirdim bulgur aşını. Yedirir içirir onlara anlatırdı. Onların da eksikti kiminin tahtası birer ikişer. Onların da kimi Yemen, Yunan epey kurşun atmış, kurşun yemişti. Anlatırlardı karşılıklı dilleri damakları kuruyasıya. Top patlamış yanında. Kum dolmuş kulaklarına. Alayından ayrılmış. Yitirmiş bölüğünü. Yıllarca El Divaniya’da mühür kazmış, yazılar yazmış yüzüklere? Kemerinde altın biriktirmiş. Bükülmezmiş kemeri. Alıp getirecekmiş, soymuş Araplar. İngiliz alıp Mısır’a götürmüş. Telörgüden telörgüye sürüp gitmiş tutsaklık. Hintli Müslümanlar beklemiş başlarını. Uzun, çok uzun sürmüş, yetmemiş, bitmemiş tutsaklık. Kara Şili’nin üç kardeşi vardı, onlar da savaşlarda kaldı, dönmediler. Babam dönmedi. Ağam dönmedi. Küçük ağam döndü, o da kafadan sakat gibi bir şeydi. “Gitmeyin Yemen’e, Yemen’e!” diye çok dil döktük. Ta ezelinden kimse dinlemezdi karı sözünü. Karı kısmının köleden kalır yanı mı var? “Gitmeyin Yemen’e, Yemene!..” Kâmilece vardı, “Gitmeyin!..” diye diye deli oldu.</p>

  <p class="block15">Gidenlerden sağ kalan, sakat kalan, ak saçla döndü de, bizler hırlı mıydık? Bizim de ağarmıştı saçımız! Ne kötü günlerdi, ne akılsız, acımasız padişahlardı! Onca yıl savsadılar memleketi, gelinleri ve de karıları! Nasıl sabreder bir gelin, bir karı, yirmisinde, daha varmamış otuzuna; onca yıl inledik! İşte geliiip geçti. Deliiip geçti. Köreldi köyler. O acılı ağılı günlerden geldik; dul! Bizim avcı ölüp gitti erkenden, kaldık ardına; dul! Kara Şali avcıydı, avareydi. Elinde bir saz, yalnız kalınca çekilir bir köşeye, vın vın vın! Hiç unutmuyorum alayla gelirdi arkadaşları; dul! Ölüp gitti de... Çekirge... Öşür yazdılar tek başıma, dul! Sabah oduna gittim, öğleyin çifte; dul! Ne uzundu dinsiz, allahsız geceler!</p>

  <p class="block15">Teptiler kapımı. Bayram ufak. Kimselere açamadım; dul! Fesi yasak ettikleri yıl önülceğimi kestiler; dul! Orman askeri çıktı, yeniden savaş çıktı; dul! Kemal gitti, İsmet geldi, particilik çıktı; dul! Şimdi de Köy Kurulu’na seçildim diye Deli Mehmet’in oğlu evimizin önüne ev yapmağa kalkıyor; dul! Dul olunca insandan aşağısın; dul! Belin çukur; dul! Gören binmek istiyor; dul! Dul mu!, ölmedim bugünece! Bugün ölsem de gam değil! Bayram büyüdü, işini aldı önüne. Hatta bir yükten kurtulur, ölürsem. Ne yapacağım daha fazla yaşayıp; dul?</p>

  <p class="block15">Yarısı yanık odun kökü gibi, ayaklar altında; dul! Dulu, dul karıyı göstereceğim onlara!..”</p>

  <p class="block15">Evin önündeki alanda Haceli, kardeşleriyle işçilerini toplamış, yeni baştan kazık çakıyor, ip çekiyor. Yapı ustası Taşkelle Mehmet: “Şöyle yapın, böyle yapın!” diye buyruk veriyor.</p>

  <p class="block15">Haceli, Irazca’nın kendine doğru geldiğini gördü. İşinden başım ayırmadı.</p>

  <p class="block15">Irazca geldi, adamlara iki adım kala durdu. Hiç konuşmadı. Elini kalçasına koyup olanları seyre daldı.</p>

  <p class="block15">Haceli telaşlanmaya başladı. Hiç söz atmamıştı. “Hayırlı olsun! Kolay gelsin! Kuvvet ola!..” dememişti. “Hoş geldin Iraz hala!” diye kendisi mi konuşsa acaba? Ondan yana gitti.</p>

  <p class="block15">Yüzüne baktı, Irazca’nın yüzünde kıpırtı yok. “Hoş geldin Iraz hala, nişledin?” dedi.</p>

  <p class="block15">Irazca karşılık vermedi. Taşkelle’nin çaktığı kazığa, çektiği ipe bakıyor.</p>

  <p class="block15">“Size komşu oluyoruz Iraz hala!” dedi Haceli. “Ev yapıyoruz gayri! Komşuluğunuzu gösterirsiniz tabii! Ev yapanla düğün edene yardım Tanrı’ya hizmet saydırmış! Biz de Aşağı Mahalle’nin çamurundan kurtulalım sayenizde...”</p>

  <p class="block15">Karşılık vermiyor.</p>

  <p class="block15">“İstemiyor bizi!” diye düşündü Haceli. “Bizim, evi önüne ev yapmamızı, kendisine komşu gelmemizi hiç istemiyor! Belki de bir ayartan var...”</p>

  <p class="block15">Irazca, olduğu yerde, olduğu gibi dikiliyor. Eli hâlâ kalçasında. Taşkelle Mehmet bağırdı:</p>

  <p class="block15">“Haydi bakalım Haceliii; bu iş tamam! İlk kazmayı furalım! Kan akıtmayacak mısın?”</p>

  <p class="block15">“Temele kan akıtmam gerekir, ama bir tedariğim yok ustam! Dama düver atarken keserim bir şey! Ya da içine girerken!”</p>

  <p class="block15">“Hi hi!..” dediler kardeşi Mevlüt’le Muharrem.</p>

  <p class="block15">“Madem öyle, fur kazmayı! Hayırlı uğurlu olsun! Hiç olmazsa bir horoz kesmeliydin; ama neyse!..”</p>

  <p class="block15">“Yoook arkadaş!” dedi Haceli. ““Haceli temele horoz kesmiş!” dedirtmektense, “Hiç kesmemiş, sonra kesecekmiş!” dedirtmek daha iyi!” Kazmayı kucakladı. Temelin başına doğru gitti. Durdu, “Bismillaaaah!” çekti. Apışını ayırdı.</p>

  <p class="block15">Irazca geldi önüne dikildi birden. Haceli’nin benzi attı; eli kolu titredi: “Ne istiyorsun ulan?” diye kekeledi. Irazca’da ses soluk yoktu.</p>

  <p class="block15">“Çekil önümden!” dedi Haceli. “İşimden avare etme beni! Ne demek istiyorsun? Sabah sabah aklından zorun mu var yoksa?”</p>

  <p class="block15">Irazca: “Ben çekileceğime sen çekil!” diye bağırdı birden. “Benden önce sen çekilsen çok daha iyi edersin! Ulen karaltısı kaybolasıca, sen dağda mı geziyorsun, köyde mi? İki yakana bir baksana! Hiç ev önüne ev yapan var mı çevrende? Yanıkara hastalığından gidesi herif!</p>

  <p class="block15">Ben ölmedikçe sen buraya ev yapamazsın! İşte sana açık cevap! İşte sana kısa cevap! Hem sende bir parça akıl olsa, gelip buraya ev yapmayı kendin istemezsin! Akılsız herif! Senin pasaklı bir karın var. Bunun burası köy içi. Gelen geçen senin eve bakar. Nasıl yapacaksın o karıyla? Karataş’ın içine şan mı olacaksın yoksa?”</p>

  <p class="block15">Şimdi Haceli susuyor.</p>

  <p class="block15">“Ağı çivi katlanacaksın öyle mi? Ama benim çocuğumun suçu ne? Biz neye katlanalım senin kokar karına?”</p>

  <p class="block15">“Halacığım, benim karının ne zararı olacak size?”</p>

  <p class="block15">“Tehhoo! Bulaşığı yuyacak yarın, suyunu bizim avluya dökecek! Ahıra sıçacak, bokunu bizim avluya atacak! Gübre de bizim evin önüne!.. Siz böyle yaparsanız, ben de sizin eve bir ateş verir külünüzü havaya uçururum kör olayım! Benim günüm ikindiye geldi. Koyun yaşı kadar bir yaşım ya var, ya yok! Ölmeden düşmanımı bari temizlerim! Haydi, şimdi istersen fur kazmayı! Uğurlu olsun! Kolay gelsin!..”</p>

  <p class="block15">Çekildi Haceli’nin önünden. Evine yürüdü.</p>

  <p class="block15">Haceli bekliyor. Bir Taşkelle’nin yüzüne baktı, bir kardeşlerinin. Taşkelle çiğnini çekti. Kardeşleri sustu.</p>

  <p class="block15">“Susmayın, bir söz söyleyin yahuuu!”</p>

  <p class="block15">Neden sonra büyük kardeşi Mevlüt: “Fur ulan kazmayı!..” dedi. “Bir sidikli dişeylinin sözüyle yolunu, yönünü mü değiştireceksin? Belaysa bela, fur kazmayı!”</p>

  <p class="block15">Haceli ikircikliydi.</p>

  <p class="block15">Mevlüt: “Ver bana!” dedi, kazmayı kaptı. Vurdu. Ortanca kardeşi Muharrem de küreğe yapışıp kazılmış toprağı dışarı çıkarmağa başladı ardından. Öteki işçiler de yumuldu işe.</p>

  <p class="block15">Irazca dönüp eve geldiğinde Bayram uyuyordu. Haçça kapının gıcırtısından uyandı. Yangın var gibi telaşla kalktı. Hemen Bayram’ı uyandırdı. Üstünü başını düzeltti. Göğsünü bağrını kapattı.</p>

  <p class="block15">“Gelin, kalk ateşi yak kızım, kalkıver çabuk!” dedi Irazca. “Ateşi yak da, bir çorba koy! Bayramı çöyüre salalım bugün. İstersen, sen de git!.. Kalkıver anam!..”</p>

  <p class="block15">Bayram in uykusu açılmıştı:</p>

  <p class="block15">“Bugün çöyür işi kalsın ana!” dedi. “Bu. Haceli dürzüsünü tosturmazsak, bize ağıra oturur sonra!..”</p>

  <p class="block15">“Çöyüre, çöyüre!..” diye bağırdı Irazca. “Harımın çitini çevirin bir an önce!.. Haceli’yi ben tostururum!”</p>

  <p class="block15">“Haceli senden korkmaz ana!” “Efeliğe kalırsa senden de korkmaz!”</p>

  <p class="block15">“Ben korkuturum, ben onun anasını bellerim ana!..”</p>

  <p class="block15">“Belleyemezsin! Zebella kardaşları var!.. Sen doğruca çöyüre git bugün. Bentleri pekiştir!..”</p>

  <p class="block15">“Peki!” dedi Bayram.</p>

  <p class="block15">Çorba sofraya konduğu zaman Irazca, Ahmet’i uyandırdı:</p>

  <p class="block15">“Siz yeyin ekmeğinizi!” dedi Bayramgile. “Ben bir de Ahmet Efe’yi salayım Haceli’ye.” Ahmet hemen toparlanıp kalktı.</p>

  <p class="block15">“Git, köy içine ev temeli kazan o dürzüye söyle!” dedi Irazca. “De ki: “Ulan Haceli emmi!” de. “Ninem, buraya temel kazarken iyi düşünsün diyor” de!..”</p>

  <p class="block15">“Pekey!” dedi Ahmet.</p>

  <p class="block15">“De bakayım ne diyeceksin?”</p>

  <p class="block15">“Diyeceğim ki: “Ulan Haceli emmi!” diyeceğim. “Ninem, buraya temel kazarken iyi düşünsün diyor!” diyeceğim.”</p>

  <p class="block15">“Aferin; kalk hemen!.” Ahmet gitti.</p>

  <p class="block15">Irazca, Bayram’a günlük buyruklarını verdi:</p>

  <p class="block15">“Bahşişteki ahlatlar iyi çöyürlendi, var onları buda! Kağnıyla, iyice iki sefer yaptın mı yeter bizim harıma. Keserken dikkat et, dalları kanırma! Ağacın kabuğu baştan aşağı yarılmasın. Sürgünler iyi olursa gelecek bahara aşılatırız...”</p>

  <p class="block15">Bayram:</p>

  <p class="block15">“İki sefer yaparız; kolay!..” dedi. “Ama burasını böyle koyup gitmesek iyi olurdu ana!”</p>

  <p class="block15">“Sen yürü Kara Bayram!” diye bağırdı Irazca. “Şimdilik sana iş yok! İş olduğu zaman ben haber veririm!”</p>

  <p class="block15">Bayram’la Haçça kağnıyı koştular. Urganı dirgeni, nacağı tahrayı</p>

  <p class="block15">götürüp kağnıya koydular. Bu kez karı koca binip sürdüler. Küçük’ Tornan yanları sıra gidiyor gene.</p>

  <p class="block15">Haceli’nin adamları temel kazmağa devam ediyor. Ahmet, Haceli’yle konuşuyor. Haceli, Bayram’ı karısıyla kağnıda görünce, önüne çıktı:</p>

  <p class="block15">“Eğle bakalım kağnıyı Bayram Efendi!” dedi.</p>

  <p class="block15">Bayram övendereyi boyunduruğa vurdu, kağnıyı eğledi.</p>

  <p class="block15">“Kara Bayram!” dedi Haceli. “Neye böyle bir ananı, bir oğlunu yolluyorsun üstüme? Gelsen de adam gibi kendin konuşsan olmaz mı benimle? Ha?..”</p>

  <p class="block15">Bayram:</p>

  <p class="block15">“Ben anamı yollamadım, haberim bile yok valla!” dedi. “Çocuğu da anam kendi yolladı heralım...”</p>

  <p class="block15">“O evin erkeği sen değil misin? Neye kendin konuşmuyorsun, anan konuşuyor?”</p>

  <p class="block15">“Bugün anam konuşacak! Günü gelince de ben konuşurum, acele etme! O zaman erkek olup olmadığımı anlarsın!” Övendereyi kaldırdı, kağnı yürüdü.</p>

  <p class="block15">Haceli: “Kara Bayraaam!” diye bağırdı kağnının ardından. “İkimizin de başı belaya girecek Kara Bayram! Bir etek para verdim ben bu yere! Hakkın yendiyse gider şikât edersin! Böyle aykırı aykırı soluma bana karşı Kara Bayraaam!..”</p>

  <p class="block15">“İyi ya!..” dedi Bayram. “Madem bir etek para verdin, kaz temelini!..</p>

  <p class="block15">Karataş’ın kır tarlaları Dedemezarı’ndan, Deliktaş’tan, Yaylayolu’ndan yukarı dalga dalga gider. Gider gider, ta ormanın başladığı tepelere dayanır. Verimsiz topraklardır. Yıl yıldan kötü gelir. Verim gittikçe düşer. Çoğu yıllar tohumunu bile ödemez buralar. Karataş’ın kır tarlaları, dedelerin dedelerinin gününden beri ekilip gelmektedir. Çekilen emeğin cipten cip</p>

  <p class="block15">boşa gitmemesi için, düzenli bahar yağmurları gerekir. Oysa, öyle yıllar olur, ilaç için istesen, damla yağış düşmez. Dualara çık, köycek aş dök, harıl harıl Kur’an okut, yediden yetmişe camilere dol “âmin” çağrış, gene düşmez. Bazı adamlar toprağı iyi işler. Bunlar toprağı, bir yıl ekine, bir yıl nadasa yatırır. İyi çiftçiler nadası ikiler, üçler. Ağali iyi çiftçidir, dörtler. Dörtlemek için acar öküz, at, uşak gerekir adama. Bunlar Ağali’de vardır. Uşağı yok ama oğulları var, iki tane, babayiğit. Bayram, ancak ikileyebilir. Çoğunu ikileyemez bile. Bir öküz, bir inek...</p>

  <p class="block15">Hey, kırlar, kırlar!.. Körkuyu’dan sonra kırlar, çöyürlü ahlat ağacı doluydu. Baktın mı bulut gibi görünürdü. Şimdi buralar bomboz. Dümdüz, bomboz. Tek tük nadasa başlayanlar, bu bozluğu orasından burasından yırtıp karartmıştı. Varsın verimsiz olsun, varsın çetin olsun, varsın üçlemek, dörtlemek, derin sürmek gereksin! Bayram: “Kendi topraklarımız ulan!” diyor. Kendi topraklan olduktan sonra ne hacet gama kedere? Ondurmasa bile öldürmez de...</p>

  <p class="block15">Çelik Paşa’yla Aymelek yola düşmüş, uyumla gidiyorlar. Güneş, dağların başından yükseliyor. Bayram’ın Bahşiş’teki tarlası görünüyor. Çöyürlü ahlat ağaçları seçiliyor. Övendereyi usulca bir ineğe, bir öküze batırdı Bayram:</p>

  <p class="block15">“Haydi, hoooha!” dedi.</p>

  <p class="block15">Haceli’nin kardeşleri Mevlüt’le Muharrem, bir saat kadar çalışıp gitti. “Sen işçilerinle akşama kadar bitir bu işi. Biz de kendi işlerimize bakalım biraz...” dediler giderken.</p>

  <p class="block15">Az sonra Taşkelle Mehmet de gitti: “Sen hele temeli kazdır adamlarına! Yapıya sıra gelince ben yetişirim! Yalnız, derin temel ister burası. Malum ya, yol üstü! Yarın kağnılar, hem de maden kamyonları zangır zungur geçerken koca yapı inivermesin! Derin kaz, hem de evin haney olacak!..”</p>

  <p class="block15">Sığır hergele toplanmış, kıra bayıra, çayıra çekilmişti. Kadın kız, çoluk çocuk, millet, harımlara dökülmüştü. Köy boşalmıştı. Tozsuz topraksız, denizlerden yeni çıkarılıp getirilmiş gümüş gibi temiz bir bahardı. Dünya ısınıyor, dallar uyanıyor. Çiçeklenmiş dallara kurum gibi sıvanmıştı arılar. Tek tük leylekler Köysuyu boyunca solucan topluyor. Binlerce yılan deliğini bırakıp çıkıyor. Asar’ın, Eski Kale’nin, Çildede’nin oralar sarı sütleğen. Haceli gayretli gayretli çalışıyor. Gökyüzü yüksek yüksek mavilikler. Bulutlar kuzulamış, dağılmış...</p>

  <p class="block15">Biraz sonra Ahmet oğlan gene geldi: “Haceli emmiiii; ninem diyor kiiii!..”</p>

  <p class="block15">“Hey ya Rabbiiii!” diye bağırdı Haceli. “Ulan senin nineni de, ananı da! Ulan eşşek sıpası!..” Yerden bir taş alıp doğrulduğunda Ahmet uzaklaşıp gitmişti. Evlerinin avlusuna saklanmıştı. Avlu kapısına doğru elindeki taşı nişanlarken, Irazca’nın hızlı hızlı merdivenden inmekte olduğunu gördü Haceli. Anladı, kendine doğru geliyor. Gene elleri kalçasında. Kurgun, kaskın geliyordu. Haceli taşı elinde sıkıyor.</p>

  <p class="block15">Irazca geldi geldi, yanından geçti, yarı kazılmış temelin ortasında durdu. Elini kalçasından alıp arkasına bağladı bu kez. Gözlerini boşluklarda gezdiriyor. Durup bir kezcik olsun Haceli’ye bakmıyor.</p>

  <p class="block15">Haceli, elinde sıkıp durduğu taşı usulca toprağa bıraktı. Irazca: “Niye bıraktın?” dedi. “Bırakmasaydın!” “Bırakmasaydım da ne yapsaydım Iraz hala?” “Fursaydın başıma, böğrüme!..”</p>

  <p class="block15">Haceli sustu.</p>

  <p class="block15">“Ne susuyorsun? Furup öldürseydin!..” işçilere seslendi Irazca:</p>

  <p class="block15">“Bırakın kazmayı küreği hepiniz!” dedi. Haceli’ye döndü: “Sana demin de anlattım: benim üç günlük ömrüm kaldı surda! Seninse var daha. Öldür beni. Ben kabire, sen cezaevine! O zaman benim oğlum raprahat oturur evinde. Canı isterse senin Fatma’yı koynuna alır, bir gözel yatar! Eğer benim oğlum almazsa kendi öz kardaşlarından biri alır. Koca ovaya rezil olursunuz sülalecek...”</p>

  <p class="block15">“Iraz halacığım!..” dedi Haceli. “Bak sana Iraz halacığım diyorum, saygılarımla, Irazca halacığım! Niye böyle sen çıkıyorsun yamacıma? Senin oğlun erkek değil mi? O çıksa ya!..”</p>

  <p class="block15">“O çıkmayacak! Ben çıkacağım! Ben öleceğim, o yaşayacak! O ölürse, sen cezaevine gidersin, karın boşta kalır! Çünkü senin karıyı ben alamam! Beni öldürür cezaevine gidersin, senin karıyı benim Bayram alır! Anladın mı oğlum neden çıkmıyor?”</p>

  <p class="block15">İyice burnunun dibine dikildi Haceli’nin:</p>

  <p class="block15">“Şu senin yüzüne bir tüküreyim diyorum, ama sabrediyorum! Belki tükürtmeden gidersin diye bekliyorum...”</p>

  <p class="block15">İşçiler işi gücü bırakmıştı. Haceli renkten renge giriyor. Kızarıp bozarıyor. Sararıyor. Bazen suratının ortasına kocaman bir yumruk kondurup şu kocakarıyı yıkmak geçiyor kafasından, ama bir türlü elini kaldıramıyor. Altı bin liralık toprak diziliyor gözünün önüne. Boy boy tarlaları; sıkıntılı, uzun, borç yıllarını düşünüyor. Duvarları ak toprakla sıvanmış, bol pencereli, odaları ışıklı bir ev yapacak. Temiz kahve takımlarını koyacak raflara. Bir doru at bağlayacak ahıra. Bir av tüfeği... Birdenbire bunlar siliniyor, sırtına bir kat eski yatak yüklenmiş boz eşeğin ardında yollara düşüyor. Yorgun argın bir Haceli! Uzayıp uzayıp gidiyordu cezaevi yolları, yılları... “Arkadaşlar, eve gidelim ekmek yemeğe!” dedi işçilerine.</p>

  <p class="block15">Muhtarın evi Yukarı Mahalle’de, Leylek Sereni’nin yanında. Önünde suyu buz gibi bir kuyu var. Karısı, sabırla, kuyu suyu ile iğdeler, armutlar, selviler yeşertmiş avluda.</p>

  <p class="block15">Bekçi Mustafa, avluda Muhtarın atını tımar ediyor. Haceli:</p>

  <p class="block15">“Muhtar Hüsnü Ağa evde mi Mustafa?” diye sordu.</p>

  <p class="block15">“Evde!” dedi Bekçi. “Ama uyuyor! Akşam biraz geç yattı. Geç geldi ilçeden...” “Uyandıralım, acele işim var!”</p>

  <p class="block15">“Sen bilirsin!” dedi Mustafa. “Uyandıracaktan çık döşeli odaya, kendin uyandır! Ben karışmam!..”</p>

  <p class="block15">Haceli merdivene tırmandı.</p>

  <p class="block15">Muhtarın iki katlı evinde, toprak damlı, tahta tavanlı, tahta tabanlı güzel bir oda var. Necip Beyin topraklarından on iki bin liralık aldı. Koyun satmış, at kısrak satmış, yan yatıp çamura batmış, almıştı. Şimdi işi iş. Borcu bitti. Gelirleri arttı. Yeni topraklar alabilir. Partide güçlü bir adamı var. Kredi alabilir, traktör, patoz, römork alabilir.</p>

  <p class="block15">Haceli kapıyı dövdü, bekledi. Az sonra Muhtar içerden ses verince açtı; girdi.</p>

  <p class="block15">“Oooo Haceli, geç geç; sen misin?” dedi Muhtar. “Geç bakalım!” Yatakta doğruldu. “İki üç gün sonra Kaymakam Bey geliyor Haceli Efendi! Fena haberlerim var! Evyerinin parasını hemen isteyeceğiz senden!”</p>

  <p class="block15">“Benim de sana fena haberlerim var!” dedi Haceli. “Senin Kara Şali’nin dertli Iraz, gelip kazmamın önüne yatıyor. Bir türlü temeli kazamıyorum. “Fur öldür beni, evini ondan sonra yap!” diyor. Koyun yaşı kadar yaşım kaldı surda, beni öldür, cezaevine gir, oğlum senin Fatma’yı alıp özgür yaşasın!” diyor. Bir bela iş ki, hiç sorma Muhtar!”</p>

  <p class="block15">“Kara Bayram nerdeymiş, o bir şey demiyor mu?”</p>

  <p class="block15">“Kara Bayram sabah karıyı kağnıya bindirdi, nacağı tahrayı aldı, kıra gitti! Önüne geçtim: “Niye kendin konuşmayıp ananı salıyorsun üstüme?” dedim.</p>

  <p class="block15">“Ben konuşacağım zamanı bilirim, şimdi anam konuşacak!” dedi gitti serseri.</p>

  <p class="block15">“Halil İbiş’le oğlunu işçi olarak tuttum Muhtar! Üçer lira para verdim. Bak öğlen oluyor, daha bir iş yapmadık. Yaptırmıyor dertli Irazca.</p>

  <p class="block15">“Ben sağken evimin önüne ev yaptırtmam!” diyor. “Git ne cehenneme yaparsan yap!” diyor. “Senin karın pasaklı bir karı!” diyor. “Bulaşık sularını yarın benim avluya döker!” diyor. Bir araba laf ediyor dertli Irazca!..”</p>

  <p class="block15">Muhtar:</p>

  <p class="block15">“Sen temelini kazdır ulan!” dedi. “Ben Bayram’ı akşam odaya sesletirim. Sen de gelirsin. Umum bir toplantı yapacağım zaten. Kaymakam Efendimize hazırlık düşüneceğiz. Hemi de biliyorsun bir heykel işi var, onu da bir karara bağlamak gerekiyor...”</p>

  <p class="block15">“Ne yapacağım ben şimdi Muhtar?” “Git kazdır temelini!”</p>

  <p class="block15">“Ya Dertli Karı gene gelirse?”</p>

  <p class="block15">“Gelirse gelsin, uyma! O buraya yatarsa, sen de git öteyi kaz! Sokma başını belaya şimdilik... Şimdilik sabret!..”</p>

  <p class="block15">“Eyvallah!” dedi Haceli.</p>

  <p class="block15">Muhtar yorganı yeniden çekti üstüne.</p>

  <p class="block15">Epey döndü söylendi yatakta. Dağılmıştı uykusu.</p>

  <p class="block15">“Böyle köyün içine tüküreyim ulan! İçine tüküreyim böyle muhtarlığın! Yatıp kestireyim, yorgunluğum çıksın diyorum; kapıyı döven dövene!.. Belalı bir köy!..” Gözlerini yumup zorla uyumak istedi, ama uyuyamadı. Ağdı döndü, olurunu bulamadı. Haceli’yi düşünüyor. Allanın safı! Ulan bir yoksulu, hem de deli bir yoksulu adam etmek ne zor! Ha dedim Kurulda işime yarar. Köy içinde işime yarar. Benden yana ürer gerektiğinde. Kolumda kendi canlandırdığım bir adam; Ekiz İsmail’den, üye İbrahim’den, Ali İzzet’ten iyi olur... Ama şuna baksana! Ters türs gidiyor işleri! Bensem meradan biraz da toprak vereyim diyordum. Göz yumayım sürsün. Ama beceremeyecek. Korkarım ağzına yüzüne bulaştıracak verdiğim mis gibi fırsatları!..”</p>

  <p class="block16">&nbsp;</p>

  <p class="block17" id="calibre_pb_9">&nbsp;</p>
</body>
</html>
