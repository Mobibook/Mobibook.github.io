<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yılanların Öcü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block18" id="id_GoBack">GENE YILANLAR</p>

  <p class="block15">Sultanca yapayalnız.</p>

  <p class="block15">“Vakit ne vakit oldu!” dedi kendi kendine. “Kalkıp şu namazı kılayım! Kılıp yatayım...” Ölüyor yalnızlıktan.</p>

  <p class="block15">Kıblesine döndü. Başladı.</p>

  <p class="block15">Hem namaz kıldı, hem “hayırsız” oğullarına atıp tuttu. İlendi. Hem de yılanları düşündü. Allahın geciken adaletini düşündü. Öyle bir değişim istiyor, olacak gibi değil: Oğullarının oturduğu yukarı evler, hemen bir tılsımla yere çöksün, alçalsın! Gene aynı tılsımla, kendi oturduğu bu ev yükseliversin birdenbire! Yukarı eve ne yılan uğrayabilir, ne çıyan! O zaman, tekmil yılanlar, oğullarının oturduğu odalara doluşsun, uyur uykularında yakalasın kör şeytanından bulasıcaları!.. Tam götünden, götünün ortasından soksunlar koca kulaklı ibrahim’i! Sonra karısını! Sonra Şükrü alçağını!.. Ayıp ama ne yapsın? Bir ana bunu istemez hiçbir zaman! Gel gelelim, onlar onu bu halde bırakıyor! Neden bırakıyorlar? Akşam oldu mu, “görgüsüz” karılarını alıp yatıyorlar sıcak yataklarına. Sarılıp... O gelinler Allah tan bulsun! Ama buldukları yok ki! Hep onlar kötü etti oğullarını. Koca kulaklı İbrahim, “Biricik anam!” derdi bekârken. Şükrü, iki sözünün başında: “Yarın anama ben bakacağım!” diye övünürdü. Evlendiler, gözleri karıdan başka kimseyi görmez oldu. Karıları tatlı geldi.</p>

  <p class="block15">Kafaları değişti. Anaları kötü oldu. Kötüleşti oğlanlar. Allah, madem Allah, bu gelinlere bir ağrı sızı verse ya! Kendi kocasını “gencecik” aldı elinden. Ne suçu, günahı vardı? Bu “zilli”lerin bu kadar suçu günahı varken, yılanları da ona başına tebelleş ediyor bu Allah!.. Bu güzel Allah!..</p>

  <p class="block15">Namazı “sakıt” oluyor. Yeniden başlıyor. “Namazım gene sakıt olacak!” diye tir tir titriyor. Namaz kılarken ortaya bir yılan çıkar, bir kazıkbağı atar da kurtulamam, diye ödü sıdıyor. Yılanların “kazıkbağı” diye zorlu bir bağ attıklarını, kıtır kıtır kessen bu bağı çözmediklerini duymuştu. Her önüne çıkan, yılanlar üstüne korkunç şeyler anlatıyor epey zamandır.</p>

  <p class="block15">Duydukça sararıyor. Anımsadıkça cinleri başına birikiyor. Namazı bir daha “sakıt” oluyor. Okurken yanılıyor. Şaşırıyor. Allah günahım bağışlasın. İsteyerek yapmıyor. Yılanlardan çok ocumuştu...</p>

  <p class="block15">Duasını, ilencini “iyi kötü” bitirip göğe açtığı ellerini yüzüne çaldığı zaman, dışarıda yatsı ezanı yeni okunuyordu. “Tüüüh!” dedi. “İşte böyle bizim işler! Sakatlaya sakatlaya bir namaz kıldık, onu da vaktinden önce kıldık!.. Tüüh!.. Kıblemiz bari doğru olsaydı! Tüüüh!.. Gene de Allah kabul etsin! Etmezse etmesin, bak ya şu benim çektiğime! Bin bir eziyetle doğur... Doğur yekine yekine, çığrına çığrına... Bin bir eziyetle, çalına çırpına büyüt. Onlar da seni böyle aşağı eve kapayıversin!..”</p>

  <p class="block15">Tespihi hırkasının cebine koydu. Namazlayı kaldırdı. Tahtasız, kapaksız “oyma yüklük”teki yatağını kucaklayıp serdi yere. Döşeğini, yorganını açarken yüreği harp harp vuruyor. Bir yerlerden yılanlar, sökün edip çıkıverecek sanıyor. Ocak başındaki kandili üfleyip yattı. Üst üste besmele çekti. Az önce söylediğini unutup, “Yattım Allah sağıma soluma...” diye uzun bir yatma duasına girişti. “Yattım Allah sağıma soluma! Sığındım Hak süphanıma! Melekler tanık olsun, hem dinime, hem imanıma! Yattım Allah, kaldır beni! Rahmetine daldır beni! Ecel gelir, yakın ise; iman ile gönder beni!.. Haksin Allah, birsin Allah! Sen her şeye kadirsin Allah! Yaramaz avrat, yaramaz evlat; yaramaz komşu şerrinden; beyler padişahlar şerrinden; namazsızdan, niyazsızdan, hacısızdan, hocasızdan, ikrarsızdan, kararsızdan, arsızdan, hırsızdan beni sen koru ya Rabbi!.. Hayırların fethi, serlerin defi, kusurların affı için bana can sağlığı ver ya Rabbi!.. Gönül hoşluğu ver ya Rabbi!.. Ahir ömrümde iyi günler, iyi yüzler göster ya Rabbi!.. Aman ya Rabbi, ya Rabbi! ya Rabbiii!.. Bismillâhi mela! Dört yanım kale! Kapım minare! Bekçiyim Allah; bekler inşaallah!..”</p>

  <p class="block15">Yorganı çekti başına. Yapayalnızdı öyle...</p>

  <p class="block15">“Bak Kara Bayram!” dedi Muhtar. “Sen akıllı bir adamsın! Sana fazla söylemek gerekmez! Haceli’ye de asılırız, ne söylersek kabul eder. Hiç aşağı yukarı yorulmadan, şuracıkta, ayağınızda barışın! Mahkemeye gitseniz, mahkeme bizden iyi mi barıştıracak sizi? Gelin bu işi burda kurutalım. Dikkat ederseniz benim bu barıştırmadan bir ticaretim yoktur. Sırf hayrıma gayret ediyorum. Ben çok hayırsever bir adamımdır. Bunu hepiniz bilirsiniz. Allanın her bayramında sabi sübyana birer buçuk kilo leblebi dağıttığımı bütün Karataş bilir. Bu nedenle, sizin bu işi de buracıkta kurutmak amacındayım. Dediğim gibi, inatçılığı bırakın. Sağlıkçı Şakir Efendinin iğne paraları Haceli’den alınacak. Karıma iğne furdurdum diye beş kuruş ödemeyeceksin. Haceli de kerpiçlerini unutacak! Öyle değil mi Haceli?..”</p>

  <p class="block15">Haceli durduğu yerde pufladı:</p>

  <p class="block15">“Yahu Muhtar, sen bizi temelli batıracak mısın? Senin niyetin bize dostluk mu, yoksa düşmanlık mı? Haa?.. Sen şimdi niçin böyle konuşuyorsun?”</p>

  <p class="block15">Muhtar şaşırdı:</p>

  <p class="block15">“Nasıl ulan eşşekçi? Nasıl konuşuyorum ben?” Gene pufladı Haceli:</p>

  <p class="block15">“Benim iki bin kalıp kerpicim gitti! Ne eder iki bin kalıp kerpiç, biliyor musun? İki yüz elli bannot sırf işçiliği! Bir kez ben bundan nasıl vazgeçebilirim? Çaydan mı topluyorum ben bu paraları? Sonra temel kazdırmak için de para ödedik! Birini bunlar doldurdu, birini buyruğun üzerine biz doldurduk. Bu ziyanlar nerden çıkacak? Ben de bir yoksul adamım! Karataş’ın Köy Kuruluna üye olmakla, kervanlarım Halep’ten mi çekiliyor? İğne paralarını da yüklüyorsun! Kaç liralık iğne furuldu kimbilir? Herkes nasıl iğneletiyorsa, öyle versin parasını! Yarın benim karı bir çocuk düşürse, iğne parasını Kara Bayram mı verecek? Şakir Efendiyi getirtip Kara Bayram mı iğneletecek benim karıyı?”</p>

  <p class="block15">Bayram dişini sıkıp duruyor:</p>

  <p class="block15">“Biz, senin karıyı bedavaya iğnelemiş adamız!” dedi içinden. “ Daha da iğneleyeceğimizden başka!..”</p>

  <p class="block15">“Sen sabır ver ya Rabbim!..” dedi Muhtar. “Ulan biriniz bir yana çekiyorsunuz, biriniz öbür yana! Ben adamı mum gibi yumuşatırım ulan Haceli! Sen çok ireli gitmeğe başladın bak!</p>

  <p class="block15">Dürzü, senin konuşmaya hiç hakkın yok! Neye varıyorsun da elin evine baskın veriyorsun? Köroğlu mu ilan ettin kendini ülkede, namussuz herif... Haydi, bir öfke nedeniyle baskın verdiğini kabul edelim, neye varıp erkeğe çatmıyorsun da avrada çatıyorsun?”</p>

  <p class="block15">“Öfke bu!” dedi Haceli. “Öfkelendin mi sen de çatarsın!”</p>

  <p class="block15">“Çatarsan ceremeyi de çekersin!.. Öfkeyle kalkan zararla oturur demişler, duymadın mı? Şimdi bir karının çocuğunu düşürmek ne demek biliyor musun? İdam cezası veriyor yeni parti, idam cezası!.. Şimdi memlekette bir demokratcılık icat oldu kiii, hökümet baba, her çocuğa, ister doğmuş olsun, ister doğmamış, çok yüksek bir baha biçiyor. Eskiden de böyledir. Hazreti Bilâli Habeşî Efendimiz bir gün Hazreti Peygamber Efendimizden kendi kulağıyla duymuş. Demiş ki Hazreti Peygamber Efendimiz: “Her kim ki, ana rahmindeki bir çocuğu düşürür, bilin ki o âdem, hem Allanın nazarında, hemi de benim nazarımda büyük suçludur!” Valla, aynen böyle söylemiş! Yalanım varsa günahın boynuma! Bilâli Habeşî Efendimizin bunu kendi kulağıyla duyduğunu geçenlerde Karamanlı İbrahim Hafız söylemiş. Hatta, Hazreti Peygamberimiz bu sözü söylerken Hazreti Ali Efendimiz de ordaymış. O dahi bunu kendi kulağıyla duymuş. Tabii şimdi sen Haçça gelinin beline taş furdun ama öfke nedeniyle furdun. O yüzden biz de diyoruz ki, sen bilmeyerek bir hata işledin, şimdi bu hatayı tamir edelim. Öyle ya, hata dediğini insan işler. Hatasız kul olmaz, meşhur kelamdır. Bayram’ın karısı az daha ölüyordu bak. Bakımını yaptırdık. Bizi yormadan sen bunun giderlerini ver. Bayram da davasından vazgeçsin. Kendisinden rica ettikten sonra vazgeçmeyip ne yapacak? Zorunlu olarak vazgeçecek! Ama tabii ona da yazık! Şimdi karısı, en aşağı altı ay hiçbir işe yaramaz. Bu da gepgenç bir adam. Ne yapacak kansız? Bahusus, iş kayıt mevsimi başlamıştır. Orak harman gelir yarın. Kim işleyecek bu adamın işini? Bir insan yalnız kendini değil, biraz da karşısındakini düşünmeli! Buna göre dök düşün, cevap ver. Eğer bu adam dava ederse, senden iğne paralarını tıkır tıkır aldığı gibi, en aşağı sekiz yıl da gün geydirir! Kapandın mı cezaevine, çürürsün! Ağır Ceza, seni Burdur zindanına atar. Burdur zindanı mı? Allah düşmanımı düşürmesin! Zordur!..” Haceli inledi:</p>

  <p class="block15">“Yahu; bizim elimizde üç kuruş kalmadı Muhtaar! Döküldük saçıldık bissürü, görmüyor musun? Sen hâlâ o biçim sözler ediyorsun! Aşağı Mahalle’nin çamuruna çakılıp kalmamız yetmiyormuş gibi, bir de soymaya kalkıyorsun bizi! Bu kadarı da ayıptır!..”</p>

  <p class="block15">Muhtar sabırlı sabırlı:</p>

  <p class="block15">“İyi düşün Haceli Efendi; iyi düşün kardaşım!” dedi. “İyi düşün de Bayramdan rica edelim davasından vazgeçsin! Sonra cayır cayır yanarsın, ama iş işten geçtiği için yanmanın da değeri kalmaz. Bak, cahillik etme, haksızsın! Bu güreşte sen yenildin! Yenilen ceremeyi çeker. İyi düşün!..”</p>

  <p class="block15">Üyeler susuyor. Kosa susuyor. Konuğu susuyor. Ağali çıkıp geldi geçten geç; o da susuyor.</p>

  <p class="block15">Muhtar: “Arkadaşlar, susmayın böyle!” dedi. “İki arada bir derede koymayın beni! İki sözcük konuşun Allah aşkına! Akıllarını erdirin şunların! Mahkemeye düşerlerse çok ceza görecekler. Mahkeme ikisi için de iyi değildir! Bir doğru söz konuşun da akılları ersin!..”</p>

  <p class="block15">Üyeler çiğinlerini çekti.</p>

  <p class="block15">Ağali: “Yaparken bize mi danıştıydın? Şimdi de kendin konuş!” diye öfkelenip daha çok sustu.</p>

  <p class="block15">İşlerin bir olur yanı yoktu.</p>

  <p class="block15">Bayram, “Bir sözüm var Muhtar!” dedi birden. Muhtar umutla baktı: “Söyle Kara Bayram!” “Sen önce şu bizim bıçağı ver!”</p>

  <p class="block15">Muhtar, acı bir şey yemiş gibi burnunu kıvırdı:</p>

  <p class="block15">“Ne bıçağı Bayraaam?” dedi. “Ne bıçağı kardaşım!..”</p>

  <p class="block15">“O gün almıştın ya hani? Her halde lazım olmuştu...”</p>

  <p class="block15">“Bak şimdi şu dürzüye! Nasıl o gün ulan?”</p>

  <p class="block15">“Hani bu kavgalar olduğu gün beni çağırtmıştın ya canım, unuttun mu? İşte şuracıktaydı! Aklın ermiyor mu?”</p>

  <p class="block15">“Tamam!..” dedi Muhtar. “Bıçağı verirsem gönlü olur!” diye umutlandı. “Bir belbıçağıydı değil mi? Unutmuş gitmişim ben onu! Başımda akıl bırakmadınız ki! Dur, hemen aldırayım!..” Bekçiye işaret etti: “Kalk, Atiye yengene git, alıversin! Yüklükte, yatakların altındadır!..”</p>

  <p class="block15">Mustafa kalkıp içeri gitti. Az sonra elinde bir belbıçağıyla döndü. Verdi Muhtara. Muhtar, Bayram’a uzattı.</p>

  <p class="block15">“Şimdi bir soru soracağım!” dedi Bayram. “Tabii, ister cevap verirsin, ister vermezsin. O gün burda, ben odaya girer girmez, kapının arkasındaki iki adam, benim kollarımı havsızdan yakaladı, gözümü kulağımı, elimi ayağımı bağladı. Yatırıp dövdüler. Sen de şu yan odadaydın. Duruma tanık oldun. Bunun nedeni neydi?” Ağali: “Cevap ver!..” dedi içinden.</p>

  <p class="block15">Kosa: “Cevap ver haydi!..” dedi. “Demin ben sordum, inkâr ettin ama şimdi cevap ver bakalım!..”</p>

  <p class="block15">“Benim böyle bir işten haberim yoktur Bayram Efendi!” dedi. “Benim evimde hiçbir fert, böyle senin anlattığın gibi dövülmemiştir! Ne dün, ne bugün, hatta ne de yarın!.. Olmamıştır, olamaz!.. Senin bunda yanlışlığın var tosunum!..”</p>

  <p class="block15">“Yok canım, ne yanlışlığım olsun! Dayağı yiyen benim, hiç yanlışlık olur mu? Elim ayağım bağlı, yüzaşağı yatıyordum da üstüme geldin. Unuttun mu? Hem yanlışlık var da bu bıçak nerden çıktı? Ne geziyor senin evde?”</p>

  <p class="block15">“Yanlış Bayram, tümcek yanlış! Böyle şey olmamıştır! Sen düpedüz iftira ediyorsun! Ve numara yapıyorsun!..”</p>

  <p class="block15">“Öyleyse...” diye Muhtarın sözünü kesti Bayram. “Benim karı da dövülmemiştir! Çocuğu düşürülmemiştir! O da yalan, yanlış!..”</p>

  <p class="block15">“O doğru! Onu inkâr edemem!.. Ama bu dediğin tümcek yanlış! Haceli’yi sarmaya aldığın yetmiyormuş gibi, bakıyorum, beni de almak istiyorsun! Ama yağma yok! Ben enayi değilim aslanım! Sen beni faka bastıramazsın! Ben senin ne demek istediğini deral anladım! Daha ağzından çıkar çıkmaz! Sen burda, bu Kurulun ve eşrafın karşısında beni mars etmek istiyorsun! Ama dikkat et, kendin mars olursun! Ben senin bildiğin Muhtarlardan değilim!.. Bende mars olacak göz var mı, bir baksana!..”</p>

  <p class="block15">“Pekey!” diye bir daha yekindi Bayram. “Bu konuda cevabımızı aldık. Kapalı mapalı, verdiğin cevap kabulüm. Pekey, ya şu ası kuzu meselesi bizim?”</p>

  <p class="block15">Ağali: “Aferin ulan!..” diye bağırdı içinden. Muhtar kekeledi: Nasıl kuzu?”</p>

  <p class="block15">“Bildiğin ası kuzu canım!”</p>

  <p class="block15">“Haa bak!.. Bizim o işte bir yanlışımız oldu. Kaymakam Bey geldiği gün bir ası kuzu icap etti. Niyetimiz Kaymakam Beyi burda alıkoymaktı. Sonra bu niyetimizden vazgeçtik. Tabii, Köy Kurulunda olması dolayısıyla Haceli’yi gönderdim. “Git çobana! Bizim kuzulardan birini tutuversin, al getir!” dedim. Haceli gitmiş çobana benim sözümü aynen söylemiş. Çoban Hacı’yı bilirsiniz. Biraz safçadır. Biraz değil oldukça! Tutmuş vermiş bir kuzu. Benim kuzu diye senin kuzuyu vermiş be kardaşım! Haceli de alıp gelmiş! Ne bilsin Haceli? Sen olsan Haceli’nin kuzuyu bilir misin? Tıpkı onun gibi. Bunda kimsenin suçu yok. Hem o faslı kapatalım şimdi. O fasıl ayrı. Şu konuştuğumuz konuyla ilgisi yoktur. Onu sonra konuşuruz. Daha olmazsa öderiz senin kuzuyu. Geçer fiyatından parasını veririz...”</p>

  <p class="block15">“Parasını ne yapalım?” dedi Bayram. “Yaz boyunca sağım sıkım gerek bana!”</p>

  <p class="block15">“İyi ya, alırsın bir kuzulu koyun sen de!”</p>

  <p class="block15">“Ama sen bana kuzu parası vereceksin! Kuzu parasıyla kuzulu koyun alınır mı?”</p>

  <p class="block15">“Canım sen de bir öksüz kuzu alır, koynuna yakmaya gidersin! Her akılı ben mi öğreteyim sana yahu! Hiçbir şey bilmezsin, bir de bu kadar kafa şişirirsin burda!..”</p>

  <p class="block15">“Laf hep!.. Öksüz kuzuyu, yabancı koyuna yakmak kolay mı, zor mu? Düşündüğün yok! Hem de “Bir yanlışlık!” deyip çıkıyorsun işin içinden! Ne biçim yanlışlık bu? Koca köyün içinde bizim kuzudan başkasına raslamıyor mu bu yanlışlık? Sonra niçin Haceli gidiyor sürüden kuzu almaya? Bu köyün bekçisi yok mu?”</p>

  <p class="block15">“Sana bir de hesap mı verelim Kara Bayram? Fazla ireli gitme bakalım! Yettin arttın gayri! Bak, ben sana söylüyorum, fazla ireli gitme! Bekçinin başka işleri vardı. Kurulda üye olduğu için Haceli’yi yolladık!..”</p>

  <p class="block15">“İyi ama ben gidip Çoban Hacıya sordum, Haceli varıp, “Kara Bayram’ın kuzulardan birini tutacaksın, Muhtar satın aldı!” demiş. Buna ne buyurulur?”</p>

  <p class="block15">Muhtarın tepesinin tası attı:</p>

  <p class="block15">“Ulan sen kafadan kontak mısın?”</p>

  <p class="block15">“Yoook!” dedi Bayram usulca.</p>

  <p class="block15">“Niçin dangalak dangalak konuşuyorsun?”</p>

  <p class="block15">“İşine gelmiyor değil mi?”</p>

  <p class="block15">“Bırak sen benim işimi! Buraya benim işim için toplanmadık! Köy işi için toplandık! Bu iş her ne kadar görünüşte senin şahsını ilgilendirirse de, gerçekte Karataş’ın işidir. Senin yüzünden koca bir köyün adı boklanamaz hökümetin nazarında! Hem de dikkat et: Resmi Oda’dasın! Ağzından çıkanı kulağın işitsin! Hesaplı konuş!..</p>

  <p class="block15">Şimdi soracaklarıma açık açık cevap ver: Bu Haceli iğne paralarını verdiği takdirde, davadan vazgeçip barışıyor musun, barışmıyor musun Haceli’yle?”</p>

  <p class="block15">Bayram dikleşti: “Asla barışmıyorum!..”</p>

  <p class="block15">“Niçin?”</p>

  <p class="block15">“Kuzu?”</p>

  <p class="block15">“Kuzuyu ödeyeceğiz!..”</p>

  <p class="block15">“Nasıl ödeyeceksiniz?”</p>

  <p class="block15">“Parasını vereceğiz...”</p>

  <p class="block15">“Ben parasını ne yapayım? Bana sağım lazım! Kuzusu olmayınca koyunun ne kıymeti var? Ben koyunum gibi bir kuzulu koyun isterim!”</p>

  <p class="block15">“Olur! Hayhay! Sen o koyunu bize devredersin, biz de sana bir kuzulu koyun alırız!.. Kabul!..”</p>

  <p class="block15">“Yediğimiz dayak?”</p>

  <p class="block15">“Öyle bir şey yok!”</p>

  <p class="block15">“Var!”</p>

  <p class="block15">“Yok dedik ya; ne üsteleyip duruyorsun? Amma mikrop ve muhalif adammışsın ulan Kara Bayram! Oğlum bak, bir hökümet, bir Kaymakam, bir Muhtar, bir Onbaşı, her kimse, bir şeyi yok dedi mi, o şey yoktur! Var diye kuru kuru direkleşip durmazsın! Bunu iyi öğren!..”</p>

  <p class="block15">“Peki, öyle bir şey var yok!.. Karımın yediği dayak?”</p>

  <p class="block15">“Onu da iğnelettik!”</p>

  <p class="block15">“Ama o kadar işten kaldı! Daha da kalacak! Yazboyu hiçbir iş tutmayacak?”</p>

  <p class="block15">“Ona da bir çare düşünürüz! Haceli Efendi, ara sıra Fatma’yı yollar, orağa tarağa yardım ettirir...”</p>

  <p class="block15">“Bunlar olacak iş değil!..”</p>

  <p class="block15">“Olacak iş nasılsa söyle bakalım! Söyle de senin hacatına göre delik delelim Kara Bayram!..”</p>

  <p class="block15">“Ben gidip hökümete söyleyeceğim! Onlar bir şey der helbet! Şeriatın kestiğine razı olurum sonuçta!..”</p>

  <p class="block15">“Oooof!” dedi Muhtar. “Ne ulan bu benim sizden çektiğim? Sabahtan beri çene yoruyorum, hiç söz anlamıyorsun ulan dürzü! Daha ne yapacağım ben size ulan? Yorulduğunuz yere han mı yaptıracağım? Her birinizi kucağıma alıp piş mi tutacağım? İnsanda biraz insanlık olmalı canım! Sizde de bunun zerresi yokmuş be!.. Oooof; ulan bu?”</p>

  <p class="block15">Bir ince ter bastı Muhtarı. Sesi karcıdı. Elinin tersiyle alnındaki terleri sıyırdı. “Bir su ver bakayım bana!” dedi Bekçiye. “Ağzım dilim kurudu!..”</p>

  <p class="block15">Sonra, dışardan Akış köpeğin yürek kaldıran sesi geldi. Köye eşkiya dolmuş gibi acı acı havlıyor köpek. Telaşlı...</p>

  <p class="block15">Mustafa koştu dışarı. Hemen dönüp haber verdi: “Sağlıkçı Şakir Efendi gelmiş!..”</p>

  <p class="block15">“Koooş!..” dedi Muhtar. Derin bir soluk aldı. “Kooş, hemen atını içeri al! Kendi de yukarı buyursun!..”</p>

  <p class="block15">Az sonra Şakir Efendi girdi: “Selaaam ağalar!..” Muhtar ayağa kalkıp karşıladı:</p>

  <p class="block15">“Tam zamanında geldin kardaşım, hoş geldin!..”</p>

  <p class="block15">Şakir Efendi:</p>

  <p class="block15">“Hayrola?..” diye sordu. “Konuşma mı var?”</p>

  <p class="block15">“Barış görüşmemiz vardı, ama çıkmaza saplandı! Tozdan dumandan ferman okunmaz oldu. Alaman bir yana çekiyor, Urus bir yana. Ben de İsviçre gibi ikisinin arasında kalıyorum.</p>

  <p class="block15">Hemen şuraya otur da bu meseleye bir parmak koy! Belki senin de kendine göre birtakım fenlerin vardır; arasım bulursun ikisinin!..”</p>

  <p class="block15">Şakir Efendi:</p>

  <p class="block15">“Valla, sizin çözemediğiniz düğümü ben çözebilir miyim bilmem!” dedi. “Hiç öyle kendime göre fenlerim de yok!..”</p>

  <p class="block15">“Vardır vardır! Sen yok dersin vardır!.. Ama daha önce biz senin durumunu soralım: Aç mısın, tok musun?..”</p>

  <p class="block15">“Aç değilim!” dedi Şakir Efendi. “Düzmeşe’de yedim. Yalnız, Bayram’ın karının bir iğnesi kalmıştı. Gün sektirmeden vuruversek...”</p>

  <p class="block15">“Bayram burda!” dedi Muhtar. “O kolay! Önce şu işi bir sonuçlandıralım! Sonra gider Haçça gelinin iğnesini furursun!” Kara Bayram’a döndü: “Şimdi yeniden konumuza gelelim... Pek çok laf üğüttük ama gel etme Bayram, ırağından yakınından beri gel... Daha fazla yorma bizi!..”</p>

  <p class="block19">&nbsp;</p>

  <p class="block15">Sultanca’nın evi bir ıssızlığın içindeydi.</p>

  <p class="block15">İçerisi karanlık hem de. Kurşun işlemez bir karanlık.</p>

  <p class="block15">Besmele üstüne besmele çekerken uyumuş kalmıştı Sultanca. Bulutların tepesinde, kocaman bir ağacın başında bir dala tutunup duruyor. Dal kırılıverecek. Kopacak. Koptu kopuyor. Tam kopacağı sıra ağaç küçülüyor. Olur şey değil: Ağaç küçülüyor, küçülüyor, Sultanca’nın ayağı yere değiyor. O zaman dal gıcırt deyip kırılıyor. İri yapraklı otlar arasına serilip düşüyor. Başına buyruk bir alay ördek, yeşildüzlükleri, çayırları kaplamış. Ördekler yeşil yeşil başlı. Bacaksız ağaçlar, gene büyüyor, göklerin tepesine çıkıyor. Ses yetişmez bir yücelikte, gür dalları gözden uzaklaşıyor. Yılanlar çevredeki yeşilliği tutsak alıyor. Düzlüğü, yeşil başlı yılanlar ordusu kuşatıyor. Yeşil başlı, kahverengi, çil, alakara, çilkara, çalkara, yedi renk üstüne yılanlar, istedikleri gibi kesip biçiyor, ortalıkta kol geziyorlar. Aramağa hacet kalmadan buluyorlar Sultanca’yı. Üstüne çullanıyorlar. O zaman, alıp başını yukarılara giden ağaç, dönüp yardıma yetişiyor. Eğilip sağlam dallarını Sultanca’ya uzatıyor.</p>

  <p class="block15">Tutunuyor Sultanca! Yallaaah!.. Yılanlar, çaresiz hızlarıyla, boş yere tırmanıyor ağacın belinden yukarı! Birbirini geçmek için itişip kakışıyor, çıkışı temelli güçleştiriyorlar. Daha yerden yirmi metre yükselmeden sıyrılıp düşüyorlar. Sultanca gülüyor. Şaşıyor ağaCa. Kendi başına inmeğe kalksa, on günde inemeyeceği yükseklere götürdü ağaç onu. Alıp götürdü, kurtardı yılanlardan, yer evin karanlığından!.. Oraları öyle ışıklıydı ki...</p>

  <p class="block15">Yer ev karanlık. Top sökmez bir karanlık, kıtlık yıllarının umutsuzluğu gibi çöktü evin içine. İn cin yok. Ses soluk yok. Bir fiske ışık yok. Göz yok, görünen yok. Var diye bir şey yok.</p>

  <p class="block15">Bir yılan; Beytullah Hoca’mn değneği büyüklüğünde bir yılan; giysi selesinin oralardan yürüyor. Gözü işlemiyor. Evin kuytu yerleri buz gibiydi. Bir sıcağa doğru gidiyor. Mercimek gözlü başını kaldırıp bakmıyor. Kördü. Çakıyor çakıyor, gözleri ateş almıyor. Sağa sola yalpa vura vura, bulana bulana yürüyor.</p>

  <p class="block15">Sultanca’nın soluğu sıcacık. Başının yanından yastığa ağdı. Sıcak bir şey olsun da ne olursa olsun. On üç buçuk yıllık bir seferberlik as. kerinin sılasına susaması gibi, sıcak bir şeye susamıştı. Yılan, bir morca koyundu sanki. Sultanca tuzdu. Koyunun tuza koşması gibi istekli yürüyor. Bir görmediği sıcaklık ki, boylu boyunca uzanıyor karranlıkta. Burda uzunca zaman kalınabilirdi. Fakat, Sultanca’nın ağacı küçülüyor. Muhtar:</p>

  <p class="block15">“Yani şimdi sen, bu işe, temelli “olmaz” cevabını veriyorsun, öyle mi Kara Bayram?” dedi.</p>

  <p class="block15">“Öyle ya, sükût ediyorsun! Olmaz diyorsun! “Ben seni, senin Kurulunu, eşrafını, Sağlıkçı Şakır Efendini takmam!” diyorsun?..”</p>

  <p class="block15">“Susma! O demektir bu! Açık seçik o demektir! Hiç anlamaz mıyım? Peki madem, sen bilirsin! Selbessin! İstediğin yere gidebilirsin! İstediğin mahkemeye başfurabilirsin! Hangi taş kaviyse başını o taşa çalabilirsin! Haceli’den; benden, Kuruldan; eşraftan; Kârataş köyünün tamamından tümünden davacı olabilirsin! Davacı olup bizi Kürdistanlara sürdürebilirsin! Selbessin arkadaşım! Ve özgürsün!. Yalnız, iyi dinle, sana bir kıssa anlatayım da kulağında küpe olsun! Rahmetli babandan yadigâr harman süpürgesi gibi sakla dur bunu! Yalnız bugün değil, her gün; her yerde; her yerde ve her zaman; ve karada; ve havada; ve denizlerde lazım olur bu kıssa sana! Dahi hazarda, seferde!.. Dikkat et Kara Bayram: Vaktin zamanın birinde, bir köyde, bir karı koca varmış. Bunlar karı kocaymış ama bir türlü uyuşamıyormuş. Dalgaları, tabiyatları ayrıymış. Akşam olunca yatarmış bunlar yatağa. Kan hemen ardına döner, çekermiş yorganı başına. Adam bakarmış: “Ulan karı, etme tutma, dön bu yana! Dön de kırk yılın başında bir görev yapalım!..” Karı: “Yoook!..” dermiş, inadının üstünde kalırmış. Ne yapsın adam? Karı ardına dönünce, o da kalkıp onun döndüğü yana geçermiş. Ama seninki kalır mı? Fırt! Gene dönermiş. Adam, tabii, gene geçermiş. Uzatmayalım, karı dönermiş, adam geçermiş; adam geçermiş, karı dönermiş... Ulan sabah olacak!Bizim hesap!Adam bakmış, dönmelerle, geçmelerle iş sökmüyor, “Karı karı!..” demiş. “Sen de delik bir mi, iki mi Allah aşkına?” Karı: “Bir mi olur hiç?” demiş. “İki!” “Öyleyse bundan sonra istediğin yana dönmekte selbesssin!..” demiş, hücuma geçivermiş!.. Unutma!..”</p>

  <p class="block15">Ağali, “Allahım!..” diye içini çekti. “Ortalıkta harp yok, darp yok, bu kadar kepazelik neden icap ediyor?..”</p>

  <p class="block15">Kosa ellerini birbirine çarptı: “Aşkolsun!..” dedi.</p>

  <p class="block15">Bayram kalktı: “Tamam Muhtar!..” dedi. “Sen de unutma! Eğer bende delik ikiyse, sende de ikidir! Bundan sonra sen de ayağını denk al!..” Şakir Efendiye döndü: “Eğer iğneyi şimdi furacaksak kalk gidelim! Yook; “Yorgunum” diyorsan, sabaha kalsın!..”</p>

  <p class="block15">Şakir Efendi kalktı:</p>

  <p class="block15">“Kalmasın! Gidip vuralım! Nasip olursa ben de sabah erkenden yola çıkayım Ortaköy’e doğru...”</p>

  <p class="block15">Muhtar:</p>

  <p class="block15">“Sizin yüzünüzden herif bir haftadır karısından ayrı yatıyor ulan kavatlar!” diye homurdandı içinden.</p>

  <p class="block15">Şakir Efendi iğneyi yapıp bitirdikten sonra: “Bu son!” dedi. “Gelmiş geçmiş olsun!..”</p>

  <p class="block15">Irazca karşıladı: “Sağ ol; elin dert görmesin!..” Haçça, kolunu indirip yenini ilikledi.</p>

  <p class="block15">Bayram, “Eee, Şakir Efendi!” dedi. “İşler bu hale geldikten sonra ne yapalım şimdi biz? Nasıl edelim? Mahkemenin yolunu tutmağa karar verdik. Ama köy yeri! Ne yana dönersek dönelim, deliğin biri ondan yana olacak! Yoksa Muhtarın cevabına “hayır” demekle kötü mü ettik? Kardaşça bir fetva ver bize! Acele cevap beklerim!..”</p>

  <p class="block15">“Valla, kendiniz daha iyi bilirsiniz Bayram!..” dedi Şakir Efendi. “Mahkerneye gitsen, Deli Haceli ceza giymeğe giyer! Kuzu çaldırdığından, seni dövdürdüğünden ötürü Muhtara da ceza gelse gerekir! Fakat bunlar gök dinli dürzülerdir! Katırlığın yüz çeşidini bilirler. Sıtajından çıkmışlardır. Katırlığın okulunda okumuşlardır. Yan yatarlar, çamura batarlar, kedi gibi gene dört ayaklarının üstüne düşerler. Haceli’yi dama tıktırabileceğini kabul edelim.</p>

  <p class="block15">Sanmam ki Muhtara diş geçirebilesin! Haydi, Haceli’nin dama girmesi yeter. Ne geçecek eline? Mahkemeyi kazanıncaya kadar inip çıkacaksın, bissürü para harcayacaksın. Gerçi kazandığın takdirde mahkeme giderlerini Haceli’den alırlar ama senin han paralarını da alamazlar ya! Sonra cezaevinden çıkıp karşına dikilir. Dildlmese bile, Muhtar sana hayır soluk solumaz bunun burasında! Korkutmak, öldürmekten iyidir. Bu işi burda kurutsanız iyi olur. İlaç paralarını alırdınız. Zaten ben sizden istemem. Beni buraya Muhtar çağırdığı için ondan isterim. Ama barışmazsanız, sizin vermeniz gerekir. Tabii, sen de diyorsun ki: “Kuzu ne olacak? Dövüldüğüm ne olacak?” Ben onu bilmem. Onu mahkeme ayırt eder. Senin dövüldüğünü kim gördü? Diyorsun ki: “Kimse görmedi!” Peki, nasıl kanıtlayacaksın? Diyorsun ki: “Muhtarın evden topallaya topallaya çıktığımı, burda üç gün uzanıp yattığımı herkes gördü!” Buna karşı Muhtar da diyor ki: “Bana olan garazinden numara yapıyor! Düzmecedir bunların hepsi!” Ne diyeceksin?..”</p>

  <p class="block15">“Elimin ayağımın bağlı olduğunu üyeler gördü!”</p>

  <p class="block15">“Görsün! Üyeler Muhtarın aleyhine mi söyleyecek?”</p>

  <p class="block15">“Yani bu davadan bir iş çıkmaz mı sence?”</p>

  <p class="block15">“Çok zor!.. Elde bol para olacak; varsıl olacaksın! Tanıklar doğru söyleyecek. Tabii, doğruyu söyleyebilmek için tanıklar da varsıl olacak. O zaman, gidip mahkeme kovalayacaksın! Ama sen bu halinle mahkeme kovalayamazsın; İşin serilir kalır ovanın yüzünde. Gidersin gelirsin, yollar bitmez. Yollarda, karı koca, sefilliğiniz tepenizden aşar! Aştığına göre tanıklar doğru söylese! Kolay değildir tanık olup da doğru söylemek!</p>

  <p class="block15">Korkuturlar! Sindirirler! “Görmedik efendim!” dedirtirler. “Bilmiyoruz!” dedirtirler. O zaman dava senin boynuna geçer. Derler ki: “Efendim, bu bize iftira ediyor. Bunun karısı, kurcalar karıştırır, her yıl bir çocuk düşürür; gübreye gömer! Bunu da kurcalayıp düşürmüştür!” Haçça gelinin her yıl bir çocuk düşürmediğine yargıcı inandıracağım diye göbeğin çatlar!” Beladır bu işler! Bela değil, belanın denizidir! En iyisi, en doğrusu, alacaksın bakım giderlerini, alacaksın kuzu parasını; Haceli’nin karısının yaz gününde size on beş gün orağa gelmesi için üçten dokuza bir de şart ettireceksin, tamam!”</p>

  <p class="block15">“En doğrusu budur!” diyor Bayram da içinden. Ama anasından yıldığı için, dışından diyemiyor.</p>

  <p class="block15">Irazca, ocağın önünde, konuşmadan oturuyor. Habire kül eşiyor, düşünüyor:</p>

  <p class="block15">“Alacaksın bakım giderlerini, vereceksin Şakir Efendinin kendine! Eline ne geçecek? Kuzu parasını alabilirsen alacaksın! O da kuzunun parası. Havadan mı girecek cebine? Arabi leblebiyle aldattıkları gibi, seni de böyle aldatacaklar! Üç ay geçti de hep izler silindi mi, geçecekler gene ardınaiTabii, birincide yaptıkları hatayı ikincide yapmayacaklar. İyi talimlendîler çünkü! Onun için, bu seferki saldırıları daha korkunç olacak. Öküzü bıçaklayacaklar. Harmanı yakacaklar. Kızını, daha yaşı yetmeden! kaçıracaklar! Yedi köye rezil edecekler seni! İtten rezil olacaksın! Şan olacaksın! Hiç elinden tutanın olmayacak. Tutup kaldıranın olmayacak. Kapanıp kalacaksın! Kuduz köpekler gibi üstüne çullanacaklar. İş işten geçmiş olacak. Hükümetten adamlar gelip ölünü parçalayacaklar! Açıp karnına bakacaklar. Ne yapmışsın, deftere yazıp gidecekler. Düşmanların şımardıkça şımaracak! Hiçbir şeye elin yetişmeyecek! Bütün fırsatlar kaçmış olacak! Eeeey eşşek Kara Bayram, bütün bunlar olup bittiği zaman mı aklın başına gelecek? Ödlek Bayraaam?..”</p>

  <p class="block15">Şakir Efendi:</p>

  <p class="block15">“Köy yerinde işini kendin halledeceksin!” dedi. “Asacaksın beline bir tabanca! Cüzdanı doldurup sokacaksın kuşağın arasına! O zaman kimse çıkıp da, “Eğri yürüdün, yan bastın!” demeyecek. Yılacaklar. Bir kez yıldırdın mı tamamdır. Yedi sülalen rahat yaşar sayende!..”</p>

  <p class="block15">Kara Bayram, “Hiç olmazsa Beytullah Hoca’dan iyi söylüyor!” diye düşündü. “Eline fırsat geçince yapacağını yapacaksın! Düşmanına fırsat vermeyeceksin!..”</p>

  <p class="block15">“Bir kez tilki gelecek diye, her gece dut ağacının tepesinde tüneyeceksin öyle mi?” dedi Irazca.</p>

  <p class="block15">“Evet Irazca teyze! Başka çare yok...”</p>

  <p class="block15">“Eline fırsat geçince yapacağını yapacaksın ama eline geçmiş fırsatları kaçırmayacaksın! Bir kez kaçırmağa başladın mı, sonunda hiçbir fırsat geçiremezsin eline!..”</p>

  <p class="block15">Konuşma bu çizgi üstünden ilerleyip gidiyor. Birden bir ün geldi dışardan:</p>

  <p class="block15">“Teyzeeee!.. Aaay Irazca teyzeeee!..” Acı bir ündü: “Aaay Bayram dayını!..”</p>

  <p class="block15">Bayram, elindeki bıçağı yokladı, dışarı çıktı. Bir şey demesine kalmadan, ün, yalvara yalvara uzadı:</p>

  <p class="block15">“Yetiş Bayram dayın!.. Anamı yılan soktuuuu!..” İçeride Şakir Efendi:</p>

  <p class="block15">“Ne dedi? Bir şey mi dedi?.. Anlamadım!” dedi. Dışarıda, Bayram sordu: “Ne zaman oldu bu iş?” Aşağıda bağıran, Sultanca’nın Şükrü’ydü:</p>

  <p class="block15">“Şimdiiii!.. Şimdi bağırdı çıktı anam dışarı!.. Şimdi!.. Uyur uykumuzdan uyandık! Yetiş Bayram dayın!..</p>

  <p class="block15">Bayram içeri koştu: “Yahu Şakir Efendi, medet gene senden! Teyzemi yılan sokmuş!” Irazca titredi: “Allah Allah! Gecenin yarısında ne yılanıymış bu?”</p>

  <p class="block15">Bayram, Şakir Efendiyi sürükledi: “Kalk kurban olayım, medet senden!..</p>

  <p class="block15">Şakir Efendi, yorgun argın kalktı:</p>

  <p class="block15">“Bu gecenin uykusu da gitti! Bağlandık kaldık Karataş köyünde!.. Hay ağzına tükürdüğümün şansı haây!..”</p>

  <p class="block15">Çıkıp gitti Kara Bayram’la koşarak.</p>

  <p class="block15">Haçça, kaynanasına bir tas su getirdi. Irazca’nın yüzü kireç sönüğü gibi. Eli ayağı titriyor. Haçça, omuzlarından tutarak kaynanasına suyu içirdi.</p>

  <p class="block15">Irazca: “Kalkıp ben de gideyim!” dedi birden.</p>

  <p class="block15">“Gittiler işte ya!” dedi Haçça. “Onlar bakar, sen otur!.. Sen de gidersen ben burda yalnız başıma ne yaparım?”</p>

  <p class="block15">“Ne yapacaksın? Burası senin evin değil mi? Kuş kendi yuvasından korkar mı gııı?” “Tabii korkar bu karışıklıkta!..”</p>

  <p class="block15">“Hiçbir şey olmaz! O kadar da değil gayri! İstersen kalk, birlikte gidelim. Yürüyemez misin?”</p>

  <p class="block15">Ağır ağır kalktı Haçça. Sallanıyor ayakta... Çocuklar uyuyor. Gelin kaynana, kapıyı çekip çıktılar. Irazca’nın hali, Haçça’nın halinden iyi değil. Başının içi uğulduyor. Kulaklarında uzak nal sesleri var, nerden geldiği belirsiz... Gözle görünmez bir el, tutup boğazını sıkıyor.</p>

  <p class="block15">Öylece gidiyorlar. Dışarılarda ses soluk yok. Köpekler havlamıyor. Bulutlar öyle duruyor. Yıldızlar parlamıyor. Belki Adem’den, belki Etiler’den kalma, katran gibi bir gece. Karanlık, insana batıyor.</p>

  <p class="block15">Sultanca’nın mahallesi ayağa kalkmış. Kan kızan toplanmış. Erkekler ak doncak, yer evi doldurmuş. Saçı başı dağınık kızlar, uyku sersemliğiyle hart hart kaşınıyor. Bir ölünün başında gibi “ah vah!” ediyorlar.</p>

  <p class="block15">Yastığı yorganı kaldırmışlar. Sultanca’yı çulun üstüne upuzun yatırmışlar. Birkaç kişi, yılanın nerden gelip nereye kaçtığını tartışıyor. Yukarı odalardan, Sultanca’nın gelinleri, torunları inmiş, ağlaşıyorlar. Her ağızdan, her kafadan bir ses çıkıyor. Evin içi, avlusu, avlu kapısının önü, sokak, çanga manga olmuş.</p>

  <p class="block15">Şakir Efendi, eğilmiş çalışıyor:</p>

  <p class="block15">“Gürültüyü kesin bakalım!” diye bağırdı bir ara. “Yavaş yavaş burayı da boşaltın!..”</p>

  <p class="block15">Sultanca’nın içi dışı, barut gibi yanıyor. Şakir Efendi önce baldırını boğdu, sonra bir iğne yaptı, şimdi de yılan sokan yeri yarıyor. “Ocağa çabuk ateş yakın, bir maşa kızdırın!..” dedi.</p>

  <p class="block15">Sultanca’nın ağacı alçalmış alçalmış, sonra başını alıp gitmiş. Uzamış uzayabildiği kadar! Bir daha kısalacağa benzemiyor. Ağaç gitmiş, Sultanca yer evde kalmıştı. “Korkulu bir düş gibi bu!” diyor o ateşin, o yanmanın arasında. Her yanını su gibi ter basr or. Kolları, bacakları karıncalanıyor, parmakları sızlıyor. Başı ağrıyor.</p>

  <p class="block16">&nbsp;</p>

  <p class="block17" id="calibre_pb_35">&nbsp;</p>
</body>
</html>
