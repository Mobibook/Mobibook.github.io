<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yılanların Öcü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block18">ALA KERPİÇ</h1>

  <p class="block15">Torunları iki yanında. Irazca merdivenin başında.</p>

  <p class="block15">Irazca, Haceli’nin evyerinden gözünü ayırmadan bakıyor, düşünüyor: Yasılmağa gelmez köylük yerinde. Bu millet, millet değil, illet! Bir sezdiler mi adamın yasıldığını, binerler dalına. Bir daha belini doğrultamaz o adam. Ne yapıp, Haceli’yi söküp atmalı!</p>

  <p class="block15">“Nişledin ana?” dedi Bayram. “Yok bir şey!” dedi Irazca. “Demek gene açtırıyor ha?” “Açtırıyor!”</p>

  <p class="block15">“Bu gece gene dolduracak mıyız ana?” “ Dolduracağız!”</p>

  <p class="block15">“Dövüş kavga lüzum ederse?” “Edeceğiz!”</p>

  <p class="block15">“Kardaşlarıyla gelirse?”</p>

  <p class="block15">“Biz de hepimiz varacağız! Evcek!.. Ahmet, Osman, Şerfe, sen, ben... Hepimiz!..” “Ölmek var ana...”</p>

  <p class="block15">“Dönmek yok!..”</p>

  <p class="block15">“Ana!..”</p>

  <p class="block15">“Sussss! Anasını köyün köpeği parçalayasıca! Sus!.. Sus eşşek herifin dölü! Sus babalar deviresiL Sus boynu altında kalası!..”</p>

  <p class="block15">Habire, “Sus!” çekiyor. Birdenbire değişiyor, halden hale geçiyor. Ağılı, acılı anılara geçiyor. Yukarı Mahalleden görümcesini görmüş, geliyor. Üye İbrahim’in babası Barnik Hamdi muhtardı. Şimdiki Halil İbiş de bekçi. Melek Hasangilin köşeye kıvrıldı: “Dur bakalım!” dedi iki jandarma. Terlemişler. Şişmişler karakolda. Omuzlarında birer tüfek. Çekti kasaturasını biri: “Dur, kıpırdama bakalım!..”</p>

  <p class="block15">“Önce bir yalvarayım dedim jandarmalara. Halil İbiş’in yüzüne baktım. Geri baktım, acap Muhtar filan çıkar gelir mi? Acap Melek</p>

  <p class="block15">Hasan’ın babası, biladeri bir yandan bir imdat eyler mi? Çıkmadı kimse, ben de yalvarmadım. Göbeğimin üstünden salladı elini. Önülceğim kolanla bağlıydı belime. Çekti, ama kopmadı. Kürt müydü, Laz mıydı ne bileyim? O yanlardan gelir jandarmalar. Bu yandan da o yanlara gider. “Hiç kıpırdama!..” dedi, kasaturayı soktu, içten dışa doğru savurdu. Kesti kolanı. Küçük Çardak’ta Sahan Eyse rahmetliye dokutmustum; kolandı bu! Kökboyalı, karalı, kırmızılı, aklı... Önülceği Gökçeyaka’da Hafız Ahmet’in anası dokumuştu; ince kuzu yününden eğirmiştim: Kara, mor! Mor kuzunun yününden, kara kuzunun yönünden, ak kuzunun... Kesti doğradı. Verdi elime. Bekçi Halil İbiş’e sordum: “Neyin nesi bu ceza?” “Aman Iraz bacı, olmaz olsun, Kıyafet Kanunu, önülcek yasak! Fes yasak!” dedi. “Peki kolanı neye kesti devrilesi?” Baktı yüzüme bön bön: “Heralda önülcek kolanı diye!” dedi. “Biliyorsan söyle bana Halil İbiş, kim çıkarmış bu kanunu?” “Ankara...” dedi. Dedim ona: “Yemen, Yunan bitti, şimdi de Ankara mı başladı? Ne istersiniz benim önülceğimden, önülcek kolanımdan yıkılasılar?” Neyin bekçisiydi Halil İbiş? Elini salladı jandarmalara göstermeden, yürüdü yanlarından...”</p>

  <p class="block15">Böyle bir anı, daha dün olmuşçana akıp gidiyor.</p>

  <p class="block15">“Kara Şali, yukarı köylere ava gitti. Ulupınarlı Habil’in iyi arkadaşı. Üç gün sonra bulunup geldi. “Benim önülceğimi kestiler Şali!..” dedim. Baktı baktı, sustu. Taş konuştu, Kara Şali konuşmadı. Yemen’i, Yunan’ı bildiği gibi Ankara’yı da biliyordu belki...</p>

  <p class="block15">“Eski Bağ’da ev içi kadar bir yere haşhaş ektim. Pekmezle tepside dondurmasını severdi benim avcı. Bağlara floksera gelmemiş daha. Bol üzüm kırıyoruz. Üzümü küfeler almıyor. Kağnılara atıyoruz, öküzler çekmiyor. Hıdırellez geçti. Gündönümüne varıyoruz. Haşhaşı çizmeğe gittim tek başıma. Bayram oğlan ufak. Kabakuşluk oldu geçti. Sıcaklar bastı iyice. Yoldan yanda kuru örü bir temel var. Yanı sıra bardak erikleri, Arvallı erikleri, karanfil armutları var. Ayvadanı otlarının arasından yürüdü ala çilli bir yılan! Boğazının altında küpeler! Gözleri de ne gözel oluyor hey Allahım! Özenip bezenip kendin mi yaratıyorsun bunları meleklerine havale etmeden? Yılanı bile sevesi geliyor insanın!.. Savaş var ya aramızda. Armudun dibindeki sırığı kaptım, çekildim iki üç adım. İnsan gibi başını kaldırıp yarı beline kadar dikiliyor. Sırık elimde üzerine yürüyorum, kaçmıyor. Furuyorum, biraz sakınıyor, ama temelin içine sıvışmıyor. O zaman düşündüm, bunların hepsi düşman değil mi yoksa? Böyle bir kuşkuyu kafadan içinde buldum. Ama tür tür, bin türlü yılan; hangisi düşman, hangisi değil, nasıl bileceksin? Onun için furdum sırığı boynuna, beline! Kaçmadı. Furdum... Erkek gücü yok bende ama alışkınım, salladığım değiyor.</p>

  <p class="block15">Değince de koca sırık yakıyor canını. Hâlâ kaçmıyor. “Dur bakalım, şimdi saldıracak bana bu!” dedim, saldırmasına kalmadan furdum başına, boynuna, yaraladım. Kaçıp gitse, bırakacağım yaralı maralı. İlerde daha çok iş açacak başımıza; bile bile bırakacağım! Ama kaçmıyor. Kara Şâli’nin Yemen’de kalan kardeşi Kadir’e benziyor. Ne severdim Kadir rahmetliyi. On yedi yaşında gitti köyden. Onu Selimiye kışlasına tıkmışlar. Bitlendirmişler biraz. Sonra bindirmişler Pendik iskelesinden. Mektuplar oradan atılırdı. Duyardık Pendik iskelesi, Pendik iskelesi... Bir mektubu geldi Kadir’in, yıllarca kendi gelmedi, sesi ünü yitti gitti. Yitik dediler. Sonra bulunup geldi, Yunan zamanı gene gitti. Hiç gitmez siması gözümün önünden. Şimdi yılanın suretinde görünmesinin nedeni ne ola Allahım? Yılan gözel diye mi? Kaçıp gitse sevineceğim, gitmiyor. Ne yapayım, ne edeyim? Bunda bir tuzak var dedim, furdum sırığı. Tozuttum oraları. İyice yaralandı, acıyı aldı bu. İşte o zaman başladı saldırmaya! Uçuyor havada, uçup sarp sarp furuyor! Kaçıp armudun dibinden dolanıyorum. Boş yanını bulup bir daha furuyorum. Uçan yılan çok gördüm. Birini Necip Bey’in Körebe tarlasında orak biçerken. Hiç unutmam, uçtu geldi, görür görmez yere yattık, geçti gitti!</p>

  <p class="block15">Şındıllı Hörü’nün eşeğin kulağını kırpmış! Ortaköy’de Alimecikgilin duvarı delip yitmiş. Bu da öyle uçacak yarası ağır olmasa! Demek iyi yaralamışım. Ama hâlâ sarp sarp furuyor. Sırığın ucunu dürttüm boynundan bastım. Toprağa girdi yarısı. Yarısı havada, kayış gibi furuyor dala yaprağa. Bana da rasgetiriyor arada. Acısı her acıdan ağır, yakıcı! Yaralı halinde yıkacak beni. Kerimoğlu, Arap Değirmeni’nden geliyormuş, o yetişti. Elbirliği edip öldürdük de kurtuldum. Hemen çalıdan çırpıdan bir ateş becerip attım içine, yaktım! Ertesi gün de dedim: “Irazca gitme! Haşhaşı batsın!” Çok severdi tepside pekmezle dondurmasını.</p>

  <p class="block15">Önüme yılan çıktığını duyunca baltayı alıp gitti Kara Şali. Derlerdi de inanmazdım. Aynı o kuru örünün içinden çıkıp gelmiş eşi. Canını dişine takıp uğraşmış, öldürmüş zor şer. Kabul ettim yılan milleti eşli gezer. O gün bugün çok yılanın hakkından geldik eşli meşli. Şimdi bir Muhtarın, bir Haceli’nin hakkından mı gelemeyeceğim?..”</p>

  <p class="block15">Öyle dalıyor, düşünüyor. Bir ırmak geliyor, ateşi söndürüyor, içindeki çörü çöpü silip süpürüyor. Tutup ırmağı Haceli’nin üstüne püskürtüyor. İçerisinden gök gürlemeleri gibi bir şeyler yuvarlanıp geliyor. Jandarmalar geliyor, değişmiş giysileri. Seller geliyor köpürerek. Çildede yanından yılanlar geliyor, küpeli, ayakta... Su yılanı gibi büküle büküle, öterek... Sonra bir el geliyor. Tanımadığı, bilmediği bir el, tutup yüreğini sıkıyor. Göğsünde bir azman köpek. Neyin nesi, kimin fesi ise, bir de körük bulunup geliyor. Bir ses, “Kalk bağır, kalk!” diyor. Dizleri yaylanıp duruyor. Gözleri Haceli’nin işçilerde; yolunu bulmuş bir mekik gibi gidip geliyor. Gözleri, Halil İbiş’in kollarıyla iniyor, oğlu İsmail’in kollarıyla kalkıyor.</p>

  <p class="block15">Küreği onlarla birlikte dolduruyor, onlarla birlikte boşaltıyor. Bayram:</p>

  <p class="block15">“Askeriyede bir usul vardır ana!..” diyor. “Komutanlar, “Asker boş durmasın!” der. Komutanlar, “Asker boş durdu mu kötülük düşünür!..” der. Bir yeri gösterip, “Kaz bakalım burasını!” der. Kazdırır... Tam karavana zamanı başka bir komut: “Doldur bakalım burasını!” Bu sefer doldurtur. Haceli’ninki de o hesap ana! O kazdırıyor, biz dolduruyoruz. O gene kazdırıyor...”</p>

  <p class="block15">“Kazdırsın!..” dedi Irazca. “Aklı yoksa elli gün kazdırsın, serseri; biz de elli gün dolduracağız!..”</p>

  <p class="block15">İçi çalkalanıyor. Uzun kavaklar, selvi kavaklar, selvi de kavaklar!.. Kavaklar kadar uzun bir sopa düşünüyor. Kaldırıp Haceli’nin beline indiriyor sopayı. On bin sekiz yüz otuz sekiz!..</p>

  <p class="block15">Sekizler bir sepet yumurta gibi yuvarlanıyor önünden. Haceli’nin dilsiz ağızsız yoksul kağaısı, Haceli’nin ölüsünü kendiliğinden kaldırıp götürüyor. Taşlar yas tutmuyor, kerpiç çukurunda ala kurumuş kerpiçler ağıt düzmüyor. Sıcaktan çatlayan çaresiz taşlar, deliler gibi boşanıyor, peş peşe dizilip ırmağa koşuyorlar. Taşlar, taşlar, hey taşlar!.. Hey Karataş’ın taşları!.. ‘ Dev boyutlu zebella bir köprü üstünde Irazca, korkuluğa tutunmuş, salınıp giden sulara tükürüyor. Her soydan, boydan tür tür yılan, suya doluşmuş, oynuyor, akıyor. Öte öte akıyorlar. Çayır çimen bir bahçenin içinde Fatma... Bayramın götürdüğü bulamaçtan içiyor, kulaklarını ısırıyor, etini, orasını burasını dişliyor oğlanın! Kurşun gibi bir at, ön ayakları sekili, rüzgârda yitiyor, torunu Ahmet, Kosaradım büyüyor. Önündeki çapa sapı, tavuk tüylerine karışmış, görünmüyor. Gözleri görmeyen pembe bir kedi, et istiyor. Haceli’nin ala kurumuş kerpiçleri, ker...piç...ler, piçoğlu piçler!.. Kerpiç olduklarına pişman kerpiçler! Taş olmayı, toprak olmayı severlerdi, sevmediler.</p>

  <p class="block15">Sevdirmediler...</p>

  <p class="block15">“Haceli’nin kerpiçleri kurudu mu acap?” “Haberim yok ana!”</p>

  <p class="block15">“Anaan Allah belasını versin! Allah senin de belanı versin! Kerpiçlerin de belasını versin! Haceli’nin de belasını versin! Benim de belamı versin! Muhtarın da, imamın da, üyenin de belasını versin!.. Kerpiçler, ker...piç...ler!..”</p>

  <p class="block15">“İster kurusun, ister kurumasın, söyle ne fark eder? Ne fark eder? Söyle devrilesi Kara Bayraam! Ne fark eder?”</p>

  <p class="block15">“Sen bilirsin ana!” dedi Bayram. “Sen nerde, ben de orda! Karar verdim, sen nerde, ben de orda!..”</p>

  <p class="block15">Çapalar, kürekler, dişler, tırnaklar, dirsekler, topuklar... Uyku!.. İyi kerpicin çamuru, kerpiç olmadan önce hiç olmazsa bir gece yatıp uyumalı, dinlenmelidir. Toprak yorgundur. İyi kerpicin çamurunu en az üç kez aktarmalıdır. Bey konağının kerpicini yedi gün yatırdılar, yirmi kez aktardılar. Niçin aktarılmasın? Tüm Karataş işçisiydi!.. Kerpiç!.. Uyku!.. Para!..</p>

  <p class="block15">Ev!.. Komşu!.. Ev değil, komşu!.. Fatma!.. Fatma ile Bayram mı?.. Bekçi Mustafa avlu kapısına gelip yaslandı: “Kara Bayraaaam!”</p>

  <p class="block15">Uykusunda bıçaklanmış bir ineğin sesine benziyor sesi: “Aaay Kara Bayram!..” Irazca belinledi. Bayram silkindi:</p>

  <p class="block15">“Yukarı gelsene Mustaf ağa, yukarın!..”</p>

  <p class="block15">“İşim acele Kara Bayraam!..” dedi Bekçi. “Koca köyü bir daha dolaşacağım akşam akşam! Çok işim var gene!..” Bir uçtan da kapıyı açıp içeri girdi. “Davran bakalım keseye! Bu sabah köye salma salındı Yarın, ya da öbürgün Kaymakam geliyor. Cafer Onbaşı karakoldan haber salmış. Belkim yarın öğleye burda olacak. Parayı toplayıp acele tedarik görecekler. Rakı şarap için Ortaköy’e adam salacaklar. Hazırlık büyük olacak. Haydi bakalım, aç kesenin ağzını!..”</p>

  <p class="block15">“Kaç para vereceğiz Mustaf ağa?” dedi Bayram. “İki lira!”</p>

  <p class="block15">“Herkes iki lira mı?”</p>

  <p class="block15">“Herkese ne bakarsın? Senin herkesle ilişkin kalmadı gayri! Üç boya ayırdılar köyü: Bir lira, bir buçuk, iki lira!..”</p>

  <p class="block15">“Bizi birinci boydan saydılar demek?” “Birinci boydan saydılar; iyi bildin!..”</p>

  <p class="block15">“???..”</p>

  <p class="block15">“Elimde liste yok, ama kafam listeden sağlamdır. Muhtar iki sefer okuttu, ben de baştan sona belledim. Evet, şimdi iki lira vereceksin Kara Bayram! Birinci boydan oldun bugünden başlayarak!”</p>

  <p class="block15">“Salmayı üçüncü boydan verirdik...”</p>

  <p class="block15">“Eee; insanın hali her zaman bir olup durmaz! Bazen iner, bazen çıkar. Demek ki şimdi sen çıkmışın. Diyeceksin ki, üç günün içinde insan çıkar mı? Çıkar kardaşım! İşini uydurursa üç saatin içinde bile çıkar. Sen de çıkmışın! İşini ilerletmişin! İki tane karı almışın. Tarlaların büyümüş. Subasarın çoğalmış. Çifti atla sürüyormuşun. Kız gibi bir Eskişehir arabası almışın. Yarın öbürgün bir de motor alacakmışın. Ardında römork. Bir de patos...</p>

  <p class="block15">Karılarının boynu sarı altın. Birinci boydan salmayı sen vermeyeceksin de ben mi vereceğim bu köyde? Ben, dört çocuk babası, kendisi bekçi, karısı gündelikçi, Burdur ilinin, Yeşilova ilçesinin, Karataş köyünden, 1338 doğumlu, ayağı çarıksız, sırtı gömleksiz, Osman oğlu Mustafa Değneksiz mi vereceğim, sen vermeyeceksin de Kara Bayram?..”</p>

  <p class="block15">Irazca, Bekçi Mustafa’ya baktı baktı:</p>

  <p class="block15">“Öyle ya!” dedi. Dudaklarına yaprak gibi bir gülümseme geldi. Geldiği gibi de uçup gitti o incecik gülümseme. “Biz vereceğiz bugünden sonra birinci boy salmayı!..”</p>

  <p class="block15">Bayram kalkıp içeri gitti geldi:</p>

  <p class="block15">“Al sana bir buçuk lira!” dedi. Çıkıdan çıkarıp uzattı. “Üstü yok! Muhtara, “Birinci boydan olmayı kabul etti, ama parası çıkışmadı!” dersin!”</p>

  <p class="block15">“Öyle dersin!” dedi Irazca da. “Eğer çok zor ederse, gelir söylersin, ben veririm! Birinci boydanız az çok! Bizim elimizden hiçbir iş kurtulmaz kolay kolay! Muhtar mızırdanır ederse, hemen gel bana, vereyim elli daha!”</p>

  <p class="block15">“Evet!..” dedi Bayram. Mustafa:</p>

  <p class="block15">“Ben Muhtara anlatırım...” dedi.</p>

  <p class="block15">“Anlat!” dedi Bayram. “Ne dersen de...” “Ne dersen de...” dedi Irazca da.</p>

  <p class="block15">Mustafa gitti. Irazca:</p>

  <p class="block15">“Biz sofrayı hazır edene kadar, Ahmet’le ikiniz Sultan teyzene bir daha bakıp gelseniz!” dedi Bayrama. “Ne yapıyor, ne halt ediyor? Geçimi iyi mi yılanıyla? Arayıp soramadık...”</p>

  <p class="block15">“Gidip bakalım!” dedi Bayram. Irazca:</p>

  <p class="block15">“Fazla oyalanmayın haa!..” dedi. Bayram: “Oyalanmayız!” dedi.</p>

  <p class="block15">Ahmet, babasının ardına takıldı. Avludan çıktılar. Kosaradım gidiyorlar.</p>

  <p class="block15">“Yarın Güroluk çamlığına gidiyor muyuz baba?” “Ne var Güloluk çamlığında?”</p>

  <p class="block15">“Ağaç getireceğiz ya merdivene!.. Ninem diyor ki: “Bıktım şu merdivenden!” diyor. “Senin baban çok tembel!” diyor. “Şunu bir yenilemedi!” diyor...” “Yenileriz!.” dedi Bayram.</p>

  <p class="block15">“Yarın gidecek miyiz baba?”</p>

  <p class="block15">“Bilmem!”</p>

  <p class="block15">“Niye bilmezsin yahu?”</p>

  <p class="block15">“Bilmem, bir düşünürüz. Hele bir sabah olsun...” “Sabah olunca mı düşünceksin?”</p>

  <p class="block15">“Sabah olunca!”</p>

  <p class="block15">“Niye şimdi düşünmüyorsun?” “Şimdi olmaz.”</p>

  <p class="block15">“Neden?”</p>

  <p class="block15">Bayram durakladı:</p>

  <p class="block15">“Bak Ahmet!” dedi. “Biz şimdi Sultan teyzeye gidiyoruz!”</p>

  <p class="block15">“İnsan giderken düşünemez mi?”</p>

  <p class="block15">Bayram gene durakladı: “Yarın düşünürüz! Sabah erken kalkarız...”</p>

  <p class="block15">“Şimdi düşün, şimdi!..”</p>

  <p class="block15">“Şimdi kafam karışık...”</p>

  <p class="block15">Ahmet, babasının elinden tuttu:</p>

  <p class="block15">“Kim karıştırdı kafanı?”</p>

  <p class="block15">Kara Bayram bir daha durakladı:</p>

  <p class="block15">“Haceli dürzüsü karıştırdı!” dedi.</p>

  <p class="block15">“Niye karıştırdı Haceli dürzüsü?”</p>

  <p class="block15">“Ne bileyim ben? Evimizin önünü kazıyor baksana!..”</p>

  <p class="block15">“Kazsın! Biz de doldururuz... Karanlık basınca, ninemle kalkarız!.. Anamla sen de gelirsin! Bir doldururuz, bir doldururuz, değil mi baba?”</p>

  <p class="block15">“Doldururuz!”</p>

  <p class="block15">“O zaman kafan düzelir mi?”</p>

  <p class="block15">“Düzelir!”</p>

  <p class="block15">“Kafan düzelince düşünür müsün?”</p>

  <p class="block15">“Düşünürüm!”</p>

  <p class="block15">“Öyleyse hemen dolduralım!”</p>

  <p class="block15">“Dolduralım!”</p>

  <p class="block15">“Ekmeği de çabuk yiyelim!”</p>

  <p class="block15">“Yiyelim!”</p>

  <p class="block15">“Sultan teyzenin evinde çok oturmayalım!”</p>

  <p class="block15">“Oturmayalım!”</p>

  <p class="block15">“Çabuk bakıp hemen dönelim!”</p>

  <p class="block15">“Dönelim!”</p>

  <p class="block15">Ahmet, babasının önüne geçti. Adımlarını iyice açtı. Sultanca’run avlu kapısına yaklaşırken de koşmağa başladı. Koştu koştu, kapıda durdu. Daha babası yetişmeden kapıyı açtı, girdi içeri.</p>

  <p class="block15">Sultanca, kapının önünde abtest alıyordu. Ahmet’i böyle soluk soluğa görünce şaşırdı. Abtestini tamamlamadan sordu:</p>

  <p class="block20"><span class="text4">“</span><span class="text2">Ne</span> <span class="text2">var ulen? Evinizde yılan mı çıktı yoksa?”</span></p>

  <p class="block15">“Yok be!” dedi Ahmet. “Ne yılanı! Asıl senin yılanı sormağa geldik biz: Ne oldu seninki?” “Nasıl benimki?”</p>

  <p class="block15">“Baya gııı! Evinde çıkan yılan! Babamla bakmağa geliyoruz! Çabuk söyle ne oldu? Geçiminiz iyi mi, kötü mü?”</p>

  <p class="block15">“Yılan yok!” dedi Sultanca. “Görünmüyor...”</p>

  <p class="block15">“Görünmez tabii!”</p>

  <p class="block15">Kadın abtestine devam etti: “Niye görünmezmiş?”</p>

  <p class="block15">“Görünmez tabii! Bütün delikleri tıkadık. Bir baca deliği kaldı açık. Başka hiçbir delik kalmadı. Babam hepsini tıkadı. Benim babam öyle delik tıkar ki...”</p>

  <p class="block15">“İyi ya!..” dedi Sultanca. “Nalet nalet konuşup durma! Nerde baban?” “Geliyor! Şimdi gelecek!”</p>

  <p class="block15">Bayram kapıda göründü. Yorgundu:</p>

  <p class="block15">“Nasılsın teyzeciğim?” dedi. “İyiyim...” dedi Sultanca. “Yılandan ne haber?”</p>

  <p class="block15">“Yok bir haber...”</p>

  <p class="block15">“Çok güzel! Biz adamakıllı tıkadık delikleri filan canım! Görünmez gayri! Asla görünmez!..” Sultanca, elini yüzünü dastarıyla kuruladı:</p>

  <p class="block15">“Beytullah Hoca’ya danıştım bugün. “Hiç korkma!” dedi. Bugün En’âmı Şerifi koyup yatacağım başımın altına...”</p>

  <p class="block15">Ahmet: “İyi!” dedi ordan.</p>

  <p class="block15">Sultanca: “İçeri girin oturun!” diye yol gösterdi. Ahmet: “Oturmayacağız, hemen gideceğiz biz!” dedi. “Ne yapacaksın hemen gidip?” diye çakıştı Sultanca. “Haceli’nin temeli dolduracağız!” dedi Ahmet.</p>

  <p class="block15">“Ne zaman?”</p>

  <p class="block15">“Ekmeği yedikten sonra, karanlık çökünce!..” Bayram baktı kaldı oğluna.</p>

  <p class="block15">Sultanca:</p>

  <p class="block15">“Bayram!” dedi. “Ne oluyor sizin işler böyle?”</p>

  <p class="block15">“Bizim işler kötü Sultanca teyzeciğim!” dedi Bayram. “Dün beni odaya çağırdılar, gittim. Ben odaya gidince anam da bunları ardına düşürüp doldurmuş Haceli’nin temelini! Haceli, sabah bizim eve gelip kavga etmiş. Sonra yeniden eştirmiş. Anam diyor ki: “Bu gece gene dolduralım!” Onlar eşecek, biz dolduracağız teyze. Sonunda kan akacak. Büyük bir dövüş gözüküyor bize. Ama evimizin önünde ev yapacaklar, insan buna göz yumar mı Sultan teyzeciğim?”</p>

  <p class="block15">“Göz yummayın!” dedi Sultanca. “Kim dedi göz yumun diye? Deli Mehmet’in çocukları korkaktır. Ne Haceli’de yürek vardır, ne de kardaşlarında. Onlar eşsin, siz doldurun!”</p>

  <p class="block15">Ahmet: “Dolduracağız!” dedi. Bayram:</p>

  <p class="block15">“Dolduracağız ama Sultan teyze...” dedi. “Doldururken doldururken başımıza bir bela gelmesin?”</p>

  <p class="block15">“Hiç korkmayın!”</p>

  <p class="block15">“Haydi baba!” dedi Ahmet. “Geç kaldık!”</p>

  <p class="block15">“Gidelim!” dedi Bayram. “Haydi teyzem, hoşça kal!..”</p>

  <p class="block15">“Bu senin Ahmet!..” dedi Sultanca. “Yer yemesin bu Ahmet’i! Otursanız da akşamı burda savsak olmaz mı?..”</p>

  <p class="block15">“Başka bir gün Sultan teyzeceğim!” dedi Bayram. “Sen gücenme de biz gidelim!” “Siz bilirsiniz! Madem öyle, uğurlar olsun! Selam söyleyin Iraz abama!”</p>

  <p class="block15">“Olur!” dedi Bayram. “Hoşça kal!..”</p>

  <p class="block15">Ahmet, çıkmıştı bile kapıdan. Bayram, Sultanca’ya dönüp güldü. Sultanca da güldü:</p>

  <p class="block15">“Yükü öküz çeker...” dedi. “Bağırmağa gelince kağnı bağırır! Bu senin Ahmet öyle...”</p>

  <p class="block15">Bayram çıkıp giderken: “Öyle teyzeciğim...” diye teyzesini onayladı. Ahmet’in koşup zıplamasıyla, bu benzetme arasında ilgi bulamadı. Bulmak için de uğraşmadı.</p>

  <p class="block15">Adamlar akşam namazından çıkıyor. Yanık yağ kokusu, bulgur kokusu, köyün yoksul havasım doldurmuş. Bayram iyice acıktı. Yoruldu da. Ahmet’e yarı yolda yetişti. Yana yöne bakmadan yürüdü baba oğul. El ele gidiyorlar. Ahmet’in içinde kanatlanmış bir rüzgâr, ak köpüklü bulutları toparlamış götürüyor. Babasını alıp götürüyor.</p>

  <p class="block15">Haceli’nin evyerine gelince, Bayram durdu: “UlaaanL Bu ne?..”</p>

  <p class="block15">Evyerinin ortasında bir kat yatak duruyor. Getirip bir çulun üstüne atmışlar. Üstünde alı yeşili uçuşan bir kilim dürülü. Haceli çulun ucuna oturmuş. Kucağında bir “tektüfek” tutuyor. Alnı yüzü Jcırış kırıştı. Derin gözlerinde sis... Düşünüyor... Dirliksiz...</p>

  <p class="block15">Bayram, temeli kesip geçmedi. Kıyısından dolandı. Haceli, göz ucuyla Bayram’ın adımlarını bir bir sayıyor. Dudaklarından varla yok arası bir gülümseme geçti Bayram’ın. “Şuna bir selam atayım!” diye düşündü. Sonra vazgeçti. “Eşşekleşir!” dedi. “Selamı mahana eder,</p>

  <p class="block15">vakitsiz bir çıngar çıkarır!”</p>

  <p class="block15">Haceli: “Gel de konuşalım!” dedi içinden. “Ya da ananı yolla ananı! Karın da beraber gelsin!..”</p>

  <p class="block15">Bayram, Haceli’nin mırıldandığını duydu. Ama ne dediğini anlamadı. İyi söylemediğini biliyordu. “Helbet iyi söylemez! Benim temelimi doldursalar ben iyi söyler miyim? Gene bravo! Sabırlı adam!..”</p>

  <p class="block15">Bayram eve geldi. Irazca dikilip duruyor:</p>

  <p class="block15">“Seninki bir tektüfek kucaklayıp oturdu bakalım!” “Otursun!” dedi Bayram.</p>

  <p class="block15">“Bizi furup öldürecek!”</p>

  <p class="block15">“Yapar!” dedi Bayram.</p>

  <p class="block15">Irazca, gidip geldi evin içinde: “Korkudan...” dedi.</p>

  <p class="block15">Bayram: “Belki!”</p>

  <p class="block15">“Büsbütün korkudan! Ekmeği yedikten sonra ben gideceğim yanına! Beni fursun öldürsün bakalım. Gönlümle gideceğim. Fursun erkekse! Oturacağım önüne. Sabaha kadar oturacağım, fursun ağzına sıçtığım köpeği!..”</p>

  <p class="block15">“Dürzüyü bacağından sürümeli çaya!” dedi Bayram. “Bir saat sonra uyur kalır, ölü gibi... Asla uyanmaz! O zaman tektüfeğini alıp sokmalı götüne...”</p>

  <p class="block15">“Bugün akşama kadar taş çekti!” dedi Irazca. “Leş gibi yorulmuştur! Taş çeken bir, giysi yuyan iki! Bir uyudu mu uyanması olursuz! işte o zaman tut bacağından sürü! Haggaten haberi olmaz...”</p>

  <p class="block15">Haçça geldi başuçlarına:</p>

  <p class="block15">“Bugün sofrayı dışarıya kuracağım, hayata!” dedi. “Ne dersiniz? Kurayım mı?”</p>

  <p class="block15">Ana oğul bakıştı.</p>

  <p class="block15">“Kur tabii!” dedi Bayram. “Çabuk kur!”</p>

  <p class="block15">Haçça: “Gel Ahmet, yardım et anam!”</p>

  <p class="block15">Ahmet suratım ekşiterek kalktı ninesinin yanından.</p>

  <p class="block15">“Bak ana, Fatma geliyor!” dedi Bayram.<span class="tab">&nbsp;&nbsp;&nbsp;&nbsp;&nbsp;&nbsp;</span>|| Irazca köy içine baktı...</p>

  <p class="block15">“Elinde kalbur var!” dedi Bayram.</p>

  <p class="block15">“Kocasına akşam azığı getiriyor!”</p>

  <p class="block15">“Bu Fatma’da çok iş var ana!..”</p>

  <p class="block15">“Fatma’nın da adı batsın, senin de!..”</p>

  <p class="block15">“Benim neden adım batsın ana?..”</p>

  <p class="block15">“Anaan da adı batsın Kara Bayram!..”</p>

  <p class="block15">Fatma, Haceli’nin yanına geldi. Çulun bir kanadını açtı. Yönü Bayramgil’den yanaydı. Haceli’nin sırtı dönük.</p>

  <p class="block15">Bayram da yönünü onlardan yana dönüp oturdu. Sofra hazırdı az sonra. Yufka ekmekleri parça parça ağızlarına tıkıp bulguru kaşıklamağa başladılar. Bayram, her başını kaldırıp bakışta, Fatma’yı kendisine bakar görüyor. Fatma, kadın gözleriyle uzaktan uzağa bir şeyler söylüyor. Ekmek yemiyor, durup sürekli Bayram’a bakıyor. Gözleriyle bir şeyler söylüyor sanki.</p>

  <p class="block15">“Bu gece bunlar burasını beklesin!” dedi Irazca. “Gözünüzü açın bizimkiler! Biz de sergi yerine gidip kerpiçleri kıralım! Hep beraber! El ayak çekilince tam! Millet yatıp uykuya varınca! Un ufak edelim erişiklinin iki bin kerpicini! Bakalım ondan sonra ne yapacak?”</p>

  <p class="block15">“İyi akıl!” dedi Bayram. Gözü gene Fatma’ya gitti. Fatma, hep bu yana bakıyor. Ekmek yemiyor da kocasına karşı yiyor gibi yapıyor sanki. Bayram, başını eğip bekledi biraz, birden kaldırdı baktı, Fatma da bakıyor. Hiç yanlışı yok. Gülümsüyor gibi bir hali var.</p>

  <p class="block15">Haçça:</p>

  <p class="block15">“Bizim komşular daha temeli atmadan evyerine taşındılar ana!” dedi. “Bizi çok sevdiklerinden mi acaba?”</p>

  <p class="block15">Irazca:</p>

  <p class="block15">“Kimse kimsenin içini bilmez kızım!” dedi. “Onlar ölüyor şimdi bizim yolumuza! Yıllardır bize özlem çekiyorlar. Ama biz kötüyüz. Onlar geliyor on ayak, biz varmıyoruz bir ayak. Biz, asıyız biz...” <span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block15">“Bizim neyimizi seviyorlar acaba ana?” dedi Haçça.</p>

  <p class="block15">“Kara kaşımızı, kara gözümüzü... Evimizin önünü... Ama biz onları sevmiyoruz. Evlerini yanı başımızdaki yıkıklardan birine yapsalar belki severdik. Şimdi yapsınlar, gene severiz...”</p>

  <p class="block15">“Severiz ulan!” dedi Kara Bayram içinden.</p>

  <p class="block15">Haçça, Bayram’a döndü usulca: “Sever miyiz Bayram?”</p>

  <p class="block15">“Bilmem valla!..” dedi Bayram.</p>

  <p class="block15">Irazca:</p>

  <p class="block15">“Sevmeliiii, sevmeli!..” dedi. “Dünya da insan birbirini sevmeli! Sevmezse günler tükenmez! Sevmezse dünya zindan olur. Sevmezse yaşadığının farkına varamaz. Sen somurt, komşun somurtsun, ne olacak sonu? İnsan dediğin dünya da sevişmeli kızım!..”</p>

  <p class="block15">Sofranın yanı başına uzanmış Tornan da Haceligilden yana bakıyor. “Çok çirkin demir attılar; bu işin tadı olmaz!” dedi.</p>

  <p class="block15">“Onları buraya geldiklerine pişman ederiz!” dedi Irazca. “O zaman, kendi gönülleriyle giderler...”</p>

  <p class="block15">Bayram, başını kaldırıp baktı: Haceli ekmeğini yemişti. Fatma sofrayı topluyor. Ortada ne varsa kalbura dolduruyor. Kalburu bir yere koydu sonra. Oturdu çulun kanadına. Yavaş yavaş karanlık çöküyor. Köy, kopkoyu bir çarşafa giriyor. Fatma’nın yüzü gözü kayboluyor.</p>

  <p class="block16">&nbsp;</p>

  <p class="block17" id="calibre_pb_17">&nbsp;</p>
</body>
</html>
