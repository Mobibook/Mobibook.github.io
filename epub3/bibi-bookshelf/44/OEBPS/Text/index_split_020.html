<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yılanların Öcü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block18">ASI KUZU</h1>

  <p class="block15">Karataş’ın Muhtarı Hüsnü, sabahın erken saatinde işbaşı yaptı. Akşam görevlendirdiği adamların hepsi şimdi işlerin peşine düşmüş olmalılar. İlk olarak bunu denetlemeli.</p>

  <p class="block15">Mustafa’yı çağırıp tekmil aldı: “Anlat bir bir!” dedi.</p>

  <p class="block15">“Her iş tamam!” dedi Mustafa. “Yalnız, bir tanesiyle bir tanesi olmuyor ağam!” “Neymiş o bir tanesiyle, bir tanesi?”</p>

  <p class="block15">“Çakır dayı, “Ben bu mevsimde asla kovan açmam!” diyor. Adam haklı!”</p>

  <p class="block15">“Bak dürzüye! Onu da birinci boydan salmaya dahil etmeli! Martta hatırlat! Bu namussuzu da azdırdık. Sivrelttiğimiz kazıklar götümüze batar zaten bizim! Kabahat bizde!.. Neyse...</p>

  <p class="block15">Peki, bir tanesi ne.’</p>

  <p class="block15">“Bir tanesi de, ası kuzu bulamamış üyeler!..” Muhtar düşündü. Neşesi kaçtı, sonra:</p>

  <p class="block15">“Deli Haceli’yi çağır bana!” dedi sertçe.</p>

  <p class="block15">Çabuk çıkıp gitti Mustafa. Haceli’yi hâlâ köy içindeki yatağında yatar buldu. Varıp başına dikildi:</p>

  <p class="block15">“Gece burda mı yattın Haceli Efendi?” dedi. Haceli dönüp baktı:</p>

  <p class="block15">“Oooo, sen misin Bekçi? Burda yattım...” dedi. “Üşümedin mi?”</p>

  <p class="block15">“Allah kahretsin yahu! Bir gecelik hovardalığa çıkalım dedik, ay akşamdan doğdu derler, o hesap, bir ev yaptıralım dedik, dertli Irazca çıktı karşımıza, onunla başa çıkmaya çalışıyoruz şimdi! Ana oğul bir olup bizim temeli doldurmağa kalktılar yahu Mustafa! Güya Kara</p>

  <p class="block15">Bayram karışmıyor bu işe! Ama anasının fendi! Mahsus böyle gösteriyor! Çekip furacaksın kır domuzu! Valla bak, burası benim tapulu, toprağım sayılır. Bir etek para verdim köy sandığına. Bu para benim etimden. Tam yedi yüz! Kolay mı? Para mı var şimdi? Benim toprağıma ne karışıyor bunlar? Para benim, keyf benim! İster temel kazar ev yaparım, istersem çeker satarım! İrademe kalmış. Acaba hiç bunu düşünmüyor mu bu çılbak köpekler? Akılları ermiyor mu? Fakat daha fazla sabredemem artık!.. Ayağıma dolaşıp durmaları fazla oldu!..” Tektüfeği kavrayıp kucağına koydu. “Eğer bir daha dolduracak olurlarsa, tetiği çekip kurşunu boşaltacağım! Boşaltmazsam adam değilim! Leşini sereceğim! Upuzun! Ocaklarını... Yani öyle fitil oluyorum ki şu dertli Irazca’yla oğlu Bayram’a!.. Çekeceğim tetiği, göbeklerine... Valla göbeklerini kurşunla dolduracağım, göreceksin!..”</p>

  <p class="block15">Bekçi Mustafa, Haceli’ye göstermeden güldü:</p>

  <p class="block15">“Analı oğullu ikisini bir hizaya getir!” dedi. “Hem de gayet dikkatli nişan al! Çünkü senin tüfeğinde tek kurşun var. Furdun furdun, furamadın mı yandın! Bir atarsın. İkinciyi atamazsın. Bu tektüfeğin doldurması uzun iş. Atıp birini furur da birini furamazsan, gittin gürültüye! Diri kalan, bir kudurgan canavar olur, yer seni! Çünkü nacakla, kürekle gelir onlar. Furdular mı, ortasından ikiye bölerler adamı. Bunlarla başa çıkmak zordur yani... Nacakla...”</p>

  <p class="block15">“Kabil mi ulan?” diye bağırdı Haceli. “Domuz kurşunu koymuşum sıkıya: “Tırtıklı! Afat bir kurşun! Dedim Muhtara: “Bugün temelde yatacağım, gene doldurmağa gelirlerse tüfeğimde kurşun yok!” dedim. “Al bunu boşalt kursaklarına!” dedi. Ona Ziraat’tan vermişler!..”</p>

  <p class="block15">Yastığın altından bir çıkı çıkardı. Çözüp kurşunları gösterdi. “Bizim Muhtar gibi var mı?” Gelişigüzel kesilmiş iri kurşun parçalarıydı bunlar. Üç tane. Avucunda hoplattı: “Bunlar bir girdi mi adamın karnına! O adam iflah olmaz! Doktorlar çare bulamaz! İstanbul’un doktorları cem olsa, Necip Bey kalkıp gelse kurtaramaz! Çünkü domuz kurşunu! Ve bak... Yani...”</p>

  <p class="block15">“Demek furacaksın Irazca’yı, Bayram’ı?”</p>

  <p class="block15">“Vallahi gelsin, hemen furacağım o dertli karıyı! Güm!.. Oğlunu da furacağım!..”</p>

  <p class="block15">“Bu gece gelmemişler...”</p>

  <p class="block15">“Sıkı mı? korktular! Tüfeği elimde gördüler akşam! Zaten yüreksiz millettir bunlar! Çünkü yoksuldurlar. Çünkü çılbaktırlar. Köylük yerinde bir adamın ötebilmesi için cebi şıngırdamak. Kara Bayram, çiftlikten üç binlik aldı, işte yeni yeni palazlanıyor.”</p>

  <p class="block15">“Yarın da, öbürgün de, hep yatacak mısın burda?”</p>

  <p class="block15">“Evi yapıp bitiresiye!”</p>

  <p class="block15">Bekçi Mustafa: “Sabah oldu gayri ağa! Şimdi de gelip temeli dolduramazlar! Kalk Muhtarın yanına git. Seni istedi. Kaymakam geliyor biliyorsun...”</p>

  <p class="block15">Haceli doğruldu: “Helbet gideyim!..” dedi. “Gidip bakayım! Kurulda bulunuyoruz! Bize de iş düşer tabii! Kalkıp bakmalı... Aslında Kurul üyesi demek... Sonra bizim bu Muhtar Hüsnü Ağa... Bu evyerini yok pahasına verdi bana... Ben de adamlığımı göstermeliyim...”</p>

  <p class="block15">Çarığını çorabını alıp giymeğe başladı:</p>

  <p class="block15">“Hazırlık ne âlemde Bekçi Efendi? Sofra tedariği filan?”</p>

  <p class="block15">“Rakı şarap için Ortaköy’e adam gitti. Taşkelle’yle dört kişi Uluyol’un köprülerine, bentlerine şöyle bir bakmağa çıktı. İlle velakin, Çakır dayı, kovan açıp bal vermiyor!”</p>

  <p class="block15">“Bak şu dürzünün yaptığına! Nasıl karşı gelebilirmiş koskoca köyün Muhtarına? Aç dedi mi açacaksın!.”</p>

  <p class="block15">““Arı benim, bal benim, ister açarım, ister açmam!” diyor.”</p>

  <p class="block15">“Böyle söz olur mu? Fakat boşver! Ben gene kabahati bizim Muhtara bulurum. Böyle dürzülere cevap hakkı veriyor. Nemelazım, yolla iki adam, açsınlar kovanı, alsınlar balı, tamam!.. Ondan sonra da Çakır dürzüsü, “Balımı çalmışlar, balımı!” diye sana gelip başfursun! Gelip gitsin, kapını aşındırsın. Kandığı kadar aşındırsın dürzü!.”</p>

  <p class="block15">“Birinci üye ibrahim de ası kuzuyu bulamamış, iyi mi? Şimdi seni bunun için çağırıyor Muhtar!..”</p>

  <p class="block15">Haceli çarığını bağlamıştı:</p>

  <p class="block15">“Koca köyden bir ası kuzu bulunmasın! Pes! Ulan bu Karataş’ı dağıtsınlar öyleyse! Vay anasını yahu! Vay anassını avradını be! İyi ama ne yapacağız şimdi? Ulan bu Karataş köyünün adamı...”</p>

  <p class="block15">Tektüfeği yatağın içine uzattı. Çulu toparlayıp örttü. İyi kötü bir düzene soktu yatağı. Sonra: “Haydi! Yürü bakalım Bekçi Mustafa!..” dedi. “Haydi bir varalım, ne buyuracaksa buyursun!..”</p>

  <p class="block15">Yürüdüler. Berber Melek Hasan’ın evin ordan geçerken Haceli düşündü:</p>

  <p class="block15">“Kuzu işi biraz uzarsa, bizim tıraş geç kalır! Sakallar... Ustura... Bizim deli Fatma kancığı!.. Kuzu işini biraz acele tutmalı...” Elini yüzüne götürüp gezdirdi. “İşi gücü yok mu bu sakal milletinin? Hep büyüyor, büyüyor! Halbuysa insan milleti meşgul! Köylü milleti daha çok meşgul! Şehrin içinde iki güne bir tıraş olan adamlar var! Kendi kendilerine! Hey Allahım hey!..” İki güne bir tıraş olup Fatma’yı öptüğünü düşündü. Yüzü ekşimezdi elbet. Karılar tatlı canlarını ne çok düşünüyor! “Dümdüz bir karı yüzü! Yuvarlak!.. Ama şu sakal işine bir çare bulabilse gâvurlar! Çok iyi bir iş yapmış olurlar! Çok hayırlı bir iş!”</p>

  <p class="block15">Söz olsun diye Bekçiye sordu: “Bu sakal işine bir çare bulamadı gitti gâvurlar, değil mi Mustafa?”</p>

  <p class="block15">Bekçi, “Damdan düşer gibi!..” diye düşündü. Sonra: “Alman’ın kıralı bulmuş!” dedi. “Tahsildar Yunus Efendi, anlatır durur. Öyle bir ilaç bulmuş ki kıral, sürdün mü hiç sakal çıkmıyor. Adamın yüzü, yumurta gibi! Karşıdan bakan kız sanır. Ama kıral bir de bakmış ki ne görsün: Bu kez de ağzının içinden çıkmaya başlamasın mı sakallar? Kıral, “Aman kardaşım sakal efendi, ben ettim, sen etme!” demiş, geri almış ilacını!..”</p>

  <p class="block15">Bu Bekçi Mustafa laf küpü. Ne istersen sor. Bulur bulur söyler. Her şeyi bilir. “Geleni gideni dinleye dinleye, dünyayı katmış karnına!” diye düşündü Haceli. “Duyduğunu tutmuş hem de!” Mustafayı bir sınava çekmek isterdi ama sırası değildi. Peki, sırası olsa ne soracak? İlçedeki Kaymakamın mı, yoksa Yargıcın mı daha yüksek olduğunu? Hangisinin daha fazla aylık aldığını? Hangisinin daha fazla karı zapturaptına girdiğini?.. “Memur adam yılar karıdan! Ne olsa tabansızdır. Halbuysam karı dediğin soykanın yeri kapı ardıdır. “Höyt!” dedirtmeyeceksin. Gemini sıkı tutacaksın!..”</p>

  <p class="block15">Muhtarın karısıyla büyük kızı avluya ateş yakıyor. Duvarın dibine çalı çırpı yığmışlar. Kuzu gelmemiş ama sıcak suyu hazır edecekler. Muhtarın büyük kızı Naile kuyudan su çekiyor. Kıçı başı ırlamyor durmadan.</p>

  <p class="block15">Haceli, doğruca merdivene yürüdü. “Bu Muhtarın büyük kızı da kız olacak valla! Olacak ki bir suna olacak! Alanlar öğünsün! Yavru!.. Yavru balaban bakışlı... Düz yolda giderken keklik sekişli... Göğsü gerdanı benli... Ve en baştan, bakımlı kız tabiii.”</p>

  <p class="block15">Mustafa aşağıda kaldı. Muhtarın karısı:</p>

  <p class="block15">“Eğer Kaymakam öğlene bastırırsa bu yemekler dünya da yetişmez, Mustafa!.. Daha kuzu bulunacak, kesilecek, yüzülecek, yıkanacak da... haşlanacak! Suyuna pilav pişecek! Yağıyla helva yapılacak!.. Hey gidi heey!..”</p>

  <p class="block15">“Üzme tatlı canını Atiye abıla!” dedi Mustafa. “Belki öğlene gelmez, akşama gelir Kaymakam. Malum ya, büyük adam kısmı biraz uykusever olur. Gün tepeye çıkasıya kalkmaz yataktan. Karıları da bir vakit çayını, kahvesini getirmez. Geç davranır adamlar. Evden çıktım çıkıyorum, köye geldim geliyorum diyesiye ikindin oluverir! Eee, arada bu kadar da köy var. Bahusus, koca ilçenin Kaymakamı. Oralarda hiç oyalanmasın mı? Oturup bir yemek yemesin mi? Hiçbir köyde yemese, Dereköy’de Hacı Veli’nin yemeğini yer! Hacı Veli’de yeni bir karı var, atlıyı atından indirir... Yahu, Atiye abla, Hacı Veli’nin...”</p>

  <p class="block15">Muhtarın karısı:</p>

  <p class="block15">“İnşaallah inşaallah!..” dedi. Eli, yüzü, boynu, kulağı kızınınki gibi bir sürü ben. Hem de bütün alımıyla duruyor daha. Kulluk çekmemiş. Ezilmemiş yoksullukla... “İnşaalah biraz gecikir de, ben de hazırlığımı tamam ederim! Nasıl yemek yaptığımı hem Kaymakam Efendimize, hem de Kurulun açgözlü üyelerine bir gözel gösteririm inşaallah!..”</p>

  <p class="block15">“Geçen güz Yörüklerden aldığımız yağdan var mı daha?”</p>

  <p class="block15">“Var, ama az kaldı. Utanılacak bir misafir çıkar gelir diye saklıyorum. Allah o Yörüklerin yolunu bir daha uğratsa, iki fıçı da peynir yaptırsak. Yoksam bu Karataş’ın bayırında her şeyi unutacağız Muştafa!..”</p>

  <p class="block15">“Muhtar Ağam, o Yörükler olmazsa başka Yörüklerden işini becerir! Sen bunun için merak etme Atiye abla! Yol nasıl olsa bizim yaylımdan geçer. Karataş Muhtarının kapanına biri düşmese, biri düşer! Fıçılara peyniri bastırdığın gibi, iki karın da yağ yaptırırsın!.. Sen yaptırırsın, biz gemimizi geveriz yaz kış, o başka! Sen hiç gamlanma Atiye abla! Benim Hüsnü Ağam kan alınacak damarı bilir. Tilki gibi adamdır!..”</p>

  <p class="block15">“Şu kuzuyu, kuzuyu, Mustafa!” dedi Muhtarın karısı. “Çabuk şu kuzuyu!.. Şayet bulunmayacak gibiyse, dört beş tavuk kesip namusumuzu paklayalım! İrezil oluruz sonra!.. Karataş’ın adamları, ellerini defter kalem, eksik yazar durmadan!.. Diker gözünü dürzüler...”</p>

  <p class="block15">Bekçi Mustafa:</p>

  <p class="block15">“Köylüden parayı da topladık!” dedi. “Rakı, şarap, şeker, pirinç... Her şey bol, ama velakin kuzu yok!.. Ah bir ası kuzu, ah bir ası kuzu!..”</p>

  <p class="block15">Muhtarla Haceli, hayata çıktılar, yan yana.</p>

  <p class="block15">“Bu iş çabuk olacak, bak!..” dedi Muhtar. Elini Haceli’nin omuzuna koydu. “En geç bir saate kadar. Bilemedin iki saate! Yoksa canım çok sıkılacak yani! İstersen Bekçiyi de götür yanında! Ödlek herifin birisin çünkü!”</p>

  <p class="block15">Haceli ivedi ivedi merdivene yürüdü:</p>

  <p class="block15">“Yok canım!” dedi. “Ne lüzumu var? İstemez! Hacı’nın sürüyü Kayardı’nda bulursam bir saate kalmam! Orda yoksa biraz gecikirim, ama gene erken gelirim. Üzülme! Şimdi biz senin dolaşık işlerine kul oluyoruz ya, tabii sen de bize karşı adaletini gösterirsin günü gelince...</p>

  <p class="block15">Muhtar: “Haydi göreyim seni Haceli! Anlattığım şekilde hallet bu işi! Hacı’ya sordun mu hemen gösterir! Gösterdiğini kapar getirirsin!..</p>

  <p class="block15">Haceli, aşağıdan:</p>

  <p class="block15">“Getiririm!..” diye bağırdı. Avlu kapısından çıkıp gitti. Ayakları kıçına değiyor giderken. O kadar hızlı. “Köylük yerinde, biraz palazlanabilmek için, böyle işlere “He” diyeceksin.</p>

  <p class="block15">Ondan sonra, hoooop, birinci üyesin Haceli! Ondan sonra da hooop Muhtar!..” Karısı, Muhtarın gözüne umutla baktı.</p>

  <p class="block15">“Bu işi olmuş bitmiş say Atiye!” dedi Muhtar. “Kara Bayram’ın iki tane ası kuzusu olduğunu haber aldım! Çabucak birini tutup getirecek Deli Haceli. Yarım saatin içinde tamam bu iş!</p>

  <p class="block15">Öyle yapacağız. Ne yapalım başka? Biz kendimiz mi yiyeceğiz?” Sonra Bekçiye dönüp yeni buyruğunu söyledi: “Git, bir kurban bıçağı bul Mustafa! Kosagilden filan iste! Söyle, masatlasın da versin!..”</p>

  <p class="block15">Bekçi selam verip gitti.</p>

  <p class="block15">Muhtar: “Ben bu köyün temeline!.. Temelinin içine tüküreyim!” dedi. “Akşamdan beri bir ası kuzu aratıyorum, bulduramıyorum! Ne biçim iş ulan bu? “Sağınacağız” diye vermiyorlar! Bedava alacağız sanki! Alt başından bir ateş ver de yak ulan bu köyü! Baya yak,; valla!..”</p>

  <p class="block15">Muhtarın karısı Yılık Atiye:</p>

  <p class="block15">“Irazca’nın Kara Bayram, kuzudan ötürü bir çıngar çıkarmasa bari?” dedi.</p>

  <p class="block15">“Yok canım!” dedi Muhtar. “Kolay mı? “Yanlışlık olmuş! der çıkarız Daha olmazsa veririz eline üç kuruş! Ne demiş herifçioğlu? “Yeri geldi mi parayı sarf et! Paran gittiğine bakma, ışın bittiğine bak!” Bu da öyle...”</p>

  <p class="block16">&nbsp;</p>

  <p class="block17" id="calibre_pb_20">&nbsp;</p>
</body>
</html>
