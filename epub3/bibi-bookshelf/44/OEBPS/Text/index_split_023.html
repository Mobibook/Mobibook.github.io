<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yılanların Öcü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block18">UZUN APTEST</h1>

  <p class="block15">Ortalık çanga manga oldu.</p>

  <p class="block15">Muhtar hemen Haceli’yi çağırttı. Son “çarpışma” hakkında bilgi istedi. Haceli’nin ağız dil verecek hali yok. Pelit odunu her yerini morartmış. Yarasını iyi kötü sarmış. Yıkık yıkıla geldi.</p>

  <p class="block15">“Kerpiçlerim gitmiş, kerpiçleriiiim!..” diye inleyip duruyor. “Gece biz temelin başında yatarken ezmişler! Biz çok kötü bir iş mi yapıyoruz sanki Muhtar? Biz kendimize bir ev yapıyoruz. Her kuşun bir kuruca tüneği var. Bizimkinden su çıkıyor. Yenisini yapacağız. Aşağı Mahalle’nin çamurundan kurtulacağız. Olanca kerpicimi ezmişler, şimdi ben ne yapacağım Muhtaaar!”</p>

  <p class="block15">Bekçi Mustafa, bir kavga kokusu epeydir duyar dururdu. Bundan daha ağırını bekliyordu. Her şey olabilir. Köy! Bir uçta Bayram, bir uçta Haceli. Besbelli değil mi; Muhtar, Haceli’yi arkalıyor. Haceli’nin evi Aşağı Mahalle’de, su içinde, ama Bayram’ın da evinin önü kapkara bir duvarla kapanacak. Haceli akşam sabah, “Bıktım şu evden!” diyor, yatıyor kalkıyor, öksürüyor, uykulardan başına demir tokmakla vurulmuş gibi uyanıyor. Kara Bayram’ın anası: “Aşağı Mahalle’nin gâvuru, ölmeden mezara sokacak beni!” diye yırtınıyor. Haceli Bayram, Bayram Haceli... Bayram Muhtar Haceli... Köy; dumanların, yalımların içinde kalıyor.</p>

  <p class="block15">Muhtar, “Ne oldu kuzu?” diye sordu.</p>

  <p class="block15">“Pişiyor Efendim!” dedi Bekçi Mustafa.</p>

  <p class="block15">Haceli bir köşede domaşıyor. Birinci üye İbrahimdeğirmenden dönmüştüayaktaydı. Muhtar ayakta. Mustafa en ciddi, en resmi tavrını takınmış. “Evet Efendim, kuzu pişmeye başlamıştır Efendim!” diyor. Yakındı Kaymakamın gelmesi.</p>

  <p class="block15">“Gelmiyor mu daha şu rakıya giden dürzü? Ortaköy yerinden kalktı, biraz daha öteye mi gitti?..”</p>

  <p class="block15">“Henüz gelmedi Efendim! Nerdeyse gelir!..”</p>

  <p class="block15">“Bak şu hayvana! Sanacaksın Candarma Kumandanının postası! Ya da Kaymakam Efendimizin odacısı!.. Dinle beni Bekçi Mustafa, sana emir veriyorum! Misafirlerin gelmesi yakındır! Vakit epey olmuştur, bir iki saat ya vardır, ya yoktur. Çildede’ye bir gözcü koy. Gözcü, atlılar ovadan görünür görünmez işaret versin, davranıp karşı çıkalım! Bundan önce sen bana Deli Mehmet’in Muharrem’i, bir de Irazca’nın Kara Bayram’ı çağır! Dikkat et, Deli Mehmet’in Muharrem beş dakika önden gelecek! Kara Bayram beş dakika sonra! Sakın önce Kara Bayram’ı çağırmayasın! Bir uzun aptes aldıralım o ayının oğluna! Bir uzun aptes aldıralım, o aptesle epey namaz kılabilsin!</p>

  <p class="block15">Şöyle geniş geniş... Aynı zamanda bu işler çabuk olacak Mustafa! Fakat öncelikle Deli Mehmet’in Muharrem! Mamafı hemen gidebilirsin! Haa beri bak; sonra her şeyi gelip bana arz edeceksin! Anlatabildim mi?” Mustafa ayak vurdu. Kışla yöntemi bir dönüş yaptı: “Başüstüne Efendim!” dedi. “Gösterişçi kavat! Bize lügat parçalayacak da göz boyayacak! Asıl maksadını ben bilmiyor muyum? Kaymakam geliyor ya, talim ediyor sıkı sıkı!..</p>

  <p class="block15">Neyse!.. Önce Çildede’ye bir adam! Sonra Deli Mehmet’in Muharrem, beş dakika sonra Irazca’nın Kara Bayram!.. Irazca’nın Kara Bayram gidecek gene okkanın altına!.. Zavallı Kara Bayram!.. Deli Haceli’yi de ne kadar arkalıyor bu dürzü? Yüzüne bakılacak bir mısmıl hayvan olsa bari şu Deli?”</p>

  <p class="block15">Bayram:</p>

  <p class="block15">“İşte şimdi bir iyi karakol olmalıydı ayağında!” dedi. “Göstermeliydik onlara! Nasıl ev basılır, nasıl karı dövülür, sonra da mağdur bir kimse nasıl Muhtarın odasına çağrılır takaze için? Göstermeliydik! Ana, ben bilmiyor değilim: Bu dürzü, hemen Haceli’den yana ürmeye başladı ana!”</p>

  <p class="block15">Irazca:</p>

  <p class="block15">“İstediği kadar ürsün! Köpek ürsün, ağızcığını yorsun! Ama madem şimdi seni istetmiş, gidip bir bakacaksın! Gitmezsen sen kabahatli olursun! Ne korkuyorsun! Git; ne sorarsa cevabını ver gel!..”</p>

  <p class="block15">“Canım ana!” dedi Bayram. “Höt düt edecek: “Neye ezdin Haceli’nin kerpicini? Üstelik bir de niye dövdün Haceli’yi?” diyecek. Sonunda da, “Kabahat sende, öde herifin kerpiçlerini!.. Önceden biz sana tembihledik!” diyecek...”</p>

  <p class="block15">“İyi ya! Git cevabını ver sen de! “Evimin önüne ev yapmağa hakkı yoktur!” de! “Çekilsin, ne cehenneme yaparsa yapsın!” de!.. “İstemiyorum!..” de..”</p>

  <p class="block15">Haçça, inlemeyi bıraktı çaresiz. Zor şer kalktı. Aşağıya indi, giysi teknesinin başına oturdu yeniden. Oysa hiç dermanı yok. Deli’nin taşı ildiği yeri çürüttü. Taş, tekme, tokat; serseme çevirdi garibi. “ Atla katır tepişiyor. Atla katır... Hep böyle... Ne suçum günahım var benim şu kavgada? Katır Haceli, ne suçumu gördün? Bizim de kerpicimizi kırsalar, Bayram gidip Fatma’yı böyle döver mi? Bayram; karıya el kaldıran adam değildir Bayram! Bir kezcik oldu. Bir kezcik; ama o da kendi karısı! Elin suçsuz karısını ne diye dövsün?” Her bir yanı ağrıyor. Belinden yukarı, yüreğine doğru bir ince tel koptu. Tadı tuzu yok. Bir baş ağrısı, bir bulanma... Kopan yerleri acıyor.</p>

  <p class="block15">Bayram, “Yani ana!” dedi. “Şimdi biz gidip şikât edeceğimize Deli Haceli gidip bizi şikât ediyor ha? Hem de bizi Oda’ya sesletiyor ha?” Öyle gücüne gidiyor ki!.. “Tersine dünya! Teyzemin sözü: “Öküz bağıracakken kağnı bağırıyor!” Elleme ana, az sonra da Kaymakam gelir...”</p>

  <p class="block15">“Gelir!” dedi Irazca. “Rakıyı şarabı içer, Muhtarın yemeğini yer, yatağında yatar, çeker gider Kaymakam! Kaymakam dediğin, Muhtarın yemeğini yemeyecek, rakısını içmeyecek, yatağında yatmayacak!..”</p>

  <p class="block15">“Daha Muhtarın eve inmeden görmeli Kaymakamı ana!” dedi Bayram. “Rakıyı içmeden! Gebe kalmadan! Önceden anlatmalı halimizi! Eğer yüreğinde bir parça insanlık varsa haklıyı haksızı ayırt etmeli o da!..”</p>

  <p class="block15">“Sen hele Muhtara bir git, şikâtım yenile! ondan sonra Kaymakamı da görmeye yüzümüz olur. Nasıl olsa ayağımıza gelecek. Sen çıkmazsan Ben çıkarım. “Efendimiz, seni yalnız göreceğim, müracaatımı yalnız senin kulağına söyleyeceğim, başka kimse duymayacak, sen de adaletini, hem de anandan emdiğin sütün derecesini göstereceksin!..” derim. Haydi şimdi sen Oda’ya! Biraz’dan Bekçiyi bir daha yordurma!..”</p>

  <p class="block15">Bayram kalktı. Hiç gitmek istemiyor. İçinde bir ses var, “Gitme!” diyor. Karısına baktı, karısı giysinin başında kolunu belini zor oynatıyor. Hayıflandı: “Ulan Deli Haceli, ulan eşşek! Ulan seni öldürmek bile az!..”</p>

  <p class="block15">“Nereye?” dedi Haçça. “Muhtarın yanına mı?”</p>

  <p class="block15">“Muhtarın yanına! Eğer kolun başın çok ağrıyorsa bırak! Kalanları anam paklasın...” Haçça’nın yüzünde ağır bir acı:</p>

  <p class="block15">“Belim çok ağrıyor! Bir tel olur ya insanın yüreğine doğru, işte o tel kopmuş gibi bir ağrı var içimde! Hem de bir bulanma...”</p>

  <p class="block15">“Sen çık yukarı!” Anasına seslendi: “Anaaaa!..” Irazca’nın yüreği gürp etti bu acı üne. Hemen çıktı:</p>

  <p class="block15">“İn de şu giysileri sen pakla! Bunun hali kötü; yukarı çıksın!.. Uzansın azıcık!..”</p>

  <p class="block15">“Ona zorla giysi pakla diyen fni var? Kendisi geçti başına! Haydi sen oyalanma, git bir an önce! Bana bir cevap getir acele! İşte ben iniyorum. Karıcıı!..”</p>

  <p class="block15">Irazca giysilerin başına oturdu.</p>

  <p class="block15">Haçça sendeleye sendeleye merdivene doğruldu. Gözü kararıyor. Apışarasından sıcak bir sızıntı duydu. Sızıyor aşağı doğru! Elini sürdü, eli battı. Baktı: Kaan! “Attık çocuğu eyvah!” dedi hemen. “Deli Haceli’nin taşı uğurlu! geldi!” Merdivenin tutağına yapışır kaldı. Bir basamak daha çıkmağa dermanı yok. Gitgide dermanı azalıyor.</p>

  <p class="block15">Irazca bağırdı:</p>

  <p class="block15">“Gözün mu kararıyor geliiiin?.. Haçça geliiiin?..”</p>

  <p class="block15">Gözü kararıyor. Merdivenin dördüncü basamağında duruyor. Gökyüzünde bir bulut uçuyor. Damın mertekleri uzuyor. Merdivenin tutağı kayıyor. Zeytinyağına batırılmış gibi kayıyor.</p>

  <p class="block15">İnce bir oklava havayı dövüyor. Eşkıyalar Deli Haceli’nin derisine tuz basıyor. Sakalı boyu kadar uzun bir adam, elinde tabak, hastalara derman dağıtıyor. Bir ala kartal çiğdem topluyor. Sığırtmacın önünden pire gibi dağılan danalar büvelekten kaçıyor. Kocaman bir çamın dibinde, bir dağın başında bir ak yazma büyüklüğünde şubat karı, irmik irmik, ağarıyor uzaktan. Yanıbaşında ılık bir su akıyor. Bayram yok. Bayram yitik! Haçça da yitiyor. Başında dünya dönüyor. Yer gök dönüyor... Çok yılan türedi. Su yılanı gibi dönüyor kır yılanları. Kabukları kırılıp düşüyor döndükçe...</p>

  <p class="block15">“Geliiin!.. Gözün mü kararıyor?..”</p>

  <p class="block15">Demesine kalmadı, bir kuş gibi, havada vurulmuş yoksuuul bir kuş gibi, sıyrıldı düştü yere!</p>

  <p class="block15">Yazması savruldu. İki kat örgülü, üzüm renkli saçları çıktı. Haçça yok oldu. Bir mermer mengene gibi kitlendi çenesi...</p>

  <p class="block15">Irazca’yı aldı bir korku. Aldı bir telaş. Eli ayağı dolaşıyor. Dizlerini dövüyor, yere göğe söylüyor:</p>

  <p class="block15">“Nereye gideyim, nerelere gideyim Bayraaaam!” Yok Bayram. “Geliiin!.. Kadın geliniiim!..” Yok gelini.</p>

  <p class="block15">Irazca, “Aldırdım!..” diye bağırdı. Çıldırmış gibi: “Aldırdım Haçça’mı!..” diye bağırdı. On yerinden yılan sokmuş gibi... Merdivenin dibinde serili yatan Haçça’nın üzerine attı kendini. Yüzünü gözünü öpmeğe başladı: “Geliiin!.. Kadın gelinim, yeşil Haçça’m... Benim benli gelinim, sarı çiçeğim!.. Huu, gelinim, huuuu!..”</p>

  <p class="block15">Haçça’yı gözü gibi seviyordu. Kadrini kıymetini biliyordu. Haçça hiçbir gün, bir dediğini iki etmedi. Hiçbir gün yamacına dikilip “sensin” demedi. Kocasına ası gelmedi, çocuklarını dövmedi. Suratını asmadı. İşten kaçmadı. En ağır işlere bütün gücüyle koştu. Evini yüceltmek için savaştı. Bayram’ın uzun askerlik yıllarında çift sürdü, nadas etti, ekin ekti. Kırdan geldi, yüzünü azdırmadan çocuğunu emzirdi, gene kıra bayıra gitti. Böyle gelin sevilmez mi? Böyle geline yanılmaz mı? Ah, insan deli olmaz mı? Bir demirden el yüreğinin başını tutup sıkıyor. İçi kan ağlıyor. Gözleri yanıyor. Biber serpmişler gibi acıyor gözleri.</p>

  <p class="block15">İçini çeke çeke, hıçkıra hıçkıra ağlıyor. Kapandı Haçça’nın üstüne, çözümü ağlamakta buluyor. Ağladı, ağladı. Uzadı, aktı gözyaşları. “Yeşil Haçça’m!..” dedi. “Yeşil Haçça’m, anacığınım!..” Haçça’da ses yok. Soluk alıp verişini dinledi. Kulağını yüreğinin üstüne koydu. Kendi içinde öyle bir gürültü var, bir şey duyamıyor gelininden.</p>

  <p class="block15">“Allahım, şimdi ben de yıkılacağım!..” dedi. “Fatma Anamızın hatırı için sen bana güç kuvvet ver Allahım, kadın Allahım, gözel Allahım!..”</p>

  <p class="block15">İki omuzundan tutup merdiven altına çekti Haçça’yı. Çekerken Haçça’nın donundaki lekeleri gördü: “Kaaaan!..” diye bağırdı.</p>

  <p class="block15">Donu batmış çıkmış.</p>

  <p class="block15">Aklı başından iyice gitti Irazca’nın.</p>

  <p class="block15">Haçça inlemeye başladı içinden. Sesi bir mağaranın derininden geliyor. Boğulan bir ceylanın sesi gibi. Derinlerden... İnsanın bağrım delip dağıtan bir ses...</p>

  <p class="block15">“Ne zamandır ayhali yoktu! Çocuğunu yitirdi gelinim, çocuğunuuuu!.. KomşulaaaarL Ne fayda var komşu çağırmakta? Bir ayıktırsam şunu!..: Geliiiin, geliiin!..”</p>

  <p class="block15">Birden aklı başına geldi. Omuzlarından tutup yavaş yavaş sarstı Haçça’yı. Çenesini oynattı. Çenesini oynattıkça başı boşta duruyor gibi sallanıyor. Göz kapaklarını eliyle aralayıp açtı.</p>

  <p class="block15">Sisli bir aktan başka bir şey görünmüyor. Gözlerinin karalan yitmiş.</p>

  <p class="block15">“Aslan gelinim, düşmanların gözü kör olsun kızım! Kör olsun da her yanları kırılsın! Kadın kızım, kalkıver anam! Uyan kızım! Ayıkıver anam! Kalk kadınım! Kalkıver sarı çiçeğim!..”</p>

  <p class="block15">Muhtarın kocakapısını kediler köpekler tutmuştu. Çok yoğun bir et kokusu köyün bütün hayvanını toplamıştı. İrisi ufağı, kocakapıya umutla bakıyor, bekliyor. Kediler kedice, köpekler köpekçe hırlıyor, havlıyor.</p>

  <p class="block15">Bayram, “kalabalık”ı yarıp geçti. Hemen açtı kapattı kocakapıyı.</p>

  <p class="block15">Yılık Atiye, avluda, tencerelerin tavaların arasında. Kavruk yağ kokusuyla güzel et kokusu içinde uğraşıyor.</p>

  <p class="block15">Bayram, içinden: “Kaymakamı tavlayacak dürzü!” diye söylendi. “Tabii gâvurun ekmeğini yiyen de gâvurun kılıcını çalacak! Yol budur, böyledir kahpe dünya!..”</p>

  <p class="block15">“Muhtar Hüsnü Ağa yukarda mı yenge?” Dumanlar arasından başını kaldırdı Atiye:</p>

  <p class="block15">“Ulen Bayram, sen misin? Ne yaptın öyle Deli Haceli’yi? Keşkeğini çıkarmışın! İnsan o kadar döver mi ay abam? Yoksam Deli Haceli’yi öldürüp, Fatma’yı almak mı niyetin?”</p>

  <p class="block15">“Öyle bir niyetimiz yok şimdilik!” dedi Bayram.</p>

  <p class="block15">“Hııımm!” dedi Muhtarınki. “Şimdilik yok ama ilerde olacak demek? Aferin ulen! Kara Fatma, o erişikli Deli’den çok sana uygundu! Haydi bakalım, Muhtar yukarda! Muhtar yukarda ama bu kez pabuç pahalı Bayram! Deli Mehmet’in Muharrem de yukarda! Deli Mehmet’in Muharrem!.. Dünya kalleşliğe kardı! Bizim deli Cemal de içerde! İçerde konuşuyorlar. Aç kapıyı, gir!..”</p>

  <p class="block15">Bayram kapının rezesine bastı. Sağ adımını attı. Küçükten aldığı bir alışkanlık. Camiye de bu adımıyla girer. “Bir şey var sanki bu sağ adımda! Alışmışız!..” İlk adımını attı, odada kimseler yok. Dönecek gibi yaptı. Fakat dönmesine kalmadı, kapının ardından demir kıskaç gibi bir el, ense kökünden bastı. Kıçına da tekmeyi yapıştırdı.</p>

  <p class="block15">Bayram sendeledi. Elleri henüz boştaydı. Belindeki bıçağı düşündü. El atamadı. El atmasına kalmadan başka bir el, kollarını kavşırdı.</p>

  <p class="block15">Hâlâ kimlerin pençesine düştüğünü bilmiyor.</p>

  <p class="block15">Ensesindeki el öyle sıkıyor, basıyor. Bastı, bastı; yerdeki kilime kadar bastı başını. Sonra yere vurmağa başladı. Burnuyla çenesi sürtüldü. Burnunu ve çenesini korumak için başını gövdesine doğru büktü.</p>

  <p class="block15">Şimdi alnı vuruyor yere.</p>

  <p class="block15">Kolunu büküyorlar. Kamyon lastiğinden köylü çarıkları görüyor yerdeki ayaklarda. “Bayram, faka bastın aslanım!” diyor kendi kendine. Şimdi adamakıllı kapandı yere. İki kişi bunlar. Biri kolunu büküyor, biri şimdi sırtına çıkmış, dizini beline dayamış. Ensesindeki el çekildi. Başını döndürüp tepesindekini görmeyi denedi, olurlu değil. Diz, kötü basıyor.</p>

  <p class="block15">Gözlerine bir kara bez sardılar. Ellerini ardına bağladılar. Böyle bir tuzağa dünya da düşmemişti. Bir daha düşer mi? Sımsıkı bağladılar ellerini...</p>

  <p class="block15">Şimdi ağzını bağlıyorlar. “Ee bakalım! Yapsınlar ne yapacaklarsa! Dövsünler ne kadar döveceklerse! Bağırtmayacak orospu evlatları beni! Zaten bağıran namerttir! Fakat kim bunlar? Bekçi Mustafa? Yok canım! Muhtar? Belki. Evini yakmazsam dürzünün! Kendi de içindeyken hem! Hepsini hepsini yak, temizle ulan! Sonra git teslim ol! Ya da çık dağlara! Eşkiya olan kulları kınama! Hiç keyfinden eşkiya olur mu adam? Elimi kana bulayacağım! Ulan Deli Haceli! Hep senin yüzünden bunlar! Karına çukurda böyle böyle yaptık diye mi bu? Bir fazla basmadık diye mi ulan? Merak etme, bir daha basarız. Çökelek basar gibi! Her çeşit çukurunu bir bir doldurmak görevimiz ulan! Madem bir kez düzenliği bozduk! Kendini iyi tanı bundan sonra!..”</p>

  <p class="block15">Yüzyukarı çevirdiler. Rahat bıraktılar. Elleri belinin altında kalmıştı ama belini azıcık kaldırdı mı sorun kalmıyor. “Dur bakalım, bu ne?”</p>

  <p class="block15">Şimdi uçkurunu çözüyorlar! “Hayalarımı filan mı buracaklar? Bu ne?” Bağırmak istedi, olursuz! Bütün gücünü, bütün hızını toplayarak, ayaklarını, uçkurunu karıştıranlara savurdu. “Höh!” diye acayip ses yere yıkıldı. Vurabilmişti, ayak boşa gitmemişti. Bacaklarını kaldırıp havada gelişigüzel savurdu. Yakaladılar çabuk.</p>

  <p class="block15">Ayaklarını da bağladılar bu kez.</p>

  <p class="block15">“Eh, eli bağlı çama çıkılmaz! Eli ayağı bağlı bir adama her şeyi yapabilirler! Ama ben bunu koymam onlara!..”</p>

  <p class="block15">Uçkurunu çözüp çağrışım, iç donunu sıyırdılar. Yeniden yüzaşağı döndürdüler. Belindeki bıçağı bulmuşlardı. Aldılar.</p>

  <p class="block15">“Her şeyi yapabilirler! Kolaydır! Eli bağlı bir adam! Ayağı da bağlı! Gözü bağlı, ağzı bağlı! Böyle bir adama her şeyi yapabilirler! Fakat hey anasını, gözel avradını sinkaf ettiğimin Haceli’si!.. Dinikırık dürzü! Karlı dağların ayısı! Koymam bunu sende!..”</p>

  <p class="block15">Şimdi iki kabası açıkta. Ağzı bağlı. Boğulacak gibi. Boğulacak. Burnundan soluyor. Soluğu yetmiyor.</p>

  <p class="block15">İp gibi, ya da kayış gibi, ya da başka bir şey, soğuk, sert, şap şap inmeğe başladı</p>

  <p class="block15">kabalarına! İniyor, iniyor, durup dinlenmeden iniyor! Dur durak yok! Her vuruş biber gibi yakıyor... “Öleceğim!..” diyor Bayram.</p>

  <p class="block15">Şap!! Şap!! Şap!! On mu, yirmi mi, otuz mu; kaç? Kırk mı, elli mi? Şap!.. Şap!.. Sayısını baştan saymadı ki!.. Sürdü gitti bir vakit... Biraz ara verdiler, sonra gene başladılar: Şap!.. Şap!.. Şap!.. Şap!..</p>

  <p class="block15">Islak ipin sinir bozucu sesi odayı dolduruyor: Şap!.. Şap!.. Şap!.. Çok dövüyorlar...</p>

  <p class="block15">Bayram yere kapanık yatıyor. Elleri, gözleri bağlı. Uçkurunu bağladılar yeniden. Ayaklarını da çözdüler. Ağzını çözdüler. Ama ne konuşacak, ne ayağını oynatacak dermanı var.</p>

  <p class="block15">Bilmediği eller, her şeyi tamam etmiş. Sonra da çekilip gitmişler kapıyı kapatarak.</p>

  <p class="block15">Belindeki bıçağı yerine koymuşlar.</p>

  <p class="block15">“Kim bunlar? Muhtar olabilir mi? Belki, Haceli olabilir mi? Belki... MuhtarHaceli... MuhtarHaceli... Ama bıçağı niçin koydular belime?..”</p>

  <p class="block15">Bir zaman yattı öylece.</p>

  <p class="block15">Aşağıdan Muhtarın karıyla Bekçinin konuşması geliyor kulağına. Belli belirsiz. Bir baygınlıktan uyanıyor gibi. Ayılıyor gibi yeni yeni. Başka ses duymuyor. Can kıpırtısı yok yakınlarda. Pire bile uçmuyor.</p>

  <p class="block15">Birden, yan oda ile bu odanın kapısı açıldı. Duydu. Ve ayak sesleri... Alçak, kalleş kıpırdanmalar...</p>

  <p class="block15">“Bu ne? Bu kim?..” Muhtarın sesi, soran. “Yerde biri yatıyor!” Üye İbrahim. “Yatırmışlar!.. Öhhoo!..” Haceli.</p>

  <p class="block15">Hepsini seçebiliyor. Şimdi Muhtar yanaşıyor:</p>

  <p class="block15">“Ulan bu kim diye soruyorum, duymuyor!..”</p>

  <p class="block15">“Bu senin orospuluğun!.. Bu senin kanı bozukluğun!.. Bu senin orospu avradının donu!.. Bu, eli kolu bağlı Bayram! Kara Bayram yani!..”</p>

  <p class="block15">Yalanıyor Muhtar:</p>

  <p class="block15">“Bayraaam! Sen misin aslanım? Tabii sensin, hıyara! Bu hal ne bre Bayram! Kim yatırdı seni böyle? Anladın mı şimdi Hanya’yı, Konya’yı? Bir daha kabarıp kabarıp çıkma ortalara! Dürzü, köpeksiz köy mü buldun ulan? Köpeksiz köy buldun da değneksiz mi geziyorsun?</p>

  <p class="block15">Dağ başı değil burası; iyi belle!.. Buraya ne zaman geldin Bayram? Vah vah!.. Kalkıver bakalım, kalkıver aslanım!..”</p>

  <p class="block15">“Bunu sende koymam Muhtar! Kor muyum sanıyorsun? Cayır cayır yakmaz mıyım senin evini, saman damını? Ocağını batırmaz mıyım? Kim yatırmış beni buraya? Beni buraya orospu avradın yatırdı! Böyle böyle dedi, “Gel koklaşalım!” Keklik avı düzenine düşürdü beni. Keklik avı var ya, öyle avladı beni senin orospu avradın! Dişi kekliği gizleyip koyarlar çalıya. Ateşli ateşli öter soyka! Yanık yanık çağırır ki, alaf almış yanıyor! Aç erkek Kosar.</p>

  <p class="block15">Döner çalının dolayında! Öter, döner. Kavuşmaya bir arpa boyu kalmışken, kurşunu yer ardından! Bilmez kurşunun nerden geldiğini. İşte ben tam öyle oldum, ırzıkırık Muhtar! Faka bastım senin gözel evinde!..’</p>

  <p class="block15">“Kalk aslanım kalk! Kalk ulan eşşeğin sıpası! Bu nasıl bir halse gelmiş madem başına, helbet bir çaresine bakarız! Kalk şimdi! Şuna bak, her bir yerini bağlamışlar! Yiğit adamsın ulan, neye bağlattın kendini?..”</p>

  <p class="block15">Muhtar önce gözlerini çözdü:</p>

  <p class="block15">“Bak belinde bıçak da var; nasıl bağlattın?” Bıçağı aldı usulca; kollarını çözdü sonra.</p>

  <p class="block15">“Kalk bakalım!.. Ne o?.. Kalkamıyor musun?.. Nassıııl? Bir daha padişahın köpeğine taş atar mısın?.. Güne karşı işer misin?.. Hayvan oğlu hayvan!.. Canını alırım daha senin, canını!.. Haydi kalkıver!.. Kalkamıyor musun?”</p>

  <p class="block15">“Kalkamıyorum koca kavat! Kalkamıyorum cımbıldak Muhtar! Kalkamıyorum dürzü Hüsnü!..”</p>

  <p class="block15">Muhtar, tutup kalkmasına yardım etti.</p>

  <p class="block15">Bayram, duvarın dibine yan geldi. Başı önüne önüne düşüyor. Başını tutamıyor.</p>

  <p class="block15">Muhtar sarı dişini göstere göstere gülüyor. Hileci... Yeni tıraş olmuş yüzü geriliyor... Kulaklarında kurumuş sabun köpükleri... Ensesinde, yakasında saç kırıkları...</p>

  <p class="block15">Haceli ara kapıya tutundu.</p>

  <p class="block15">Üye İbrahim, boş gözlerle yanına yöresine bakıyor. Gözlerini zorla kaçırıyor Bayram’dan. “Bayraam, bak aslanım!..”</p>

  <p class="block15">“Baktık bakalım, koca geyik!” “İyi dinle beni!”</p>

  <p class="block15">“Dinliyoruz rezillerin padişahı!”</p>

  <p class="block15">“Önce bu Haceli’nin çukurunu doldurdun...” “Evet, doldurduk... Kabul..”</p>

  <p class="block15">“Sana sıkı bir nutuk çektik...” “Öyle ettin!.. Konuştun...”</p>

  <p class="block15">“Gitmiş bu kez kerpicini kırmışın!..”</p>

  <p class="block15">“Kerpicini kırdım kırmaya, ama boynuzunu kıramadım!.. Tuttular elimi kolumu... Tutmasalar, kıracaktım!..”</p>

  <p class="block15">“Bugün de evinin önüne çekip dövmüşün!..” “Biz işlersek ayıp, siz işlerseniz değil!..”</p>

  <p class="block15">“Şimdi bu Haceli senden şikâtçı!..” “Yaa, öyle mi? Vah vah vah!..”</p>

  <p class="block15">“Üstelik Kurulda ikinci üyedir bu adam: Şahsiyeti maneviyesi vardır!.. Hem de kuveyi maneviyesi!.. Böyle bir adama el kaldırmak, hökümetin gözünde büyük suçtur!..</p>

  <p class="block15">Kaymakam Efendimiz geldiğinde ayrıca arz edeceğim ama şimdi de arz edelim: Bu Haceli senden şikâtçı kardaşım!..”</p>

  <p class="block15">“Başka şikâtı yok mu?” dedi Bayram. “Hepsi bu mu?” “Senin öteki suçlarını görmüyoruz gayri! Hepsi bu!..” “Vah vah! Cezamız ne şimdi?”</p>

  <p class="block15">“Cezanı kanun gösterir! Ama kerpicini tazmin edersen kanuna hacet kalmaz! Külleriz gider!..”</p>

  <p class="block15">“Ne demek tazmin etmek? Tazmin edersem?”</p>

  <p class="block15">“Evet, tazmin edersen! Temeli yeniden açarken kullandığı işçilerin ücretini verirsen! Kendisine yalvarır davasından caydırırsan! O zaman sizin ikinizi burda barıştırırım. Yoook,</p>

  <p class="block15">kafanı kamrır, “Olmaz!” dersen, süründürürüm seni!.. Çünkü haksız görünüyorsun!.. Kanun böyle diyor!..”</p>

  <p class="block15">“Ne zaman diyor bunu kanun?”</p>

  <p class="block15">“Her zaman diyor! Sen ne bileceksin Bayraam? Kanun bir kitaptır, yazar! Hökümet açar, okur... Ne derse yapar... Bu, hökümetin kanunudur!.. Benimkini de az önce gördün!.. Hökümetin kanununa uymak zorundayız!..”</p>

  <p class="block15">“Pekâlâ!.. Bu hökümetin kanununa sor bakalım: Bizim için de bir maddesi yok mu? Bizim için de bir cevap vermiyor mu? Bizim evin önüne ev yapmalarına?.. Üçüncü boydan olduğumuz halde, Kaymakamın rakı salmasını birinci boydan salmalarına?..”</p>

  <p class="block15">Muhtar içinden: “Ası kuzunu da çalmamıza?” dedi.</p>

  <p class="block15">“Dalgündüz evimize saldırıp karımızın beline bir büyük taşla habersizden furup, tekme tokat dövmelerine bir şey demiyor mu kanun?..”</p>

  <p class="block15">“Hem de seni kancık bir dakavil hattıyla Oda’ya çekip, kapı ardına sakladığım iki adamın, kolunu hemen bağlayıp, donunu çözerek olmadık hakareti yapmalarına?..”</p>

  <p class="block15">“Bizim uğradığımız bunca hakaretlere hiçbir cevap vermiyor mu o canına yandığımın kanunu?..”</p>

  <p class="block16">&nbsp;</p>

  <p class="block17" id="calibre_pb_23">&nbsp;</p>
</body>
</html>
