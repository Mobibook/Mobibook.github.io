<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yılanların Öcü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block18">HAÇÇA</h1>

  <p class="block15">Kağnıyı koştu Bayram. Her şeyi hazır etti. “Kağnı, kağnı!..” diye düşündü. “Tekerleklerini bir yağlamak senin!” Karısının ve oğlunun gelmesini bekledi. Başında hafif bir ağrı var.</p>

  <p class="block15">Gözlerinde bir ağırlık. Akşam geç yattı. Uykusunu alamadı. Esneyip duruyor. Geceleri geç yatan adam, sabahları geç kalkmalı, gün ışığı köyü köşeyi saranaca uyumalı. Bu saatte kalkacak adam da tavuk gibi ilk akşamdan tünemeli. Bayram’ın düzeni ilk akşamdan tünemekti. Erken yatar, erken kalkar. Bütün köylünün düzeni buydu aşağı yukarı.</p>

  <p class="block15">Haçça azık torbasıyla göründü:</p>

  <p class="block15">“Sen kağnıyı çıkar avludan, ben yetişeyim!”</p>

  <p class="block15">Karısı canlı, çevikti bu sabah. Acıkmış da yemeğe gider gibi gidiyor işe. Üşenmeden... Bayram sordu: “Ahmet hani?”</p>

  <p class="block15">“O, bugün evde kalacak. Ninesi “Akşamdan çok yoruldu, yatıp dinlensin, hemi de bana lazım olur!” diyor.”</p>

  <p class="block15">Irazca, ak filik saçlarım dastarının altına alıp bağladı, sonra merdiven başına kadar geldi:</p>

  <p class="block15">“Siz ikiniz gidin, yapabildiğiniz kadar yapın, yapamadığınız kalsın! Burda bir iş çıkarsa Ahmet bana lazım olur. Size haber filan salmak gerekir belki. Lazım olmazsa öğleye gönderirim!”</p>

  <p class="block15">Bayram:</p>

  <p class="block15">“İyi!..” dedi. “Ben bentleri topraklarım, Haçça öküze ineğe bakar. Malları boş bırakmak olmaz. Ahmet’in öldürdüğü yılanın eşi de sağ daha! Yüreği yaralı! Hem de bize kızgın!..”</p>

  <p class="block15">“Öyle yapın...” dedi Irazca.</p>

  <p class="block15">Kağnıyı avludan çıkardılar. Haçça’yi yanı başına aldı Bayram. Sürdü köy içinden. Haceli’nin evyerinden geçerken tekerlekler az daha çukura batıyordu. Akşamdan doldurdukları kaba toprak un gibi oyulup gidiyor.</p>

  <p class="block15">“Bu senin anan kuru muru, ama hepimizden diri!” dedi Haçça Bayram’a. “Akşam biz yorulduk, o yorulmadı. Hemi de korkmuyor.</p>

  <p class="block15">Sana bir şey desem: İnip bir de sıçmasın mı temelin içine? İnsanın gülesine gidiyor. Ahmet oğlan, bir güldü, bir güldü... Çok bitirim bu senin anan! Çatlatacak Deli Haceli’yi çatır çatır...”</p>

  <p class="block15">“Bakalım bugün ne yapacak? Keşke biz gitmeseydik harıma...” Haçça:</p>

  <p class="block15">“Bizim gitmemiz iyi bence. Anama bir şey yapamazlar. Seninle ben köyde kalsak öyle bir bela kopar ki!.. Delidir bu Haceli! Ben Aşağı Mahalleliyim. Aşağı Mahalle’nin suyundan içen biraz öyle olur. Kardaşlarını toplar gelir. Ne yapacaksın? “Aman arkadaşlar gelmeyin!” mi diyeceksin? Yoksa kaçacak mısın tabanları kaldırıp?”</p>

  <p class="block15">““İcabında kaçmak lâzım!” derdi babam. Yiğitliğin dokuzu kaçmak, biri karşı varmak!..” Bayram göz ucuyla karısına baktı. Diziyle dizine dokundu.</p>

  <p class="block15">Haçça da dokundu. Sıcak diz...</p>

  <p class="block15">“Biz onu bunu bırakalım da...” dedi Haçça. “Güzün şu sayvanın üstüne bir küçük oda yapalım. Taktuku taşıyalım içine. Anamı da boşalacak yan odaya alalım. Ben utancımdan kahroluyorum. Anamın önünde soyunup yatağa girmek bana ölüm geliyor her gün. Hırsızlık yapar gibi çekine çekine...”</p>

  <p class="block15">Bayram, gözlerini karısından ayırmadan:</p>

  <p class="block15">“Demek Aşağı Mahalle’nin suyundan içen deli olur?” dedh “Öyle olur!” dedi Haçça. “Biraz...”</p>

  <p class="block15">“Ulan imanı yok, sen de deli misin yoksa?”</p>

  <p class="block15">“Belli olmaz!” dedi Haçça. “Belki biraz delidirim...”</p>

  <p class="block15">“Sen öyle olmaz şeyler istiyorsun ki, hemi de hepsini bir arada: Tosun alalım, ev yapalım, harım alalım, şal kuşak alalım, pencereye cam alalım, ayaklarımıza pabuç alalım, leğen alalım, bir küçük oda yapalım...”</p>

  <p class="block15">“Alalım, yapalım tabii... Kötü mü?” “Kötü değil, ama hepsi birden olmaz...”</p>

  <p class="block21" id="calibre_pb_15">“Birer birer alırsak olur. Neden olmasın? Sayvanın üstüne bir oda yapmaya ne var? Zor mu? Eğer sayvanın üstüne bir oda yapmazsak, hayatın ucuna yapalım. Bak bir yandan Ahmet büyüyor. Her şeye aklı erer gayri. Uyur gibi yapar da uyumaz yorganın altında. Senin soluk alıp verişini, yüreğinin vuruşunu dinler valla... Hele geceleri kapının ardında o saklı saklı su dökünmelerimiz yok mu? Ölüm ondan iyi şart olsun!..”</p>
</body>
</html>
