<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css"/>
</head>

<body>
<div class="num"><span>5</span></div>
  <h1>BİLİM VE KURGU</h1>

  <p class="nonindent">Bütün insan etkinlikleri gibi bilim de kategorilere, anlayışlara, uygulama geleneklerine dayanır, ki bunlar da kaçınılmaz olarak kültüre, geçmişe özgüdür. Daha önce belirtildiği gibi, “nitelikli bilim” kültürün dışında işler, kültürel kategorilere yaslanmaz, “niteliksiz bilim” ise bunlara yaslanır diyemeyiz. Bunun aksine, “nitelikli bilim” kaçınılmaz olarak kültür içinde konumlandığının farkındadır, aksi yöndeki bulguları inceleyerek en temel kategorilerini, anlayışlarını, geleneklerini tehlikeye atmak zorundadır. En azından ideal şartlarda, bilimsel yöntem, hipotezin, bu hipotezi çürütebilecek deneysel verilerle sınanmasını gerektirir, yani dünyanın hipotezle ilişkili, hipoteze dirençli, ayrıca hipotezin kendi varsayımlarına dokunmayan yönlerini irdelemelidir. Evrim psikolojisi bu gerekleri yerine getirmediği için “niteliksiz bir bilimdir.”</p>

  <p>Wright, “erkeklerle kadınlar arasında doğuştan gelen zihin farklılıkları bulunduğuna karşı çıkanların dayandığı ‘bulgu standartının’ asgaride olduğunu” söyler, yani “hiçbir gerçek bulguya dayanmadıklarını, gezegen üzerindeki her kültürün geleneksel bilgeliğini küstahça, kibirle görmezden geldiklerini”<a class="noteref" href="../Text/notlar.xhtml#uBKDOZX3HxCQb6lURCj2isG" id="ref1">1</a> iddia eder. Fakat ben bu suçlamayı evrim psikologlarına iade ediyorum, çünkü kuramlarını sahte benzetmeler, hatalı veriler, sınırlı, taraflı örnekler, ispatlanmamış kanılar, uydurmasyonlar üzerine inşa etmişlerdir. Evrim psikologlarının “bulgularını” nasıl bina ettiğini incelemek, “niteliksiz bilime” nasıl can verildiğini gösteren bir derstir.</p>

  <p>Başlangıç olarak, evrim psikologlarının yazdıklarından böcekler, kuşlar hakkında çok şey bildiklerini, fakat insanlardan pek anlamadıklarını rahatça çıkarabiliriz. Daly ile Wilson, “insan evriminin psikolojisi hakkında yapılan en iyi çalışmaların hayvan davranışçıları tarafından gerçekleştirildiğini, bunların da <em>homo sapiens</em>’i sıradan bir hayvan gibi ele aldığını,”<a class="noteref" href="../Text/notlar.xhtml#upjhqYExnfYgTQcvZK9fft5" id="ref2">2</a> belirtirler. Evrim psikologları kanguru faresi üzerine saha çalışması yürütmüş olabilir, fakat insan toplumlarında saha araştırması pek yapmazlar. Gladyatör ağaç kurbağasının çiftleşmesi konusunda uzman olabilirler, oysa insanın toplumsal cinsiyetinin, cinselliğinin, akrabalığının, evliliklerinin çeşitliliği hakkındaki kapsamlı yazın konusunda sıra dışı bir cahillikleri vardır. Bütün dillerin derin yapısını biliyormuş gibi görünseler de, Batı kültürü dışında kalan dilleri akıcı konuşmaya çalışmazlar. Hayvanların kültür özellikleri taşıdığını çekinmeden söyleseler de, tek bir insan kültürünün giriftliklerini nadiren çözmeye çalışırlar. O halde bu aşırı cahilliklerinin farkındayken kültür hakkında, kültürel farklılıklar hakkında bilgili olduklarını nasıl söyleyebiliriz?</p>

  <h2 id="sigil_toc_id_24">ORGANİK VE TÜRLER ARASI BENZETMELER</h2>

  <p class="nonindent">Evrim psikologları kendilerini “gerçek” bilimciler diye tanıtsa da, sadece somut gerçeklerle ilgilendiklerini söyleseler de, zorlama bir kurgu sayılabilecek bilimlerini yaratmak için edebiyatın bütün nimetlerinden faydalanırlar, fakat müspet bilimlerin, hatta sosyalbilimlerin gerektirdiği bulgu standartını pek karşılayamazlar. Evrim psikologlarının yararlandığı ana belagat aygıtlarından ikisi, bir yanda toplumsal süreçlerle organik süreçler arasında yaptıkları benzetmeler, öte yanda insanlarla öteki türler arasında yaptıkları benzetmelerdir.</p>

  <p>Evrim psikologlarının insan ilişkilerine dair açıklamalarında seferber ettikleri ilk savlardan birisi “eş seçimine” dair “tercih mekanizmalarıyla,” örneğin beslenmek gibi organik süreçlere dair tercih mekanizmaları arasındaki benzetmedir. Fakat tahmin edileceği üzere insanların beslenme sistemlerinin fevkalade yaratıcılığına odaklanmazlar, bunun yerine insanların besinlere verdiği tepkinin en otomatik, en bilinçsiz yönlerini incelerler; itici görünen yiyeceklerden tiksinmek, bunları tükürmek ya da kusmak gibi. İnsanların belirli insanları eş diye seçtikleri, ötekileri reddettikleri varsayılır, tıpkı belirli yiyeceklerden hoşlanmaları, başka yiyeceklere öğürme tepkisi verip bunlara ellerini sürmemeleri gibi.<a class="noteref" href="../Text/notlar.xhtml#u94D59zbvEnydS4oedrLP2F" id="ref3">3</a> Nelerin yiyecek sayıldığıyla (cazip, itici ya da başka türlü) ilgili kültürel anlayışların çeşitliliğini açıklayan antropoloji bulguları görmezden gelindiği gibi, kimin “eş” sayılacağına dair çeşitliliği bir yana bırakalım, buradaki laf ebeliği stratejisi, açıkça toplumsal bir süreci (evlenilecek kişiyi seçmek) açıkça organik olduğu varsayılan bir süreçle (besleyici olmayan yiyeceklerden uzak durup besleyici yiyecekleri yemek) aynı kefeye koymaktır. Dolayısıyla evrim psikologları kadınların imkânları kısıtlı erkeklere öğürme tepkisinin muadilini verdiğini ileri sürer, tıpkı insanların bozuk besinlere öğürme tepkisi vermesi gibi. Bu değerlendirmeler tamamiyle varsayıma dayansa da (şart kipinin kullanımı ön plandadır; “kadınlar şunu yapıyorsa”), normalde toplumsal, bilinçli kültürel süreçlere doğal, bilinçsiz, otomatik nitelikler atfederler. Dahası, beslenme sistemlerinin kültürden kültüre çeşitlilik göstermesine şöyle bir dikkat edilse yapılan benzetme zaten çöker. Bazı yiyeceklerin kötü kokusu (örneğin küflü peynirler) sıradan insanlarda öğürme tepkisi uyandırabilse de, bu besinlere değer verilen kültürlerde işin erbabları için o kötü koku bu tatları başka tatlardan ayırt etmeye yarar. Köpek, domuz ya da biftek yeme düşüncesi Amerikalılarda, Müslümanlarda, Hindularda tiksinme duygusunu farklı şekilde uyandırır. Besinden alınan tat otomatik ya da bilinçsiz olmak yerine, kültürden kültüre değişir, öğrenilen bir unsurdur, kültürel yoruma açıktır, ayrıca etnik, sınıfsal, dinî farkların bir belirteci olarak kullanılır.</p>

  <p>Organik benzetmelerden sonra türler arası benzetmelerde sıra. Bu benzetmelerin bir anlam ifade etmesi için, evrim psikologları “eş seçimiyle” ilgili birçok zihin “mekanizmasının” <em>her kültürde geçerli</em> olmakla kalmayıp aynı zamanda <em>bütün türleri de kapsayan</em> bir evrensel olduğunu söyler; bu değerlendirme sadece insanların değil, bütün türlerin ruhsal birliğinden bahseder gibi gözükmektedir! Dolayısıyla evrim psikologları böceklerin, kuşların, memelilerin sözüm ona tercihleri, seçimleri ile insanların tercihleri arasında doğrudan benzetmeler yapmakta tereddüt etmez. Örneğin Buss’un dokumacı kuşu hakkındaki açıklamasına bakalım. Erkek dokumacı kuşları inşa ettikleri yuvalarla, ayrıca “tepetaklak asılı kalıp kanatlarını kuvvetle çırparak”<a class="noteref" href="../Text/notlar.xhtml#uRbriClk7kIPnbINQa644TC" id="ref4">4</a> dişileri etkilemeye çalışır. Dişi ilgilenirse yakına gelir, yuvayı inceler, bu esnada erkek kuş dişi için öter. Kelimelerin seçimine, kuşlarla insanlar arasında çizilen benzerliğin dolaysızlığına dikkat edin.</p>

  <div class="block">
    <p class="bl_nonindent">Bu olaylar zincirinin herhangi bir aşamasında dişi, yuvanın <em>standartlarına</em> uymadığına <em>karar verebilir</em>, böylece başka bir erkeğin yuvasını incelemek için gider… Üstün yuvaları inşa eden erkekleri <em>tercih eden</em> dişi dokumacı kuşu müstakbel civcivlerini koruma, besleme <em>sorunlarını çözmüş</em> olur. Dişinin bu <em>tercihleri</em> evrimleşmiştir çünkü tercihleri olmayan, önüne ilk çıkan erkekle çiftleşen dişilere kıyasla bu tercihler ona avantaj sağlar.</p>

    <p class="bl_indent">Dokumacı kuşlar gibi kadınlar da makbul “yuvaları” olan erkekleri tercih eder.<a class="noteref" href="../Text/notlar.xhtml#uR3MZN8NsXI3Xylfjw9mxqC" id="ref5">5</a></p>
  </div>

  <p>Bu gibi anlatılardaki benzetmelerde öğelerin yeri karşılıklı olarak iki türlü değiştirilmiştir.<a class="noteref" href="../Text/notlar.xhtml#ud4QhBssm7x6A9Y4EEzSCp2" id="ref6">6</a> İlk olarak, hayvanlar insan “yerine konur,” onlara insan nitelikleri atfedilir. Bu örnekte dokumacı kuşu insanın zihinsel becerilerine sahiptir, mesela <em>karar verme, tercih yapma, seçimde bulunma</em> becerileri, ayrıca karmaşık bir kültürel değerler hiyerarşisi bağlamında hareket eder, yani hayvanın “<em>standartları</em>,” “<em>tercihleri</em>” vardır. İkincisi, insanlar hayvan yerine konur, onlara hayvan nitelikleri atfedilir. Dolayısıyla kadın da dişi dokumacı kuşu gibi güzel bir yuvadan hoşlanır ya da “zebra ispinozları gibi insan ilişkileri de eşlerin göreli çiftleşme değerinden etkilenmektedir.”<a class="noteref" href="../Text/notlar.xhtml#u3rmP6XnWDds68l2bZgYfO4" id="ref7">7</a> Yüzyıl öncesinin hayvan psikologları gibi evrim psikologları da savlarının ağını bu benzetme imgelemleriyle örer.<a class="noteref" href="../Text/notlar.xhtml#uTooJzzcPYZvONxgt93EVhA" id="ref8">8</a> Akrep böcekleri (erkekler gibi) eşlerini cezbetmek için “büyük düğün hediyeleri” seçip verir; erkek kırlangıçlar (insan erkekleri gibi) zor kullanarak çiftleşir; halkalı güvercinlerin (insanlar gibi) boşanma oranı her mevsim %25’tir; gri örümcekkuşları (kadınlar gibi) “imkânları kıt erkeklerden uzak durur, onları bekârlığa mahkûm eder”; dağbülbülleri (insanlar gibi) “tekeşli çiftler, çokkocalı üçlüler, çokkarılı üçlüler, hatta çokkocalı-çokkarılı gruplar”<a class="noteref" href="../Text/notlar.xhtml#ulpOoEEfkaazoj5IFlepdk9" id="ref9">9</a> oluşturabilir.</p>

  <p>Bu benzetmeler evrensel, bilinçdışı bir üreme mantığının varolduğunu varsayar, bu mantığı yerleştirmeye çalışır, ki söz konusu mantığın sadece <em>insanların</em> değil, bütün <em>türlerin</em> davranışlarının temeli olduğu farzedilir. Yine de türlerin bu ruhsal birlikteliği iddiası yapaydır ve canlı özelliklerinin karşılıklı atfedilmesine dayanır: İnsanların toplumsal kurumları (evlilik, boşanma), değerleri (standartlar, tercihler), insan dışındaki türlere atfedilir, hayvan davranışlarını anlatan terimler insan davranışlarını betimlemek için kullanılır (evlilik ısrarla çiftleşmeyle bir tutulur). Bu süreçte, özellikle insan ilişkilerinin merkezindeki toplumsal kurumlar, değerler bütünüyle hasır altı edilir. Eleanor Leacock’un söylediği gibi, söz konusu benzetmelerde öğelerin bu şekilde yer değiştirmesi evrim kuramının temel bir ilkesini ihlal eder, çünkü “farklı sebeplerden türemiş, birbirine pek de benzemeyen farklı filogenetik seviyelerinden davranışları alıp bunların türdeş olduğunu, aynı sebeplerden türediğini ima ederler.”<a class="noteref" href="../Text/notlar.xhtml#ua5v2aU3dQ6DlIptjXWZWNF" id="ref10">10</a></p>

  <p>Türler arası benzerlik iddiası aynı zamanda hayvanlarla insanlar arasında yapılan bir hayli seçici kıyaslamaların eseridir. Bu kıyaslamalarda farklı hayvanlar kullanılmış olsa, evrim psikologlarının anlattığından müthiş farklı hikâyeler ortaya çıkar. Bir meseleyi aydınlatmak için akrep böceğine kadar gitmeye gerek yok. Yakın primat akrabalarımızdan iki şempanze türü yeterlidir. Biyolog Anne Fausto-Sterling sorar: “Örnek dişi olarak hangisini seçmemiz gerek? Daha iyi bilinen şempanze türünün dişilerinin hormon ile çiftleşme örüntüleri yakındır, fakat bonobo dişisi hem erkeklerle hem dişilerle sürekli cinsel ilişkiye girer, ayrıca cinselliği sadece üremek için değil aynı zamanda toplumsal ilişkiler için de kullanır.”<a class="noteref" href="../Text/notlar.xhtml#uGfEDjYjuSa2CDbK3gzo6uC" id="ref11">11</a> Bonobo dişilerinin çok yönlü cinsel davranışına dikkat etmek, evrim psikologlarının toplumsal cinsiyet ve akrabalık hakkındaki klişe açıklamalarını açıkça yerle bir eder, bu yüzden bu örneği vermekten kaçınırlar. Bunun yerine, açıklamalarının merkezî konumundaki toplumsal cinsiyet klişelerini onaylayacak hayvan davranışlarını bulmak için geniş bir türler yelpazesi içinde dolaşırlar; benekli çulluktan, gladyatör ağaç kurbağasına, deniz filine kadar farklı türleri incelerler.</p>

  <p>Sonuçta, akrep böceklerinin, deniz fillerinin, insanların hayatları arasında benzerlikler bulmak mümkündür, çünkü insanların ayırt edici özellikleri evrim psikologlarının anlatılarına hiç girmez, örneğin kültürden kültüre değişen çeşitli davranışları icat etme becerisi olan büyük beyinleri. Evrim psikologları için <em>bütün türlerde</em> kararlar, tercihler “organizmayı mesken tutmuştur,” sözümona evrensel genetik çıkar dinamiğinin harekete geçirdiği, doğuştan gelen, genetik kalıtımla aktarılan, bilinçdışı süreçlerdir. Bu süreçte, mantık, tercih, duygu gibi insan zihninin becerileri bilinçlilik halinden çıkartılmış, bütünüyle doğallaştırılıp genetikleştirilmiştir; aynı zamanda insanların dünyaya dair deneyimleri ile davranışlarının kavramsal çerçevesi olarak kültürün rolü hasır altı edilmiştir. Fakat çelişkiye bakınız, evrim psikologlarının ürettiği benzetmelerin çokluğu insan zihninin yaratıcılığı, yeni simgesel kurgular yaratma becerisi için iyi bir örnektir, gerçi bilimsel merak özelliğinin bir işareti sayılamaz.</p>

  <h2 id="sigil_toc_id_25">KÜLTÜRLER ARASI DERİN YAPILAR UYDURMAK</h2>

  <p class="nonindent">Psikoloji mekanizmalarının derin genetik yapılar olarak doğallaştırılması sayesinde evrim psikologları kültürel çeşitliliğin fenotipe dair bir tür yüzey yapısı olduğunu, bu çeşitliliğin farklı “çevresel” etkenler tarafından tetiklendiğini ileri sürerler.<a class="noteref" href="../Text/notlar.xhtml#u88e4TM8VBDdfCwyWpIaSg8" id="ref12">12</a> Kültürel giriftliği, çeşitliliği kabul eden evrim psikologları, daha önce gördüğümüz gibi önceliği “her yerde bulunan bir çekirdek zihniyete”<a class="noteref" href="../Text/notlar.xhtml#uMpCDdk54X7s65zitCY4mWG" id="ref13">13</a> verirler. Birçok öğe bu “çekirdek zihniyetin” sözüm ona evrenselliğine bağlıdır. Bu mekanizmaların doğuştan gelen bir doğası olduğu, ilksel bir evrimsel adaptasyon ortamında ortaya çıktıkları değerlendirmeleri bu evrensellik iddiasına asılıdır.</p>

  <p>Dolayısıyla psikolojik mekanizmaların evrensel olduğu fikrini yerleştirme çabası içindeki evrim psikologları “tercih” mefhumuyla ilgili kapsamlı incelemeler gerçekleştirir. Bu incelemeler genelde belirli bir sırayı takip eder: Böceklerin, kuşların, arıların incelenmesinden sonra sıra Birleşik Devletler’deki kolej öğrencilerinin incelenmesine gelir, sonrasında genel olarak Amerikalılar ele alınır, sonra avcı-toplayıcı toplumlar ile antropolojik etnografyalarından nadir parçalar incelenir, son olarak da Buss’un yaptığı, sık sık atıfta bulunulan, 37 toplumu ele alan çalışmasına sıra gelir. İnsan kültürlerinin geniş yelpazesini düşünürsek, acaba evrim psikologlarının incelemelerinde sunduğu örnekler ne kadar güvenilir, ne kadar kapsayıcı olabilir?</p>

  <p>“Eş tercihlerine” dair en kapsamlı veriler öncelikle Birleşik Devletler’den gelir. Bu veriler rastgele seçilmiş örnek gruplarından değil, üniversite araştırmacılarının en kolay erişebildiği, nispeten tek yönlü bir Amerikan nüfusundan elde edilir: 17 ila 21 yaşlarındaki lisans öğrencileri. Arada sırada evrim psikologları başka Amerikalı nüfuslara temas eden araştırmalar yürütür ya da bu araştırmalara danışır; örneğin hayatının aşkını gazete ilanları yazarak arayanlar ya da bekâr barlarının kapılarını aşındıranlar gibi. Fakat açık ara en çok incelenen grup üniversite öğrencileridir; Wilson ile Daly’nin kabul ettiği gibi bu “esir” grubun “kırtasiye nitelikli tepkileri, yaşamış oldukları şeylerle ilgili olabilir de olmayabilir de.”<a class="noteref" href="../Text/notlar.xhtml#uRUj6IuCfkxsAkFDlQqhzF2" id="ref14">14</a> Böyle bir nüfus Amerikalıları temsil ediyor bile diyemeyiz, oysa bunlara insan türünün temsilcisi muamelesi yapılır.</p>

  <p>Evrim psikologları başka kültürler üzerine yapılan antropoloji araştırmalarından habersiz değildir. Fakat kimi okuyacakları, hangi toplumlar hakkında malumat alacakları, hangi ayrıntıların önemli olduğu konularında çok seçici davranırlar. Psikoloji mekanizmalarının evrimsel adaptasyon ortamında ortaya çıktığını varsaydıkları, bunun da avcı-toplayıcı bir toplum olduğunu tahayyül ettikleri için, orijinal avcı-toplayıcı toplumların çağımızdaki “kalıntıları” olarak gördükleri unsurlara büyük ilgi gösterirler. Dahası, avcı-toplayıcı toplumlarla dair önkabullerine uyan yazarların indirgemeci açıklamalarını okumayı tercih ederler; örneğin Brezilya’da Yanomamö toplumuyla ilgili Napoleon Chagnon’un yazdıkları ya da Paraguay’da Ache halkıyla ilgili Kim Hill’in, A. Magdalena Hurtado’nun yazdıkları.<a class="noteref" href="../Text/notlar.xhtml#uvPQDT65lKSeVL9gXC4RAF6" id="ref15">15</a> Başka yazarlara başvurmazlar, çünkü bu yazarların metinleri evrim psikologlarının kuramlarının üzerine gölge düşürür, örneğin Yup’ik Eskimoları hakkında Ann Fienup-Riordan’ın yazdıkları ya da Malezya’da Chewonglar hakkında Signe Howell’in yazdıkları gibi;<a class="noteref" href="../Text/notlar.xhtml#uGJuQFxKVRP8vbG4hMSPSU4" id="ref16">16</a> ayrıca Avustralya yerlileri gibi avcı-toplayıcı gruplar bunların hayalî kalıplarına sığmadığı zaman “kafaları karışır.”<a class="noteref" href="../Text/notlar.xhtml#uiN3v4opxmMOYRFZjXExsiD" id="ref17">17</a> Dahası, çağdaş avcı-toplayıcı toplumların tecrit edilmiş “kalıntılar” sayılamayacağını anlayamazlar; bu toplumlar kırsaldaki komşularıyla, kentlerdeki komşularıyla karmaşık ilişkiler içinde yaşar, uzun bir sömürge geçmişine, misyonerlik geçmişine maruz kalmışlardır, ulus-devletlerin vatandaşlarıdırlar, ayrıca yeni küresel kültürel, siyasal iktisadın katılımcılarıdır.<a class="noteref" href="../Text/notlar.xhtml#uSQSSfqa2mSIz6fibgdv7m5" id="ref18">18</a> Dolayısıyla çağdaş avcı-toplayıcı grupların milyonlarca yıl öncesine ait hayalî bir evrimsel adaptasyon ortamına pencere açtığını söyleyen varsayımları oldukça sorunludur.</p>

  <p>Evrim psikologları nadiren ufuklarını avcı-toplayıcı grupların ötesine taşır, öteki antropoloji çalışmalarına başvururlar. Fakat bu işi yaparken öğrenecekleri bilgi konusunda çok seçici davranırlar. Örneğin, Bronislaw Malinowski’den alıntı yapan Buss, Trobriand kadınlarının, imkânlarını hediye şeklinde sergilemeyen erkeklerle yatmadığından bahseder, bu ayrıntıyı da kadınların tüm dünyada imkân sahibi erkekleri tercih ettiğini söylediği tezini desteklemek için öne çıkarır.<a class="noteref" href="../Text/notlar.xhtml#u8gv3E3zaO7PS7bv8uwrXH4" id="ref19">19</a> Fakat Malinowski’nin çalışmasındaki birçok ayrıntıyı görmezden gelir, ki bu ayrıntılar kadınların doğuştan gelen psikoloji mekanizmalarına dair evrim psikologlarının varsayımlarına gölge düşürür; bu ayrıntılara Trobriandların evlilik öncesi cinselliği ile kadınların cinselliğe erken yaşta başlaması dahildir. Keza, Daly ile Wilson, “Büyük Okyanusun Tikopya adasında çocuklu kadını eş diye alan adamın, selefinin çocuğuna yatırım yapmaktaki gönülsüzlüğünü açıkça gösterdiğini, çocuğun ya başkasına verilmesini ya da yok edilmesini talep ettiğini,”<a class="noteref" href="../Text/notlar.xhtml#u4qqW3V8oNREGKuInMYxH4G" id="ref20">20</a> bildirirler. Fakat Okyanusya’daki, başka yerlerdeki yaygın evlatlık müessesinden bahseden geniş yazını hiç irdelemezler, çünkü bu durum akrabalığın genetik çıkar dinamiğine indirgenebileceğini söyleyen savlarını desteklemez.<a class="noteref" href="../Text/notlar.xhtml#uOmqbpxv9Fb3ryAWDjL3TNH" id="ref21">21</a></p>

  <p>Evrim psikologları etnografya kayıtlarının işlerine yarayan kısımlarını cımbızla seçip çıkarmakla yetinmez, bunu da çoğunlukla düpedüz yanlış sunarlar. Bir örnek bu tutumları için tipiktir. Daly, Wilson ve Weghorst; çifte standart ile erkeklerde cinsel kıskançlığın olmadığı bildirilen toplumlara dair etnografya yazınını gözden geçirdikleri çalışmalarında, Hortense Powdermaker’in Lesu cinselliğiyle ilgili anlatısını kullanırlar, ki bunu daha kitabın önceki kısımlarında incelemiştik. Üç yazar da Lesu kadınlarının evlilik dışı cinsel ilişkilerine, erkeklerin kadınlarının bütün çocuklarını kendininmiş gibi kabul etmesine dair Powdermaker’in anlatısını kabul eder. Fakat burada durmazlar, üç ayrıntıyı yanlış sunarak Powdermaker’in bulgusunun önemini hasır altı ederler, ki bu ayrıntılar aslında onların varsayımlarının tam aksini söylemektedir; bu ayrıntılardan ikisi çocuğun babasının kim olduğunun belirsizliğiyle biri de kıskançlıkla ilgilidir. İlk olarak, Lesu “kadınlarının evlilik dışı ilişkilerden gebe kalmamaya çalıştığını”<a class="noteref" href="../Text/notlar.xhtml#uSDMIZvEYdFeqHd3yrl7SI2" id="ref22">22</a> ileri sürerler. Bunu okuyan kişi Lesu kadınlarının evlilik dışı cinsel birleşmelerinde bir tür doğum kontrolü uyguladığını düşünür. Fakat Powdermaker’in gerçekte dediği şey, “âşıklarıyla cinsel ilişkiye giren kadınların ertesi gün kocalarıyla da yattığı, böylece bütün çocukların kocaya ait olduğudur.”<a class="noteref" href="../Text/notlar.xhtml#usGl54OCYFDcAgEodQIPqUE" id="ref23">23</a> Fakat muhtemelen kadınların hemen ertesinde kocalarıyla cinsel ilişkiye girmesi her zaman genetik değil toplumsal babalığı güvence altına almaktadır; meğer ki “sperm rekabetinin” evlilik dışı âşıklara karşı yasal kocaların babalığını koruduğuna inanılsın. Lesu kadınları gerçekten bir tür doğum kontrolü uygular. Powdermaker, bunun evlilik dışı gebelikten kaçınmak için olmadığını, fakat hem doğum sancılarından uzak durmak için, hem de tören danslarına katılıp başka cinsel serüvenler yaşamak için bu doğum kontrolünü uyguladıklarını söyler.<a class="noteref" href="../Text/notlar.xhtml#u9xmdzLwjtsDHL57V8HFoL2" id="ref24">24</a></p>

  <p>İkincisi, Daly, Wilson, Weghorst bekâr bir kadın gebe kalırsa, âşığının onunla evlenmek zorunda olmadığını belirtirler ve Powdermaker’in ileri sürdüğü iki sebepten bir tanesine atıfta bulunurlar (“adam çocuğun kendisinden olduğundan emin değildir, çünkü kadının başka âşıkları da olabilir”<a class="noteref" href="../Text/notlar.xhtml#ub2Dgo9B3NG32JOvhp9xDZ7" id="ref25">25</a>), fakat öteki sebebi görmezden gelirler (“adamın tüm istediği cinsel birleşmedir, evlilik değildir, Melanezyalılar da bu ikisi arasındaki ayrımı net çizgilerle belirler”<a class="noteref" href="../Text/notlar.xhtml#uJ3SBAzyjWTkuKxr56sI5T4" id="ref26">26</a>). Daly, Wilson, Weghorst ikinci sebebi eşlerinin bütün çocuklarını kocaların kabul etmesi olgusuyla nasıl kaynaştıracaklarını anlayamazlar. Oysa kadının çocuklarına karşı sorumlu olmayı gerektiren <em>evliliktir, cinsel birleşme</em> değil. Evlilik dışı peydahlanan çocuklara kötü gözle bakılmaz, ayrıca hiçbir kadın evlilik öncesi ya da evlilik dışı ilişki yaşadığı erkeklerin çocukların sorumluluğunu almasını beklemez: Bu evlendiği adamın sorumluluğudur, bu sorumluluğu da bile isteye kabul eder.</p>

  <p>Üçüncüsü, Daly, Wilson, Weghorst; “Powdermaker zinanın cezası olarak kadınların dövüldüğünün hem kişisel öykülerde hem de halk masallarında geçtiğini belirtir,”<a class="noteref" href="../Text/notlar.xhtml#uKPCMzZqPxkiZXk9UFjgJlG" id="ref27">27</a> derler. Fakat Powdermaker’in açıklamasındaki birçok ayrıntıyı atlarlar:<a class="noteref" href="../Text/notlar.xhtml#umJ2P6EqWc5uf26EBQVXjrC" id="ref28">28</a> Evlilik dışı ilişkileri kıskanmanın kaide değil istisna olduğunu, kıskançlığın nadiren dışa vurulduğunu, dışavuranın da genelde kadınlar olduğunu (Powdermaker’in belirttiği dört kıskançlık vakasının ikisinde kadınlar başroldeydi), erkekler kadar kadınların da kıskançlık sonucu şiddet uygulayabileceğini, atıfta bulundukları eş dövme hadiselerinden birinde kocasının flörtleri üzerine kıskançlığını dışavuran kadının dayak yediğini, kıskançlık sonucu şiddet olarak bildirilen hadiselere karışmış iki erkekten biri olan bu adamın psikolojik açıdan dengesiz olduğunu, bazen bilincini kaybettiği delilik nöbetleri geçirdiğini, bu nöbetlerin çocukluğundan beri görüldüğünü, kıskançlık hadiselerini anlatan halk masallarına ilaveten “erkeklerin metres, kadınların âşık tuttuğu, hiç kıskançlık yaşanılmayan başka halk masallarının da”<a class="noteref" href="../Text/notlar.xhtml#u8Efy72SgnqnrKDfzc3X5h3" id="ref29">29</a> bulunduğunu söylemezler. Powdermaker’in metnindeki bütün ayrıntılar gözden geçirilecek olursa, Lesu hakkındaki malumatın evrensel bir çifte standart ile erkeklerin cinsel kıskançlığı iddialarını destekleyen bulgular olarak sunulamayacağı anlaşılır; ayrıca Daly, Wilson, Weghorst’un söylemlerinin aksini gösteren etraflı bulguları nasıl gözden kaçırdıklarını anlamak kolay değildir.</p>

  <p>Burada yapmak istediğim şey, ayrıntıları didikleyip yorucu bir itiş kakışa bulaşmak değildir. Bunun yerine bu açıklamalardaki akademisyenlik türünü gözler önüne sermek istiyorum. Evrim psikologları kendi varsayımlarına uyan ayrıntıları seçip almakla, ayrıca bu ayrıntıları yanlış okumakla kalmıyor, aynı zamanda bu ayrıntıların ait olduğu koca bir kültürü, konuyla ilgili antropoloji yazınını görmezden geliyorlar. Kısacası, evrim psikologları önyargılı düşüncelerine uysun diye bulguları şekillendiriyor; bu uygulama, sosyalbilimlerdeki tümdengelimci mantığın simgesidir.</p>

  <p>Toplumsal yaşamın başka sistemlerine dair antropoloji betimlemeleri evrim psikolojisinin amaçlarını, iddialarını desteklemediği için, Buss ile çalışma arkadaşları 37 kültürde “eş tercihlerine yönelik” kendi araştırmalarını yürütmüştür.<a class="noteref" href="../Text/notlar.xhtml#uNPRiOVjWYGFIrOw7qudt6D" id="ref30">30</a> Bu çalışma bir şekilde kültürel farklara dair güvenilir bir açıklama olsaydı, antropoloji yazınını görmezden gelmesi, taşıdığı ağır önyargılar affedilebilirdi. Fakat Buss dahil birçok insan bu çalışmanın ciddi yetersizliklerine işaret eder. Örnek grubundaki 37 toplumdan 27 tanesi ya Avrupa kültürüne mensuptur ya da Avrupa kültüründen güçlü bir şekilde etkilenmiştir; ayrıca örnek grubu kırsal, para ekonomisine dayanmayan kültürlerden çok “kentleşmiş, para ekonomisine geçmiş kültürleri ele alır.”<a class="noteref" href="../Text/notlar.xhtml#ulLpbYOgaN3TN5mVrvsZkZ7" id="ref31">31</a> Dahası, araştırma “aygıtının” doğası <em>a priori</em> kategoriler içerir, ki bu kategorilerin birçoğu hangi ölçütlerin araştırma konusuyla alakalı olduğunu belirleyen kuramların öngördüğü varsayımlardan türetilmiştir; örneğin sağlam bir malî yapı beklentisi, toplumsal statüye önem verilmesi, iffet, güzel görünüş gibi kategoriler. Aynı zamanda, farklı kültürlerde evlilik kurumu üzerine çalışan her antropologun konuyla ilgili sayacağı kategoriler dışlanmıştır; örneğin kuzen ilişkileri, üst sınıftan birisiyle evlenmek, alt sınıftan birisiyle evlenmek, aile dışından biriyle evlenmek, aile içinden biriyle evlenmek, kast, ırk, din bunlardan birkaçıdır. Son olarak, anket katılımcılarının kendi kendilerine makûl gördüğü kimi kategorileri aydınlığa çıkarmayı da tamamen reddetmiştir bu çalışma.</p>

  <p>Çalışmanın göz ardı edilemeyecek kısıtlamaları bir yana, çalışmadan çıkan sonuçlar toplumsal cinsiyetlere göre farklılık gösteren tercih mekanizmaları tahminini desteklemeyi beceremez. Araştırmada incelenen on sekiz olası özellikten ilk dördü (karşılıklı cazibe, güvenilir kişilik, duygularda istikrar ile olgunluk, hoşa gider bir yaradılış) hem erkekler hem de kadınlar tarafından aynı sıraya dizilmiştir, sonraki dört özellik ise (sağlık, eğitim ile zekâ, sosyalleşmek; yuva kurmayı, çocuk yapmayı arzulamak) farklı sıralarda da olsa kadınlarla erkeklerin seçtiği aynı kategorilerden oluşmuştur. Bu ölçütlerin hiçbiri, evrim psikologlarının öne sürdüğü gibi toplumsal cinsiyetlere göre farklılık gösteren tercih mekanizmalarının rehberlik ettiği eş tercihleri önermesini desteklemez. Aslında, Buss’un da kabul ettiği gibi bu veriler iki toplumsal cinsiyete mensup insanların birçok ölçüte evrim tezinin merkezindeki ölçütlere göre daha çok değer verdiğini göstermektedir, “böylece söz konusu çalışma, türe özgü eş tercihlerinin cinsellikle bağlantılı tercihlerden daha güçlü olduğunu akla getirmektedir.”<a class="noteref" href="../Text/notlar.xhtml#uxhBH6Gwz4cYiUKuX8zHbA2" id="ref32">32</a></p>

  <p>İlk sırayı alan sekiz ölçüt toplumsal cinsiyetlere göre farklılaşan tercihlerden bahseden evrim psikolojisi tezi için kabul edilebilir bir bağıntı ortaya koymaz, bunun yanı sıra beş tahminden ikisi büyük bir kültürel çeşitlilik göstermiştir; kadınların erkeklerde hırsı, üretkenliği tercih etmesi ile erkeklerin kadınlarda iffeti tercih etmesi kültürden kültüre değişir. Daha önce belirtildiği gibi, evrim psikologlarının varsaydığı evrensellerle çelişen kültürel çeşitliliğin önemi ya düpedüz görmezden gelinmiştir ya da birdenbire “kültürel etkenlere” başvurularak açıklanmıştır, ki normalde evrim psikologlarının açıklamalarında bu etkenlere hiç yer ayrılmaz. Fakat evrim psikologları kültürel ya da “çevresel” etkenlerin oyuna ne zaman, nasıl katıldığını, genetik yapı tarafından belirlenmiş psikoloji mekanizmalarıyla nasıl bir ilişki kurduklarını, neden münferit bir şekilde iş gördüklerini asla anlatmaz.<a class="noteref" href="../Text/notlar.xhtml#u6rUOqDIyuKGXtpYKuqkE64" id="ref33">33</a></p>

  <p>Son olarak, evrim psikologlarının açıklamalarında her tarafa sinen bir etnomerkezcilik bulunur. Sonuçta evrensel diye sunulan, doğuştan geldiği söylenen özellikler araştırmacının üstü örtülü bir şekilde bahsettiği kendi kültürel kategorileridir. Kendi kültürel kabüllerine uymayan kültürel oluşumları ikincil tepkiler olarak nitelerler, yani genotipe değil fenotipe aittirler. Güya evrensel olan, doğuştan gelen bu kategorilerin kültürel, tarihsel özgüllüğü araştırmacıların gözüne gözükmez, çünkü daha kültürler arası farklarını incelemeye başlamadan önce bunları doğallaştırmayı tamamlamışlardır.</p>

  <h2 id="sigil_toc_id_26">EVRİMSEL GEÇMİŞ, GENETİK GEÇMİŞ:<br/>
  KARİKATÜR VERSİYONU</h2>

  <p class="nonindent">Evrim psikologları evrensel bir “psikolojik tercih mekanizması” bulabilseydi bile, tartışmada aşılması gereken iki adım daha kalmış olurdu. Hem bir adaptasyon olarak işe yaraması adına bu mekanizmanın Pleistosen devrinin evrimsel adaptasyon ortamında ortaya çıktığını hem de Pleistosenden günümüze genetik kalıtımla aktarıldığını göstermek zorunda olurlardı. Fakat tartışmanın tam da bu aşamasında tersine mühendislik dedikleri kendi katıksız kanıları tartışmayı ele geçirir. Bu kanılarını, şartlı kiplerle ifade edilmesinden tanıyabiliriz.</p>

  <p>Evrimsel kökene dair kanılarının içerdiği onca sorun arasından iki tanesi sıyrılmaktadır: Evrimsel adaptasyonun zamanı, mekânı, çevre şartları hakkında yabana atılmayacak bir belirsizlik mevcuttur; ayrıca bu varsayımsal zamandaki, mekândaki toplumsal ilişkilerin doğası hakkında aynı şekilde müthiş bir kesinlikle konuşurlar. Asli “evrimsel adaptasyon ortamına” biçilen önem düşünülünce, özgül özelliklerinin nadiren betimlendiğini ya da çözümlendiğini görmek şaşırtıcıdır. Fakat Fausto-Sterling’in belirttiği gibi,</p>

  <div class="block">
    <p class="bl_nonindent">Evrim psikolojisinin hipotezlerini inşa edenlere en azından insan ya da insansı geçmişinin hangi noktasında günümüz üreme davranışlarının ortaya çıktığını düşündüklerini sormak mantıksız değildir. “Pleistosen boyunca” ifadesi son derece muğlaktır. Daha önce ya da sonra olmadığı ne malum?… O dönemde bu canlıların bulabildikleri besinler, kaçtıkları yırtıcılar nasıl bir baskı oluşturuyordu? Bu meselelerle ilgili veriler arkeolojik, jeolojik kayıtlardan toplanabilir. İnsanlar bu baskıya nasıl tepki vermişti? Biyo-coğrafi veriler bu konuya ışık tutabilir. Evrimin bu erken döneminde işbölümü mevcut muydu? Yoksa toplumsal cinsiyet temelli işbölümü daha sonra mı evrimleşti?<a class="noteref" href="../Text/notlar.xhtml#uqObg5hJLytGBMGpBPgfOf7" id="ref34">34</a></p>
  </div>

  <p>Evrim psikologları, evrimsel adaptasyon ortamının doğası hakkındaki bu soruları ya da benzer soruları umursamaz görünür. Aynı zamanda konuyla ilgili paleontoloji, arkeoloji, jeoloji, iklimbilim bulgularını bilmez gibidirler ya da aldırmazlar, sanki kendi kuramlarını bu bulguların ışığında sınamak istemezler.</p>

  <p>Tek, değişmez bir evrimsel adaptasyon ortamı olmadığına dair bulguların evrim psikolojisi kuramları için önemi nedir? Smithsonian Ulusal Doğal Tarih Müzesi’nin Müdürü Richard Potts’un çalışmasına dayanan Kathleen Gibson, insansıların adaptasyon ortamlarının değişken, akışkan olduğunu gösteren verilere atıfta bulunur.</p>

  <div class="block">
    <p class="bl_nonindent">Yaklaşık 2,4 milyon yıl önce savan yaşam alanları genişliyordu; yaklaşık 1,8 milyon yıl önce tamamen iki ayak üzerinde yürüyen insansılar sahneye çıktı. Fakat bu dönemde, ayrıca ardından gelen Pleistosen boyunca küresel sıcaklıkların, deniz seviyelerinin sık sık dalgalandığını bulgular göstermektedir. Bu da karasal iklimlerde dönemsel değişikliklere yol açmıştır. Örneğin Olduvai George fosil kazı alanının yaşam ortamı bir zamanlar nispeten nemli, sulak bir göl kenarıyken başka bir zamanda kuruydu, yarı çoraktı. Bu iklim dalgalanmaları insanların tüketimine açık olan bitki örtüsünde, hayvan türlerinde büyük değişikliklere sebep olmuştur.<a class="noteref" href="../Text/notlar.xhtml#umhJbjIj27MYdXtyhexMs88" id="ref35">35</a></p>
  </div>

  <p>Evrim psikologları “evrimsel adaptasyon ortamı” kavramının “bir kurgu, kompozit bir tablo” olduğunu, atalarımızın yaşadığı ortamın “insan evriminin akışında çok değiştiğini” bilirler.<a class="noteref" href="../Text/notlar.xhtml#uBNypNPyT4IrJyELhACvaG9" id="ref36">36</a> Fakat evrimsel adaptasyonların daima <em>yerel</em> ortamlarda gerçekleştiği, genel kurgusal ortamlarda gerçekleşmediği düşünülürse, söz konusu kurgunun aslında anlamsız, yanıltıcı olduğu anlaşılır.</p>

  <p>Dahası, tek, değişmez bir kurgusal ortamı sürekli akıllarının bir köşesinde tutan evrim psikologları, atalarımızın yaşadığı değişken ortamların çeşitliliğinin önemini görmezden gelir; çünkü bu olgu zihinle, kültürle ilgili kuramlarını tehdit eder. Gibson’ın belirttiği gibi, atalarımızın yaşadığı ortamların, ayrıca hayvanların, bitki örtüsünün dalgalanan, değişken doğası göstermektedir ki</p>

  <div class="block">
    <p class="bl_nonindent">türümüzün ortaya çıkışından önce insansı öncüllerimizin davranışları çok yönlüydü; böylece çeşitli iklim koşullarında, coğrafyalarda yaşayabilmişlerdi. Bu da doğal seçilimin yeni sorunları çözecek zihin becerilerine, zihinsel becerilere sahip olan insansıları kolladığını, sadece atalarının karşılaştığı sorunları çözebilenleri elediğini akla getirmektedir.<a class="noteref" href="../Text/notlar.xhtml#udLcQSSUvCPjNEmZGf5qiP3" id="ref37">37</a></p>
  </div>

  <p>Fakat evrim psikologları atalarımızın yaşadığı ortamlara dair bu gerçekçi tabloyla kendi kuramlarını sınamaz. Bir “kurguya” dayanıp işlerini görmekten memnun olanlar, Pleistosen devrindeki hayatın resmini çizmek için doğal tarih müzelerinin ışıklı gösterilerinden, ellili yılların televizyon dizilerinden kalan hatıralara başvurmaktadır.</p>

  <p>Evrim psikologlarının açıklamalarında asli adaptasyon ortamının özgül özellikleri bütünüyle eksiktir, oysa bu ortamdaki toplumsal ilişkilerin özellikleri çarpıcı bir kesinlikle sunulur, gerçi bu ilişkiler hakkında herhangi bir şey bilmemiz pek mümkün değildir. Paleoantropologlar kemiklerden, taşlardan fizyoloji, beslenme, yemek üretimi gibi belirli şeyleri anlayabilir, zaten bütün bulgular da o kadardır. Fakat mevcut fosil bulgularından toplumsal ilişkilerin ayrıntılarını anlamak imkânsızdır (örneğin cinsiyet, toplumsal cinsiyet, akrabalık, evlilik gibi).<a class="noteref" href="../Text/notlar.xhtml#uwnt7fugBvzAcx6Gti7TfCF" id="ref38">38</a></p>

  <p>Fosil kayıtlarından toplumsal örgütlenmeyi tahmin etmek imkânsızsa, kemik, taş parçalarından psikolojiyi nasıl anlayabiliriz? Fosil kayıtları psikoloji hakkında şimdiye kadar hep sessiz kaldığı, bundan sonra da sonsuza kadar sessiz kalacağı için, evrim psikologları boşluğu kendi uydurdukları ayrıntılarla doldurabilir (eğer bir hikâye anlatmak istiyorlarsa böyle de yapmak zorundalar). Bu ayrıntılar da “tersine mühendislik” sancağı altında evrimsel geçmişin derinlerine uzanan, toplumsal cinsiyetçi psikolojinin günümüz (ya da Viktorya döneminin) basmakalıpları haline gelir. Fakat Hilary Rose’un belirttiği gibi, “Lucy’nin cinsiyeti teknik bir tartışma konusuysa, tarihöncesindeki kalıtımsal ruh hallerinin kesinliğine dair iddialar hayli cılızdır.”<a class="noteref" href="../Text/notlar.xhtml#uAkVwx2j7Di9EThBnMBsfsA" id="ref39">39</a></p>

  <p>Fakat atalarımızın karikatür sunumlarını evrimsel kökenimize dair ciddi betimlemeler olarak kabul etmemiz istendiği gibi, aradan geçen binlerce yıl içinde hiçbir şeyin değişmediğine inanmamız da istenmektedir. Muhteşem giriftlikte, çeşitlilikte kültür dünyalarının yaratılmasına, kimi kültürlerin ölmesine rağmen, insan kültür âleminde her şeyin değişken olmasına, öğrenilmesine rağmen, insan arzularının, motivasyonlarının, niyetlerinin bir kerede sonsuza kadar sabitlendiğine, genetik yapı tarafından programlandığına inanmamız istenmektedir.</p>

  <p>Aynı varsayımlar evrensellerle ilgili değerlendirmelerden, doğuştan gelen kalıtımsal becerilere sıçrar. Tipik bir metinde Buss, “binlerce nesillik sürede cinsel seçilimin etkin eş rekabeti taktiklerini üreten psikoloji mekanizmalarını doğrudan ortaya çıkarabileceğini”<a class="noteref" href="../Text/notlar.xhtml#uOq3P7XHnlGFTEWAXw6YGA8" id="ref40">40</a> ileri sürer ya da yine, “günümüz erkeklerinin genç kadınları tercih ettiğini, çünkü erkek atalarından onlara miras kalmış tercihin kasten kadınların üreme değerine odaklandığını”<a class="noteref" href="../Text/notlar.xhtml#uYe8CFZkSJD5eUJ7pavywVB" id="ref41">41</a> söyler. Burada, değişmeyen psikoloji mekanizmalarının kalıtımından bahsedilmiştir; çünkü kurama uyar, ayrıca insan geçmişinin büyük kısmında atalarımızın toplumsal, psikolojik durumunu bilemeyeceğimizden ötürü oluşan boşluğu doldurur. Sonuçta, evrim psikolojisinin savlarının en önemli adımları, mitsel kökene sahip bir anlatının varsayımları olmaya mahkûmdur; söz konusu adımlar güya evrensel günümüz davranışlarını atalarımızın yaşadığı evrimsel adaptasyon ortamıyla, cinsel seçilim ile doğal seçilim tarafından dövülüp şekil verilmiş, doğuştan gelen psikoloji mekanizmalarıyla bağdaştırır.</p>

  <p>Burada da evrim psikologları insan evrimiyle ilgili bilgilerimizi, insan evrimine dair varsayımlarıyla tokuşturmak istemez; bu bulguların kendi zihin, kültür kuramları için doğuracağı sonuçlardan kaçarlar. Örneğin, kültürün <em>Homo sapiens</em> türünün ardından değil öncesinde, onla birlikte ortaya çıktığı gerçeğini ele alalım. Clifford Geertz’in belirttiği gibi, “<em>Homo</em> cinsinin kültür hayatı biçimine geçişi milyonlarca yıl sürdü; öyle geniş bir zamana yayıldı ki bir avuç marjinal genetik değişiklik değil, uzun, girift, sıkışık bir genetik değişiklikler dizisi gerektirmiştir.”<a class="noteref" href="../Text/notlar.xhtml#uhX3mrtmiEHbz9Im7TAgUQC" id="ref42">42</a> Dolayısıyla kültürel adaptasyonların ortaya çıkması biyolojik adaptasyonların gerçekleşmesi için önemliydi. Bunun sonucu olarak, der Sahlins,</p>

  <div class="block">
    <p class="bl_nonindent">Günümüz insanında gözlemlediğimiz yatkınlıkların, bu yatkınlıkları düzenleme, simgesel olarak tanımlama becerisinin ya da aslında zorunluluğunun uzun bir kültürel seçilimin etkileri olduğunu varsaymak mantıklıdır… Bu basit fakat güçlü savın tüm çıkarımları nihayetinde ortaya konulduğunda, günümüzde insan davranışlarının biyolojik “temeli” olarak düşünülen öğelerin büyük kısmı, organizma kültürünün aracılık ettiği unsurlar olarak anlaşılacaktır.<a class="noteref" href="../Text/notlar.xhtml#uEWxyWijFzZZJg6MH8BAVB8" id="ref43">43</a></p>
  </div>

  <p>İnsan davranışları ile psikolojisinin doğuştan gelen doğası hakkında evrim psikologlarının ısrarcı olması, hem insan gelişiminde hem de insanın biyolojik evriminde kültürün payını azaltmıştır. İnsanın evrim geçmişinde faal bir etken olarak kültür için insan zihninin ne önem taşıdığı hakkında bildiklerimizi düşünürsek, bu malumatımızın, insan zihnini doğal seçilim tasarımlarının edilgen bir oyuncusu olarak anlayan, insan kültürünü genetik rekabetin epifenomeni olarak kabul eden bir kuramın başına bela olacağını görürüz.</p>

  <p>Nihayetinde, evrim psikolojisinin temin ettiği “bilimsel” açıklama, türler arasında hatalı bir şekilde yapılmış benzetmelerin, lisans öğrencileriyle gerçekleştirilmiş anketlerin, gerçek insan kültürleri, dilleri üzerine yapılan yetersiz araştırmaların, kültürler dünyasına, tarihe, paleoantropolojiye ait bilgi birikimini ciddi bir şekilde incelemeyi reddeden bir yaklaşımın, başka açıklamalar ile bulguları hasır altı eden bir anlayışın, hayalî genlerin, evrimsel köken hakkında uydurulmuş bir peri masalının meydana getirdiği bir kurgudur.</p>

  <p>İnsan davranışlarıyla ilgili açıklamaları destekleyecek güvenilir, makul bulguların olmadığını düşünürsek, kimi yorumcuların evrim psikolojisi “bilimini” bir tür kökten dinciliğe benzetmesi şaşırtıcı değildir. Üstelik bu köktendinciler bizden gerçekliğin kendi işlerine gelir bir versiyonuna inanmamızı istemektedir.<a class="noteref" href="../Text/notlar.xhtml#uz6WalnrlPkljBDpLk9IT9C" id="ref44">44</a></p>
</body>
</html>