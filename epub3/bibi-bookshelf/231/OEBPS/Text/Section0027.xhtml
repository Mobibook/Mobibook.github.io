<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Inkosikazi üç aya yakın bir zamandır dövüşmemiş ve müşterek bahisçiler onu unutmuşlardı. Yokluğunda başka şampiyonlar çıkmıştı ortaya. Gerçi her akşam Elmas Lil'in barının arkasında, fener ışığında dövüşler düzenleniyordu ama haftanın en önemli dövüşü pazar günleri öğleden sonra yapılıyor ve Pazar Alanı madencilerle tıklım tıklım doluyordu.</p>

  <p>Arena, iki metrekare büyüklüğünde, üzeri cam örtülü, tahta bir sandıktan ibaretti. Bu cam, ülkenin en büyük camıydı ve ana caddede bir elbise mağazasına vitrin olmak üzere getirtilmiş, kıyıdan buraya uzun araba yolculuğunu da bir mucize eseri, kırılmadan atlatabilmişti. Şimdi de Kimberley'de belki de üzerine en çok titrenen eşyaydı. O cam olmasa, bu spor da ölüp gidecek ve pazar günleri gerçekten de pek tatsızlaşacaktı. Kocaman cam da, tahta arena da, eski bir madencinindi. Adam, örümceklerin elmastan çok para getirdiğini anlamış olacaktı. Cam onun olduğundan, örümcek dövüşleri de onun tekelindeydi. Bu yüzden de acımasızca bir giriş ücreti istiyor, üstelik kazançlardan da aslan payı alıyordu.</p>

  <p>Kalabalığın arenayı iyice görebilmesi için tahta sandığın çevresine altı yedi araba çekilirdi. Alandaki meyhaneler de garsonlarını buraya gönderir, müşterilere oturdukları yerde servis yaparlardı.</p>

  <p>Kimberley, imparatorluğun bir parçası olduğundan beri kadın nüfus önce bir, sonra da iki katına yükselmişti ve hanımlar, güzel şapkalarını ve biçimli ayak bileklerini ancak bu pazar yarışmalarında gösterme olanağına kavuşuyorlardı. Üstelik örümcekler arenaya salıverilince attıkları dehşet çığlıkları da seyircilerin heyecanına taptaze heyecanlar katıyordu. Şimdi, alana giden sokakların birinde Ralph ile Matabele’ler ciddi bir tartışmaya girmişlerdi. Bazo, diretiyordu:</p>

  <p>"Ama ben bu adın ne anlama geldiğini bilmiyorum ki!"</p>

  <p>"Çok tehlikeli bir kadının adıymış. Öyle güzel dans etmiş ki, kraldan bir adamın başını kesmesini istediği zaman kral, dileğini hemen yerine getirip adamın başını tepside ona sunmuş.”</p>

  <p>Hepsi de merakla dinliyorlardı. Tam da Matabele’lere göre bir öyküydü bu. Bazo sordu: "Neydi bakayım, bir daha söyle?"</p>

  <p>"Salome.”</p>

  <p>"İyi ama neden sanki gerçek adıyla dövüşenlesin? Bu dövüş için Inosikazi'nin adını neden değiştiriyoruz? Uğur getirmez ki!. .”</p>

  <p>Ralph'in sabrı taşmak üzereydi: "Anlasanıza yahu! Inkosikazi'yi herkes tanıyor, şimdiye kadar beş kez dövüştüğünü, beşinde de rakibini öldürdüğünü bilmeyen yok. Ona Salome dersek, kimse tanımaz. Ne de olsa, örümcek örümceğe benzer, değil mi ama? Kanı bozuğun teki sanırlar, korkak sanırlar, biz de çok, çok para kazanırız.”</p>

  <p>Kamuza hemen söze karıştı: "Haklısın, çok haklısın.”</p>

  <p>Bazo gene sordu: "Kim buldu bu adı?"</p>

  <p>"Jordie. Kocaman kitaba baktı da buldu.” Bazo artık bir şey söyleyemezdi, çünkü o tatlı yüzlü, sevimli çocuğu çok seviyor, kitaplarda yazılanları bilmesine de hem şaşıyor, hem hayranlık duyuyordu. Başıyla onayladı:</p>

  <p>"Pekâlâ. Salome olsun. Ama yalnız bugünlük, anlaşıldı mı?"</p>

  <p>"Anlaşıldı, anlaşıldı. Şimdi, hadi bakalım, paralar nerede?"</p>

  <p>Herkes Kamuza'ya baktı. Topluluğun kasadarı, hazine bekçisi oydu çünkü. Bu genç Matabele’ler, yıllardır durup dinlenmeksizin çalışmaları sonucu epey altın ve gümüş biriktirmişler, ücretlerini, buldukları elmaslardan aldıkları ödüllere eklemişlerdi. Sonra, înkosikazi'nin dövüşlerinden kazandıkları da vardı.</p>

  <p>Kamuza hazineyi, kulübenin toprağına gömüp saklıyordu, ama bir akşam önce, istemeye istemeye, birazını çıkarmak zorunda kalmıştı, şimdi de keçi derisinden yapılmış beyaz tüylü keseyi açıp paracıkları isteksizce Ralph'in avucuna saydı. Hiçbir beyaz, bir karaderiliden para kabul etmeyeceği için Ralph, Matabele topluluğunun temsilciliğini yapıyordu.</p>

  <p>Kamuza, “Kitabı unutma,” deyince Ralph, defterinin bir sayfasına, on altı altın aldığını yazıp imzaladı. Sayfayı kopartıp Kamuza'ya verdi, Matabele, kâğıdı dikkatle inceledi. Gerçi Ralph'e gözü kapalı güvenirdi, üstelik okuması da yoktu, ama Avrupa ticaretinin yöntemleri Kamuza'yı adeta büyülüyordu ve beyazların, böyle para alırken karşılığında kâğıt parçaları verdiklerini de görmüştü. Kâğıdı geyik derisinden torbanın içine tıktı. Bazo da, ” Tanrılar hepimizin yardımcısı olsun, Henşov, ” diyerek o değerli, küçük sepeti Ralph'e teslim etti.</p>

  <p>Ralph, kasketini yüzünü olabildiğince gizleyecek biçimde indirdi. Gerçi babasının bu kalabalık arasında olması olası değildi, zaten olsaydı da kasket onu gizleyemez, babasının onu tanımasına engel olamazdı. Gene de bu, içgüdüsel bir davranıştı işte, babasının gazabından korkması gibi. Kamuza dedi ki:</p>

  <p>"Ben parayı burada bekliyorum.”</p>

  <p>"Evet, eğer kazanırsak.”</p>

  <p>Bazo homurdandı: "Kazanacaktır. Eğer onu düşmanın üzerine kendi ellerimle salıverebilseydim, ah!"</p>

  <p>Gerçi karaderililerin bahis tutmasını engelleyen bir yasa yoktu, ama şimdiye değin hiçbir bahse girmemişti. Bu karmaşık toplumun görgü kuralları, yazılı olmasa bile herkes tarafından iyice anlaşılmış kurallardı çünkü.</p>

  <p>Ralph, hayvanlarını yazdırmak üzere, sepetleri koltuğunda sıra bekleyenlerin arasına karıştı. Hayim Kohen, defterinden başını kaldırdı, baktı:</p>

  <p>"Aaa, genç Ballantyne, ne zamandır ortalıkta yoktun?"</p>

  <p>"Örümceğim yoktu da ondan, Bay Kohen. Şimdi bir tane yakaladım.”</p>

  <p>"Ötekine ne oldu? Neydi adı? Kâfir adıydı?"</p>

  <p>"Öldü. Dövüşten sonra bacağını kaybetmişti, öldü.”</p>

  <p>"Peki, bu yeni bayanın adı ne bakalım?"</p>

  <p>"Salome, efendim.”</p>

  <p>"Pekâlâ, Salome iki lira vereceksin, genç Ballantyne.”</p>

  <p>Paralar, Kohen'in uzun ceketinin iç cebinde kayboluverdi. Ralph derin bir soluk alarak kalabalığa karıştı. Arabalardan birinin ucuna ilişip çevredeki bayanları gözlemeye başladı. Bazıları genç ve güzeldi, onları tanıyordu. Kimi yanından, yakınından geçerken, süründüğü mis gibi Fransız kokuları delikanlının içini gıcıklıyor, iç eteklerinin hışırtısı yüreğini hoplatıyordu. Karnı bir tuhaf oluyor, kafasına olmadık düşünceler üşüşüyordu. Derken bu Fransız parfümü birden, konyak kokusuyla bastırılıverdi ve tam kulağının dibinde boğuk bir ses, kafasındaki tatlı düşleri darmadağın etti.</p>

  <p>"Bakıyorum yeni bir hayvan getirmişsin ha, genç Ballantyne?"</p>

  <p>Bay Barry Lennox, iriyarı, sert yumruklu bir adam, amansız bir kumarbazdı. Madenlerde onu tanımayan, saymayan yok gibiydi. Bir defasında bir tek horoza tam bin lira oynayıp kazandığı biliniyordu. Tabii bu, uygarlığın madenlere ulaşmasından önceki çağdaydı, şimdi ise işi örümcek dövüşlerine dökmüştü işte. Yeni Madenin ölçülerine göre zengin biri sayılırdı, ama Ralph'i en çok şaşırtan yönü, evinde bir değil tam üç, evet üç genç kadını hizmetçi olarak kullanmasıydı. Bunlardan birisi şiş suratlı, sarı tenli bir Griqua, ikincisi Mozambik'ten gelme küstah bakışlı bir Portekizli, üçüncüsü ise kısrak gibi geniş kalçalı, kapkara bir Basute idi. Ralph sık sık bu üçlüyü düşünür, gözlerinin önünde hep yasak zevklerin sunulduğu bir bahçe canlandırırdı. Ne var ki ne Ralph'in babası ne de komitenin öteki üyeleri, Lennox'un varlığını tanımaya yanaşırlar, onu hep görmezlikten gelirlerdi. Kimberley kulübüne üye olmak üzere yaptığı başvuru ise rekor sayılacak bir çoğunlukla, elli altı ret oyuyla geri çevrilmişti. Ama Ralph ona saygıda kusur etmemek için kasketini çıkardı.</p>

  <p>"Peki, Inkosikazi'ye ne oldu? Ondan çıkınla para kazanmıştım ben.”</p>

  <p>"Öldü, Bay Lennox. Çok yaşlıydı sanıyorum.”</p>

  <p>"Yok canım, maymun örümcekleri yirmi yaşına kadar yaşar. Şu yeni bayana bir göz atalım bakalım.”</p>

  <p>"Tam dövüşten önce onu rahatsız etmek istemiyorum da, efendim.”</p>

  <p>"Pazar günlerini nerede geçirdiğini baban biliyor mu, genç Ballantyne?"</p>

  <p>"Pekâlâ, efendim.” Ralph çaresiz, şantaja boyun eğdi, sepetin kapağını azıcık araladı. Lennox'un içeri bir göz atması yetmişti:</p>

  <p>"Şu sol ön ayak yeni çıkmışa benziyor, çok güçlü.”</p>

  <p>"Hayır efendim, şey belki de olabilir. Daha geçen gün yakaladım onu. Geçmişini bilemem ki, Bay Lennox.”</p>

  <p>"Bak oğlum, açık söyle. Madenciler Komitesinin huzuruna çıkarılmak istemezsin, değil mi? Babanı utandırmak istemezsin, öyle değil mi? Babanın yüreğine inebilir.”</p>

  <p>Zuga Ballantyne'in yüreğine inmeyebilirdi, ama kesin olan bir şey varsa, yumruğu Ralph'in kafasına inerdi, işte o kadar. Çaresiz, başını salladı:</p>

  <p>"Pekâlâ öyleyse, Bay Lennox. Inkosikazi bu, kopan ayağının yerine yenisi çıktı. Böylelikle daha çok kazanırım diye düşünmüştüm, ama şimdi dövüşten çekerim onu. Gider Bay Kohen'e yalan söyledim derim.”</p>

  <p>Barry Lennox iyice yaklaştı, neredeyse dudakları Ralph'in kulağına değecekti, üstelik konyak kokusu da midesini bulandırdı:</p>

  <p>"Budalalığın gereği yok, delikanlı. Sen örümceğini dövüştür bakalım eğer kazanırsa sana özel bir ödülüm var. Şimdi izninle.” Lennox, bastonunu savura savura kalabalığa karıştı.</p>

  <p>Hayim Kohen arenaya en yakın duran arabanın basamağına tırmanıp yeşil bir tahtaya tebeşirle dövüşleri yazmaya koyuldu. O gün on dövüş olacaktı. Ne yazık ki, Salome'nin karşısına çıkacak olan, Hayim Kohen'in her zaman kullandığı ve pek sevdiği bir deyişle, 'Elmas madeni, eşsiz, büyük, acımasız Golyat'tı. Kalabalıktan bir alkıştır koptu. Golyat elmas madenlerinin şampiyon örümceğiydi, şimdiye dek tam on iki düşmanını öldürmüştü. Hayim, rakibi ilan ediyordu: "Karşısında, yeni küçük biri, Salome!"</p>

  <p>Bu ad büyük bir ilgisizlikle karşılandı. Herkes şampiyona para koyuyordu, Ralph, ayaklarını sürüye sürüye Matabele’lerin yanına döndüğünde Kamuza hemen, ” On altı liramızı geri ver, ” diye atıldı. Kamuza, Inkosikazi’ye kimin rakip çıktığını işitmişti. Bazo birden irkildi:</p>

  <p>"O da ne demek? Inkosikazi onun kanını içer be...”</p>

  <p>"İyi ama öteki bir dev...”</p>

  <p>"Inkosikazi de çok çevik, bir mamba yılanı kadar hızlı, bir balkuşu kadar da yüreklidir.”</p>

  <p>Onlar böyle tartışırlarken alandan yükselen bir uğultu, ilk dövüşün başladığını, bayanların tiz çığlıkları ise ilk rakibin çarçabuk öldürüldüğünü haber veriyordu. Bazo yerinde duramaz olmuştu artık. Sıçradı, savaşa hazırlanan Matabele savaşçısının meydan okuma dansına, giya dansına başladı.</p>

  <p>Bazo bir yandan da hayalinden geçenleri canlandırıyordu: "işte înkosikazi böyle sıçradı, mızrağını Nelon'un göğsüne böyle batırdı.” Nelon dediği, ünlü Roma imparatoru Neron'un ta kendisiydi, ne var ki, Matebeler 'r' harfini pek söyleyemediklerinden, Nelon olup çıkmıştı işte.</p>

  <p>Raiph onun bu amansız sevincini yanda kesiverdi:</p>

  <p>"Karar vermemiz gerekiyor.”</p>

  <p>Bazo, Kamuza'ya baktı, para işlerinde onun, yalnız onun sözü geçerliydi. Kamuza sordu:</p>

  <p>"Henşov, bu canavara karşı sen dört altınını yitirmeyi göze alıyor musun bakalım?"</p>

  <p>Ralph hiç duraksamadan karşılık verdi: "înkosikazi canını yitirmeyi göze alıyor ya. Ben de onun uğruna paramı tehlikeye atıyorum.”</p>

  <p>"Pekâlâ, öyle olsun, biz de seninle birlikteyiz.”</p>

  <p>***</p>
</body>
</html>
