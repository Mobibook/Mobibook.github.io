<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Derken 1890 Temmuzu başlarında bir gün, ta uzaklardan bir ayna onlara göz kırptı. Bu, aylardır bekledikleri işaretti, İngiliz Dışişleri Bakanı sonunda İngiliz Güney Afrika Şirketinin temsilcilerinin, Masona ülkesini işgal etmelerini onaylamış demekti.</p>

  <p>Adamlar, upuzun bir kol halinde, başlarında Albay Pennefather, sağında kılavuz Frederick Selous, yılan gibi kıvrıla kıvrıla yola çıktı. Selous'un görevi, yağmurlar basmadan sıtma bölgesinin aşılmasını, Matabele köylerine ulaşılmasını sağlamaktı. Ralph, Cathy'ye sırıttı:</p>

  <p>"Bunların her biri birer kahraman ama kahramanlara yol göstermek de benim gibilere düşüyor.” İngiliz bayrağı dalgalanıyor, borazan çalıyordu.</p>

  <p>"Döndüğümde servetimize seksen bin altın katmış olacağız.”</p>

  <p>"Ah Ralph, keşke ben de seninle gelebilseydim.”</p>

  <p>"Biliyorsun, Bay Rhodes kadınların sınırı aşmasını kesinlikle yasakladı, üstelik Lil'in Kimberley'deki otelinde çok daha güvenlikte ve rahat olursun. Jordan da orada, seninle ilgilenir.”</p>

  <p>"Aman, kendine dikkat et sevgilim.”</p>

  <p>"Tasalanma sen, şeytan kendi türünden olanları korur, canım.”</p>

  <p>***</p>

  <p>Gandang, indunalar çemberinde, ayağa kalktı: "Bu gelenler çukur kazmaya gelmiyorlar, asker gibi giyinmişler, dumanıyla granit tepeleri parçalayabilen silahlar getiriyorlar üstelik.”</p>

  <p>"Kral, Lodzi'ye ne için izin verdi? Altın aramak için, barış için gelsinler dedi. Neden böyle ordu gibi üzerimize geliyor?"</p>

  <p>Gençler adına, Bazo konuştu: "Ey ulu kral, mızraklarımız pırıl pırıl, gözlerimizi kan bürüdü. On beş bin kişiyiz biz; kralın düşmanları bize karşı durabilir mi? Gecikmeye gelmez.”</p>

  <p>"Ama kimi zaman da acele iş en kötü düşmandır. Zaten düşmanın nerede olduğunu kim bilebilir ki?"</p>

  <p>"Nerede olacak. Ulu kral, karşında işte. Şasi Irmağını aştı, topraklarını elinden almaya geliyor.”</p>

  <p>"Hayır, konuşmanın yeterli olduğu yerde mızrakları kullanamam. Git, Gandang, kardeşim, şu kanı kaynayan oğlunu da al, git sor onlara, neden topraklarıma böyle, savaş düzeniyle girmişler? Yanıtını getir bana.”</p>

  <p>Selous baltacılarla önden gidiyor, teker teker ağaçlan devirerek yol açıyorlardı, ama çok yavaş ilerliyorlardı. Üçüncü gün, Ralph, Selous'un yanına vardı, başka bir çare bulunabilir mi diye biraz ileri yürürlerken alçak sesle: "Bay Selous, olduğunuz yerden kımıldamayın. Tanrı aşkına, tabancanızı çekmeyin, heyecanlandığınızı belli etmeyin, renk vermeyin, ” dedi.</p>

  <p>Ormanda çepeçevre, kara gölgeler kıpırdanıyordu. Birden o korkunç, uzun kalkanlar, önlerine, bir duvar gibi dikiliverdi.</p>

  <p>Kalın bir ses, meydan okudu:</p>

  <p>"Kral, beyaz adamlardan birini mi öldürdü? Neden savaşçılar, onun topraklarına giriyorlar? Yoksa değerli bir şeylerini yitirdiler de burada mı arıyorlar?"</p>

  <p>Ralph alçak sesle Soleus'a, ” Bu adamı tanırım, baş indunalardan biridir, arkasındaki de oğlu, o kırmızı kalkanhsı. İkisinin sekiz bin adamı olmalı. En iyisi alttan almak. Kuşatılmış durumdayız, ” dedi.</p>

  <p>Sonra kara savaşçılara döndü: "Kral bize yol verdi.”</p>

  <p>"Kral bir ordunun topraklarına girmesine izin vermedi.”</p>

  <p>"Biz ordu değiliz ki!"</p>

  <p>Gandang bir kahkaha attı: "Dinle beni, Henşov. Lobengula'nın izni olmadan hiçbir beyaz buradan bir adım öteye gidemez. Bunu efendilerine söyle.”</p>

  <p>Ralph, Selous'la fısıldaştı, sonra, ” Kralın iznini bekleyeceğiz, ” dedi.</p>

  <p>"Siz beklerken biz de sizi kollayacağız.” Ve elinin bir işaretiyle savaşçılar geldikleri gibi sessizce ormana daldılar, gözden yittiler.</p>

  <p>Albay, Ralph'e sordu: "Ballantyne, aynayla Tuli'ye bir haber iletir misiniz, Gubulawayo'ya birini göndersinler de sorsunlar, öğrensinler, Kral Lobengula'nın niyeti neymiş. Bir şey daha, Ballantyne, lütfen ışıldağı hazırlayın da bu gece kampın çevresini tarayalım. Karanlıkta bir baskına filan uğramayalım.”</p>

  <p>***</p>

  <p>Gandang, oğluyla o küçük, kayalık tepelerden birine tırmanmıştı. Askerleri de tepenin eteklerinde, sabırla bekliyorlardı. Bu gece ateş filan yakılmayacak, varlıklarını beyazlara belli etmeyeceklerdi. Buradan, topları, makineli tüfekleri açık seçik görebiliyorlardı. Bazo biliyordu, kolunu bir kaldırsa adamları, vahşi parslar gibi sevinç çığlıkları atarak hemen saldırıya geçerler. Bu yüzden içi rahattı. Ama kendini tutmak zorundaydı. Kral ne diyecekti bakalım. Derken babası, bir çığlık attı, mızrağıyla güneyi, ta Şasi Irmağının ardını gösteriyordu. O uzaktaki tepelerde bir şey parıldıyor, göz kırpıyordu. Sabah yıldızının ışıması gibi.</p>

  <p>Gandang, dehşet içinde, ” Yıldızlar, yıldızlar tepenin üzerinde parlıyor, ” diyebildi.</p>

  <p>***</p>

  <p>Subaylar, uzakta kırpışan ışığa dürbünle bakıyorlardı. Işıkla haberleşme görevlisi bir yandan haberi yüksek sesle okurken bir yandan da defterine not alıyordu: "Jove, Lobengula'nın kararını beklerken yerinizden ayrılmayın, ” diyor. 'Jove, ' Bay Rhodes'in şifre adıydı.</p>

  <p>Albay: "Pekâlâ, haberin alındığını, anlaşıldığını bildirin.”</p>

  <p>Haberleşme görevlisi, aracın prizmasını eğdi, ayarladı. Aynalardan biri güneş ışığını yakalarken ötekisi de doğrudan doğruya karşı tepelere aktarıyordu. Sonra kolu tuttu, aynaları açıp kapamaya, böylece mors alfabesiyle ta yetmiş beş kilometre öteye haber iletmeye başladı. Albay, ışıldağın başına gitti, sordu: "Aydınlatmaya hazır mısınız Ballantyne?"</p>

  <p>"Evet, kazanda otuz kiloluk basıncımız var. Yarım saat daha geçerse supaptan buhar fışkırmaya başlayacak.”</p>

  <p>Albay, bu gibi teknik işlerden anlamıyordu: "Her neyse, gece ortalığı aydınlatabilelim de, ötesi beni ilgilendirmez.”</p>

  <p>***</p>
</body>
</html>
