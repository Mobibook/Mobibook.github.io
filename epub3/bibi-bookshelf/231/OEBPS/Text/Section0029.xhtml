<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>İşte Lil, bu pazar da erkenden bara giriyordu. Madam Hortense'den öğrendiği şeylerden biri de buydu, her zaman umulandan erken geleceksin, hem müşterileri memnun edersin hem de çalışanları denetlemiş olursun. Müşterilerine şöyle bir göz attı. Pek değişiklik yoktu. Sonra eğildi, barın arkasındaki şişeleri saydı, ağızları açılmış mı, açılmamış mı, diye baktı. Hortense'den öğrenmişti:</p>

  <p>"Açgözlü olmayacaksın canım, biraya istediğin kadar su katabilirsin, ama viskin iyi cins olmalı.”</p>

  <p>Sonra kasasını açtı, paracıkları yokladı, usulca bir yarım lira aldı, barmen yeniydi, bakalım paranın eksikliğini anlayıp ona bildirecek miydi? Böyle küçük şeyler sayesindedir ki, yirmi üç yaşında zengin olabilmişti o.</p>

  <p>Aynada kendini süzdü, bakışları bıçak gibi, keskindi, ama yüzünde, gözlerinin çevresinde henüz en ufak bir kırışık bile yoktu. On altı yaşında bir kız gibiydi. Sonra aynada, delikanlıyla göz göze geldi. Ona yiyecek gibi bakıyordu. Evet, herhalde yaşı küçük olmalıydı, burada ne işi vardı ki? Zaten Madenciler Komitesiyle başı yeterince derde girmemiş miydi? Ellerini kalçalarına dayayıp döndü, tam çatacaktı ki Ralph,</p>

  <p>"İyi günler, Bayan Lil, ” dedi ve derken, kendi cüretine kendi de şaştı.” Arkadaşlara içki ısmarlayacağım da, bize katılırsanız onur duyarım efendim.” Ve tezgâhın üzerine bir altın fırlattı.</p>

  <p>Lil hemen değişmişti.” Eli açık centilmenlerden hoşlanırım, ” derken gülümsedi ve dişlerinin arasındaki elmas parladı. Barmene bir işaret çaktı. Üzerinde cin yazılı, ama içi su doldurulmuş şişeden koyacaktı. Delikanlı da öteki madencilere hiç benzemiyordu doğrusu, zümrüt yeşili gözleri, taptaze bir görünüşü vardı. Neyse, hele içkileri ısmarlasın, nasıl olsa başından savmasını bilirdi onu.</p>

  <p>Barry Lennox eğildi: "Lil, sevgilim, bana o inci kulağını uzat bakayım. Hah, şöyle. Bu gece çalışıyor musun?"</p>

  <p>"Tatlım, seninle zar atmaya her an hazırımdır, bilirsin. Hemen şimdi mi başlıyoruz, yoksa önce içkini mi bitireceksin?"</p>

  <p>"Hayır şekerim hayır, benimle değil. Hiç binilmemiş bir vahşi taya ilk eyer vuran olmak ister miydin, diy e soracaktım?"</p>

  <p>Ralph'e bir göz daha attı. Yakışıklı çocuktu doğrusu ve Kap'ta onu yüzüstü bırakan yüzbaşıdan beri ilk kez bir erkeğe karşı içinde böyle bir kıpırdanma duyuyordu. Barry Lennox da bir yandan konuşuyordu:</p>

  <p>"Daha çok erken, Lil. Pazar günü bu saatte pek iş olmaz, bilirim. Çocuk da pek sevimli ha. Aslında bu iş için benim senden para almam gerekirdi, ama sadece bana özel bir indirim yapmanı istemekle yetineceğim, o kadar.”</p>

  <p>Lil tersledi: "Burası okul değil. Barry Lennox, her zamanki gibi, on liranı alırım, tamam.”</p>

  <p>Lennox başını salladı: "Çok acımasızsın yahu! Pekâlâ canım, onu sana göndereceğim, ama bir ricam var, çok, çok iyi olsun, anlaşıldı mı, unutamayacağı bir şey olsun, yüzyıl da yaşasa aklından çıkaramayacağı bir şey.”</p>

  <p>***</p>
</body>
</html>
