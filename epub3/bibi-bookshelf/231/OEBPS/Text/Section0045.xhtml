<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Bazo, yanağına dokunulur dokunulmaz uyanıp yanı başındaki mızrağına uzandı, bileğine bir el yapıştı, kulağında bir ses, ” Ey Kumalo prensi, Matabele ülkesine giden yolu unutmadın ya?" diye sordu.</p>

  <p>Bazo'nun aklını başına toplaması birkaç saniye sürdü.</p>

  <p>"Her deresini, her tepesini, her kırını, her pınarını hatırlıyorum, hepsi gözümün önünde, ” diye fısıldadı.” Anamın kahkahası, babamın sesi gibi açık seçik, aklımda.”</p>

  <p>Ralph, ” Öyleyse Bazo, yani Balta, hadi bakalım, topla hasırını da düş önüme bana yol göster, ” dedi.</p>

  <p>***</p>

  <p>Elmas Lil öyle olur olmaza gülmüyordu artık. Çünkü elması iliştirdiği dişi çürümüş, çektirmek zorunda kalmıştı.</p>

  <p>Tabii yerinde büyük bir boşluk bırakmıştı. Biraz kilo da almış, tombullaşmıştı. Elbiselerine güçlükle sığabiliyordu.</p>

  <p>Gene de tombul parmaklarındaki elmasların, yakutların, zümrütlerin parıltısı göz alıyor, onun servetini açığa vuruyordu.</p>

  <p>Saçları gene gözalıcı, pırıl pırıl, altın renginde, teni de bembeyazdı, ne var ki gözlerinin kenarları kırışmaya yüztutmuştu. Üst kattaki odasında, pencerenin önünde, fildişi, sedef kakmalı, ta denizlerin ötesinden, Hindistan'dan getirilmiş, taht benzeri koltuğunda oturuyordu. Bu koltuk ona tam iki yüz liraya patlamıştı, ama zararı yok; buradan, bu tahttan Pazar Alanında, alana çıkan sokaklarda olan biteni izliyor, elmas kentinin nabız atışlarını duyabiliyor, kim geldi kim gitti, hangi alıcı, neyin kokusunu aldı, kim ne kadar değerli bir taş buldu, hemen haberi oluyordu. Alanı çepeçevre kuşatan ve şimdi dördü de onun malı olan dört barın iş hacmini buradan rahatça kollayabiliyor, kimin müşterisi çok, kiminki az, bili-yordu.</p>

  <p>Bunun gibi, soluna bakınca da kırmızı tuğla yapının levhasını okuyabiliyordu: "Fransız Terziler. Yüksek Dikiş. Kıtadan Gelmiş Altı Terzi Kız. Her zevke göre özel iş yapılır.” Öğleden gece yarısına kadar çok iş oluyordu orada. Kızları altı aydan fazla dayanamıyor, hemen gerisin geriye, güneye dönüyorlardı, çok yorgun, ama yüklerini tutmuş olarak.</p>

  <p>Lil'in kendisi ise, eski ticaretini pek seyrek yapar olmuştu artık, pek pek haftada bir veya iki kez, o da 'eski müşterilerinden' biriyle, 'eski günlerin anısına'. Bir de geceleri daha rahat uyumasını sağladığı, kan dolaşımına iyi geldiği için. Şimdi, tombul elleriyle gümüş çaydanlıktan ince porselen fincanlara çay koyarken sordu: "Kaç kaşık şeker?"</p>

  <p>Ralph karşısındaki dik arkalıklı koltuğa oturmuştu. Tıraş sabunu ve ucuz kolonya kokuyordu. Tıraş olurken çenesini kesmişti, gömleği de öyle katı kolalanmıştı ki, kıpırdadıkça çatırdıyordu.</p>

  <p>Lil, çayını içerken onu süzdü, sordu: "Bizim Binbaşı'nın haberi var mı bu tasarılarından?" Ralph hayır dercesine başını salladı. Lil biraz daha düşündü. Sokakta ona selam vermeyen, başını çeviren, görmezlikten gelen, centilmenlik taslayan, Kimberley kulübünün seçkin bir üyesine oyun oynamak hoşuna gidecekti doğrusu. Sordu: "Neden babandan yardım istemiyorsun?"</p>

  <p>"Babam zengin değil ki!" Ralph bu kadarla yetindi; gerisini açıklayamaz, babasıyla nasıl ayrıldıklarını ona anlatamazdı. Lil tepside duran kâğıdı aldı, listeye bir göz attı:</p>

  <p>"Öküzler için dokuz yüz lira ha?"</p>

  <p>"Sağlam hayvan ister. Yol çetin, yük de ağır.”</p>

  <p>"Satılık eşya, bin beş yüz lira.”</p>

  <p>"Silah, barut, konyak, boncuk, bez, kumaş.”</p>

  <p>"Silahların iyi cins olmalı, Ralph. Bak benim terzi dükkânında çalıştırmak üzere hangi kocakarıyı bulsam iş yapar, bana da daha ucuza gelir. Ama ben hep genç, güzel tazeleri seçiyorum, neden? Ucuza kaçmayacaksın. Küçük düşünürsen kazancın da küçük olur. Sana en iyisinden Martini Henry tüfekleri bulabilirim, ama bize çok daha pahalıya oturur. Peki, konyak ne marka alıyorsun?"</p>

  <p>"Yirmi galonluk fırçalarda Kap konyağı.”</p>

  <p>"Lobengula'nın courvoisier konyağını sevdiğini duymuştum, kız kardeşi Ninki ise sadece Piper Heidsieck şampanyası içermiş.”</p>

  <p>Ralph'in suratı asıldı: "Bu, en azından beş yüz lira daha bindirir.”</p>

  <p>"Üç yüz diyelim. Toptan fiyatına alabilirim. Cephane, on bin fişeklik yeter mi?"</p>

  <p>"Bana en az bin gerekli, geri kalanı da tüfeklerle birlikte verilecek.”</p>

  <p>"Tabii, Lobengula'dan fil avlama iznini koparabilirsen.”</p>

  <p>"Dedem onun en eski dostlarındandır. Robyn halam ile kocası ise yaklaşık yirmi yıldır Khami Irmağının oradaki misyonda yaşıyorlar.”</p>

  <p>Lil, dudaklarını büzdü: "Evet, saraydan dostların olduğunu biliyorum. Ama duyduğuma göre tüm Matabele ülkesinde fil soyu tüketilmiş. Fil kalmamış.”</p>

  <p>"Sürüler Zambezi Irmağı kıyısındaki sinek kuşağına sürülmüş.”</p>

  <p>"Sinek kuşağına atla gidemezsin, fil yaya avlanmaz, beyaz adam yapamaz bunu, hele sinek kuşağında.”</p>

  <p>"Ama babam yaptı. Zaten atım da yok. Alacak param yok.”</p>

  <p>Böyle, bir saat daha çalıştılar, listeyi teker teker gözden geçirdiler, her maddenin üzerinde ayrı ayrı durdular. Sonunda Ralph, sordu:</p>

  <p>"Yani, istediğim parayı borç veriyor musun?"</p>

  <p>"Evet.”</p>

  <p>"Ah, ne diyeceğimi bilemiyorum, Lil.”</p>

  <p>"Öyleyse koşullarımı dinle de söyleyeceğini öyle söylersin. Verdiğim paraya karşılık yılda yüzde yirmi faiz alacağım.”</p>

  <p>"Aman Lil, ne yapıyorsun? Buna tefecilik denir!"</p>

  <p>"İyi bildin ya! Ama bırak da bitireyim sözümü. Yüzde yirmi faiz, kazancın da yarısı.”</p>

  <p>"Ama bu tefecilik de değil, soygun yahu, soygun!"</p>

  <p>"Gene iyi bildin. Hiç olmazsa adım koyacak kadar akıllıymışsın. Başka sözüm yok, ister kabul et, ister çek git, bu kadar.”</p>

  <p>Ralph ister istemez içini çekti: "Pekâlâ, kabul ediyorum.”</p>

  <p>"Âlâ, demek ortak olduk.” Elini delikanlının koluna koydu, hafif hafif okşadı. Kasları sert, düğüm düğümdü, elleri güneşten tuğla rengini almıştı.</p>

  <p>"Hadi şimdi de anlaşmamızı imzalayalım, ” diyerek onu elinden tutup renkli camlı kapıya götürdü. Kadife perdeleri çekince oda serin bir karanlığa gömülüverdi. Döndü, delikanlıyı yavaş yavaş soyarken boğuk, titrek bir sesle,</p>

  <p>"Ralph, benim için bir şey yapmanı istiyorum, ” dedi. Sonra ayaklarının ucuna basıp kulağına bir şeyler fısıldadı. Delikanlı dehşetle geri çekilir gibi yaptı. Lil, üsteledi: "Hani ortaktık ya?"</p>

  <p>Genç adam bir an duraksadı, sonra eğildi onu kucağına alıp yatağa götürdü. Neyse ki oda karanlıktı da Lil'in eksik ön dişi görünmüyordu. Kadın zevkle gerindi:</p>

  <p>"Belki fil avı kadar heyecanlı bulmayacaksın ama şekerim. yaşamın güzelliği nerededir biliyor musun? Bedelini ödediğin sürece her istediğin şeye sahip olabilirsin, işte bundadır.”</p>

  <p>***</p>
</body>
</html>
