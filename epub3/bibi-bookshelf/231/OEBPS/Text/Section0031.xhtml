<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Ralph'in aşk tanrıçasının leylak bahçelerinde çıktığı gezintinin Zuga'nın kulağına gelmekte bu kadar gecikmesi gerçekten şaşılası bir şeydi. Çünkü Barry Lennox öyküyü önüne gelene hiç çekinmeden, üstelik bire bin katarak anlatmış ve Elmas Lil'in barında her akşam dedikodu, Kalahari Çölünde bir kum fırtınası gibi esmiş, ortalıkta dolaşmış durmuştu. Lil de olayı büsbütün körüklemekten geri durmuyor, Zuga'nın kulağına gitmesi için elinden geleni ardına koymuyor, kendi kendine, ” O soğuk herif, kendini beğenmiş adam duyunca ne yapacak acaba, çok merak ediyorum, ” diyordu.” Damarlarındaki o buzlu su bile kaynamaya başlayacaktır, hiç kuşkum yok.”</p>

  <p>Zuga, ”Yosmalar, yosmaların aracıları,” diye homurdandı, ilk kamptaki çadırın yerine yapılmış olan saz damlı evin verandasında dikiliyordu. Ralph aşağıdan, gözleri güneşten kamaşarak, babasına bakıyordu sadece:</p>

  <p>"Anladık, ailene, Ballantyne adına hiç mi hiç saygın yok! Kendine, kendi bedenine de mi saygın yok be adam?"</p>

  <p>Zuga evin kapısının önüne dikilmişti, başı açık olduğundan sık, altın saçları savaş miğferi gibi parlıyor, düzgün kesilmiş sakalı, çenesinin çıkıklığını büsbütün belirtiyordu. Elindeki uzun, kara saplı, gergedan derisi kırbaç, yere değiyordu, çizmesinin tam ucuna.</p>

  <p>"Söyle bakalım, bana bir neden göster, tek bir neden, seni bu evden def etmemem, bir daha geri dönmemek üzere kovmamam için bir neden göster, konuş hadi.”</p>

  <p>Jordan daha fazla dayanamadı, ağabeyini kaybetmek korkusu, babasının korkusuna ağır bastı, koştu, kırbacı tutan koluna yapıştı:</p>

  <p>"Babacığım, ne olur, baba, yapmayın, kovmayın onu.”</p>

  <p>Babası ona bakmadan, kolunu şöyle bir savurdu, Jordan geri geri gitti, sırtı duvara vurdu. Ralph, babası gibi sakin bir sesle, “Jordie bir şey yapmadı ki!" dedi.</p>

  <p>"Ya! Demek dilin var senin, öyle mi?"</p>

  <p>Ralph, kardeşine, “Sen çekil Jordie. Seni ilgilendiren bir şey değil bu, ” dedi.</p>

  <p>Zuga, gözleri hep öyle Ralph'in gözlerine çakılı, küçük oğluna bakmadan konuştu: "Hayır, olduğunu yerde kal, Jordan. Kal da yosma neymiş, yosmaların peşinde gezen gözü dönmüş erkekler neymiş, öğren sen de.”</p>

  <p>Jordan sapsarı kesilmişti, neden söz ettiklerini biliyordu, çünkü Ralph ile Bazo konuşurlarken dinlemiş, duyduklarını pek anlamamış, merak etmiş, bu kez Jan Cheroot'u gizlice sorguya çekmiş, aldığı karşılıklar ise onu hem dehşete düşürmüş hem de midesini bulandırmıştı.</p>

  <p>"Deme Jan Cheroot, hayvanlar gibi mi yani? Köpekler, keçiler gibi mi?"</p>

  <p>Sonradan Jan Cheroot'un anlattıklarını düşününce gerçeği olanca çıplaklığıyla görmüş, büsbütün yıkılmıştı. Demek bütün kadınlar, bütün erkekler?. . Gözünde güçlülüğün, dürüstlüğün, soyluluğun simgesi olan babası da, giderek uzaklaşan bir anıya dönüşen o tatlı, melek gibi annesi de? Yok canım, onlar yapmış olamazdı, hayır, kesinlikle yapmış olamazlardı bu pis işi.</p>

  <p>Öyle ki, midesi hastalanmış, durmadan kusmuş, Zuga ona ilaç vermek zorunda kalmıştı, işte şimdi babasıyla ağabeyi bunu konuşuyorlardı, belleğinden silmek, unutmak istediği bu korkunç şeyi. Dünyasındaki en önemli iki kişi şimdi bunu açık açık konuşuyor, ancak kitaplarda gördüğü sözcükleri kullanarak, işitmesi bile onu utandıran şeyleri söyleyerek konuşuyorlardı işte. Hava sanki utançla, ayıpla, nefretle dolmuştu.</p>

  <p>"Senden önce bin domuzun yuvarlandığı çamurda yuvarlandın, o kızıl yosmanın bacakları arasındaki o pis kokulu yuvaya girdin, öyle mi? Peki o çamura girmekten utanmadın ivelim, senden önce girmiş o pis domuzların neler bırakmış olacağını da düşünmedin mi, be adam?"</p>

  <p>Babasının sözleri, Jordan'ın midesini kaldırmıştı, kusmamak in elini ağzına götürdü.</p>

  <p>"Bir yosmanın taşıdığı hastalıkları hastanede gözlerinle görebilseydin eğer... Beyinleri kemirilmiş, ağızlarından salyaları kan, dişleri, burunları çürüyüp dökülmüş, kör gözleri fıldır fıldır dönen o hastaları görmüş olsaydın eğer...”</p>

  <p>Jordan iki büklüm olup çizmelerinin üstüne kustu.</p>

  <p>Ralph bağırdı: "Susun baba, Jordie'yi hasta ettiniz, görmüyor usunuz?"</p>

  <p>"Ne? Ben mi? Ben mi hasta etmişim? Asıl sen hasta edersin insanı be!"</p>

  <p>Basamakları inip oğluna yaklaşırken kırbacını havaya aldırdı. Ralph olduğu yerden kıpırdamadı, başını inadına dik tarak:</p>

  <p>"O kırbacı indirmeyecek olursanız, baba, ben de kendimi avunurum, bakın karışmam sonra. Kırbaç, hayvana vurulur.”</p>

  <p>"Doğru söyledin ya. Benim gözümde sen de hayvandan farksızsın. Pekâlâ, mademki bana kafa tutuyorsun, mademki erkek olduğunu iddia ediyorsun, o halde gel bakalım, kanıtla kendini, hadi.”</p>

  <p>Kırbacı bir yana fırlattı. Ralph yumruklarını sıkmış, bekliyordu. Gene de gafil avlandı. Babasının indirdiği yumrukla burnu şişti, dudağı yarıldı, kanamaya başladı. Kanını yaladı, tuzlu tuzlu geldi. Elinin tersiyle sildi, sonra kendinden geçti. Babası, karşısında, yakışıklı, soğuk, buz gibi soğuk, dikiliyordu. Yumruğunu olanca gücüyle salladı. Ama boşa gitti. Buna karşılık, kendisi bir yumruk daha yedi, iyice sersemledi.</p>

  <p>O ana kadar Zuga'ya karşı sadece saygı, korku, ara sıra da sevgiye benzer bir şey duymuşken birden ondan nefret ediverdi. Başkalarının babasına duyduğu saygıdan nefret etti. Ömrü boyunca onu örnek almak zorunda kalacağı ve bunu asla başaramayacağı için nefret etti. Ona olan o sonsuz görevi ve gönül borcundan ötürü, bunları asla yerine getiremeyeceği, ona olan borçlarını asla ödeyemeyeceği için nefret etti. Annesi öldüğü için ve babası bu ölüme engel olmadığı için babasından nefret etti, annesinin sevgisini paylaştığı için nefret etti. Ama en çok da, çok, çok güzel bulduğu bir şeyi kirlettiği, o büyüleyici dakikalardan dolayı iğrenme, utanç gibi duygular duymasına, kirlenmişlik duygusuna kapılmasına neden olduğu için babasından nefret etti.</p>

  <p>Ama ne yapsa boşuna, deli gibi saldırıyor, gene de babasına bir tek yumruk bile indiremediği gibi boyuna kendisi dayak yiyordu.</p>

  <p>Jordan, gömleğinin önü kusmuktan sapsarı, yalvarıyordu: "Durun, ne olur, yapmayın, durun, yalvarıyorum.”</p>

  <p>Yüzünü elleriyle kapamak, bu şiddet sahnesini, bu kan ve nefret sahnesini görmemek istiyor, ama yapamıyordu. Büyülenmiş gibiydi.</p>

  <p>Sonunda arenada matadorun karşısında yenik düşmüş bir boğa gibi, Ralph dizlerinin üzerine çöküverdi. Soluk soluğa kalmıştı. Sonra boylu boyunca, babasının son bir yumruğuyla hem de ilk kez sağ eliyle indirdiği yumruğuyla tozlara yuvarlandı kaldı.</p>

  <p>Jordan çılgın gibi koştu, ağabeyinin başına diz çöktü, başını yana çevirmeye, soluk almasını sağlamaya çabalıyordu. Eli kana bulanmıştı.</p>

  <p>Zuga da soluk soluğaydı. Yanakları kızarmış, alnı ter içinde kalmıştı, ” Jan Cheroot. Çabuk bir kova su getir,” diye seslendi.</p>

  <p>Hotanto koştu geldi, elindeki kovayı Ralph'in yüzüne boşalttı. Ralph homurdandı, sürünerek kalkmaya çabaladı. Jordan ile Cheroot onu, koltuklarının altına girip zorla adeta sürüyerek taşımaya çabaladılar. Hem sırılsıklam olmuş hem de kan içinde kalmıştı. Zuga hiç oralı değilmiş gibi kocaman bir yaprak cigarası yaktı.</p>

  <p>Oğluna yaklaştı, gözkapa1larmı başparmağıyla açıp gözbebeklerine baktı; memnun, homurdandı, sonra dirseğindeki yarayı inceledi. Burnunu yokladı, kırık filan var mı, diye.</p>

  <p>Sonunda da dudaklarını aralayıp dişlerini gözden geçirdi. Sağlamdı, kırılan olmamıştı.</p>

  <p>"Jan Cheroot, şunu Jameson'un kliniğine götür hele şu gözünün kenarını diksin, bir avuç da cıva hapı versin ki hastalık filan kapmasın. Dönüşte de Barnato'nun cimnastik salonuna uğra, şunu boks derslerine yazdır bakalım. Biraz dövüşmeyi öğrenemezse bir kavgada geberir gider sonra.”</p>

  <p>Pazar Alanından dönerlerken Jan Cheroot ile Ralph kafa kafaya vermiş ciddi ciddi konuşuyorlardı:</p>

  <p>"Ne sandındı ya? Ona boşuna Bakela, yani yumruk dememişler. . !"</p>

  <p>Ralph acıyla suratını buruşturdu. Her yanı şişmiş, çürümüş, mosmor kesilmişti. Üstelik kaşındaki ve dirseğindeki at kılıyla dikilmiş yaraları geriliyor, rahatsızlık veriyordu. Jan Cheroot sonunda dayanamadı, sordu:</p>

  <p>"Söyle bakalım, pembe şekerin tadı nasılmış, ha?"</p>

  <p>Ralph bir an zınk diye olduğu yerde durdu, uzun uzun düşündü, dudaklarının acısına aldırış etmeden karşılık verdi:</p>

  <p>"Nefisti, tek sözcükle nefis.”</p>

  <p>Jan Cheroot kıkır kıkır güldü: "Şimdi bana kulak ver, delikanlı. Hem de kulağını dört aç da dinle beni. Babanı çok severim, öylesine uzun yıllardır birlikteyiz ki, sayısını bile unuttum gitti. Sana bir şey söylediği zaman, mutlaka doğruyu söylüyordur, inanacaksın. Ama ben, ömrümde o sıcacık şeyin tadına bakmak için hiçbir olanağı kaçırmadım, bir kez bile önüme çıkan olanağı tepmedim, hayır, taze olsun, kart olsun, orta yaşlı olsun, maymun kadar çirkin ya da soluk kesecek güzellikte olsun, ne olursa olsun, her fırsatta, her türlüsünün tadına baktım, anlaşıldı mı?"</p>

  <p>Ralph de özetleyiverdi: "Ve bu yüzden ölmedin de, değil mi ama?"</p>

  <p>"Hayır efendim, tam tersine, herhalde bu işleri yapmasaydım ölürdüm.”</p>

  <p>Ralph yürüyüp giderken söyleniyordu: "Umarım Bazo haftaya gene örümceğini dövüştürür, on altına çok ihtiyacım olacak çünkü.”</p>

  <p>***</p>
</body>
</html>
