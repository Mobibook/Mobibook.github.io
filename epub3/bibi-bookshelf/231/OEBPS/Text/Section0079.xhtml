<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Üniformalı, silahlı adamların arasında Clinton, deri ceketi, kulaklarına kadar geçirdiği şapkasıyla pek garip kaçıyordu. Ta üzengilerine kadar çamura bata çıka ilerliyorlardı. Yağmur durmadan yağıyordu. Mungo St. John şimdi, bu yaptıklarının delilik olduğunu düşünüyordu, papaz haklıydı, evet. Üstelik karanlık da basmak üzereydi. Oysaki ırmağın öte yanına, pek zayıf bir bölük göndermişti; şimdi onlar, Matabele’lerin her an eline düşebilirlerdi. Doğrusu, oraya keşif birliği göndermek için sabahı beklemekti, ama nedense böyle yapmamıştı, kendi de bilemiyordu. Top arabalarının arasına gerilmiş branda barınağın altına girdi, burada emir eri ateş yakmış, ona kahve hazırlamış, sırtındaki ıslak ceketi alıp bir de kuru battaniye vermişti. Birden, nedense, aklına Robyn geliverdi. Kendi kendine, 'Acaba onu seviyor muyum?' diye soracak oldu, ama Tanrının izniyle hiçbir kadını sevmemişti o, sevmeyecekti de.</p>

  <p>Sadece çok, çok istiyordu, o kadar. Aralarına dikilecek herhangi bir kişiyi, gözü kapalı ölüme gönderecek kadar istiyordu, belki bu yüzden rahibi de ırmağın karşı yakasına göndermişti işte. Peki onca kadına sahip olmuşken neden ille de bunu istiyordu? Kendi kendine sırıttı. Nedeni çok basitti, Robyn ona karşı çıkan, asla tamamen onun olmayacak tek kadındı da ondan.</p>

  <p>***</p>

  <p>Clinton'un kır atı iki haftadır zora koşulmaktan, iyice yorulmuş, bitkin düşmüştü. En geriden, güçlükle izleyebiliyordu. Bir ara, İskoçyalı Wilson, tepelere doğru kolunu sallayarak, ” Bakın, Peder, işte oradalar, ” dedi. Clinton homurdandı, bunlar sadece kadınlarla çocuklardı, savaşçılar kralın yanında olmalıydılar. Böylece, on iki kişiden oluşan küçük keşif kolu, durmadan yolunu sürdürürken gök gürlüyor, şimşekler çakıyor, kara kara bulutlar gene boşalmaya hazırlanıyordu. Derken kola komuta eden Wilson, onu yanına çağırdı. İki yüz adım kadar ötelerindeki tenteli arabayı gösterdi: “İşte, oradalar. Siz konuşsanız iyi olur, Peder. Neler söylemeniz gerektiğini bilirsiniz.”</p>

  <p>Clinton, yaşlı kır atına birkaç adım attırdı, sonra derin bir soluk aldı: "Lobengula, Matabele Kralı, benim. Hlopi. Bu adamlar senin Gubulawayo'ya dönmeni istiyorlar. Orada Daketela ve Lodzi ile konuşman için. Beni duydun mu, ey Kral!"</p>

  <p>Derken çalıların arasından kulağına bir fısıltı geldi. Tüfeğe fişek sürüldüğünü açık seçik duydu, genç bir ses fısıldadı:</p>

  <p>"Ateş edelim mi baba?" Daha kalın, boğuk bir ses karşılık verdi: "Daha değil, bırak hele, biraz daha yaklaşsınlar da hata yapmayalım.”</p>

  <p>Clinton, kır atını geri geri çekti: "Tuzak bu, Binbaşı. Arabaların çevresine silahlı Matabele’ler pusu kurmuş. Konuştuklarını duydum. Kralın burada olduğunu da hiç sanmıyorum. Ama emin olduğum bir şey var, şu dakikada savaşçılar bizi çembere almaktalar, kaçış yolumuzu kapatmış olacaklar. Zulu taktiğidir bu, hep böyle yaparlar, önce kuşatıp sonra yaklaşarak, çemberi daraltırlar.” O sırada ta gerilerden bir asker seslendi: "Arkamızdan gelenler var, çok' kalabalık, başlarına taktıkları tüyleri görüyorum.”</p>

  <p>Wilson hemen komut verdi: "Bölük, geriye dön, dörtnala, marş marş!"</p>

  <p>O anda yağmur da olanca hızıyla boşanmıştı. O sırada Clinton'un yaşlı, kır beygiri tökezledi, Clinton düşmemek için onun boynuna sarıldı. Neyse, kurtulmuşlar, çemberi yarmışlardı, çünkü çevrede artık kalkan da, tüy de görünmüyor, sadece yağmur, gümüş bir perde gibi iniyordu.</p>

  <p>***</p>

  <p>"Yani Napier, siz şimdi bana, Binbaşı Wilson'un emirlerime bile bile karşı geldiğini, 'Gece basmadan dönmeyin, ' dediğim halde, bir bahane bulup döndüğünü mü söylemek istiyorsunuz?"</p>

  <p>Yüzbaşı Napier, brandanın altına, Mungo'nun yanına sığınmıştı: "Öyle yaklaşmıştık ki, General, elimizi uzatsak Lobengula'yı yakalayabilirdik. Gene de oralar kara savaşçılarla dolu, keşif koluna destek gönderseniz en azından makinelilerden birini gönderseniz iyi olur sanırım, General. Irmağı aştım, şimdi hemen komut verirseniz siz de aşabilirsiniz, sonra iş işten geçmiş olur, şafak sökmesini beklerseniz, sular çok yükselecektir.”</p>

  <p>"Sağ olun ama Yüzbaşı makinelilerden birini tehlikeye atamam.”</p>

  <p>"Ama efendim, üzerini battaniyeyle sarıp, karşıya geçirebiliriz.”</p>

  <p>"Sağ olun Yüzbaşı, oraya yirmi adam daha gönderirim. Biz de iki makineliyle birlikte, ancak ırmağı tehlikesizce aşabileceğimize inandığım zaman geçeriz karşıya.”</p>

  <p>"General St. John, o adamların idam fermanını imzalamış oluyorsunuz.”</p>

  <p>"Yüzbaşı anlaşılan çok yorgunsunuz, kendinize geldiğiniz zaman benden özür dilemenizi bekleyeceğim.”</p>

  <p>Clinton, sırtını bir mopani ağacına verip oturmuş, ıslanmasın diye koynuna soktuğu İncil’i yokluyordu. Küçücük keşif kolunun erleri, çepeçevre muşambalarına uzanmış yatıyorlardı, ama Clinton, hiçbirinin uyumadığını biliyordu. Ölümünün çok yaklaştığını seziyor da garip şey, hiç korku duymuyordu. Böyle karanlıkta otururken sevgiyi düşündü. Tanrı sevgisini, karısına, kızlarına duyduğu sevgiyi. Geride bıraktığı için üzüldüğü tek şey de buydu zaten.</p>

  <p>Robyn'i, Huron'un güvertesinde, siyah saçlan rüzgârda uçuşarak, ilk gördüğü anı düşündü. Doğum yaparken nasıl tere battığını, sonra ilk çocuğunun ana rahminden doğrudan doğruya elleri arasına çıkışını, onun kaygan vücuduna sarılırken duyduğu sevinci düşündü, ilk çığlığını düşündü. Robyn yataktan ona gülümserken nasıl da güzeldi! Ne yazık ki, torununu hiç kucağına alıp okşayamamıştı, bir de Robyn, kocasını asla, kendisinin onu sevdiği kadar sevmemişti, bir bunlar için üzülüyordu işte. Ansızın bir titreşim duydu, ellerini kulaklarına boru gibi yaparak toprağa dayadı, dinledi dinledi. Binlerce çıplak ayak koşuyordu, uyumla koşuyordu. Binbaşının yanına gitti:</p>

  <p>"Binbaşı, çevremizi sardılar gene, ırmakla aramıza girmeye çalışıyorlar.”</p>

  <p>***</p>

  <p>Şafak sökerken, atlardan bir daire, dairenin içine girmiş, tüfeklerini o yerlere dayamış, bekleşiyorlardı. Tam ortada Clinton, çamura diz çökmüştü. Bir eliyle atının dizginlerini tutuyor, ötekisiyle de İncil'i göğsüne bastırıyor, yüksek sesle dua ediyordu. Ansızın ırmaktan yana, atların geldiğini gördüler. Wilson seslendi: "Kim o?"</p>

  <p>"Barrow efendim, Yüzbaşı Barrow.”</p>

  <p>"Aman ne iyi ettiniz de geldiniz! Peki ya General, General nerede? Makineli tüfekler nerede?"</p>

  <p>"General hâlâ ırmağın güney yakasında. Ben yirmi kişiyle geldim, sadece tüfekliyiz, makineliyi getirmedik. Atlarımızla yüzerek geçmek zorunda kaldık. Irmağın derinliği üç metreyi bulmuş olmalı. Ötekiler gelmeyecek.”</p>

  <p>Wilson sordu: "Düşmanla karşılaştınız mı?"</p>

  <p>"Yalnız seslerini duyduk. Biz geçerken birbirlerine sesleniyorlardı, peşimizden ayrılmadılar.”</p>

  <p>"Demek ırmakla aramıza girmişler, çemberi yarıp geçebilsek bile ırmağı aşamayacağız, öyle mi?"</p>

  <p>"Korkarım öyle efendim.”</p>

  <p>"O halde geriye bir yol kalıyor, tek bir yol. Kralı yakalama emri almıştık, şimdi canımızı kurtarmamız bu emri yerine getirmemize bağlı. Lobengula'yı rehin almak zorundayız. Hadi bakalım, at bin! İleri marş!"</p>

  <p>Clinton'un yaşlı beygiri gece dinlenmiş olacak ki, şimdi iyi gidiyordu. Bir ara sağına bir delikanlı yaklaştı. Clinton sordu:</p>

  <p>"Adın ne senin, oğlum?"</p>

  <p>"Dillon efendim, yani şey, Peder.”</p>

  <p>"Kaç yaşındasın?"</p>

  <p>"On sekiz, Peder.” Hepsi öylesine gençti ki, Binbaşı Wilson bile ancak otuzundaydı. Ah keşke, keşke o da... Birden başını kaldırdı, dalmış gitmiş, ormandan çıktıklarını, bir akşam önce sığınmış oldukları yere geldiklerini fark etmemişti. Arabalar hâlâ oradaydı. Ama ortalıkta kimsecikler yoktu. Clinton gene de, ne olur ne olmaz, seslendi:</p>

  <p>"Matabele savaşçıları, Maşobane'nin çocukları, savaşmak istemiyoruz...”</p>

  <p>Bu kez, yağmurun arasından, boğa sesini andırır güçlü bir ses, ulur gibi karşılık verdi: "Hau, beyazlar! Siz savaşmak istemiyorsunuz, ama biz istiyoruz, çünkü gözümüzü kan bürüdü, mızraklarımız kana susadı.”</p>

  <p>Derken çepeçevre çalılıklardan masmavi barut dumanı yükseldi. Clinton yirmi beş yıldır, belki de daha uzun süredir ateş altında kalmamıştı. Ama şimdi, nereden, nasıl geleceğini biliyordu, unutmamıştı. Wilson bağırdı: "Geri! Geri dönün!" Atlar şaha kalkıyor, dörtnala geri dönüyorlardı. Matabele’ler her zaman yaptıkları gibi iyi nişan alamamışlardı. Çünkü onlar tüfeği ne kadar yükseğe kaldırırlarsa o kadar iyi olacağına, etkili olacağına inanırlardı. Gene de kurşunlar yağmur gibi yağıyordu. Yüzü aşkın tüfek olmalıydı. Askerlerden biri, iki gözüne birden isabet almış kanlı yüzünü elleriyle örterken arkadaşı, koştu, düşmeden tuttu onu, kolunu omuzlarına dolay ip geriye, ormana götürdü. Genç Dillon'un atı vurulmuş, elinde tüfeği çamura yuvarlanmıştı. Clinton seslendi: "Eyer çantasını kes al, mermiye ihtiyacın olacak.” Sonra onu terkisine almak istediyse de Binbaşı engel oldu:</p>

  <p>"Senin hayvan iki kişi taşıyamaz. Peder sen yoluna git.” Matabele tüfeklileri şimdi çok yaklaşmışlar, dört atı, üç de askeri vurmuşlardı. Wilson seslendi:</p>

  <p>"İki yaralıyı bir ata, bindirin, biri atı yedeğinde götürsün, atları ölenlerle birlikte ortada yürüyecekler, biz atlılar çevrelerini kuşatıp onları koruyacağız.”</p>

  <p>Böyle, ağır ağır, yürüyenlerin adımlarına uyarak geri döndüler. Clinton, atına yaralı bindirmiş, kendisi de onun eyerden düşmesini önlemek için, tutarak yanı başında yürüyordu. Wilson dedi ki:</p>

  <p>"Peder! Irmağı yüzerek geçebilecek kadar güçlü üç atımız var. Erlerden ikisi o atlara binerek St. John'a ulaşmaya, durumumuzu bildirmeye çalışacaklar. Üçüncüsüne de siz binip gidin. Burada işiniz kalmadı.”</p>

  <p>Clinton bir an bile duraksamadır "Sağ olun Binbaşı. Ben hem denizciyim, hem rahibim, ama binici değilim. Burada işimin bittiğini de hiç sanmıyorum. Benim yerime bir başkası gitsin.”</p>

  <p>Wilson başını salladı, ” Sizden de bunu bekliyordum zaten, ” diye atını sürdü gitti. Birkaç dakika sonra, üç atlı yıldırım gibi yanlarından geçti. Matabele’ler, ” Cii!" diye bağrışarak onların yolunu kesmek istedilerse de başaramadılar. Bu arada bir at daha düşmüş, binicisi topallaya topallaya hayvana yaklaşmış, gözlerinin. arasına bir kurşun sıkıp işini bitirmişti. Binbaşının kaşları çatıldı: "Boşuna harcanmış bir kurşun! Dikkat edin, boşa harcamayın bir daha.” Ağır ağır yollarını sürdürdüler. Bir ara Clinton baktı, araba izlerini bırakmışlardı ve Wilson onları doğuya doğru götürüyordu, ama kesin bir şey söylemek zordu, çünkü güneş, bulutların ardına gizlenmişti, birden gene durdular. Wilson onları parka benzer bir ormana getirmişti. Karşılarında, Lobengula'nın ordusu yayılmış, bekliyordu. Kaç bin kişi olduklarını tahmin etmek olanaksızdı. Ve şimdiden savaş düzenine geçmeye, kuşatmaya başlamışlardı bile. Boynuzun iki ucu birbirine değiyordu. Wilson'un birliğinin tam karşısında da 'boğanın göğsü' vardı. Bunlar savaşta iyice pişmiş, deneyimli savaşçılardı. Boynuz sıkıştıkça yaklaşıp ezecek olan, bu göğüstü. Ama şimdi sıra sıra dikilmiş, sessiz, tetikte bekliyorlardı. Kalkanları beyazlı siyahlı, başlarındaki tüyler devekuşu tüyüydü, bellerine de benekli misk kedisi postları sarmışlardı.</p>

  <p>Wilson usulca seslendi: "Peder, yanıma gelin, çevirmen olarak size ihtiyacım var, eğer konuşmak isterlerse.”</p>

  <p>"Artık konuşmazlar. Bakın, şu uzun boylusu Gandang'dır, kralın yarım kan kardeşi.” Gandang, yağmurdan sırılsıklam olmuş atlara, üzerindeki binicilere şöyle bir baktı, sonra kolunu selam veriyormuş gibi havaya kaldırdı, “Başlasın!" diye gürledi.</p>

  <p>Savaşçılar koşarak ilerlemeye, çemberi giderek daraltmaya başladılar. Wilson seslendi: "Durun, kıpırdamayın, ateş etmeyin! Kurşunlarınızı boşa harcamayın çocuklar. Ateş etmeyin, son dakikaya kadar.” Ama savaşçılar bir ağızdan: "Cii! Cii!" diye bağırmaya başlamışlardı bile. En öndekiler elli metre kadar yaklaşmışlardı.” Hadi çocuklar, hedefinizi seçin, ateş!" Atılan her kurşun hedefini bulmuş, önde gelenler çamura düşmüşlerdi.</p>

  <p>Şimdi ateşin arkası kesilmiyordu. Bir ara kara dalga duraksar gibi oldu, ölülerini öyle, ıslak otların üzerinde darmadağın bırakarak geri çekildiler.</p>

  <p>Çocuklar seviniyorlardı, Clinton ise bu sevinci biraz erken buluyordu.</p>

  <p>Wilson, ” Bırakın sevinsinler, morallerini düzeltir bu. Siz de bize katılmaz mıydınız, Peder? Bir zamanlar askermişsiniz ya?" dedi.</p>

  <p>Clinton başını salladı: "Ben son düşmanımı yirmi beş yıl önce öldürdüm, yaralılara bakarım, benden ne isterseniz yaparım, ama elime silah almam.”</p>

  <p>"O halde teker teker, sahipsiz kalmış fişeklikleri toplayın, doldurup hazırlayın, gerektiğinde, isteyene verirsiniz.”</p>

  <p>Clinton gene çemberin ortasına döndü, üç yeni adam vardı orada, biri başından vurulmuş, ölmüştü, birinin kalçası kırılmış, üçüncüsünün ise göğsünden bir mızrak sapı çıkıyordu. Sapa yapışmış, boyuna çekiştiriyor, bir yandan da inliyordu: "Çıkarın şunu! Çıkarın! Dayanamayacağım!"</p>

  <p>Clinton diz çöktü mızrağın açısından, kalbe yakın olduğunu anladı. Bırakmak gerekiyordu, ama belki de çekip çıkarmak, adamın bir an önce ölmesini sağlamak daha iyiydi. Çünkü bağırıyor, çevredekilerin moralini bozuyordu. Biri yaralının omuzlarına bastırdı. Clinton mızrağa yapıştı, güzel bir silahtı, fil kuyruğundan ve parlak bakır telle, süslü püslü bağlanmıştı. Mıoz Mızrağı çekince asker bir kez daha haykırdı, yüreğindeki kan, mızrağın ucuyla birlikte, parlak bir sel gibi boşandı.</p>

  <p>Öğleye kadar savaşçılar dört kez daha saldırdılar. Her defasında da geri çekildiler, ama her defasında, Wilson'un adamları giderek azaldı. Clinton, ölüleri yan yana uzatmış, yüzlerini de eyer battaniyeleriyle örtmüştü, on iki ölü vardı şimdi, gün batımına da yedi saat.</p>

  <p>İlk ateşte gözlerini yitirmiş olan genç, karmakarışık, anlamsız bir şeyler söylüyordu. Clinton onun başını kendi atının eyer çantasından çıkardığı temiz, beyaz bir sargıyla sarmıştı. Ama sargı kana bulanmıştı bile.</p>

  <p>Cephane de iyice azalmış, ancak dört yüz kadar mermi kalmıştı. Ama hiç olmazsa yağmur dinmişti ki, bu da bir şeydi.</p>

  <p>"Aman Binbaşı, vurulmuşsunuz siz, durun da bakayım.”</p>

  <p>"Yok canım, kanamıyor artık. Sargılarınızı ötekilere saklayın siz.”</p>

  <p>Askerlerden biri bağırdı: "İşte gene geliyor o induna, o uzun boylu induna, şeytan mıdır nedir, bir türlü vuramıyoruz.” Tam o anda Clinton'un atı, boynundan vurulup çöktü, kalkmaya çalıştı, debelendi başaramadı.</p>

  <p>Clinton, ” Zavallı ihtiyar!" diye mırıldandı. Savaşçılar bu kez daha iyi nişan alır olmuşlardı. Herhalde Gandang, savaşçılar arasında dolaşıp onlara gösteriyor, öğretiyor olmalıydı. Ayakta on at kalmıştı. Ötekiler düştükleri yerde bırakılmışlar, askerler de arkalarına sığınıp nişan alıyorlardı. Bu kez Binbaşı omzundan vuruldu. Clinton ona yardım etmek üzere ayağa fırlarken iki bacağı birden altından gidiverdi sanki çamura düştü, dizleri parçalanmıştı. Eski fil tüfeklerinden birinin işi olmalıydı bu. Matabele’lerden bazıları bu tüfeklerden kullanıyorlardı. Kurşun bir dizine girmiş, ötekinden çıkmış; bacaklarının ikisi de tutmaz olmuş, daha doğrusu dizinden aşağısı ayrılmıştı. Bir bacağının üzerine oturuyor, ötekisinin de üzengisi yukarı dönmüş, duruyordu.</p>

  <p>Gandang düşünüyordu: “İyice azaldılar artık. Ateş edebilecekler kalmadı gibi bir şey. Bu gece kralıma zafer haberini iletebileceğim demektir. Bunca korkunç yenilgi arasında bir küçücük zafer, hem de ne pahasına satın alınmış!" Bir yandan da savaşçılara ateş etmeyi öğretiyordu. Bu arada kendisi de pazusuna isabet aldıysa da, aldırış etmedi.</p>

  <p>***</p>
</body>
</html>
