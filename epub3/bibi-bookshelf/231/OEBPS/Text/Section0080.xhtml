<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Clinton dirsekleri üzerinde geri geri süründü, bacakları çamurda, peşinden sürükleniyordu. Ölülerden birinin kemerini alıp bacağını sıktığı için kanama pek azdı. Acı da henüz dayanılmayacak gibi değildi. Kör çocuğun yanına vardı, biraz soluklanıp "Ötekiler mektup yazıyorlar. Belki biri bulur da yerine ulaştırır umuduyla. Senin yazacak kimsen var mı? Ben yazayım,” diye sordu.</p>

  <p>"Evet, Peder var ya, bir kız var, evet.”</p>

  <p>Clinton cebinden not defterini çıkardı, kaleminin ucunu ıslatarak Mary'ye mektup yazmaya koyuldu. Sonra mektubu Clinton cebinden not defterini çıkardı, kaleminin ucunu ıslatarak Mary'ye mektup yazmaya koyuldu. Sonra mektubu katladı, çocuğun iç cebine yerleştirdi. Barda çalışan bir kıza gönderilecekti, Falmouth Limanında. Kız da mektubu alınca herhalde gülecek, okumaları için elden ele dolaştıracaktı, bar müşterilerinin arasında. Çocuk fısıldadı:</p>

  <p>"Peder yalan söyledim o mektupta, korkuyorum.”</p>

  <p>Clinton onun elini tutup sıktı: "Hepimiz korkuyoruz. Bak sana ne diyeceğim, istersen, burada, Dillon'un fişekliğini doldurabilirsin, onun gözleri görmüyor, ama bir kolu gitti, senin ise iki kolun sapasağlam.”</p>

  <p>Tam bu sırada, mopani ağaçlarının orada, şarkı başladı.</p>

  <p>Ağır, boğuk, çok güzel bir şarkıydı bu, ormanın derinliklerinde yankılanıyor, çın çın ötüyordu. înyatilerin övgüsü. Clinton başını kaldırdı, baktı, atların hepsi de ölmüştü. Sadece Clinton'un yan yana dizdiği cesetler bu kargaşa içinde, düzenli bir görünüm veriyorlardı. 'Ah, ne yazık ki, ' diye düşündü Clinton, 'ne boşuna ölüm!' Başını kaldırdı, baktı, bulutlar iyice açılıyordu, güneş batmak üzereydi. Bir saate kadar hava kararacaktı. Gün boyu şurada, çamur içinde savaşmışlardı. Şimdiden akbabalar gökte daireler çizmeye başlamışlardı bile, henüz pek yüksekteydiler, ama aceleleri yoktu ki! Afrika'ya özgü o sonsuz sabırla, uygun zamanı kollayacaklardı. Karşıya baktı, Wilson, sırtını ölü atlardan birinin karnına dayamış, sağ kolu kan içinde, midesi de öyle, onu seyrediyor, kucağındaki tabancayı sımsıkı tutuyordu.” Son kez, gelirler neredeyse, ” dedi.</p>

  <p>Clinton başını salladı, sonra silkindi, o da şaşılacak derecede duru, güçlü bir sesle, ilahi söylemeye başladı. Wilson, elini midesine bastırarak, ona katıldı. Sonra kör çocuk, sonra Dillon, her biri birden fazla yara almış sekiz kişi, şu Mopani ormanlarının ıssızlığında, bir ağızdan ilahi okuyorlar, söyledikleri şarkı, Inyati Alayının övgü şarkısı arasında kaynayıp gidiyordu.</p>

  <p>Sonra bir gökgürültüsü koptu, tam iki bin mızrağın kalkanlara, siyahlı beyazlı kalkanlara vururken çıkardığı gürültüydü bu. Giderek yaklaşıyordu. Wilson, onları karşılamak için doğruldu, tek eliyle tabancasını ateşliyordu. Dillon ise bir yandan ilahi söylüyor, bir yandan doldurulmuş tüfeği kapıyor, ateş ediyor, sonra tüfek değiştiriyor, ilahi okumasını da bu arada kesmiyordu. Kör çocuk son mermiyi namluya sürdü, bağırdı: "Bitmiş! Hepsi bitmiş!"</p>

  <p>Dillon tek bacağı üzerinde sıçrayarak doğruldu, boş tüfeği namlusundan tuttu, üzerine gelen kalkanlara doğru savurmak istediyse de gücü yetmedi, neyse ki bir mızrak, göğsünden girip, sırtından çıktı da işini çarçabuk bitirdi. Kör çocuk bas bas bağırıyordu: "Ölmek istemiyorum! Ne olur, tutun beni, Peder.” Clinton kolunu onun omuzlarına doladı, var gücüyle sıktı:</p>

  <p>"Korkma çocuğum, korkma her şey düzelecek, korkma.”</p>

  <p>Cesetler çırılçıplak soyulmuştu. Güneşin hiç değmediği derileri kar gibi beyazdı, bir zambağın taçyapraklarını andırıyordu. Bu beyazlık üzerinde yaralar, ezilmiş böğürtlen gibi kıpkırmızı, insanı irkiltiyordu. Savaşçılar toplanmış, kimi üniformalardan yağmaladıkları öteberiyi takmış, giymişlerdi bile. Derken sıkışık sıralar arasında, kır saçlı bir savaşçı, ağır ağır ilerledi. Clinton Codrington'un çıplak cesedinin başında durdu, eğildi. Beyazların ruhunu koyvermek, cesetlerinden çıkıp uçmalarını sağlamak zamanı gelmişti, yoksa yeryüzünde kalır, yaşayanlara rahat vermezlerdi. İşte karınlarını deşme töreninin sırasıydı şimdi. Yaşlı savaşçı, mızrağının ucunu Clinton'un midesine, tam büzülmüş, acınası durumdaki üreme organlarının üzerine dayadı ve yukarı doğru karnı deşmek için hazırlandı.” Dur!" Savaşçı hemen geri çekilip yaklaşan Gandang'ı saygıyla selamladı.</p>

  <p>Bu korkunç alanın tam ortasında Gandang dikildi, düşmanlarının çıplak cesetlerine baktı. Yüzünden bir şey okunmuyordu, ama gözlerinde, sanki tüm dünyanın yasını tutuyormuş gibi, sonsuz bir acı vardı. Alçak sesle, “Bırakın onları. Bunlar yiğitlerin yiğidiydi, çünkü babaları da onlardan önce yiğitmiş.” dedi. Sonra döndü, adamları peşinde, kuzey yolunu tuttu.</p>

  <p>***</p>
</body>
</html>
