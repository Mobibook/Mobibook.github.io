<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Cathy ile ikizler Ralph'i ırmağın oraya kadar geçirdiler. Khami Irmağının kıyısında ayrılacaklardı. Salina bir karın ağrısı bahane etmiş, gelmek istememişti. Ayrılırken kızlar ağlaşıyor, onu öpücüklere boğuyorlardı. Ralph, Cathy'ye hiç bakmamıştı, onu sanki ilk kez görüyor gibiydi. Onu çocuk yerine koymakla yanıldığını birden anladı. Ama tanışalı bir yıla yakın olmuştu, o zamandan beri genç kız boy atmış olmalıydı. Başı, genç adamın çenesine geliyordu artık. Yüzündeki çillerdi onu böyle küçük gösteren. Ama kalın kaşlarının altındaki yemyeşil, yaşlı gözlerinin bakışı hiç de çocuksu değildi.</p>

  <p>"Geri döneceksin, değil mi Ralph? Söz ver, yoksa seni bırakmam.”</p>

  <p>"Söz veriyorum, döneceğim.” Şimdi, Salina tarafından geri çevrilmiş olmanın acısı biraz hafiflemiş gibiydi. Cathy onu dudaklarından öperken genç kızdan bir türlü ayrılmak istemedi. Birden, iki şeyin ayırdına vardı, irkildi. Birincisi, ikizler gözlerini ondan ayırmıyordu, ikincisi ise, içine yayılan o hoş duygunun kaynağı, yüreği değil, çok daha aşağılarda bir yerdi ve birazdan kendini gösterecek, kollarının arasındaki bu saf, tertemiz kıza rezil olacaktı. Bu yüzden, kızı itercesine kendinden uzaklaştırıp Tom'un sırtına atladı. Kız, sordu:</p>

  <p>"Ne zaman dönersin?"</p>

  <p>"Yağmur mevsimi geçmeden dönemem. Altı yedi ay sonra yani.” Birden bu, Ralph'e çok uzun bir zaman gibi gözüktü. Cathy, ” Zarar yok, söz verdin ya!" demekle yetindi.</p>

  <p>Epey uzaklaştıktan sonra döndü baktı. İkizler onu unutmuşlardı bile, birbirleriyle yarışıyorlardı. Ama Gathy hâlâ bıraktığı yerde, arkasından bakıyor, gözlerini ondan ayırmıyordu. Şimdi elini kaldırdı, salladı, atla binicisi ağaçların arasına dalıp gözden yitinceye dek el salladı.</p>

  <p>Cathy, neden sonra güneş ufka iyice yaklaşıp da leoparlar suya inince, üzerine çöktüğü kütükten kalkıp eve dönebildi.</p>

  <p>***</p>

  <p>O gece sevinçten Bazo'nun gözüne uyku girmedi. O zafer anını bir daha, bir daha yaşıyordu işte. Tutsak kadınların dizi dizi Lobengula'nın önünden geçişleri, sonra savaş ganimeti, kırmızı bakır çubuklar, teller, baltabaşları, deri torbalarda tuz, tabaklar dolusu renk renk boncuklar... Pemba ünlü bir büyücüydü, müşterilerinin gözünü korkutmayı, onlardan istediğini kopartmayı bilmişti. Lobengula bu hazineyi görünce gülümsedi, çünkü Pemba ile anlaşmazlığının kökeni asıl buna dayanıyordu. Kraldı, ama ne de olsa insandı ve insan gibi, kıskanıyordu.</p>

  <p>Sonra Bazo'yu yanına çağırmış. Bazo da, omzunda taşıdığı torbadan büyücünün çürümüş kafasını, kralın önüne yuvarlayıvermişti. Aç köpekler, büyücünün kesik kafasına saldırmışlar, kral oralı olmamış, Bazo'ya dönmüş, köpekler karınlarını doyururlarken "Anlat, ” demişti.” Nasıl yaptın, anlat.”</p>

  <p>Bazo, dans etmeye başlamış, Pemba'yı nasıl yendiğini şarkıyla anlatmıştı. Askerleri de ona katılmışlar, zafer dansı bitince hepsi birden kralın önünde yüz üstü yere kapanmışlardı.</p>

  <p>Sonra kral onu ödüllendirmiş, iki yüz baş hayvan bağışlamış, bin kişiye induna yapmış, yeni alayın kalkanlarının kırmızı olacağını bildirmiş, adını da koymuştu: 'îzimvukuzane Ezembintaba, ' yani 'Dağı Delen Köstebekler. ' En sonunda bir kadın seçmesine de izin vermiş, o kadının ilk görevinin de başına induna tacı örmek olacağını bildirmişti. Bazo, ateşin başında, tüm bunları düşünüyor, kralın sözcüklerini tek tek anımsıyordu.</p>

  <p>Düğünü ertesi gün yapılacaktı. Gandang, kraldan sonra, ülkenin üç en önemli kişisinden biriydi. Bu yüzden, onun büyük oğlunun, üstelik henüz bin kişiye induna seçilmiş birinin düğünü elbette bir olaydı.</p>

  <p>Bazo'nun anası olan, Gandang'ın ilk ve en büyük karısı Juba, biranın hazırlanmasını bizzat gözetmiş, tombul parmağını daldırarak tadına bakmıştı, işte şimdi tam bin tane yarımşar galonluk çanak, konukları bekliyordu. Bin kişi çağırılıydı düğüne.</p>

  <p>Lobengula, maiyetiyle birlikte yola çıkmıştı bile, bu geceyi Intemba alayının karargâhında geçirip yarın buraya, Gandang'ın karargâhına varacaktı.</p>

  <p>Nomusa ile Hlopi de Khami'deki misyon merkezinden, Juba'nın özel çağrılıları olarak geliyor, kızlarını da getiriyorlardı. Gandang, sürülerinden elli semiz hayvan seçmişti, damat da arkadaşlarıyla birlikte, şafak sökerken hayvanları kesmeye başlayacaktı. Bu arada evlenmemiş kızlar, gelini ırmağın oraya indirecek, yıkayacak, sonra yağla, kille pırıl pırıl parlatıncaya dek ovacak, yaban çiçekleriyle süsleyeceklerdi.</p>

  <p>Bir sırtlan uludu, bir daha uludu, ardından sanki sırtlan sürüsü, Gandang'ın karargâhını kuşatmış gibi belki yüz sırtlanın birden sesi duyuldu. Bazo yerinden sıçradı, böyle bir şey ilk kez oluyordu. Sonra, insan kahkahasına benzer bir kahkahadır koparttılar. Kahkahalar çığlıklara, çığlıklar karargâh nöbetçilerinin haykırışlarına karışıyordu. Bazo, mızrağı sağ elinde, kalkanı omzunda kapıya doğru atılırken Kamuza onu durdurdu: "Çıkma sakın!"</p>

  <p>Tüyler ürpertici koro, başladığı gibi, ansızın kesiliverdi. Bu sessizlik, daha çok ürkütücüydü. Bazo kapıdan geri geri çekildi, uzaklaştı.</p>

  <p>Gandang'ın karargâhında şimdi herkes uyanmıştı, sessiz bir bekleyiş içindeydi. Kadınlar kulübelerinin ta dibine çekilmiş, başlarını postlarıyla örtmüşler, erkekler ise dehşetten donakalmalardı.</p>

  <p>Ardından gene tek bir sırtlan uludu. Bazo'nun savaşçıları hep birden başlarını kaldırıp dama damın üzerindeki yıldızlı göğe baktılar, çünkü sırtlan uluması oradan, ta yükseklerden gelmişti. Kamuza, titrek bir sesle:</p>

  <p>"Büyü!" derken Bazo, dehşetten, korkudan bağırmamak için kendini zor tutuyordu. Hayvanın uluması yavaş yavaş kaybolurken bir başka çığlık duyuldu, genç bir kız çığlığı: "Bazo! Yardım et bana, Bazo! Yetiş!"</p>

  <p>Bazo'yu harekete geçirebilecek tek güçtü bu. Sudan çıkmış bir köpek gibi silkindi, Kamuza seslendi:</p>

  <p>"Gitme, kız sesi değil bu! Büyücü sesi! Gitme!"</p>

  <p>Ama Bazo onu dinlemedi, kapının sürgüsünü çekti, çıkar çıkmaz da onu gördü. Tanase, düğünden önceki geceyi geçirdiği Juba'nın kulübesinden koşarak geliyordu. Bazo da ona doğru atıldı, kucaklaştılar, kız sımsıkı ona sarıldı. Başka kimse kulübelerden çıkmadı. Ortalığa korkunç bir sessizlik çökmüştü gene. Bazo, kalkanını kaldırdı, kızı da iyice yanma çekip döndü, parmaklığa baktı, kapı açıktı. Kulübeye doğru, kızla birlikte geri geri çekilmeyi denedi, ama Tanase taş kesilmiş, sanki ağaç gibi toprağa kök salmıştı, üstelik kendi gücü de korkudan tükenmişti. Tanase fısıldadı:</p>

  <p>"Bazo, onlar işte! Geldiler!"</p>

  <p>Bu sırada karargâh kapısının yanındaki, sönmeye yüztutmuş ateş, birden parlayıverdi. Tam başında biri duruyordu, çok, çok yaşlı biri, çöp bacaklı, sırtı kamburlaşmış, saçları Makarikari tuzu gibi bembeyaz, teni yaşlılıktan ağarmış. Dişsiz ağzından çenesine, göğsüne salyası akıyordu. Cırtlak bir sesle, ” Tanase! Tanase, ruhların kızı!" diye bağırdı. Tanase'nin bakışları donuklaşıverdi. Bazo ona, ” Aldırma sen, dinleme...” demek istediyse de kızın gözlerine perde gibi mavimtırak bir zar iniverdi, başını kapının ardında duran ihtiyara çevirdi.</p>

  <p>"Tanase, kaderin çağırıyor seni!"</p>

  <p>Kız, insanüstü bir güçle kendini Bazo'nun kollarından kurtardı, kapıya ateşe, yaşlı büyücüye doğru yürüdü. Bazo onu tutamadı, ayağını bile kaldıramadı, kalkanı yere düştü, ama Tanase dönüp bakmadı bile. Uçar gibi, ırmağın üzerinde dolaşan sis gibi, yaşlı adama doğru gitti. Bazo, umutsuz bir çığlıkla dizüstü çöktü: "Tanase!"</p>

  <p>Yaşlı adam elini uzattı, Tanase bu eli tuttu, o anda alevler, parladığı gibi ansızın sönüverdi ve ortalığa kopkoyu bir karanlık çöktü. Bazo, kollarını uzatmış, son bir kez fısıldamıştı: "Tanase!" Ta uzaklardan, ırmağın oradan sırtlan da son bir kez uludu.</p>

  <p>İkizler itişe kakışa kiliseye girdiler:</p>

  <p>"Anne! Anne! Biri geliyor. Güneyden, bir atlı, hem de beyaz.”</p>

  <p>Robyn birden ilgilendi. Buradaki yalnızlığın ona ne denli dokunduğunu kendi kendine kabullenmek bile istemiyordu, ama beyaz biri demek, yeni haberler, belki mektup, belki yeni araç gereç, hatta belki de hepsinin en değerlisi, yani kitap demekti. En azından yeni bir yüz görmek, yeni biriyle konuşup tartışabilmek demekti ya, bu da hiç yoktan iyiydi. Masanın üzerindeki hastayı bırakıp çıkıverecekti, nasıl olsa ciddi bir yanık değildi, ama kendini tuttu, “Babanıza söyleyin, hemen geliyorum,” dedi.</p>

  <p>İşini bitirip dışarı çıktığında yabancı, tepeyi tırmanıyordu. Bindiği katırı Clinton tutmuş, getiriyordu. Binici, çok genç biriydi, eski, tüvit bir ceket giymiş, başına da bez bir kasket geçirmişti. Clinton'a bir şeyler anlatıyordu. Salina mutfaktan çıktı:</p>

  <p>"Kimmiş bu, anne?"</p>

  <p>"Birazdan öğreneceğiz.”</p>

  <p>"Doktor Ballantyne Moffat, dedeniz gönderdi beni, size mektuplar ve armağanlar getirdim.”</p>

  <p>Robyn, binicinin kadın olduğunu görünce, irkildi. Olağanüstü güzel bir kadındı üstelik. Robyn'den genç, ancak otuzunda, kapkara gözlü, çıkık elmacık kemikli bir kadın. Usta bir binici gibi katırdan atladı, geldi, Robyn'in iki elini birden tuttu. Bir erkek gibi, güçlü, sıktı.</p>

  <p>"Kocam çok hasta, Doktor Moffat, onu iyileştirebilecek tek kişinin siz olduğunuzu söyledi. Yapar mısınız bunu? Ne olur, yapar mısınız?"</p>

  <p>Robyn parmaklarını usulca kadının ellerinden kurtardı: "Ben doktorum. Hasta olan birine yardım etmek görevimdir. Elimden geleni yaparım elbette.”</p>

  <p>"Söz veriyor musunuz?"</p>

  <p>"Yardım edeceğim dedim ya, söz vermeme gerek yok. Kocanız nerede?"</p>

  <p>"Pek uzakta sayılmaz. Size haber vermek için ben önden geldim.”</p>

  <p>"Peki. Nesi var?"</p>

  <p>"Doktor Moffat mektupta yazdı, her şeyi anlattı. Size armağanlar da gönderdi.” Hemen koştu, eyer çantasından, muşambaya sarılı iki paket indirdi, paketler çok ağırdı, belli. Clinton, kadının elinden alıp kiliseye taşıdı. Robyn:</p>

  <p>"Çok yorgun olmalısınız. Ne yazık ki size verecek kahvem yok, bir ay önce tükendi, ama bir bardak limonata içer misiniz?"</p>

  <p>"Hayır, hemen kocamın yanına dönmeliyim, hava kararmadan burada oluruz.”</p>

  <p>Koştu, bir kadından beklenmeyecek bir çeviklikle katıra atladı.</p>

  <p>Clinton kiliseden çıktı, Robyn'in yanına gelip kolunu omuzlarına doladı, ” Ne güzel, ne olağanüstü bir kadın, değil mi?" dedi. Robyn'in de canını sıkan buydu ya! Güzel kadınlara hiç mi hiç güvenemezdi. Sordu:</p>

  <p>"Adı neymiş?"</p>

  <p>"Bilmem, öğrenmeye fırsat bulamadım.”</p>

  <p>"Herhalde yüzüne bakmaktan, aklına gelmemiş olacak.”</p>

  <p>Ve döndü, öfkeyle kiliseye girdi. Clinton, ardından gidecek gibi olduysa da, vazgeçti. Robyn'in üzerine varmaya hiç gelmez, bu, onu büsbütün kızdırırdı. En iyisi kendi haline bırakmaktı.</p>

  <p>Robyn paketlerden birini açıp, masaya boşalttı. Cam kapaklı, beş tane ağır şişe vardı. Hepsi de etiketli. En çok gereksinme duyduğu ilaçlar. İnanılır gibi değildi. Hele kloroform, onun için kandan bile daha değerli bir ilaçtı. Aylar önce kloroformu tükenmişti, Londra'daki Misyonerler Cemiyeti ise çok cimri davranıyordu. Üstelik orayla haberleşme bir yıla yakın sürüyordu.” Sevgili dedeciğim benim, ” diye fısıldarken kloroform şişesini göğsüne sıkı sıkı bastırdı, sonra büyük bir özenle rafa kaldırdı. İkinci paketi açtı.</p>

  <p>Bir tomar gazete. Haftalar boyu, baştan sonuna dek tekrar tekrar okunurdu artık. Açık arttırma ilanlarına varıncaya dek Sonra da kâğıdı, ev işlerinde kullanılırdı. Gazetelerin altında ise kitaplar, inanılır şey değil, eşsiz, şişman, deri ciltli kitaplar.” Tanrı senden razı olsun, Robert Moffat.”</p>

  <p>Sonra dedesinin mektubunu açtı. Sayfalar dolusu, upuzun bir mektuptu bu. Titrek bir elle, isten yapılmış mürekkeple yazılmıştı. İkinci sayfanın ortasına geldi:</p>

  <p>"Robyn, bir hekim, hatalarını gömer derler ya, inanma, doğru değil. Ben, benimkini sana gönderiyorum işte. Bu mektubu getiren hasta çoktan Kimberley'deki gibi modern bir hastaneye yatırılmış olmalıydı.</p>

  <p>"Ama kendine göre nedenleri olmalı ki, kesinlikle istemedi. Bir yıla yakındır bedeninde bir kurşun taşımakta, iki kez bu kurşunu çıkarmayı denedim, ama 87 yaşındayım, başaramadım, ne yazık ki ona iyilikten çok kötülüğüm dokundu. Sen ise bu tür tedaviye alışkınsın, Lobengula'nın savaşçılarıyla bol bol uygulamasını yapmış olmalısın. işte sana yeni bir olanak daha, ustalığını göster bakalım. Son kloroform şişemi de hastayla birlikte gönderiyorum, çünkü zavallıcık benim elimde çok çekti.”</p>

  <p>Bu mektup da, tıpkı kadın gibi, onu tedirgin etmiş, garip bir önsezi canını sıkmıştı. Mektubu cebine tıktı. Dışarı çıktı:</p>

  <p>"Cathy, hemen konuk evini hazırla.”</p>

  <p>Hasta ancak akşama doğru göründü. Çok, çok yüksek, iki tekerlekli bir arabaya bindirilmişti. Arabayı bir çift katır çekiyordu. Kadın bindiği katırı da arabaya koşmuş, kendisi arabanın yanında yürüyordu. Eski püskü giysiler içinde bir de zenci hizmetçi vardı. Araba geldi durdu. Samanların üzerine yatırılmış olan hasta, dirseğine dayanarak doğruldu.</p>

  <p>Bitkindi, bir deri bir kemik kalmıştı. Yanakları çökmüş, yüzü iyice sararmış, arabanın kenarını tutan elinden mavi mavi damarları gözüküyordu. Kapkara saçları darmadağınıktı, yer yer kır düşmüştü. Günlerdir tıraş olmadığı anlaşılıyordu.</p>

  <p>Saçları gibi kır düşmüş sakalı da iyice uzamış, çenesini kaplamıştı.</p>

  <p>Tek gözü çukura kaçmıştı ve işte bu gözdeki ateşli parıltıyı, Robyn hemen tanıdı. Ölümcül bir hastanın bakışıydı bu.</p>

  <p>Öteki göz, korsan gibi, kara bir bezle örtülmüştü. O iri, kartal burunda, o geniş ağızda korkunç tanıdık, bildik bir şeyler vardı, ama ne? Ancak gülümsediği zaman, Robyn'in hiç unutmadığı o sevecen, ama alaylı gülüşle güldüğü zaman onu tanıdı, bağırmamak için elini ağzına kapadı. Düşmemek için tutunacak bir yer aradı, gözlerini adamdan ayıramıyordu bir türlü.</p>

  <p>Yirmi yıldır binlerce kez anımsadığı şeyler, Huron gemisinin o büyük kamarası, göğsüne eğilen o kapkara saçlı baş, o dayanılmaz zevk, o dayanılmaz acı, üzerinden dört doğum geçtiği halde unutulmamış olan ö acı, kızlıktan kadınlığa geçişin o acısı, bir anda diriliverdi. Kulakları uğuldamaya başladı, ancak Clinton'un yıllardır duymadığı haşinlikteki sesiyle kendine geldi:</p>

  <p>"Sen ha?"</p>

  <p>Clinton birden gençleşivermiş, dimdik olmuştu. Bu adamla karşılaşmak için köle gemisine çıkan, iki elinden tabanca, belinde gemici bıçağı, güvertede yürüyen o genç deniz subayı oluverdi. Bu yüzden tam beş yılını zindanda geçirmiş, üstelik donanmadan da atılmıştı.</p>

  <p>"Buraya, bize gelmeye nasıl cüret ediyorsunuz?" Clinton, Öfkeden sararmış, yıllardır unuttuğu kini gözlerinden okunuyordu.</p>

  <p>"Sen, seni hain, kana susamış köle taciri, burada işin ne?"</p>

  <p>Mungo St. John hâlâ. . gülümsüyor, bu gülüşüyle ve tek gözünün parıltısıyla onu büsbütün kışkırtıyordu, ama sesi, çektiği acılardan, boğuk çıkıyordu:</p>

  <p>"Ya siz, siz nazik, ermiş Hıristiyan beyefendi, siz beni geri çevirme cüretini gösterebiliyor musunuz?"</p>

  <p>Clinton, tokat yemiş gibi irkildi. Bir adım geriledi. Ağır ağır omuzları çöktü, saçları dökülmüş başını salladı, o gençlik havası uçup gitmişti, döndü, karısına baktı. Robyn, insanüstü bir güç harcayarak kendini topladı, içinde kopan fırtınalara karşın renk vermemeye çalıştı. Louise St. John, yaklaştı. Başındaki kasketi çıkarınca kalın örgüsü, düşüverdi:</p>

  <p>"Doktor Ballantyne, yalvarmak bana çok zor gelir, ama şimdi yalvarıyorum işte.”</p>

  <p>"Gerekmez, bayan. Size söz vermiştim.” Döndü: "Clinton, lütfen Bayan St. John'a yardım eder misin, hastayı konukevindeki yatağa yatırın.”</p>

  <p>"Peki canım.”</p>

  <p>"Ben de hemen gelip bakarım.”</p>

  <p>Onlar uzaklaşırlarken, kızlarına döndü: "Hiçbiriniz, Salina, sen bile, bu adam burada olduğu sürece konukevine yaklaşmayacaksınız, anlaşıldı mı? Onunla da, kadınla da konuşmayacak, bir şey sorarlarsa karşılık vermeyeceksiniz, ikisini de görmemek, uzak durmak için elinizden geleni yapacaksınız, yanlışlıkla karşılaşacak olursanız, hemen uzaklaşacak, kaçacaksınız.”</p>

  <p>İkizler heyecandan kıpır kıpır, yerlerinde duramıyorlardı, Vicky dayanamadı, nedenini sordu, sorduğu an da pişman oldu. Kulağı çekilecek sandı, ama annesi yumuşak bir sesle, “Çünkü, çünkü bu adam şeytandır, şeytanın ta kendisi!" demekle yetindi.</p>

  <p>***</p>
</body>
</html>
