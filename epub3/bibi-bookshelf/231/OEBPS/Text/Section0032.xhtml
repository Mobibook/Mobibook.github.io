<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Henüz dolunay değildi, ama ortalık gene de masmavi bir ışığa boğulmuştu. Jordan babasının eski gömleğinden yapılmış gecelik entarisiyle, yalınayak usulca, evin içeri biraz serinlik girsin diye ardına dek açık bırakılan kapısından çıkıp verandanın ta ucunda, kaidesi üzerine dikili şahin heykelinin önüne gitti. Ay ışığı, taş heykele yandan vuruyor, yarısını gölgede bırakıyor, büsbütün gizemli bir görünüm veriyordu.</p>

  <p>Jordan, korkuyla ürpererek taş kuşun önünde diz Çöktü, gizlice çevresine göz attı. Herkes, her şey uykudaydı, şafak öncesinin o derin uykusunda, Jordan'ın karmakarışık lüleleri, ay ışığında pırıl pırıl parlıyordu. Gece boyu gözünü kırpmamış, ağabeyinin şiş burnuyla sesli sesli soluk almasını dinlemişti. Bu yüzden uyku sersemliği filan yoktu.</p>

  <p>Yatarken yastığının altına gizlediği kâğıdı açtı, içinde bir avuç pirinçle bir dilim kuzu söğüş vardı. Bunları sabuntaşından heykelin dibine bırakıp, bir iki adım geri çekildi. Sonra yeniden diz çöktü, göğsüne bastırdığı kitabı açıp başını eğdi. Mavi deri ciltli, kenarları yaldızlı bu kitabın adı 'Amerika Kızılderililerinin Dinleri'ydi.</p>

  <p>Jordan, şişmiş göz kapaklarını sımsıkı kapadı, fısıldadı: "Selam sana, Panes.”</p>

  <p>'Kaliforniya yerlileri, Agaçemen kabilesi, ulu Panes'e taparlar. ' Bu kitap çok çok uzaklardan gelmişti ve Jordan'ın en değerli varlığı, üstelik ömründe çaldığı tek şeydi, ama Tanrı onu bağışlamıştı, biliyordu, çünkü çok dua etmişti.</p>

  <p>Gene de kitabı nasıl ele geçirdiğini aklına getirmek bile istemiyordu.</p>

  <p>'Panes, bir kadındı, genç ve güzel bir kadın. Dağlara kaçmış, Tanrı Cinigçiniç de onu bir kuşa dönüştürmüştü. Jordan, Frazer'in kitabında anlattığı kişinin kim olduğunu adı gibi bili yordu. Annesi de gençti, güzeldi ve onu yanına almadan, o kapkara Ölüm Dağına kaçmıştı işte.</p>

  <p>Şimdi kitabı açtı, başını eğdi, gerçi ortalık incecik yazıları görebileceği kadar aydınlık değildi, ama Jordan, tanrıya duayı ezberlemişti artık.</p>

  <p>"Neden kaçtın sanki?" diye fısıldadı.” Bizim yanımızda kalsaydın daha iyi olmaz mıydı? Seni asıl seven, bizler değil miyiz? Sana et ve pirinç sunsak, bize dönmez misin? Bak, sana neler getirdim, ulu Panes.”</p>

  <p>Sabah rüzgârı, ılık, yumuşacık saçlarını okşadı. Tanrı, varlığını göstermek için bu gibi şeylerden yararlanırdı, biliyordu. Ama ilk kez böyle yumuşacık, ılık bir esinti gibi gelmişti işte.</p>

  <p>"Ah, ulu Panes! Ben Ralph gibi pisliğe bulaşmak istemem. Bin domuzun yuvarlandığı çukurun kokusunu almak istemem ben. Deli olmak istemem, dişlerinin çürüyüp dökülmesini istemem.” Sımsıkı yumulu göz kapaklarının arasından yaşlar yanaklarına süzülüyordu.</p>

  <p>"Ne olur, kurtar beni, ulu Panes.” Tüm dehşetini ve tiksintisini, o kutsal kuş-kadına döküyordu şimdi.” Birbirlerine vuruyorlardı, birbirlerinden nefret ediyorlardı. Sonra o kan, ah, o kan...”</p>

  <p>Kalktı, kuş öyle taştan bakıyordu. Ama Jordan gene altın saçlı başını eğdi, sanki bir şeyler söylüyormuş gibi ona kulak verdi. Mutfak kapısını açtı, içerisi odun dumanı, katranlı sabun, bir de köri kokuyordu. Külleri azıcık karıştırınca alev aldı.</p>

  <p>Mumu yaktı, masanın üzerine koydu. Birkaç adım geriledi, biraz duraksadı, solmuş, yamalı geceliğinin eteklerini sıyırdı, gövdesine baktı. Karnındaki o çocuk tombulluğu gitmiş, gövdesi sımsıkı, dümdüz olmuştu. Bacakları uzun ve biçimliydi. Bacaklarının bitiştiği yerde sarı sarı tüyler belirmeye başlamıştı, ipek gibi yumuşacık. Bu bulutsu ağın ortasından penisi sarkıyordu. Son birkaç ay boyunca ürkütücü bir hızla büyümüştü; Jordan, onun, kolu kadar kalın ve uzun olacağı anı büyük bir dehşetle bekliyordu. Bu utanç verici yükü ömür boyu nasıl taşıyacaktı o zaman?</p>

  <p>Şimdi, şu anda gerçi yumuşak, bembeyaz ve zararsız duruyordu ya sabahları uyandığında kemik gibi sert, sıcacık ve günah sayılacak bir zevkle, nabız gibi atardı.</p>

  <p>Bu zaten kötü bir şeydi, üstelik şu son günlerde, en olmadık yerlerde, sofrada, babasının karşısında otururken ya da sınıfta öğretmeni üzerine doğru eğildiğinde veya at sırtında eyere sürttüğünde o korkunç sertlik birden pantolonunun önünü şişiriveriyordu.</p>

  <p>Şimdi eline aldı, yeni doğmuş bir kedi yavrusu gibi çaresiz ve yumuşacıktı, ama aldanmamalıydı. Biraz okşayınca hemen kalkıverdi. Korkuyla bıraktı. Babasının av bıçağı masanın üzerindeydi, akşam kestiği kuzu budunun yanı başında, yağları donmuş, yirmi santim uzunluğunda bir bıçak. Sağ eline aldı. Çok, çok keskindi. Babasının onu nasıl kullandığına da dikkat etmişti.</p>

  <p>Gecelik entarisinin eteğini çenesine sıkıştırdı, bir eliyle penisini kökünden kavradı, çekti, baltayla uçurulacak bir kafa gibi uzattı, sonra bıçağı yavaş yavaş karnından aşağıya indirmeye başladı, yağlar karnına bulaştı, ama aldırış etmedi. Şu utanç verici, solucana benzer şeyden kurtulmak istiyordu, kurtulacaktı da.</p>

  <p>"Jordie, ne yapıyorsun?" Birden yerinden sıçradı, bağırdı, bıçağı, masanın üzerine fırlattığı gibi telaşla eteklerini indirdi.” Jordie!"</p>

  <p>Döndü, soluk soluğaydı, Ralph mutfağa girmiş, ona doğru yürüyordu. Sorusunu yineledi: "Ne yapıyorsun öyle?"</p>

  <p>"Hiç, hiçbir şey yapmıyordum.” Deli gibi başını salladı.</p>

  <p>Ralph onu suçlarken sırıtıyordu: "Senin şu küçüğü kesip atmaya hazırlanıyordun, değil mi?"</p>

  <p>Jordan hıçkırarak kapıya atıldı, kaçtı. Ralph başını salladı, sonra babasının bıçağını alıp kuzu budundan kalın bir dilim kesti, üstüne de bol bol hardal sürüp çiğnemeye başlarken bir yandan da kahve ibriğini, ateşe sürüyordu.</p>

  <p>***</p>
</body>
</html>
