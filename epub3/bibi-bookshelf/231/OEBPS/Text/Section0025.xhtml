<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Tozlu gökyüzünde hiçbir hayat belirtisi yoktu. Ne bir kuş ne de akbaba sürüleri. Küçük yalnız kulübe çölün tozları içinde duruyordu. Damı çökmüş, kerpiç duvarları harap olmuş, yıkık tahta kaplamaları bakımsız bir surattaki dişler gibi sırıtıyordu.</p>

  <p>Zuga dizginlere dokunarak kulübeye doğru ilerledi. Geniş şapkasının altında gözleri huzursuzca etrafı taradı. Sağ dizinin altındaki boş tüfek kılıfı kendisini çok rahatsız ediyordu.</p>

  <p>Ama davet çok açıktı, ” Silahsız. Gözleniyor olacaksın.”</p>

  <p>Adam gerçekten ideal bir randevu yeri seçmiş diye düşündü. Küçük kulübede her an bir tehlike ile karşılaşabileceğini düşünerek yavaşça yaklaştı. Pis pencerelerin arkasında bakımsız çirkin bir surat gördü. Hemen belindeki Kolt tabancasına eline uzattı.</p>

  <p>“Binbaşı lütfen elinizi silahınızdan uzak tutun.” Ses arkasından gelmişti ve gayet sakin ve kontrollüydü.” Sakın arkanızı dönmeyin.”</p>

  <p>Zuga emre uydu, sağ elini ceketinin içinden çıkarttı. O sırada omuzlarının arasına bir bıçağın çelik ucunun dayandığını hissetti. Tuzak kusursuzdu. Adam dışarıda saklanmış ve sessizce arkasından yaklaşmıştı.</p>

  <p>"Şimdi yavaşça silahınızı yavaşça yere ayaklarınızın arasına bırakın. Lütfen çok yavaşça Binbaşı Ballantyne. Sizi öldürmek istemiyorum ama gerekirse yapacağımdan hiç şüpheniz olmasın.”</p>

  <p>Zuga silahını yere bırakarak iki elinin vücudundan uzağa doğru açtı.</p>

  <p>"Binbaşı silah getirdiniz. Bu ikimiz içinde çok tehlikeli!"</p>

  <p>Zuga adamın sesinin tanıdık geldiğini düşündü. Bu sesi daha önce duymuştu ama nerede?</p>

  <p>Ayak sesleri geriledi. “Şimdi yavaşça, çok yavaşça geri dönebilirsiniz.”</p>

  <p>Adam kurumdan kararmış duvarların arasında duruyordu ama pencereden giren güneş ışığı elindeki silahın üzerinde parladı.</p>

  <p>Bu kısa namlulu bir çifteydi. Horozlarının her ikisi de çekilmiş adamın parmakları da tetikleri kavramıştı.</p>

  <p>"Sen"</p>

  <p>"Evet, ben Binbaşı. Hendrick Naaiman hizmetinizdedir.”</p>

  <p>"Hayvan satın almak istiyorsan, cehenneme kadar yolun var.”</p>

  <p>"Hayır, Binbaşı bu sefer satıyorum. Hayır, Binbaşı ellerinizi görebileceğim bir yerde tutun. Domdom kuşunu doldurdum, anında sizi ikiye bölerim.”</p>

  <p>Zuga ellerini iki yana açtı.” Ne satıyorsun?"</p>

  <p>"Servet, Binbaşı, sizin için yeni bir yaşam yolu ve tabii benim için.”</p>

  <p>Zuga alaycı alaycı gülümsedi.” Bu iyiliğin için sana gerçekten minnettarım Naaiman.”</p>

  <p>" Binbaşı, mademki ortak olacağız, bana Hendrick deseniz. Bakın, işin gerçeği şu. Benim istediğim sizde var, sizin istediğiniz de bende. İki tane mükemmel madeniniz var, ama pek az elmas çıkarabiliyorsunuz. Bense, atalarımdan ötürü, kanıma kâfir kanı karışmış olmasından ötürü, maden sahibi olamıyorum, yasalar bunu engelliyor bildiğiniz gibi.”</p>

  <p>"İyi söyledin ya, bu yüzden, silah tehdidi atında bile olsam sana maden imtiyazlarımı satamayacağım demektir.”</p>

  <p>"Hayır hayır, anlatamadım galiba. Sizin madeniniz var, elmasınız yok, ama bakın elmas da bende var işte.”</p>

  <p>Böyle diyerek, iç cebinden çıkardığı bir tütün kesesinin ipini parmağına takıp salladı.</p>

  <p>Zuga hemen elini uzattı, keseyi yakaladı. Göz göze bakıştılar.</p>

  <p>"Açınız lütfen Binbaşı.”</p>

  <p>Zuga ağır ağır kesenin ağzını açıp içine baktı, gerçi ışık pekiyi değildi, ama gene de, uyuyan yılan gibi bir şeyler parıldıyordu içinde. Zuga o bildik heyecanının göğsünü sıkıştırdığını hissetti. Hiç sektirmiyordu bu, elmaslar parlayınca hep göğsü böyle sıkışıyor, bu heyecanı duyuyordu.</p>

  <p>Keseyi avucuna boşalttı, çarçabuk saydı, sekiz tane yontulmamış taş. Biri kanarya renginde, pırıl pırıldı, yirmi kırat vardı en azından, iki bin lira ederdi yani. Sonra bir tane de, sarı elmastan daha büyük, en azından üç bin lira değerinde, sekiz köşeli, gümüş renginde bir elmas. Hepsi birbirinden güzeldi kısacası.</p>

  <p>"Bunlar yalnızca bir haftanın kazancı, Binbaşı. Nereden geldiğini sormayın. Sadece şunu bilin ki, arkası var, her hafta, evet her hafta bu taşlardan bir kese geliyor.”</p>

  <p>Zuga'nın yüzünü dikkatle incelerken sineğin ağına yakalandığını anlamıştı. Çiftesinin namlusunu yere indirirken sırıttı:</p>

  <p>"Her hafta böyle bir kese alıp kendi eleğinizde eleyecek, seçme masanıza koyacaksınız.”</p>

  <p>Avucunda bir taş daha vardı, bir an yeşil yeşil parlayınca, Zuga'nın yüreği hop etti. Titreyen parmaklarıyla aldı, baktı. Bir 'yeşil ejderha'ydı bu.</p>

  <p>Elmasların arasından ara sıra böyle değişikleri çıkardı. Yakut, safir, topaz renginde de olabilirdi. Bu yeşil ejderha on bin lira eder, belki de bir gün bir imparatorun tacına kurulurdu. Öylesine değişik ve değerli bir taştı.</p>

  <p>Zuga, usulca sordu: "Ortak mı olacağız dedin?"</p>

  <p>"Evet efendim, ortak olacağız. Taşları ben bulacağım. Bir örnek vermek gerekirse bu yeşil ejderhaya üç yüz lira ödedim ben. Siz bunu seçme masanıza koyacak, Şeytan Sofrası'nda bulduğunuzu öne süreceksiniz. Böyle bir taşı dört bin liraya satıp üç bin yedi yüz lira kazanç sağlayabilirsiniz. Yarı yarıya bölüşürüz, görüyorsunuz ya, hiç de açgözlü biri değilim. Eşit pay alırız. Bin yedi yüz elli size, bin yedi yüz elli bana. Ne dersiniz, Binbaşı? El sıkışıyor muyuz?"</p>

  <p>Çifteyi sağ elinden sol eline aktardı, elini uzattı. Zuga da ağır ağır sağ elini kaldırdı, parmakları açık, avucu yukarı bakıyordu, tam onun eline dokunurken avuç dolusu elması var gücüyle, olanca öfkesiyle Hendrick Naaiman'ın suratına fırlattı. Elmaslar adamın yüzünü kesti, çizdi, bir tanesi sağ kaşının üstünü yardı, bir başkası da dudağını kanattı. Hendrick bir an boş bulunmuş, yüzünü korumak için elini kaldırmıştı. Sonra çiftenin namlusunu ağır ağır Zuga'nın karnına doğrulttu. Zuga da namluya yapıştığı gibi yukarı kaldırmak için zorladı. Sonra adamın üzerine atıldı, çifteyi hızla onun suratına çarptı. Mavi çelik çift namlu, Hendrick'in elmacık kemiğine vurdu. Sonra Zuga, onu ayağa kaldırıp sırtını duvara dayadı, tetiği çekti, çifte namlu, kulübenin damına boşaldı. Kocaman kocaman delikler açtı, güneş içeri doldu. Silah geri teperken Hendrick'in karnına vurmuş, adam acıdan iki büklüm oluvermişti.</p>

  <p>Sonra Zuga, kendini yere attı, tabancayı almaya çalışırken ayak sesi duydu, dönüp arkasına bakmasına zaman kalmadan Hendrick, boş çifteyi vargücüyle Binbaşı'nın omzuna indirdi. O anda sağ kolu uyuşuverdi. Yakaladığı Kolt tabanca, ta öteye savruldu gitti. Hendrick tabancanın peşinden giderken Zuga yerinden fırlayıp sol yumruğunu adamın burnuna indirdi, birden kan boşandı.</p>

  <p>Hendrick yalvarıyordu: "Dur, vurma bana, ne olursun!" Zuga bir an duraksar gibi olunca, Naaiman boş çifteyi onun suratına savurdu. Zuga, bu aptallığından dolayı kendini asla bağışlamayacağını düşünürken bir an kendinden geçti. Dünyası karardı. Gene de yere eğilip tabancayı kavrayacak gücü bulabildi ve çelik namluyu sımsıkı yakaladı, cop gibi vurmaya, vurmaya başladı. Gözü dönmüş, kendinden geçmişti Hendrick'in sırtüstü, kollarını yana açmış, yere uzanmış, kıpırtısız kalmış olduğunun neden sonra ayırdına vardı. Alnından, başından akan kan onun da görmesini engelliyordu çünkü. Birden, ayakta duracak gücünün bile kalmamış olduğunu anladı.</p>

  <p>Tam yere yığılacakken Jan Cheroot soluk soluğa, koşarak içeri daldı. Onu yarım mil kadar ötede, Enfield tüfeğiyle birlikte bırakmıştı. Jan Cheroot, matarasındaki suyla onun yüzündeki kanı temizlemeye davranırken:</p>

  <p>"Sen şimdi bunu bırak da, bak bakalım şu herifi bağlayacak bir ip filan bulabilir misin?" dedi. Jan Cheroot adamın eyerinden ip bulup getirince, ”Bağla şunu,” dedikten sonra boynuna sardığı ipek mendili çıkarıp suyla ıslattı, yaralarını silmeye koyuldu. Saçlarının başladığı yerdeki derin yara, dikilmek isteyecekti herhalde. Jan Cheroot ise bir yandan yerdeki adamı bağlarken bir yandan da homurdanıyor, ağzına geleni söylüyordu.</p>

  <p>Zuga mataranın ağzını kapadıktan sonra teker teker elmasları toplamaya başladı. Keseye doldurup Jan Cheroot'a fırlattı. Sonra adamın ne istediğini kısaca söyledi. Kazançtan yarı payı vermeyi önerdiğini duyunca Jan Cheroot bir ıslık çaldı:</p>

  <p>"Vay canına be! Altı aya kalmaz zengin olur, şu baş belası çölden çeker giderdik, bir daha dönmemecesine.”</p>

  <p>Zuga keseyi onun elinden kaptı; öfkeyle söylendi: "Atını getir çabuk.”</p>

  <p>Kıskıvrak bağlanmış Naaiman'ı kır atın eyerine atarken adam debeleniyor, başını kaldırmaya çabalıyordu, bir aralık, zayıf bir sesle:</p>

  <p>"Binbaşı, bırakın da anlatayım, izin verin. Anlamıyorsunuz, ” diyebilirdi.” Ben hırsız değilim. Bu elmasları nereden bulduğumu anlatayım size.”</p>

  <p>Zuga oralı olmadı, elmas dolu keseyi Hendrick'in ağzına tıkıp sımsıkı bağladı.” Komitenin huzuruna gidinceye dek ağzını kapatır bu, ” diye söylendi.</p>

  <p>Jan Cheroot, Naaiman’ın atına binmiş, Zuga'nın peşinden giderken "Ne yazık, hem de çok yazık! Bu kese bizi kuzeye götürebilirdi!" diyordu.” Komite nasıl olsa şu sarı haydudun linç edilmesine göz yumacak. Nasıl olsa akbabalara yem olacak. Biz şurada bir kurşunla güzel güzel işini bitirsek de... Sonra da çekip gitsek kuzeye, gidebildiğimiz kadar...”</p>

  <p>Zuga, Yeni Madene vardığında, komite üyeleri, Pazar Alanının arkasındaki iki akasyanın gölgesinde, her zamanki gibi keyif çatmaktaydılar. Şimdiden şampanya şişeleri açılmıştı bile. Hepsi de madenlerinden bol bol elmas çıkarıyorlardı, hepsinin de tuzu kuru, işi yolundaydı. Şimdi, önlerine koydukları şeker parçalarına kaç sinek konacak diye birbirleriyle bahse tutuşup eğleniyor, zaman geçiriyorlardı.</p>

  <p>Zuga, Naaiman'ı getirip önlerine attı. Pickering yerinden fırladı:</p>

  <p>"Elmaslar nerede, Binbaşı?"</p>

  <p>"Ağzında.”</p>

  <p>Pickering hemen eğilip tükürükten sırılsıklam olmuş keseyi çıkardı, açtı, saydı. Derin bir soluk aldı:</p>

  <p>"Tamam, sekiz tane.”</p>

  <p>"Size merak etmeyin dememiş miydim ben? Elli liraya da bahse girmiştim, unuttunuz mu? Hepsi tastamam gelecek diye.”</p>

  <p>Sonra Hendrick'in ayağa kalkmasına yardım etti. Beriki homurdanıyordu: "Az kalsın öldürecekti beni yahu!"</p>

  <p>"Ama ben sana dikkatli olmanı söylemiştim, çetin cevizdir demiştim, bravo Hendrick, çok iyi bir iş becerdin, aferin sana.” Sonra Zuga'ya döndü:</p>

  <p>"Hepimiz sizden özür dilemek zorundayız, Binbaşı.”</p>

  <p>Zuga dili tutulmuş gibi bakıyordu, sadece bakıyordu. Birden beyni zonklamaya başladı. Gözleri ateş saçarak fısıldadı:</p>

  <p>"Tuzaktı demek? Bana tuzak kurmuştunuz ha?"</p>

  <p>Rhodes açıklamaya kalkıştı: "Sizden emin olmamız, size yüzde yüz güvenmemiz gerekiyordu, Madenciler Komitesine almak için.”</p>

  <p>"Seni domuz, seni küstah domuz!"</p>

  <p>Rhodes böyle konuşulmasına alışık değildi, soğuk bir tavırla "Ama bu sınavı alnınızın akıyla verdiniz, efendim, ” diye devam etti.</p>

  <p>"Ya tuzağınıza düşmüş olsaydım, o zaman beni linç mi edecektiniz yani? Bilemezsiniz ne denli yaklaştığımı!"</p>

  <p>Pickering, ” Hayır, bilirim, hepimiz verdik bu sınavı. Linç etmeye gelince, hayır, o kadar gösterişli bir şey yapmazdık herhalde. Belki ayağınız kayar, başınıza da taş filan düşerdi. Şimdi onurunuza kadeh kaldırabiliriz artık. Buyurun, katılın bize, Binbaşı,” dedi.</p>

  <p>Ama hiç beklemediği bir şey oldu. Zuga atından atladığı gibi karşısına dikiliverdi, aynı boydaydılar, ikisi de sağlam, iri yapılı adamlardı. Bu kez masanın başındakiler heyecanlanmıştı, bu, şekere konan sineklerden çok daha ilginç bir konuydu. Hemen giriştiler:</p>

  <p>"Fil avcısının kazanacağına on liraya bahse girerim.”</p>

  <p>Rhodes: "Bu oyunu pek onaylamam, ama ben Pickering'e on koyuyorum.”</p>

  <p>Pickering'in suratındaki gülümseme, buz gibi donmuş, yumruklarını sıkmış, dövüşmeye hazırlanıyordu ki, Zuga tiksinmiş gibi arkasını döndü:</p>

  <p>"Bugünlük sizleri yeterince eğlendirdim sanıyorum. Kanlı elmaslarınızı da, baş belası komitenizi de alın da bilmem nerenize...”</p>

  <p>Bir alkıştır koptu, Zuga atına atladığı gibi dörtnala kamptan çıkarken alkış seslerini hâlâ duyuyordu. Pickering arkasından uzun uzun baktı:</p>

  <p>"Onu kaçamadığınızı umarım. Tanrı biliyor ya, dürüst adamlara çok ihtiyacımız var.”</p>

  <p>Rhodes karşılık verdi: "Tasalanmayın, ona düşünecek zaman bırakalım, sonra gene kıstırırız.”</p>

  <p>***</p>
</body>
</html>
