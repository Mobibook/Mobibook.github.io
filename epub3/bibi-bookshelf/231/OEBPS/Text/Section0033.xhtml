<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Ertesi pazar günü, dövüş arenasının bembeyaz kumları üzerinde örümcek Inkosikazi, kendisinden daha küçük, ama daha çevik rakibesinin iğrenç kucağında, uzun uzun can çekiştikten sonra öldü. Bazo tıpkı bir sevgilinin yasını tutar gibi onun yasını tuttu. Kamuza da onun bu derin acısını paylaşıyordu, çünkü onun ölümüyle Matabele sendikası da tam yirmi altın kaybetmiş bulunuyordu.</p>

  <p>Pazar Alanından Zuga'nın kampına dönüş tıpkı Napolyon'un Moskova'dan dönüşüne benziyordu, en önde Bazo ile Ralph, içindeki acınacak yüküyle sepeti birer ucundan tutmuş taşıyorlardı.</p>

  <p>Elmas Lil'in barının önünde Ralph, tören alayını bir an durdurup pencerelere imrenerek baktı, yeşil kapının ardından yükselen kahkahalara, yüreği kıskançlıktan burkularak kulak verdi. Matabele’lerin kulübesine vardıklarında Kamuza’dan birası çanağını Ralph'e uzatırken sordu:</p>

  <p>"Ne kadar kaybettin, Henşov?"</p>

  <p>"Her şeyimi. Yaşamamın tek nedenini yitirdim ben.”</p>

  <p>"İşte bu çok kötü. Bütün ineklerini aynı ahırda barındırana budala denir.”</p>

  <p>Ralph acı acı söylendi: "Kamuza, sözlerinle beni gerçekten de avutuyorsun, yüreğime su serpiyorsun, sağ ol. Ama ben böylesine akıllıca dinlemeye değer bir kişi değilim. Bu bulunmaz incileri sen kendine saklasana.”</p>

  <p>Kamuza küsmüş gibi, bu kez Bazo'ya döndü: "Şimdi anlıyorsun değil mi, neden bana verdiğin öğüdü tutup elli altının hepsini oynamadığımı?"</p>

  <p>Bazo, Ralph'e bir göz attı, sonra ikisi aynı anda harekete geçtiler. Ralph kolunu sözde kardeşçe, Kamuza'nın omzuna doladı, ama onu boynundan sımsıkı kavrayıp kıpırdamasını önlerken öteki eliyle de Kamuza'nın peştamalını kaldırdı.</p>

  <p>Bazo da koca örümceğin tüylü leşini sepetten kaptığı gibi onun belinden içeri soktu. Ralph koyverir koyvermez Kamuza ömründe ilk kez eyer vurulmuş bir aygır gibi şaha kalktı, geri çekildi, iki eliyle kasıklarına vurmaya başladı.</p>

  <p>Eğer Ralph zamanında yakalamamış olsaydı Bazo, gülmekten sırtüstü kulübenin, ortasında yanan ateşe yuvarlanıyordu.</p>

  <p>***</p>
</body>
</html>
