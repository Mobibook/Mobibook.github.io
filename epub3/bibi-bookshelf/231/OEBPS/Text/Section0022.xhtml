<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Kamuza direniyordu: "Taşı o sarı adama ver, durma. Beş yüz altınla elimiz kolumuz hazine dolu, halkımızın yanına dönebiliriz. Baban, inyatilerin induna’sı buna çok sevinir, kral bile bizi yanına, Thabes Indunas’daki büyük sarayına çağırır, kabul eder. Önemli kişiler olur çıkarız.”</p>

  <p>"Ama benim o adama hiç güvenim yok.”</p>

  <p>"Ona güvenme, getirdiği sarı altınlara güven sen.”</p>

  <p>"Gözleri hiç de hoşuma gitmiyor. Buz gibi soğuk, konuştuğunda da sarı bir kobra yılanı gibi tıslıyor.”</p>

  <p>Gün batışında işten döndüklerinden beri böyle, kulübede ateşin başına halka olup çömelmiş, gözleri, yerde, ışıklar saçan taşta, tartışıp duruyorlardı. Neredeyse kapı tırmalanacak, sarı adam çıkagelecekti taşı istemek için.</p>

  <p>"Ama taş bizim değil ki satalım! Bakela'nın. Bir oğul babasının sürüsünden daha satar mı hiç?"</p>

  <p>Kamuza dilini şaklattı: "Elbette bu yasalara, törelere aykırıdır, ama Bakela, Matabele değil ki, abuni yani beyaz, ondan çalmak suç sayılmaz. Mızrağını bir Masona köpeğinin yüreğine saplamak, insanın karısına binmesi ya da Tswanaların sığırını çalıp kulübesini ateşe vermek nasıl suç değilse, bu da son derece doğal, hakkımız olan bir şey.”</p>

  <p>"Bakela benim babam sayılır, taş da onun danası, bana emanet edilmiş.”</p>

  <p>Kamuza yakındı: "Sana tek bir altın verecek, göreceksin.”</p>

  <p>Bazo onu duymamış gibiydi, taşı eline aldı, dalgın dalgın baktı, söylendi: "Çok, çok büyük bir taş bu. Babama yeni doğmuş bir buzağı götürürsem sevinir ve beni ödüllendirir. Ama ona yüz tane buzağı götürürsem yüz kez sevinir, beni de yüz kez ödüllendirir.”</p>

  <p>Taşı yere bıraktı, adamlarına bir şeyler söyledi. Hepsi dışarı koşup istediklerini getirdiler, sonra sessizce onu seyrettiler.</p>

  <p>Bazo önce yere çakal postu serdi, sonra postun tam ortasına bir küçük örs koydu, Zuga'nın bu örs üzerinde nal dövdüğünü, arabanın tekerleklerini onarmak için demir halkalar yaptığını görmüştü. Elması örsün üzerine koydu, kazmayı kaldırdı, gözlerini kıstı, var gücüyle, ıslık çaldırarak indirdi. Kazmanın ucu elmasın tam tepesine inmiş, kocaman taş, devrilen bir kovadan akan su gibi yerlere saçılmıştı. Tüm kulübe, pırıl pırıl damlalarla doluvermişti sanki. Damlalar balçık sıvalı duvarlara, Matabele’lerin çıplak tenine çarpıyor, ateşe düştükçe ufacık kül bulutlan kaldırıyor, kimi de çakal postunun tüyleri arasına gizlenip oradan göz kırpıyordu. Kamuza sevinçle haykırdı:</p>

  <p>"Koca yılanın oğlu! Zengin olduk!"</p>

  <p>Sonra hep birlikte, taşın parçalarını toplamaya koyuldular. Küllerden teker teker ayıkladılar, toprak zeminden süpürdüler, çakal postunu silkeleyip yere düşenleri topladılar ve hepsini Bazo'nun avuçlarına doldurdular. Bu arada bulamadıkları, yitirdikleri de olmadı değil. Kamuza, Bazo'ya hayran hayran baktı:</p>

  <p>"Sen çok akıllı bir adamsın Bakela taşlarına kavuşacak, yüz buzağısına, biz de o sarı çıyanın vereceğinden çok daha fazla paraya kavuşacağız.”</p>

  <p>Çöküntü altında kalmış olan altı numaralı bölgede çalışamadığından, şafakla birlikte kalkmak zorunluluğu da yoktu. Bunun için Zuga çadırdan çıkıp kahvaltı etmek üzere oğullarıyla, Jan Cheroot'un yanına, devedikeni ağacının altına vardığında güneş epeyce yükselmişti. Gözleri uykusuzluktan kızarmıştı. Geceyi, düşünerek, nereden para bulacağını hesaplayarak geçirmiş, boşa koymuş dolmamış, doluya koymuş almamıştı. Çocuklar, babalarının yüzünden onun bir sıkıntısı olduğunu anladıkları için hemen susmuş, onu kızdırmaktan çekinmişlerdi. Birden, masanın üzerine bir gölge düşünce Zuga başını kaldırdı, gözlerini kıstı, baktı: "Ne o Bazo? Ne var?"</p>

  <p>"Kırıntı getirdim, Bakela.”</p>

  <p>"Ver bakayım.” Zuga ilk bakışta ilgilenmemişti bile. Hiç kuşkusuz kumtaşı veya kaya kristali kırıntılarıydı bunlar ya da cam! Bir avuç kadar vardı, en irisi balmumundan bir vesta başı büyüklüğünde parçacıklar işte. Tam elinin tersiyle süpürecekti ki, birden, yığının üzerine düşen güneş, gökkuşağının yedi rengini yansıtıverdi. Zuga duraladı, gördüklerine inanamıyormuş gibi, yavaş yavaş eğilirken Jordan ondan önce davrandı, bir sevinç çığlığı attı: "Elmas bunlar, baba. Elmas, gerçekten elmas!"</p>

  <p>"Emin misin, Jordie?" Bu soruyu sormanın hiç gereği yoktu, ama gerçek olamayacak kadar güzel bir şeydi işte. İnanılacak gibi değildi. Bu yığında yüzlerce elmas vardı, evet, küçük, çok küçük, ama nefis renklerde, beyaz, buz beyazı. Şimşek şimşek göz alan.</p>

  <p>Hâlâ inanamıyor gibi "Bazo, öyle çok ki bunlar...” diye söze başlarken bir şey dikkatini çekti. Hemen en irilerinden yirmi taş seçip masanın üstüne yan yana dizdi.” Aynı renkte, hepsi de aynı renkte, tıpatıp eş!" Kaşlarını çattı, başını salladı, düşündü, birden gerçeği kavrar gibi oldu. Yüzü sarardı, sanki kanı çekilmişti boğuk bir sesle, ” Aman Tanrım! Hepsi bir renkte, tıpatıp eşi birbirinin, kırıklar da tertemiz, taptaze! Bazo, sen sen, bu taşı parçalamadan önce ne büyüklükteydi?" diye sordu.</p>

  <p>Bazo sıkılı yumruğunu uzattı.” Bu kadar büyüktü işte,</p>

  <p>Bakela. Kazmamla onu paramparça ettim, senin için, Bakela. Çok, çok taş istediğini bildiğim için.”</p>

  <p>Zuga'nın sesi hâlâ boğuk bir fısıltı halinde çıkıyordu: "Seni geberteceğim. Salt bunun için, geberteceğim seni.” Şimdi tepeden tırnağa tir tir titriyordu. Ağır ağırayağa kalktı, kükredir</p>

  <p>"Geberteceğim seni.”</p>

  <p>Jordan bu kez korkusundan bir çığlık attı. Babasını hiç böyle görmemişti. Çılgın gibiydi.</p>

  <p>"Beklediğim taştı bu, aptal. Kara budala seni! Kuzeyin kapısını açacak olan anahtardı bu.”</p>

  <p>Devedikeni ağacına, taş şahinin yanı başına dayalı tüfeğini kaptı, hırsla mermiyi sürdü, nişan alırken kükrüyordu:</p>

  <p>"Seni geberteceğim.”</p>

  <p>Ama o anda Ralph de ayağa fırlamış, babasının karşısına dikilmişti; yaklaştı, yaklaştı, doldurulmuş, horozu kaldırmış tüfeğin namlusu tam kemer tokasına değinceye kadar yaklaştı. Sapsarıydı, onun da yeşil gözleri babasınınkiler gibi alev saçıyordu:</p>

  <p>"Önce beni gebertmeniz gerekecek, baba.”</p>

  <p>"Çekil yolumdan. Bak, uyarıyorum seni, çekil diyorum.”</p>

  <p>Ralph başını ağır ağır salladı, yerinden kıpırdamadı, dişlerini gıcırdattığı duyuluyordu. Baba oğul bir süre böyle, heyecandan, öfkeden tir tir titreyerek birbirlerine meydan okurcasına bakıştılar. Sonra kocaman tüfeğin namlusu ağır ağır indi, Zuga derin bir soluk aldı, tüfeği ağaca doğru itiverdi, namlu şiddetle çarptı. Zuga oturup, altın başını kollarının arasına gömerken homurdandı:</p>

  <p>"Def olun.” Sesindeki tüm öfke, silinmiş, yerini sonsuz bir umutsuzluğa, çaresizliğe bırakmıştı.” Def olun, hepiniz!"</p>

  <p>Böyle, devedikeni ağacının dibinde oturdu kaldı. Neden sonra içi boşalmış, kararmış, altüst olmuş halde başını kaldırdığında ilk gördüğü şey, karşısındaki yeşil sabuntaşından kaidesi üzerine tünemiş şahin oldu. Sırıtıyor gibiydi, hain hain, alaylı alaylı sırıtıyordu sanki. Ama dikkatle bakınca Zuga bunun sadece devedikeni dallarının arasından sızan güneşin bir oyunu olduğunu anladı.</p>

  <p>***</p>
</body>
</html>
