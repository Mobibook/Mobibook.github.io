<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Ralph, eli kapının tokmağında, titriyor, içeri girmeye çekiniyordu. Lil'in sesi, ikinci kez duyuldu: "Gir!" Daha fazla beklemek olmazdı. Kapıya yüklendi ama boş bulundu, kapı hızla açılıverince ayağı yerdeki ucuz halının köşesine takıldı, boylu boyunca yatağın üzerine yuvarlandı. Böylece, Lil'in yatak odasına ilk girişi bir süvari saldırısına kalkışırmış gibi oldu. Kadın, köşedeki, lake Çin paravanının arkasından kıkır kıkır güldü:</p>

  <p>"Ne o? Yoksa bensiz mi başlamak niyetindesin, sevgilim?"</p>

  <p>Ralph beceriksizce ayağa kakı, odanın ortasında, kasketini iki eliyle göğsüne bastırmış, dimdik durdu, bekledi.</p>

  <p>Paravanın arkasından iç gıcıklayıcı sesler geliyordu, etek hışırtıları, ibrikten boşaltılan su sesi. Paravan söğüt ağaçlarıyla bezeli bir gölde yıkanan çıplak kadın resimleriyle süslenmişti Geride bir çağlayan akıyordu. Sanatçı, kadınların vücuduna özen göstermişti. Ralph’in kulakları, boynu kızardı, bu yüzden kendisinden nefret etti. Ah, keşke temiz bir gömlek giyseydi! artık iş işten geçmişti işte.</p>

  <p>Lil paravanın arkasından çıktı. Ayakları çıplaktı, parmakları ise küçük bir kızın parmakları gibi yuvarlak, pespembe. Alçak sesle, ”Sizi sokakta görmüştüm ben, Bay Ballantyne,” dedi. “Erkeksi yürüyüşünüze, duruşunuza hayran kalmıştım doğrusu. Tanışma olanağı bulduğumuza bu yüzden çok seviniyorum.”</p>

  <p>Bu sözler bir mucize yarattı. Ralph birden büyüdü, irileşti. Dizlerinin titremesi kesildi, kendisine sonsuz bir güven duydu. Lil soruyordu:</p>

  <p>"Elbisemi beğendiniz mi? Özellikle sizin için seçtim.” Ve uzun eteklerini iki eliyle tutarak havalandırdı, döndü. Ralph sadece başını sallamakla yetinebildi. Yeni kavuştuğu gücü, henüz diline ulaşamamıştı, ama gözleri kocaman kocaman açılmış, bakışları alev saçıyordu. Kadın yanına geldi, çıplak ayakla, ancak omzuna erişebiliyordu.” Durun, ceketinizi alayım,” dedi ve delikanlı gömlekle kalınca,” Gelin şuraya, kanepeye oturalım, ” diyerek onu elinden tuttu, götürdü:</p>

  <p>"Benden hoşlanıyor musunuz, Bay Ballantyne?"</p>

  <p>Sonunda dili çözülmüştü: "Evet, ah, evet, evet.”</p>

  <p>"Sana Ralph diyebilir miyim? Seni çok iyi tanıyorum gibi geliyor bana.”</p>

  <p>Çok, çok zaman önce, Mayfair'deyken, bir ocak sabahı, çok erken evden çıkmış, bomboş parkta yürümüştü. Gece yağan kar bembeyaz, pürüzsüz, her yanı örtüyordu. Karda sadece onun izleri kalıyor ve yürürken ayaklarının altında şeker gibi çıtırdıyordu. Geriye dönüp baktığında sadece kendi ayak izlerini görmüş, kendini çok önemli biri sanmıştı, sanki dünyadaki ilk kadın oydu. Şimdi de şu geniş yatakta çocuğun yanında yatarken aynı duyguya kapılıyordu işte.</p>

  <p>Gerçekte çocuk değildi ya, Lil öyle düşünüyordu. Yoksa bedeni tümüyle olgunlaşmıştı, ama saflığı onu bir çocuk gibi, memeden kesilmemiş bir bebek gibi çaresiz kılıyordu işte, bedeni de hiçbir ayağın basmadığı bembeyaz karı andırıyordu.</p>

  <p>Güneş, ta göğsüne kadar, boynunu iyice yakmış, koyu esmer bir renk vermişti, ne var ki göğsü ve dümdüz karnı, taze yağmış kar gibi veya ıslak mermer gibi pırıl pırıl beyazdı. Bu deriye dudaklarıyla dokundu, sonra ellerini ellerine aldı. Avuçları, madende çalışmaktan nasır tutmuş, tırnakları kopmuş, çatlamıştı, diplerine toprak dolmuştu, gene de ince, uzun, zarif ellerdi bunlar. Lil, erkekleri, ellerine bakarak yargılamayı öğrenmişti, Ralph'in ellerini dudaklarına götürdü, gözlerini gözlerinden ayırmadan, usulca öptü.</p>

  <p>Sonra o elleri yavaş yavaş indirip kendi yumuşacık göğüslerinin üzerine koydu: "Hoşuna gitti mi, Ralph?"</p>

  <p>Bu soruyu tam beş kez sordu ve sonuncu soruşunda odaya iyice karanlık çökmüştü. Genç adam, kadının kollarının, bacaklarının arasında tir tir titriyordu, kendi terine batmış, kesik kesik soluk almaktaydı.</p>

  <p>"Hoşuna gitti mi, Ralph?"</p>

  <p>Kısık bir ses, karşılık erdi: "Evet, ah, evet Bayan Lil.”</p>

  <p>Birden kadının içini sonsuz bir hüzün kapladı. Kar çiğnenmişti artık, büyü dağılıyordu, elinde tuttuğu o sonsuz güç pek kısa ömürlü olmuştu.</p>

  <p>Tam on yıldır, on uzun yıldır hiç ağlamamıştı, Mayfair'deki evde, yaşlı bakana teslim edildiği o ilk geceden beri. Şimdi ise boğazı tırmalanıyor, gözleri yanıyordu. Şaşırdı. Ağlayacak ne vardı ki? Ağlamak için artık çok geç değil miydi?</p>

  <p>Ralph'i alışkın elleriyle sırtüstü çeviriverdi, bir an ona nefretle baktı. Delikanlı onun ruhunda bir yerlere dokunmuş, canını çok, çok fena yakmıştı. Sonra o nefret duygusu dağıldı, geriye sadece hüzün kaldı. Bir kez daha usulca, pişmanlık dolu, öptü onu.</p>

  <p>"Artık gitmen gerekiyor, Ralph, ” dedi.</p>

  <p>"Seni gene gelip göreceğim, Lil.”</p>

  <p>Ceketi kolunda, kapıda dikiliyordu. Kadın ise aynanın önünde oturmuş, dudaklarını boyarken bir yandan da aynadan ona bakıyordu. Şimdiden değişmişti, evet, açık seçik anlaşılıyordu bu. Omuzları iyice gerilmiş, sanki boyu uzamış, başı dikleşmişti. O tatlı çekingenlik, o çekici utangaçlık uçup gitmişti. Bir saat önce olsaydı, “Ne olur, gene gelip sizi görmeme izin verin, Bayan Lil,” derdi.</p>

  <p>Aynadan ona gülümsedi, dişlerinin arasındaki elmas, alaylı alaylı göz kırptı: "Ne zaman istersen gelebilirsin canım. On lirayı biriktirebildiğin her zaman kapım sana açıktır.”</p>

  <p>***</p>
</body>
</html>
