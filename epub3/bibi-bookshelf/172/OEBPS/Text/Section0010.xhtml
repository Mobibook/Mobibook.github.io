<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Suzanne Collins- açlık oyunları_001</title>
  <link href="../Styles/stylesheet.css" rel="stylesheet" type="text/css" />
</head>

<body class="main">
  <p><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;"><br /></span></p>

  <h1 class="heading0" style="text-align: center;" title="KISIM II 'OYUNLAR'"><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;"><b>KISIM II</b></span></h1>

  <h1 class="heading0 sigil_not_in_toc" style="text-align: center;"><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;"><b><span style="font-weight: normal;"><b><i>'OYUNLAR'</i></b></span><br /></b></span></h1>

  <h2 class="heading0" id="sigil_toc_id_2" style="text-align: center;"><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;"><b><span style="font-weight: normal;"><b><i><span style="font-style: normal; font-weight: normal;"><b><i>X</i></b></span><br /></i></b></span></b></span></h2>

  <p class="heading0">Kameralar birkaç saniye boyunca Peeta'nın önüne eğdiği bakışlarına sabitlenirken, ağzından çıkan sözlerin ne anlama geldiği yavaş yavaş kafama dank ediyor. Sonra, şaşkınlık ve itiraz karışımı bir ifadeyle araladığım dudaklarımı ve kendimi ekranda görüyorum. Ben! Benden bahsediyor! Dudaklarımı sıkıp, yere bakıyorum. İçimde kaynamaya başlayan duyguları, bu şekilde gizleyebileceğimi umuyorum.</p>

  <p class="heading0">Caesar "Büyük talihsizlik," diyor; sesinde samimi bir hüzün var. Kalabalıktan onunla hemfikir olduklarını gösteren mırıltılar yükseliyor. Hatta acı dolu çığlıklar atan birkaç kişi bile oluyor.</p>

  <p class="heading0">"Hiç iyi değil," diyor Peeta.</p>

  <p class="heading0">"Hiçbirimizin seni suçlayabileceğimizi sanmıyorum," diyor Caesar. "O genç bayana aşık olmamak çok güç. Haberi yok muydu?"</p>

  <p class="heading0">Peeta başını sallıyor. "Şu ana kadar, hayır."</p>

  <p class="heading0">Ekrana kaçamak bir bakış atıyor ve yanaklarımın beni ele verecek kadar kızarmış olduğunu görüyorum.</p>

  <p class="heading0">"Onu tekrar buraya çağırıp, bir cevap almak istemez miyiz?" Ceasar bunu seyircilere soruyor. Kalabalıktan onaylayıcı sesler yükseliyor. "Ne yazık ki, kurallara uymak zorundayız. Katniss Everdeen'e ayrılan vakit doldu. Sana bol şans diliyoruz, Peeta Mellark. Bunu bütün Panem halkı adına söylüyorum; kalplerimiz seninle çarpacak."</p>

  <p class="heading0">Kulakları sağır eden tezahüratlarla beslenen bir alkış kopuyor. Peeta bana olan aşkını ilan ederek, hepimizi haritadan siliverdi. İzleyiciler nihayet biraz durulunca, zor duyulur bir sesle teşekkür edip, yerine dönüyor. Marş için ayağa kalkıyoruz. Kurallar gereği, marş okunurken başımı dik tutmak zorundayım. Bütün ekranlara, Peeta'yla benim yan yana görüntümüz düşüyor. Aramızda fiziki olarak sadece birkaç karış var ama seyircilerin gözünde bu, asla kapanmayacak bir mesafe. Zavallı, trajik bizler.</p>

  <p class="heading0">Ama benim de kafam çalışıyor.</p>

  <p class="heading0">Marştan sonra haraçlar, önce Eğitim Merkezi'nin lobisine, oradan da&nbsp;asansörlere götürülüyorlar. Peeta'nın olmadığı bir kabine girmeye özen gösteriyorum. Stilistlerimiz, akıl hocalarımız ve refakatçilerimiz kalabalık yüzünden yanımıza ulaşamadıkları için, tek başınayız. Kimsenin ağzını bıçak açmıyor. Asansördeki dört haraç benim katıma ulaşmadan indikleri için, tek başıma kalıyorum. On ikinci katta kapılar açılıyor. Peeta'nın da diğer kabinden indiğini görünce, ellerimi göğsüne dayayıp, onu itekliyorum. Dengesini kaybediyor ve yapma çiçeklerle dolu, ayaklı, çirkin bir vazonun üstüne düşüyor. Vazo devriliyor ve binlerce küçük parçaya ayrılıyor. Peeta da kırıkların üstüne oturuyor ve o anda elleri kanamaya başlıyor.</p>

  <p class="heading0">"Bu da neyin nesiydi?" diyor dehşet içinde.</p>

  <p class="heading0">"Buna hakkın yoktu!" diye haykırıyorum. "Benimle ilgili öyle şeyler söylemeye hiç hakkın yoktu."</p>

  <p class="heading0">Asansörün kapıları açılıyor ve ekibin tamamı karşımızda bitiyor: Effie, Haymitch, Cinna ve Portia.</p>

  <p class="heading0">Effie isterik bir sesle "Neler oluyor burada?" diye soruyor. "Düştün mü yoksa?"</p>

  <p class="heading0">Effie ve Cinna kalkmasına yardım ederken, "Katniss beni itince," diyor.</p>

  <p class="heading0">Haymitch bana dönüyor. "Onu ittin mi?"</p>

  <p class="heading0">"Bu fikir senden çıktı, değil mi? Beni bütün ülkenin önünde aptal yerine koydunuz!"</p>

  <p class="heading0">Peeta ellerindeki porselen kırıklarını ayıklarken, yüzünü buruşturarak "Benim fikrimdi," diyor. "Haymitch sadece yardım etti, o kadar."</p>

  <p class="heading0">"Evet ya! Haymitch çok yardımsever biri ama sadece sana karşı..." diyorum.</p>

  <p class="heading0">Haymitch tiksintiyle "Sen aptalın tekisin," diyor. "Sana zarar verdiğini mi sanıyorsun? Bu çocuk sana tek başına asla sağlayamayacağın bir şey verdi."</p>

  <p class="heading0">"Beni zayıf gösterdi," diyorum.</p>

  <p class="heading0">"Seni istenebilir biri gibi gösterdi. Gerçekle yüzleşelim. Bu konuda ne kadar yardım alırsan, o kadar iyi. O seni istediğini söyleyene kadar ancak bir pislik kadar romantiktin. Şimdi ise hepsi seni istiyor. Sadece sizden bahsediyorlar. On İkinci Mıntıka'nın talihsiz aşıkları!"</p>

  <p class="heading0">"Ama biz talihsiz aşıklar falan değiliz," diyorum.</p>

  <p class="heading0">Haymitch beni kolumdan tutup, duvara çiviliyor. "Kimin umurunda? Bu büyük bir gösteri. Ve önemli olan tek şey nasıl algılandığın. Mülakatından sonra senin hakkında söyleyebileceğim tek şey, yeterince iyi görünebildiğin&nbsp;olurdu. Gerçi bu da başlı başına bir mucize ya, neyse! Ama şimdi senin bir kalp hırsızı olduğunu söyleyebilirim. Ah, ah, ah... Geldiğin yerde, senin için yerlerde sürünen bütün o delikanlılar... Sence hangi imaj sana daha çok sponsor kazandırır?"</p>

  <p class="heading0">Nefesindeki şarap kokusu midemi bulandırıyor. Ellerini omuzlarımdan itiyorum ve kafamı toplayabilmek için birkaç adım uzaklaşıyorum.</p>

  <p class="heading0">Cinna yanıma geliyor ve elini omzuma atıyor. "Haklı, Katniss."</p>

  <p class="heading0">Ne düşünmem gerektiğini bilmiyorum. "Daha önceden haberim olsaydı o kadar aptal görünmezdim."</p>

  <p class="heading0">"Hayır. Tepkin mükemmeldi. Bilseydin, bu kadar sahici gelmezdi," diyor Portia.</p>

  <p class="heading0">Peeta elinden çıkardığı bir porselen kırıntısını yere atarken "Tek derdi erkek arkadaşı," diye homurdanıyor.</p>

  <p class="heading0">Gale'i düşününce yanaklarım yanmaya başlıyor. "Benim erkek arkadaşım yok."</p>

  <p class="heading0">"Her neyse," diyor Peeta. "Her iddiasına girerim ki blöfle karşı karşıya olduğunu anlayacak kadar zeki biridir. Ayrıca sen beni sevdiğini söylemedin ki. Bu durumda, benim ne söylediğimin ne önemi olabilir?"</p>

  <p class="heading0">Kelimeler aklımda yer ettikçe, öfkem hafifliyor. Kullanılmış olmakla, önüme bir fırsat serilmiş olması arasında gidip geliyorum. Haymitch haklı belki de. Mülakatımdan başarıyla çıktım ama gerçekten nasıldım? Işıltılı bir elbise içinde, dönüp duran salak bir kız... Kıkırdayıp duran... Adam gibi bir varlık sergilediğim tek an, Prim'den bahsettiğim andı. Thresh'in sessiz ve öldürücü gücüyle karşılaştırdığın zaman, beni unutmak çok kolay. Salak, ışıltılı ve kolayca unutulabilir. Hayır, hayır, kolayca unutulma kısmı o kadar da doğru değil. Ne de olsa eğitimden aldığım on bir puanım var.</p>

  <p class="heading0">Oysa Peeta beni sevilecek bir nesneye dönüştürdü. Hem de sadece kendi sevgisinin hedefi olarak göstermedi. Pek çok hayranım olduğundan bahsetti. Ve eğer izleyiciler gerçekten birbirimize aşık olduğumuza inandılarsa... İtirafının ne yoğun bir tepki aldığını hatırlıyorum da... Talihsiz aşıklar. Haymitch haklı. Capitol'dekiler böyle numaraları yiyorlar. Birden gerektiği gibi tepki verememiş olmaktan korkuyorum.</p>

  <p class="heading0">"Aranızda, Peeta bana aşık olduğunu söyledikten sonra, benim de ona aşık olabileceğimi düşünen oldu mu?" diye soruyorum.</p>

  <p class="heading0">"Ben düşündüm," diyor Portia. "Yanaklarının kızarması, kameraya bakmaktan kaçınman..."</p>

  <p class="heading0">Diğerleri de hemfikir olduklarını gösterecek şeyler söylüyorlar.</p>

  <p class="heading0">"Altın gibisin, tatlım," diyor Haymitch. "Sponsorlar senin için sokağın diğer ucuna kadar sıra olacak."</p>

  <p class="heading0">Verdiğim tepkiden çok utanıyorum. Kendimi Peeta'nın hakkını vermeye zorluyorum. "Seni ittiğim için özür dilerim."</p>

  <p class="heading0">"Önemi yok," diye omuz silkiyor. "Gerçi teknik anlamda kurallara aykırı bir şeydi."</p>

  <p class="heading0">"Ellerin iyi mi bari?" diye soruyorum.</p>

  <p class="heading0">"İyileşirler," diyor.</p>

  <p class="heading0">Sessizlik oluyor. Yemek odasından mis gibi kokular yükseliyor. "Haydi, bir şeyler yiyelim," diyor Haymitch. Hepimiz peşine düşüp, yemek odasına giriyor ve masadaki yerlerimizi alıyoruz. Ancak Peeta'nın elleri kanamaya devam ettiği için Portia onu pansumana götürüyor. Kremalı ve gül yapraklı çorbamıza onlarsız başlıyoruz. Biz çorbalarımızı bitirirken geri geliyorlar. Peeta'nın elleri sargılı. Kendimi suçlu hissetmemem mümkün değil. Yarın arenaya çıkacağız. O bana iyilik yaptı; bense karşılık olarak yaralanmasına neden oldum. Ona borçlu kalmaktan ne zaman kurtulacağım?</p>

  <p class="heading0">Yemekten sonra, oturma odasında, banttan yayını izliyoruz. Her ne kadar diğerleri büyüleyici olduğumu söyleyip dursalar da, elbisemin içinde kıkırdayarak dönerken, süslü püslü ama sığ bir kız görüntüsü verdiğimi düşünüyorum. Peeta ise gerçekten çok etkileyici. Aşık çocuk rolünün hakkını veriyor. Ve işte ben... Kızarmış yanaklarım, allak bullak olmuş yüzümle, Cinna'nın hünerli ellerinden çıkma elbisemin içinde çok güzel, Peeta'nın itirafıyla arzu duyulabilir bir kızım. Şartlar bana hüzünlü bir hava veriyor. Ve hepsi bir araya geldiğinde, ortaya kimsenin kolay kolay unutamayacağı bir şahsiyet çıkıyor.</p>

  <p class="heading0">Marş sona erip, ekran kararınca, odaya derin bir sessizlik iniyor. Yarın, şafakla birlikte yataklarımızdan çıkarılıp, arena için hazırlanacağız. Capitol sakinlerinin büyük kısmı geç saatlere kadar uyuduğu için, Oyunlar saat ondan sonra başlayacak. Ama Peeta ve benim erkenden işbaşı yapmamız gerekiyor. Bu senenin Oyunları için hazırlanan arenaya ulaşmak için ne kadar yol almamız gerekeceğini, kimse bilmiyor.</p>

  <p class="heading0">Haymitch ve Effie'nin bizimle gelmeyeceklerini biliyorum. Buradan ayrılır ayrılmaz, Oyunlar Genel Merkezi'ne gidip, bizim için -umarım!- sponsorlarla anlaşma masasına oturacaklar. Daha sonra da gelen hediyeleri bize nasıl ve ne zaman ulaştıracakları konusunda strateji belirleyecekler. Cinna ve Portia arenaya gireceğimiz noktaya kadar bizimle olacaklar. Yine de son vedalarımızı&nbsp;burada etmemiz gerekiyor.</p>

  <p class="heading0">Effie her ikimizin de elini tutuyor. Gözlerinde yaşlarla, bize bol şans diliyor. Bize bugüne kadar sponsorluk etme ayrıcalığına sahip olduğu en iyi haraçlar olduğumuz için teşekkür ediyor. Ve sonra, nihayetinde Effie olduğu ve görünüşe bakılırsa, yasalar gereği korkunç şeyler söylemeye mecbur olduğu için "Önümüzdeki sene, nihayet, daha iyi bir mıntıkaya terfi ettirilirsem hiç şaşırmayacağım," diyor.</p>

  <p class="heading0">Sonra ikimizi de yanaklarımızdan öpüp, hızlı adımlarla odadan çıkıyor. Bu halinin iki nedeni olabilir: Ya yaşanan anın duygusallığı onu fazlasıyla etkiliyor ya da talihinin nihayet dönmesinin yarattığı coşkuyla yerinde duramıyor.</p>

  <p class="heading0">Haymitch kollarını göğsünde kavuşturup, bize bakıyor.</p>

  <p class="heading0">Peeta "Bize verecek son birkaç tavsiyen olacak mı?" diye soruyor.</p>

  <p class="heading0">"Gong sesini duyduğunuz zaman, hemen harekete geçiniz. İkiniz de Cornucopia'daki kan banyosuna uygun değilsiniz. Hemen koşun ve diğerleriyle aranıza olabildiğince mesafe koyun. Ve kendinize bir su kaynağı bulun. Anladınız mı?"</p>

  <p class="heading0">"Ve sonra?" diye soruyorum.</p>

  <p class="heading0">"Hayatta kalmaya bakın," diyor Haymitch. Trende de aynı şeyi söylemişti ancak bu defa sarhoş değil ve gülmüyor. Bizler, başlarımızı sallamakla yetiniyoruz. Söylenecek ne var ki?</p>

  <p class="heading0">Ben odama giderken, Peeta geride kalıp, Portia ile bir şeyler konuşuyor. Buna memnun oluyorum. Vedalaşırken birbirimize söyleyeceğimiz tuhaf sözler yarını bekleyebilir. Yatağım açılmış ama kızıl saçlı Avox kızı ortalarda görünmüyor. Keşke adını bilseydim. Belki de sorup, öğrenmeliydim. Benim için bir kâğıda yazabilirdi. Ya da el kol hareketleriyle anlatabilirdi. Ya da belki de soruma cevap verdiği için ceza alırdı.</p>

  <p class="heading0">Duş alıp, tenimi kaplayan altın renkli boyadan, makyajımdan ve vücuduma sinen güzellik kokusundan arınıyorum. Tasarım ekibinin onca çabasından geriye, sadece tırnaklarımdaki alev resimleri kalıyor. Onları, seyirciye kim olduğumu hatırlatmak için silmiyorum. Katniss. Alevler içindeki kız. Belki de o alevler sayesinde, beni bekleyen zorlu günlere katlanmayı başarabilirim.</p>

  <p class="heading0">Kalın ve yumuşacık bir gecelik giyip, yatağıma giriyorum. Asla uyuyamayacağımı anlamam sadece birkaç saniyemi alıyor. Fakat uyumam gerek. Arenada yorgunluğa teslim olacağım her dakika, ölüme davetiye olacak.</p>

  <p class="heading0">Hiçbir faydası yok. Bir saat geçiyor. Sonra iki... Üç. Göz kapaklarım &nbsp;ağırlaşmamakta direniyor. Yarın nasıl bir araziye atılacağımı düşünmekten kendimi alamıyorum. Bir çöl mü olacak? Bataklık mı? Dondurucu, çorak bir arazi mi? Bana kendimi gizleme, barınma ve yiyecek bir şeyler bulma şansını verecek ağaçların olmasını her şeyden çok diliyorum. Çorak araziler sıkıcı olduğu ve ağaç yokluğunda Oyunlar çabucak nihayetlendiği için genelde ağaç olmasına özen gösteriliyor. Peki ya iklim nasıl olacak? Oyun Kurucular ağırlaşan anları canlandırmak üzere nasıl tuzaklar kurdular, kim bilir? Ve tabi diğer haraçları da unutmamalı.</p>

  <p class="heading0">Kendimi zorladıkça uyku benden biraz daha uzaklaşıyor. Sonunda, yatakta kalamayacak kadar geriliyorum. Kalkıp, odanın içinde dolaşmaya başlıyorum. Kalbim deli gibi çarpıyor, nefesim hızlanıyor. Odamın duvarları bir hapishane hücresi gibi üstüme kapanıyor. Eğer hemen hava alamazsam, yine bir şeyler fırlatmaya başlayacağım. Koridora çıkıp, çatıya koşuyorum. Kapı kilitli olmadığı gibi, yarı açık duruyor. Belki de birisi kapatmayı unuttu ama önemli değil. Çatıyı çevreleyen elektrik perdesi, her tür kaçma girişimini engelleyecek şekilde düşünülmüş. Zaten benim niyetim de kaçmak değil. Sadece ciğerlerime biraz temiz hava çekmek istiyorum, o kadar. Kimsenin beni avlamaya çalışmayacağı bu son gecede, gökyüzünü ve Ay'ı görmek istiyorum.</p>

  <p class="heading0">Çatıda hiç ışık yok ama daha çıplak ayaklarım seramik zemine temas ettiği anda Capitol'ün renkli ışıklarının önünde siyah bir gölge gibi duran siluetini görüyorum. Aşağıda, sokaklarda tam bir şenlik havası var. Odamdaki kalın pencereler yüzünden hiç duymadığım müzik ve şarkı sesleri, arabaların klaksonlarıyla karışıyor. O beni fark etmeden dönüp gidebilirim; bu gürültüde beni duyamaz. Ama hava o kadar güzel ki, odamın o kasvetli havasına dönmeyi canım hiç istemiyor. Hem zaten konuşup, konuşmamamız neyi değiştirir?</p>

  <p class="heading0">Ayaklarım seramik taşların üstünde sessizce ilerliyor. Aramızda sadece bir metre kalınca, "Biraz uyumalısın," diyorum.</p>

  <p class="heading0"><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;">Kıpırdanıyor ama arkasına&nbsp;</span><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;">dönmüyor.&nbsp;</span><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;">Başını hafifçe salladığını&nbsp;</span><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;">görebiliyorum. "Partiyi kaçırmak&nbsp;</span><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;">istemedim,"&nbsp;</span><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;">diyor. "Ne de olsa bizim&nbsp;</span><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;">şerefimize verilmiş bir parti."</span></p>

  <p class="heading0">Yanına gidip, korkuluktan aşağı bakıyorum. Geniş sokaklar dans eden insanlarla dolu. Küçük figürleri daha net görebilmek için gözlerimi kısıyorum. "Kostüm mü giymişler?"</p>

  <p class="heading0">"Bilmem ki. Burada giydikleri o delice kıyafetleri düşününce... Sen de mi uyuyamadın?" "Kafamı bir türlü boşaltamadım," diyorum.</p>

  <p class="heading0">"Aileni mi düşünüyordun?"</p>

  <p class="heading0">Biraz suçlu hissederek, "Hayır," diyorum. "Yarından başka bir şey düşünemiyorum. Gerçi bunun da bir anlamı yok ya." Aşağıdan vuran ışıkta&nbsp;yüzünü görebiliyorum ve bandajlı ellerini tuhaf bir biçimde havada tutuşunu... "Ellerin için gerçekten çok üzgünüm."</p>

  <p class="heading0">"Önemi yok, Katniss," diyor. "Başından beri iddialı değildim zaten."</p>

  <p class="heading0">"Böyle düşünmemelisin," diyorum.</p>

  <p class="heading0">"Neden? Gerçek bu. Tek dileğim, kendimi küçük düşürmemek ve..." Tereddüt edip, susuyor. "Ve ne?"</p>

  <p class="heading0">"Bunu tam olarak nasıl söyleyebileceğimi bilmiyorum. Sadece... Kendim gibi ölmek istiyorum. Sence mantıklı mı?" Başımı sallıyorum. İnsan, nasıl kendinden başka biri gibi ölebilir ki? "Orada beni değiştirmelerini istemiyorum. Aslında olmadığım bir canavara dönüştürmelerini."</p>

  <p class="heading0">Alt dudağımı ısırıyorum. Ben ağaçlar olsun diye dua ederken, Peeta kimliğini nasıl koruyacağına kafa yoruyormuş meğer. Katıksız benliğini. "Hiç kimseyi öldürmeyeceğini mi söylüyorsun?" diye soruyorum.</p>

  <p class="heading0">"Hayır. Zamanı geldiğinde, başkaları gibi benim de birilerini öldüreceğimden eminim. Mücadele etmeden teslim olamam. Ben sadece, Capitol'e bana sahip olamayacaklarını göstermenin bir yolu olmasını çok isterdim. Yani sadece Oyunları'ndaki bir piyon olmadığımı." "Ama öylesin," diyorum. "Hepimiz öyleyiz. Oyunlar böyle işliyor."</p>

  <p class="heading0">"Pekâlâ ama o ana çerçevenin içindekiler hâlâ benim, sensin. Anlıyor musun?"</p>

  <p class="heading0">"Biraz," diyorum. "Sadece... Alınma ama Peeta, kimin umurunda?"</p>

  <p class="heading0">"Benim," diyor Peeta. "Yani şu anda başka neyi umursamama izin var?" Sesi öfkeli. Mavi gözlerini bana dikip, cevap vermemi bekliyor.</p>

  <p class="heading0">Arkaya doğru bir adım atıyorum. "Haymitch'in söylediklerini umursayabilirsin," diyorum. "Yani hayatta kalma meselesini."</p>

  <p class="heading0">Peeta'nın yüzünde hüzünlü ve alaycı bir gülümseme beliriyor. "Pekâlâ. Püf noktası için teşekkürler, tatlım."</p>

  <p class="heading0">Yüzüme okkalı bir tokat yemiş gibi oluyorum. Haymitch'in kelimelerini kullanması beni sarsıyor. "Bak, hayatının son saatlerini kendine arenada soylu bir ölüm tasarlayarak geçirmek istiyorsan, bu sana kalmış. Ben son saatlerimi 12. Mıntıka'da yaşamak istiyorum."</p>

  <p class="heading0">"Bunu başarabilmen beni şaşırtmaz," diyor Peeta. "Döndüğün zaman anneme sevgilerimi ilet, olur mu?"</p>

  <p class="heading0">"Söz," diyorum. Ve sonra dönüp, çatıdan ayrılıyorum.</p>

  <p class="heading0">Gecenin kalan kısmını yarı uyur, yarı uyanık halde, ertesi sabah Peeta&nbsp;Mellark'a söyleyeceğim keskin sözleri tasarlayarak geçiriyorum. Peeta Mellark. Hayatla ve ölüm arasında kaldığı zaman ne kadar onurlu ve kudretli davranacağını göreceğiz bakalım. Büyük olasılıkla, ateş püsküren, canavar haraçlardan birine dönüşecek. Hani şu öldürdükleri rakiplerinin kalbini çıkarıp, yiyenlerden birine. Birkaç sene önce, 6. Mıntıka'dan gelme, Titus adında bir haraç vardı. Tamamen vahşileşmişti. O kadar ki, Oyun Kurucular öldürdüğü haraçları yemesine mani olmak için onu elektrikli silahlarla geçici bir süre etkisiz hale getirmek zorunda kalmışlardı. Arenada kural yok ama yamyamlık, Capitol halkının hoşuna giden bir şey değil. Bu yüzden, onu durdurmak için ne gerekiyorsa yapmışlardı. Hatta sonunda Titus'un hayatına mal olan büyük çığın, delinin tekinin şampiyon olmasına engel olmak için özellikle yaratıldığına dair söylentiler çıkmıştı.</p>

  <p class="heading0">Ama sabah Peeta'yı görmüyorum. Cinna, şafak sökmeden odama geliyor ve bana giymem için çok basit bir kıyafet veriyor. Asıl kıyafetimi, arenanın altındaki katakomb içinde giyinecek, orada hazırlanacağım. Çatıya çıkıyoruz. Nereden çıktığını anlayamadığım ve kızıl saçlı Avox kızını ormandan alıp götüren araca benzeyen bir araç çıkageliyor. Bir merdiven sarkıtıyorlar. Ellerimi ve ayaklarımı en alttaki basamaklara koyuyorum. Ve o anda donup kalıyorum. Bir tür hava akımı beni merdivene yapıştırıyor ve güvenli biçimde aracın içine çekiliyorum.</p>

  <p class="heading0">Merdivenin beni bırakmasını beklerken, beyaz önlüklü bir kadın, elinde bir şırıngayla yanıma yaklaşıyor. "Bu sadece izlenmen için bir çip," diyor. "Ne kadar hareketsiz durursan, cipi yerleştirmem o kadar başarılı olur."</p>

  <p class="heading0">Hareketsiz mi? Adeta heykele dönüyorum. Ama bu bile, metal takip cipi kolumun alt kısmında derimin altına yerleştirilirken, iğnenin keskin acısını duymama engel olmuyor. Şimdi artık, arenada her nereye gidersem gideyim, Oyun Kurucular beni izleyebilecekler. Ne de olsa haraçlarından birini kaybetmek istemezler.</p>

  <p class="heading0">Çip yerleştirildiği anda, merdiven beni serbest bırakıyor. Kadın ortadan kayboluyor ve bu defa Cinna yukarı çekiliyor. Bir Avox gelip bizi kahvaltının hazır beklediği bir odaya götürüyor. Midemdeki gerilime rağmen ve her ne kadar yemeklerin hiçbiri bana cazip gelmese de, yiyebildiğimce yiyorum. O kadar gerginim ki, kömür tozu yiyor olsam bile fark etmeyecek. Dikkatimi biraz olsun dağıtan tek şey, şehrin üzerinde sürürken pencereden gördüğüm manzara ve ötesinde uzanan Vahşi hayat. Kuşlar da aynı şeyi görüyor. Ama onlar, özgür ve güvendeler. Ve ben değilim.</p>

  <p class="heading0">Yolculuğumuz yarım saat kadar sürüyor. Sonra pencereler kararıyor. Arenaya yaklaşmış olmalıyız. Araç yere inince, Cinna ve ben merdivenlere gidiyoruz. Merdivenler bu defa yeraltındaki bir tünele, arenanın altındaki&nbsp;katakomb ile birleşen uzun bir koridora uzanıyor. Gideceğimiz yeri oklar sayesinde buluyoruz ve hazırlanmam için ayrılan odaya varıyoruz. Capitol'de bu odalara Giriş Odası diyorlar. Mıntıkalarda ise Ağıl olarak anılıyor. Başka bir deyişle, hayvanların katledilmeden önce bekletildikleri yer.</p>

  <p class="heading0">Her şey yepyeni. Ben bu odayı kullanan ilk ve son haraç olacağım. Arenalar, Oyunlar'dan sonra oldukları gibi korunan tarihi alanlar. Capitol halkının, tatil yapmak ya da ziyaret etmek için tercih ettikleri popüler adresler. Bir aylığına buraya gelip, oyunları yeniden izleyebiliyor, katakombları gezebiliyor ya da ölümlerin gerçekleştiği alanları ziyaret edebiliyorlar. Hatta isterlerse, canlandırmalara bile katılabiliyorlar.</p>

  <p class="heading0">Buradaki yemeklerinin kusursuz olduğu söylenir.</p>

  <p class="heading0">Duş alıp, dişlerimi fırçalarken, midemdekileri çıkarmamak için kendimi zor tutuyorum.</p>

  <p class="heading0">Cinna, saçlarımı, artık imajımın ayrılmaz bir parçasına dönüşen örgüyle topluyor. Sonra kıyafetlerim geliyor. Bütün haraçlar tek tip giyinecek. Cinna'nın kıyafetim konusunda hiçbir söz hakkı yok; dahası paketin içinden ne çıkacağını o bile bilmiyor. Yine de iç çamaşırlarımı, sade kahverengi pantolonu, açık yeşil bluzu, dayanıklı görünen kahverengi kemeri ve kalçalarımın altına kadar inen ince ve kapüşonlu deri ceketi giymeme yardım ediyor. "Ceketin içinde vücut sıcaklığını yansıtan bir malzeme var," diyor. "Serin geceler bekleyebilirsin."</p>

  <p class="heading0">Tene yapışan çorapların üstüne giyilen çizmeler umduğumdan da iyiler. Evdeki çizmelerimle hiç alakası olmayan yumuşacık bir derileri ve ince, esnek ve tırtıklı bir kauçuktan yapılma tabanları var. Koşmak için ideal.</p>

  <p class="heading0">Artık hazır olduğumu düşünürken Cinna cebinden küçük alaycı kuş iğnesini çıkarıyor. Aklımdan tamamen çıkmıştı. "Nereden buldun?" diye soruyorum. "Trendeyken giydiğin yeşil kıyafetlerin üstünden aldım." O bunu söylerken iğneyi annemin elbisesinden çıkarıp, tişörtüme taktığım anı hatırlıyorum. "Mıntıka'nın amblemi değil o?" Cinna iğneyi tişörtüme tuttururken başımla onaylıyorum. "Gözden geçirme komitesini ikiye böldü. Bir kısmı iğneyi silah olarak kullanabileceğini, bunun sana haksız avantaj sağlayacağını söyledi. Ama sonunda sende kalmasına izin verdiler. Bununla birlikte 1. Mıntıka'dan bir kızın yüzüğünü elimine ettiler. Taşı çevirdiğin zaman içinden bir iğne çıkıyordu. Zehirli bir iğne. Kız yüzüğünün iğneye dönüştüğünden haberinin olmadığını iddia etti. Elbette aksini ispatlamak mümkün değildi. Ama sonuçta kız yüzüğünden oldu. İşte, bu kadar. Hazırsın. Dön bakalım. Seni rahatsız eden bir şey olmadığından emin olalım."</p>

  <p class="heading0">Şöyle bir yürüyüp, kollarımı sallıyor, kendi etrafımda dönüyorum. "Gayet&nbsp;iyi. Tam üstüme göre," diyorum.</p>

  <p class="heading0">"Bu durumda çağrıyı beklemekten başka işimiz kalmadı," diyor Cinna. "Tabi eğer bir şeyler daha yiyebilecek gibi hissetmiyorsan."</p>

  <p class="heading0">Yiyecek kısmına yokum ama bir bardak su alıyorum. Kanepede yan yana oturup beklerken, suyumdan küçük yudumlar alıyorum. Tırnaklarımı ya da dudaklarımı kemirmek istemiyorum. Biraz sonra kendimi yanağımın içini kemirirken buluyorum. Zaten birkaç gün önce açtığım yara tam olarak geçmiş değil. Bir kez daha kan tadı almam fazla uzun sürmüyor.</p>

  <p class="heading0">Olacakları beklerken, bütün vücudum geriliyor. Bir saat içinde bir seksen yere yığılıp, ölebilirim. Hatta o kadar bile sürmeyebilir. Parmaklarımı, kadının takip cipini enjekte ettiği kolumun üstüne dolaştırıyor, oluşan şişlikle oynuyorum. Şişliğin üstüne o kadar çok bastırıyorum ki canım acıyor. Hatta yavaş yavaş bir bere oluşmaya başlıyor.</p>

  <p class="heading0">"Katniss, konuşmak ister misin?"</p>

  <p class="heading0">Başımı sallıyorum ama hemen sonra elimi ona uzatıyorum. Cinna elimi, avuçlarının arasına alıyor. Hoş bir kadın sesi, girişe hazırlanma zamanı geldiğini anons edene kadar bu şekilde oturuyoruz.</p>

  <p class="heading0">Cinna'nın elini bir an bile bırakmadan yürüyorum ve yuvarlak, metal plakanın üstünde duruyorum. "Haymitch'in söylediklerini sakın unutma. Koş ve su bul. Sonrası gelir," diyor. Başımı sallıyorum. "Ve şuna sakın aklından çıkarma. Benim bahis oynamama izin yok. Ama olsaydı, bütün paramı sana yatırırdım."</p>

  <p class="heading0">"Gerçekten mi?" diye fısıldıyorum.</p>

  <p class="heading0">"Gerçekten," diyor Cinna. Eğilip, alnıma bir öpücük konduruyor. "İyi şanslar, alevler içindeki kız." Hemen sonra, cam bir silindir üzerime kapanırken, ellerimizi ayırıyoruz. Parmaklarını çenesinin altına vuruyor. Başını dik tut, demeye çalışıyor olmalı.</p>

  <p class="heading0">Çenemi havaya kaldırırken, olabildiğince dik durmaya çalışıyorum. Silindir yükselmeye başlıyor. Belki on beş saniye boyunca karanlıkta kaldıktan sonra, metal plakanın beni silindirin içinden yukarı doğru, açık havaya ittiğini hissediyorum. Bir an, ışıktan gözlerim kamaşıyor. Sadece güçlü bir rüzgâr ve çamların umut vaat eden kokusunu duyuyorum.</p>

  <p class="heading0">Ve hemen sonra, efsane sunucu Claudius Templesmith'in sesiyle irkiliyorum.</p>

  <p class="heading0">"Bayanlar, baylar. Yetmiş dördüncü Açlık Oyunları başlıyor."</p>
</body>
</html>
