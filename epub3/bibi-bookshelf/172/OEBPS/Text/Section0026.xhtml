<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Suzanne Collins- açlık oyunları_001</title>
  <link href="../Styles/stylesheet.css" rel="stylesheet" type="text/css" />
</head>

<body class="main">
  <h2 class="heading0" style="text-align: center;"><b><i>XXVI</i></b></h2>

  <p class="heading0">Ağzımdaki meyveleri tükürüp, geride bir damla bile suyun kalmadığından emin olmak için ceketimin eteğiyle ağzımı siliyorum. Peeta beni göle çekiyor. Her ikimiz de ağzımızı çalkaladıktan sonra, birbirimize sımsıkı sarılıyoruz.</p>

  <p class="heading0">"Hiç yutmadın ya?" diye soruyorum.</p>

  <p class="heading0">Peeta başını sallıyor. "Sen?"</p>

  <p class="heading0">"Sanırım yutsaydım çoktan ölmüş olurdum." Dudaklarının kıpırdadığını görebiliyorum ancak hoparlörlerden canlı yayınladıkları Capitol halkının tezahüratları arasında ne dediğini duyamıyorum.</p>

  <p class="heading0">Başımızın üstünde bir araç beliriyor ve aşağıya iki merdiven sarkıyor. Fakat benim Peeta'yı bırakmaya hiç ama hiç niyetim yok. Yukarı çıkmasına yardım ederken, kolumu belinden ayırmıyorum. İkimiz de, birer ayağımızı merdivenin ilk basamağına yerleştiriyoruz. Elektrik akımı bizi olduğumuz yere sabitliyor. Bu defa buna memnun oluyorum çünkü aksi takdirde, Peeta'nın uzun süre dayanabileceğini sanmıyorum. Aşağıya doğru bakınca, kaslarımızın kilitlenmiş olmasına rağmen, hiçbir şeyin Peeta'nın kanamasını durduramadığını görüyorum. Kapı arkamızdan kesilip, akım durunca, Peeta boylu boyunca yere serilip, bilincini kaybediyor.</p>

  <p class="heading0">Ceketini o kadar sıkı kavramışım ki, beni gözyaşları içinde bırakıp, onu götürdükleri zaman, parmaklarımın arasında bir parça siyah kumaş kalıyor. Ameliyat için hazır bekleyen, steril, beyaz kıyafetler içinde, yüzleri maskeli, elleri eldivenli doktorlar hemen harekete geçiyorlar. Peeta gümüş renkli masanın üstünde o kadar solgun ve hareketsiz ki... Her tarafından tüpler ve hortumlar çıkıyor. Bir an Oyunlar'dan çıkmış olduğumuzu unutuyorum ve doktorları yeni bir tehdit, Peeta'yı öldürmeye azmetmiş muttalar gibi görüyorum. Dehşet içine ona doğru koşuyorum ama beni yakaladıkları gibi, başka bir odaya kapatıyorlar. Aramızda tamamı cam olan bir duvar var. Camı yumruklayıp, avaz avaz bağırıyorum. Arkamdan gelip bana içecek bir şeyler ikram eden Capitol hizmetlisi dışında herkes beni yok sayıyor.</p>

  <p class="heading0">Yüzüm cama yapışık halde yere yığılıyorum. Anlamayan gözlerle elimdeki kristal bardağa bakıyorum. Buz gibi portakal suyuyla dolu bardağın içinde süslü, beyaz bir pipet var. Bu kanlı pasaklı ve yara bere içindeki ellerimle, içleri pislikle dolu tırnaklarımla ne büyük bir tezat oluşturuyor. Kokusu ağzımı sulandırıyor ama büyük bir dikkatle yere bırakıyorum. Bu kadar temiz ve hoş bir şeye güvenecek durumda değilim.</p>

  <p class="heading0">Camın diğer tarafında, derin bir konsantrasyonla kaşlarını çatmış doktorların büyük bir hararetle Peeta'yı iyileştirmeye çalıştıklarını görüyorum. Hortumlardan pompalanan sıvıları, üzeri bana hiçbir şey ifade etmeyen sayı ve&nbsp;ışıklarla kaplı panoyu izliyorum. Tam olarak emin değilim ama galiba, kalbi tam iki kez duruyor.</p>

  <p class="heading0">Kendimi yine evde, maden kazasında umutsuzca yaralanmış o adamı, doğumunun üçüncü gününü yaşayan kadını ya da zatürreeyle baş eden o çocuğu getirdikleri günde hissediyorum. Annemin ve Prim'in yüzlerinde yine o bildik ifade var. Şimdi tam ormana kaçma zamanı. Hasta gidene ve Dikiş'in başka bir köşesinde, tabut çakma işi bitene kadar ağaçların arasına saklanma zamanı. Ancak burada, aracın duvarları arasında ve ölmek üzere olanların sevdikleri insanları bırakmayan o duyguda kısılıp kaldım. Kim bilir kaç defa onları bizim mutfak masasının çevresinde kara kara düşünürken görmüşümdür? Kim bilir kaç defa "Neden gitmiyorlar ki? Neden kalıp, seyrediyorlar?" diye merak etmişimdir.</p>

  <p class="heading0">Şimdiyse cevabı biliyorum. Çünkü başka seçenekleri yoktur.</p>

  <p class="heading0">Sadece birkaç santim öteden dik dik bana bakan o yüzü fark ettiğim zaman irkiliyorum ve hemen sonra, bunun kendi yüzümün cama yansıması olduğunu görüyorum. Vahşi gözler, çukur yanaklar, saçlarım adeta keçeye dönüşmüş. Kudurmuş. Vahşileşmiş. Deli. İnsanların benimle aralarına güvenli bir mesafe koymaya çalışmalarına şaşmamak gerekir.</p>

  <p class="heading0">Bir süre sonra, araç Eğitim Merkezi'nin çatısına iniyor. Peeta'yı götürüyorlar ama beni camın arkasında bırakıyorlar. Cama vurmaya ve çığlıklar atmaya başlıyorum. Ve sanırım o anda pembe saçlar görüyorum. Bu, Effie olmalı. Beni kurtarmaya geliyordur. Ve tam o anda sırtıma bir iğnenin saplandığını hissediyorum.</p>

  <p class="heading0">Uyandığım zaman önce hareket etmeye korkuyorum. Bütün tavan, sarı ışıklarla kaplı. Görebildiğim kadarıyla içinde yatağımdan başka hiçbir şeyin olmadığı bir odadayım. Görünürlerde herhangi bir kapı ya da pencere yok. Havada keskin bir antiseptik kokusu var. Sağ kolumdan, arkamdaki duvara kadar uzanan bir yığın hortum çıkıyor. Çıplağım fakat çarşaf tenime iyi geliyor. Çekingen bir tavırla sağ elimi örtünün üstüne kaldırıyorum. Sadece temizlenmekle kalmamış, tırnaklarım da düzeltilip, biçimlendirilmiş. Yaralarım biraz yatışmış gibiler. Yanaklarıma, dudaklarıma, kaşımın üstündeki buruşuk yara izine dokunuyorum.</p>

  <p class="heading0">Ellerimi ipeksi saçlarımda gezdirirken donup, kalıyorum. Büyük bir hevesle, saçımı sol kulağımın dibinde fışırdatıyorum. Hayır, bir illüzyon değilmiş. Yeniden duyabiliyorum.</p>

  <p class="heading0"><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;">Kalkıp&nbsp;</span><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;">oturmaya çalışıyorum fakat belimi saran geniş bir bant, birkaç santimden&nbsp;</span><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;">fazla kalkmama izin vermiyor. Bu fiziksel engellenme paniğe kapılmama</span>&nbsp;<span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;">neden oluyor. Kalçalarımı oynatarak zorla kalkmaya çalışırken,</span>&nbsp;duvarın bir kısmı kayarak açılıyor ve içeriye elinde bir tepsiyle, kızıl saçlı Avox kızı giriyor. Onu görünce sakinleşiyorum ve kaçmaya uğraşmaktan vazgeçiyorum. Ona binlerce soru sormak istiyorum ama bu yakınlığın kıza zarar vermesinden korkuyorum. Çok yakından izlendiğim aşikâr. Tepsiyi kucağıma bırakıp, beni oturur pozisyona getirecek birkaç düğmeye basıyor. Yastıklarımı düzeltirken, tek bir soru sorma riskini alıyorum. Gizli bir şey yaptığımızı düşünmemeleri için, çatlak sesimin el verdiğince yüksek sesle soruyorum. "Peeta yaşıyor mu?" Kız başını sallıyor ve elime bir kaşık tutuşturuyor. Bunu yaparken, dostça bir sıcaklık hissediyorum.</p>

  <p class="heading0"></p>

  <p class="heading0"></p>

  <p class="heading0">Sanırım bu kız ölmemi hiç istememiş. Ve Peeta hayatta kalmayı başarmış. Tabii ki başarmıştır. Bütün bu pahalı makinelerin, araç gereçlerin arasında... Yine de kız doğrulayana kadar emin olamamıştım.</p>

  <p class="heading0">Avox çıkarken, kapı arkasından sessizce kapanıyor. Ben iştahla tepsiye dönüyorum. Bir kâse çorba, birazcık elma püresi ve bir bardak su... Hepsi bu mu? diye düşünüyorum. Eve hoş geldin yemeğimin biraz daha şatafatlı olması gerekmez miydi? Fakat, bu cılız yemeği bitirmekte bile güçlük çekiyorum. Midem bir kestane boyutuna inmiş sanki. Ne zamandır baygın olduğumu merak ediyorum çünkü arenadaki son sabah, sağlam bir kahvaltı etmek konusunda hiç zorluk yaşamamıştım. Genellikle yarışmanın sona ermesiyle galibin halka takdim edilmesi arasında birkaç gün olur. Bu arada, açlıktan ölmek üzere, yaralı ya da perişan haldeki insan kalıntısını bir araya getirmek için fırsat yaratırlar. Cinna ve Portia bir yerlerde halkın önüne çıktığımızda giyeceğimiz kıyafetleri hazırlamakla meşgul olmalılar. Haymitch ve Effie ise bir taraftan sponsorlarımız için verilecek daveti ayarlarken diğer taraftan da son mülakatlarımız için soruları gözden geçiriyorlardır. 12. Mıntıka'da ise tam bir kaos yaşandığından eminim; Peeta ve benim için eve hoş geldiniz kutlamalarının hazırlıkları tam gaz gidiyordur. Bu işi en son otuz sene kadar önce yaptığımız düşünülürse, heyecanın büyüklüğünü anlamak hiç zor değil.</p>

  <p class="heading0">Ev! Prim ve annem! Gale! Prim'in huysuz kedisini düşününce bile gülümsüyorum. Yakında evde olacağım.</p>

  <p class="heading0">Bu yataktan bir an önce çıkmak istiyorum. Peeta ve Cinna'yı görmek, neler olup bittiğini öğrenmek... Hem neden çıkmayacakmışım? Kendimi gayet iyi hissediyorum. Fakat, belimdeki banttan kurtulmaya çalışırken, hortumlardan birinden, damarıma soğuk bir sıvının aktığını hissediyorum ve hemen o anda bilincimi kaybediyorum.</p>

  <p class="heading0">Bu iş bir süre daha böyle sürüp gidiyor. Uyanıyorum, bir şeyler yiyorum ve her ne kadar kaçmaya yeltenme dürtümü güçbelâ bastırsam da, kendimden geçiyorum. Tuhaf ve sonu gelmeyen bir alacakaranlık içindeyim. Sadece birkaç şeyi algılayabiliyorum. O ilk günden sonra, kızıl saçlı Avox kızı bir daha hiç&nbsp;görünmedi. Yara izlerim hızla kayboluyor. Hayal mi görüyorum? Yoksa gerçekten bir erkeğin bağırdığını mı duyuyorum? Capitol aksanıyla değil, evden aşina olduğum daha kaba bir vurguyla. Elimde değil, birinin beni aradığı düşüncesinden kurtulamıyorum.</p>

  <p class="heading0">Ve sonunda, nihayet, sağ kolumdaki bütün hortumların çıkarıldığı ve tamamen kendime geldiğim o an geliyor. Beni yatağa bağlayan bantım da çıkarılmış, artık özgürce hareket edebiliyorum. Doğrulmaya çalışıyorum ama bakışlarım ellerime kilitleniyor. Tenim neredeyse kusursuz denecek kadar güzelleşmiş; pürüzsüz ve ışıl ışıl. Sadece arenada oluşan yara izleri değil, seneler boyunca avlanırken edindiğim bütün yara bereler, geriye en ufak biz iz bırakmadan kaybolup, gitmişler. Alnım saten gibi pürüzsüz. Baldırımdaki yanığı bulmaya çalışıyorum ama en ufak bir eser kalmamış.</p>

  <p class="heading0">Bacaklarımı yataktan aşağı sarkıtırken, beni taşıyıp taşımayacaklarından endişeliyim. Fakat onları son derece güçlü ve sağlam buluyorum. Yatağımın ayakucunda beni, yüzümü buruşturmama neden olan bir kıyafet bekliyor. Bu, hepimizin, arenada giydiğimiz kıyafetin aynısı. Bir süre, kıyafete beni ısıracakmış gibi baktıktan sonra, takımımın karşısına bu kıyafetle çıkacağımı hatırlıyorum.</p>

  <p class="heading0">Bir dakikadan kısa bir sürede giyinip, göremesem de kapı olduğundan emin olduğum duvarın önüne dikiliyorum. Duvar, aniden kayarak açılıyor. Başka hiçbir kapı yokmuş gibi görünen, geniş ve boş bir hole adım atıyorum. Mutlaka bir kapı ve o kapının arkasında da Peeta olmalı. Şimdi artık bilincim yerine geldiği ve hareket edebilir durumda olduğum için, Peeta konusunda her an biraz daha endişeleniyorum. İyi olmalı. Yoksa Avox kızı o işareti yapmazdı. Ancak onu kendi gözlerimle görmem gerek.</p>

  <p class="heading0">"Peeta!" diye sesleniyorum çünkü sorabileceğim kimse yok. Cevap olarak kendi adımı duyuyorum ama bu Peeta'nın sesi değil. Bu bende önce bir kızgınlık sonra da heves uyandıran bir ses. Effie!</p>

  <p class="heading0">Döndüğüm zaman, onları -hepsini- holün sonundaki büyük odada görüyorum. Effie, Haymitch ve Cinna. Ayaklarım, hiç tereddüt etmeden harekete geçiyor. Belki de şampiyon dediğiniz -özellikle bu görüntülerin kaydedildiğini düşünerek-daha kontrollü davranmalı, üstünlük taslamak ama benim umurumda değil. Onlara doğru koşuyorum ve kendimi bile şaşırtacak bir hareket yaparak önce Haymitch'i kucaklıyorum. Kulağıma "İyi iş çıkardın, tatlım," diye fısıldarken, sesi hiç ama hiç alaycı değil. Effie'nin gözleri dolu dolu. Saçlarımı okşuyor ve herkese bizim gerçek birer inci olduğumuzu anlattığını söylüyor. Cinna bana sımsıkı sarılıyor ve hiçbir şey söylemiyor. Sonra Portia'nın onlarla birlikte olmadığını fark ediyorum; içime tuhaf bir his doluyor.</p>

  <p class="heading0">"Portia nerede? Peeta'yla mı? Peeta iyi mi? Yani hayatta mı?"</p>

  <p class="heading0">"Gayet iyi. Sadece ikinizi canlı yayında, törende buluşturmak istiyorlar," diyor Haymitch.</p>

  <p class="heading0">"Ah... Demek o kadar," diyorum. Peeta'nın ölmüş olmasından duyduğum korku geçip gidiyor. "Sanırım ben bile o sahneyi görmek isterdim."</p>

  <p class="heading0">"Haydi, Cinna'yla git," diyor Haymitch. "Seni hazırlaması gerek."</p>

  <p class="heading0">Cinna'yla yalnız kalıp, koruyucu kolunu omzumda hissetmek beni rahatlatıyor. Cinna beni kameralardan uzaklaştırıp, birkaç geçitten geçirdikten sonra bir asansöre bindirip, Eğitim Merkezi'nin lobisine götürüyor. Demek ki hastane bölümü yerin çok altındaymış—hatta haraçların düğüm ve mızrak atma egzersizleri yaptıkları spor salonundan bile daha aşağıda. Lobinin pencereleri karartılmış; birkaç koruma nöbet tutuyor. Onlardan başka hiç kimse bizim haraç asansörüne bindiğimizi görmüyor. Ayak seslerimiz boş mekânda yankılanıyor. On ikinci kata çıkarken, bir daha geri dönmeyecek haraçların yüzleri gözümün önünde beliriyor; göğsümde bir yanma hissediyorum.</p>

  <p class="heading0">Asansörün kapısı açılınca, Venia, Flavius ve Octavia çevremi sarıyorlar. O kadar hızlı ve o kadar büyük bir heyecanla konuşuyorlar ki ne dediklerini anlamakta güçlük çekiyorum. Ancak duygularını algılamak hiç zor değil. Beni gördüklerine gerçekten çok mutlular, her ne kadar Cinna'yı görmekle aynı şey olmasa da ben de onları gördüğüme seviniyorum. -Bu daha çok, bir hayli zorlu bir günün sonunda, evinize döndüğünüzde, sizi gördükleri için heyecandan fır dönen evcil hayvanlar karşısında kapılacağınız bir duygu.</p>

  <p class="heading0">Beni yemek odasına götürüyorlar. Her ne kadar porsiyonlarımın sıkı kontrolü devam etse de, gerçek bir yemek -rosto, bezelye ve yumuşacık çörekler- yiyorum. İkinci porsiyon taleplerim geri çevriliyor.</p>

  <p class="heading0">"Hayır, hayır, hayır," diyor Octavia. "Midendekileri sahnede çıkarmanı istemiyorlar." Fakat yanımda olduğumu göstermek için bana el altından bir çörek daha uzatıyor.</p>

  <p class="heading0">Odama dönüyoruz. Cinna bir süreliğine ortadan kaybolurken, hazırlık ekibi beni hazırlamaya başlıyor.</p>

  <p class="heading0">Flavius bana gıptayla bakarak "Ah, sana komple vücut cilası yapmışlar," diyor. "Teninde en ufak bir pürüz kalmamış, baksana."</p>

  <p class="heading0">Ancak aynadaki yansımama baktığım zaman tek görebildiğim, sıskalığım oluyor. Arenadan çıktığımda daha kötü durumda olduğumu biliyorum ama resmen kaburgalarım sayılıyor.</p>

  <p class="heading0">Duşumu hazırlıyorlar. İşim bittiği zaman, saçlarımı, tırnaklarımı, makyajımı yapıyorlar. Sürekli konuştukları için benim nadiren cevap vermem gerekiyor. Bu bana iyi geliyor aslında çünkü çok konuşkan bir havada değilim. Çok komik, çünkü hiç susmadan Oyunlar'dan bahsederken, önemli bir olay olduğunda nerede olduklarını, neler yaptıklarını ve ne hissettiklerini anlatıp duruyorlar. "Hâlâ yataktaydım!" "Kaşlarımı daha yeni boyatmıştım!" "Yemin ediyorum, az kalsın bayılacaktım." Her şey onlarla ilgili sanki. Arenada ölen kızları ve çocukları düşünen yok.</p>

  <p class="heading0">12. Mıntıka'da Oyunlar'dan bu şekilde bahsetmeyiz. Dişlerimizi sıkıp, seyrederiz çünkü yayın sona erdiği anda işimizin başına dönmemiz beklenir. Hazırlık ekibimden nefret etmemek için konuştukları şeylerin büyük kısmını duymazdan geliyorum.</p>

  <p class="heading0">Cinna kollarında, altın sarısı bir tuvaletle geri geliyor.</p>

  <p class="heading0">"Ne o? Ateşli kız imajından vazgeçtin mi yoksa?" diye soruyorum.</p>

  <p class="heading0">"Sen söyle," diyerek elbiseyi başımdan geçiriyor. Açlığın vücudumdan çaldığı kıvrımları gizlemek için göğüs kısmına eklenen takviyeleri hemen fark ediyorum. Elim göğsüme gidiyor; kaşlarım çatılıyor.</p>

  <p class="heading0">"Biliyorum," diyor Cinna bana itiraz fırsatı bırakmadan. "Ancak Oyun Kurucular seni estetik ameliyatla değiştirmek istediler. Haymitch'in bu konuda ciddi bir savaş vermesi gerekti. Ancak bu şekilde uzlaşabildiler." Beni aynaya bakmadan durduruyor. "Bekle. Ayakkabıları unutma." Venia ayağıma bir çift düz deri sandalet geçiriyor. Dönüp aynaya bakıyorum.</p>

  <p class="heading0">Hâlâ alevler içindeki kızım. İncecik kumaş, adeta ışıldıyor. Havadaki en ufak hareket bile elbisemi dalgalandırıyor. Bunun yanında, araba kostümüm fazla hoppa, mülakat elbisem ise fazla zorlama kalıyor. Üzerimdeki bu tuvaletle, adeta mum ışığı giymişim gibi bir illüzyon yaratıyorum. Cinna, "Ne düşünüyorsun?" diye soruyor. "Sanırım şu ana kadar ki en güzel kostüm bu," diyorum. Gözlerimi ışıklar saçan kumaştan ayırmayı başarınca, yeni bir sürprizle daha karşılaşıyorum. Saçlarım, sadece bir saç bandıyla tutturulup, omuzlarımdan aşağı serbest bırakılmış. Makyaj yüzümün çukurlarını doldurup, çehreme sert çizgiler katmış. Tırnaklarımda açık renk bir cila parlıyor. Kolsuz elbise, belime değil, göğüs kafesimin altına oturuyor ve bollaşarak dizlerime kadar iniyor. Ayağımda yüksek topuklu pabuçlar olmadığı için, gerçek endamım ortaya seriliyor. En basit ifadesiyle, bir kız gibi görünüyorum. Küçük bir kız. En çok on dördünde. Masum. Zararsız. Evet. Henüz Oyunlar'ı yeni kazandığım düşünülürse, Cinna'nın böyle bir fikir üretmesi gerçekten çarpıcı.</p>

  <p class="heading0">Görüntümün büyük bir hassasiyetle hesaplandığını hissediyorum. Cinna'nın tasarladığı hiçbir şey keyfi değil. Bunu neden yaptığını anlamaya&nbsp;çalışırken, dudağımı ısırıyorum.</p>

  <p class="heading0">"Ben... Biraz daha sofistike görünürüm sanıyordum," diyorum.</p>

  <p class="heading0">Büyük bir dikkatle, "Böylesi Peeta'nın daha çok hoşuna gider diye düşündüm," diyor.</p>

  <p class="heading0">Peeta mı? Hayır, bunun onunla bir ilgisi yok. Her şey Capitol, Oyun Kurucular ve seyircilerle ilgili. Her ne kadar Cinna'nın tasarımını tam olarak çözemesem de, bu bana Oyunlar'ın henüz sona ermediğini hatırlatıyor. Sevecen cevabının altında, bir uyarı seziyorum. Sanki, diğer ekip üyelerinin önünde açıkça belirtemeyeceği bir şeyi ifade etmeye çalışıyor.</p>

  <p class="heading0">Eğitim aldığımız kata inmek üzere asansöre biniyoruz. Galibin ve destek takımının sahnenin altından yükselerek, halkın önüne çıkması gibi bir âdet var. Önce hazırlık ekibi, arkasından eskort, stilist, akıl hocası ve nihayet galip. Bu sene, iki galip de aynı eskortu ve akıl hocasını paylaştıkları için, her şeyin yeniden düşünülmesi gerekmiş. Kendimi sahnenin altında, çok az aydınlatılmış bir alanda buluyorum. Beni yukarı taşıması için yepyeni bir metal plaka yerleştirilmiş. Hâlâ küçük talaş yığınları görmek ve taze boya kokusunu almak mümkün. Cinna ve hazırlık ekibi kıyafetlerini çıkarıp, özel kostümlerini giyiyor ve yerlerini alıyorlar. Tek başıma kalıyorum. Loş ışıkta, biraz ilerideki bir paravanı seçiyorum; Peeta o paravanın arkasında olmalı.</p>

  <p class="heading0">Kalabalıktan o kadar müthiş bir uğultu yükseliyor ki, Haymitch'i koluma dokunduğu ana kadar fark etmiyorum. Sanırım hâlâ arenanın etkisi üzerimden atamadığım için, irkiliyorum.</p>

  <p class="heading0">"Sakin ol, benim," diyor. "Dur da sana bir bakayım." Kollarımı iki yana açıp, bir tur dönüyorum. "Fena değil," diyor.</p>

  <p class="heading0">Aman aman bir iltifat alamıyorum. "Ama?" diye soruyorum.</p>

  <p class="heading0">Haymitch'in bakışları durduğum zemine kayıyor ve sanki bir karar alıyor. "Hiç," diyor. "Şans için kucaklaşmaya ne dersin?"</p>

  <p class="heading0">Pekâlâ. Bu Haymitch için biraz tuhaf bir istek ama ne de olsa, biz kazandık. Belki de şans için sarılmak da âdettendir. Fakat kollarımı boynuna doladığım anda sarılışına hapsolduğumu hissediyorum. Alçak sesle ve çok hızlı bir şekilde kulağıma bir şeyler fısıldıyor. Saçlarım dudaklarını gizliyor.</p>

  <p class="heading0">"Dinle beni. Başın belada. Söylenene göre, Capitol, arenada onları zor durumda bırakmana çok sinirlenmiş. Tahammül edemeyecekleri tek şey birilerinin onlara gülmesi ve Panem'in alay konusu olmaktır," diyor.</p>

  <p class="heading0">İçimi müthiş bir korku kaplarken, yüzüm açıkta olduğu için, sanki Haymitch çok güzel bir şey söylüyormuş gibi, gülümsüyorum. "Yani?"</p>

  <p class="heading0">"Tek savunman, deli gibi aşık olduğun için ne yaptığını bilmediğin olabilir." Haymitch geri çekilip, saçımdaki bandı düzeltiyor. "Anladın mı, tatlım?" Herhangi bir şey söylemiş olabilir.</p>

  <p class="heading0">"Anladım," diyorum. "Peeta'ya da aynı şeyi söyledin mi?"</p>

  <p class="heading0">"Benim söylememe gerek yok. Peeta zaten o noktaya çoktan ulaşmış."</p>

  <p class="heading0">"Benim ulaşmadığımı mı sanıyorsun?" Cinna'nın boynuna tutturduğu kırmızı papyonu düzeltiyorum.</p>

  <p class="heading0">"Ne sandığımı ne zamandan beri önemsiyorsun? Artık yerlerimizi alsak iyi olacak." Haymitch beni metal çemberin içine sokuyor. "Bu senin gecen tatlım. Tadını çıkar." Beni alnımdan öpüp, karanlığın içinde kayboluyor.</p>

  <p class="heading0">Dizlerimin titrediğini saklayabilmek için, daha uzun olmasını dilediğim eteğimi çekiştiriyorum. Sonra bunun hiçbir faydasının olmadığını anlıyorum. Çünkü bütün bedenim, yaprak gibi titriyor. Umarım heyecanım yatışınca, titremem de geçer. Ne de olsa, bu benim gecem.</p>

  <p class="heading0">Sahnenin altındaki rutubetli ve küflü koku beni boğmaya başlıyor. Sırtımdan aşağı buz gibi bir ter inerken, başımın üstündeki tahtaların üstüme yıkılacağı ve beni diri diri gömeceği korkusunu bir türlü aşamıyorum. Arenadan ayrılırken, trompetler çaldığında, güvene kavuşmuş olmam gerekirdi. Ve sonrasında güvende olmam. Hayatımın sonuna kadar. Fakat, eğer Haymitch'in söyledikleri doğruysa -ki yalan söylemesi için hiç bir neden yok- o zaman, hayatım boyunca, hiç bu kadar tehlikeli bir yerde olmadım demektir.</p>

  <p class="heading0">Bu, arenada avlanmaktan beter bir şey. Orada, sadece ölebilirdim. Nokta. Fakat burada, Haymitch'in önerdiği aşktan gözü kör olmuş kız senaryosunun altından kalkamazsam, Prim, annem, Gale ve 12. Mıntıka'da önemsediğim herkes, cezalandırılma tehdidiyle karşı karşıya kalacak.</p>

  <p class="heading0">Yani, aslında hâlâ şansım var. İşin komik tarafı, arenada o meyveleri ortaya çıkarırken, tek düşündüğüm Oyun Kurucuların zekâsını alt etmekti. Bu davranışımın Capitol'e nasıl yansıyacağı aklıma dahi gelmemişti. Ancak Açlık Oyunları, Capitol'ün en güçlü silahıdır ve kimsenin o silahı alt etmemesi gerekir. Şimdi Capitol en başından beri kontrolün ellerinde olduğunu göstermek isteyecektir. Sanki, çifte intihara kadar, bütün olayı kendileri kurgulanmışlar gibi. Ve bunu ancak ben de onlarla birlikte hareket edersem başarabilirler.</p>

  <p class="heading0">Ve Peeta. Eğer bu iş yolunda gitmezse, Peeta da zarar görecek. Haymitch'e Peeta'nın durumdan haberdar olup olmadığını, onun da delicesine aşık biri gibi davranması gerektiğini bilip bilmediğini sorduğumda ne demişti?</p>

  <p class="heading0">"Benim söylememe gerek yok. Peeta zaten o noktaya çoktan ulaşmış."</p>

  <p class="heading0">Bu, Oyunlar'da bir kez daha benden önde düşünüp içinde olduğumuz tehlikeyi sezdiği anlamına mı geliyor? Yoksa... Zaten deli gibi aşık olduğu anlamına mı? Bilmiyorum. Ben daha Peeta'ya olan hislerimi ayıklamaya başlamış değilim. Her şey o kadar karmaşık ki? Neleri Oyunlar'ın bir parçası olarak yaptım? Neyi Capitol'e duyduğum öfkeden? Ya da 12. Mıntıka'dan nasıl görüneceği endişesini taşıdığım için? Yoksa her şeyi, doğru olanı yapmak adına mı yaptım? Ya da Peeta'yı gerçekten önemsediğim için?</p>

  <p class="heading0">Bunlar, eve döndüğümde, ormanın huzurlu ve barışçıl ortamında, kimse beni seyretmezken çözmem gereken sorular. Burada, bütün gözler üzerime çevrilmişken, işin içinden çıkamam. Ancak kim bilir o lükse kavuşmam daha ne kadar sürecek? Ve şimdi, Açlık Oyunları'nın en tehlikeli kısmına adım atmak üzereyim.</p>
</body>
</html>
