<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Suzanne Collins- açlık oyunları_001</title>
  <link href="../Styles/stylesheet.css" rel="stylesheet" type="text/css" />
</head>

<body class="main">
  <p><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;"><br /></span></p>

  <div>
    <h1 class="heading0" style="text-align: center;" title="KISIM I 'HARAÇLAR'"><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;"><b>KISIM I&nbsp;</b></span></h1>

    <h1 class="heading0 sigil_not_in_toc" style="text-align: center;"><b style="font-size: 1em;"><i>'HARAÇLAR'</i></b></h1>

    <h2 class="heading0" id="sigil_toc_id_1" style="text-align: center;"><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;"><b><i><span style="font-style: normal; font-weight: normal;"><b><i>I</i></b></span><br /></i></b></span></h2>

    <p class="heading0">Uyandığımda yatağımın diğer tarafı buz gibiydi. Parmaklarımı uzatıp, Prim'in sıcaklığını arıyorum ama tek bulduğum, yatağın sert kumaşı oluyor. Kötü bir rüya görüp, annemizin yanına tırmanmış olmalı. Tabii ki öyle yapmış. Bugün, toplama günü.</p>

    <p class="heading0">Dirseğimin üstünde doğruluyorum. Odada onları görmeme yetecek kadar ışık var. Küçük kardeşim Prim, yan yatmış, bacaklarını karnına çekmiş ve sırtını anneme dayamış. Yanaklarını birbirlerine yaslamışlar. Annem uykusunda, olduğundan daha genç görünüyor. Evet, yıpranmış bir görüntüsü var ama en azından üzerine basılıp geçilmiş gibi durmuyor. Prim'in yüzü, bir yağmur damlası kadar taze, adını aldığı çuhaçiçeği kadar hoş. Bir zamanlar annem de çok güzelmiş. Ya da en azından, öyle söylüyorlar.</p>

    <p class="heading0">Prim'in dizlerinin üstüne, dünyanın en çirkin kedisi tünemiş, ona bekçilik ediyor. Ezik bir burnu var; kulaklarından birinin yarısı yok. Gözleri çürümeye yüz tutmuş balkabağı renginde. Prim, çamuru andıran sarı tüylerinin o parlak çiçeğe benzediğinde ısrar ederek, kediye Düğün Çiçeği adını vermişti.</p>

    <p class="heading0">Kedi benden nefret ediyor ya da en azından bana hiç güvenmiyor. Aradan geçen senelere rağmen, Prim'in kediyi eve getirdiği ilk gün, onu bir kovanın içinde boğmaya çalıştığımı çok iyi hatırlıyorum. Kemikleri sayılabilecek kadar zayıf, karnı kurtçuklarla şiş, her yanında pireler kaynayan bir kedi yavrusuydu. İhtiyaç duyduğum son şey, doyurulması gereken fazladan bir canlıydı. Ama Prim o kadar çok yalvarmış, hatta o kadar çok ağlamıştı ki, kalmasına izin vermek zorunda kalmıştım. Neyse ki sonrası iyi olmuştu. Annem haşaratlarını temizlemişti, kedi doğuştan fare avcısıydı. Hatta arada sırada çıkan sıçanları bile yakalıyordu. Bazen yakaladığım bir hayvanı temizlerken, iç organlarını Düğün Çiçeği'ne veriyorum. Bir süredir bana tıslamaktan vazgeçti.</p>

    <p class="heading0">İç organlar. Tıslamaya son. Herhalde sevgimizin geldiği, geleceği en uç nokta bu olsa gerek.</p>

    <p class="heading0">Bacaklarımı yataktan sarkıtıp, ayağıma av çizmelerimi geçiriyorum. Yumuşak deri, tam ayaklarımın biçimini almış. Pantolonumu, tişörtümü giyip,&nbsp;uzun ve koyu renk örgümü şapkamın altına tıkıyor, yem çantamı kapıyorum. Masanın üstünde, aç sıçanlardan ve kedilerden korumak için ahşap bir kâsenin altında saklanmış, fesleğen yapraklarına sarılı, küçük, mükemmel bir keçi peyniri parçası duruyor. Prim'in bana özel toplama günü armağanı. Dışarı çıkarken, peyniri özenle cebime yerleştiriyorum.</p>

    <p class="heading0">Bu saatte, 12. Mıntıka'nın bizim yaşadığımız Dikiş takma adlı bölümü, sabah vardiyasına gitmek üzere yola çıkmış kömür madencileriyle dolu olur. Kamburları çıkmış, parmaklarının boğumları şişmiş, kırık tırnaklarının ve mutsuz yüz çizgilerinin arasına biriken kömür tozlarını temizlemekten uzun zaman önce vazgeçmiş erkek ve kadınlarla dolu. Ancak bugün, kararmış sokaklar tamamen bomboş. Bodur, gri evlerin panjurları sımsıkı kapalı. Toplama işi saat ikiden önce başlamaz. İsterseniz evde kalıp, uyuyabilirsiniz. Tabii bunu başarabilirseniz.</p>

    <p class="heading0">Evimiz, Dikiş'in neredeyse kenarında kalıyor. Çayır olarak bilinen pejmürde araziye ulaşmak için sadece birkaç kapıdan geçmem gerek. Çayır'ı ormandan, yüksek, üst kenarları dikenli tellerle çevrili, tel örgüsü çitler ayırıyor. Aslında 12. Mıntıka'nın çevresi tamamen bu çitlerle çevrili. Teoride, ormanda yaşayan ve bir zamanlar sokaklarımızı tehdit eden yırtıcı hayvanları -vahşi köpek sürüleri, yalnız pumalar, ayılar- uzak tutmak için, bu çitlere günün yirmi dört saati boyunca elektrik veriliyor. Ancak, akşamları sadece iki ya da üç saat boyunca elektrik alma şansımız olduğu için, tellere dokunmak genelde tehlike yaratmıyor. Buna rağmen, çitlerin devrede olup olmadığına işaret eden homurtuyu duyabilmek için, her defasında dikkat kesiliyorum. Ve şu anda derin bir sessizlik var. Karnımı içime çekip, uzun senelerdir açık duran ve bir çalı öbeğinin arkasına gizlenmiş, iki adımlık bir aralıktan kayıp, geçiyorum. Çitin başka zayıf noktaları da var ama burası evimize en yakın geçiş olduğu için, ormana neredeyse her zaman bu delikten girerim.</p>

    <p class="heading0">Ağaçların arasına dalar dalmaz, içi boş bir kütüğe sakladığım yayımı ve ok kılıfımı çıkarıyorum. Elektrik verilsin ya da verilmesin, çit leş yiyicileri 12. Mıntıka'dan uzak tutmak konusunda işe yarıyor. Bu hayvanlar ormanda özgürce dolaşıyorlar. Tabii ek olarak zehirli yılan ve kuduz hayvan tehlikelerini ve izlenecek gerçek patikaların olmadığını da unutmamak gerek. Diğer taraftan, bulmasını bilene yiyecek de var. Babam bu işi iyi bilirdi ve madendeki patlamayla paramparça olmadan önce bana da biraz öğretmişti. Babamdan geriye gömülecek bir şey bile kalmamıştı. Ben o zaman on bir yaşındaydım. Aradan beş sene geçti ve hâlâ, uykumdan, kaçması için çığlıklar atarak uyandığım oluyor.</p>

    <p class="heading0">Her ne kadar, gizlice ormana girmek yasadışı olsa da ve kaçak avcılık en büyük cezaları getirse de, insanların silahları olsa, pek çokları riski göze alırdı.&nbsp;Ancak çoğu, sadece bir bıçakla riske atılacak kadar cesur değiller. Benim yayım, babamın kendi elleriyle yaptığı, zor bulunan silahlardan. Bu yüzden, diğerleriyle birlikte, su almayacak şekilde sarıp, ormana iyice saklıyorum. Babam hayatta olsa, yaptığı silahları satarak iyi para kazanırdı. Ancak yetkililerin durumu öğrenmeleri halinde, isyana sebebiyet vermekten, herkesin gözü önünde idam edilirdi. Barış Muhafızları'nın çoğu, benim gibi çok az sayıda insanın avlanmasını görmezden geliyorlar çünkü onlar da herkes gibi taze ete hasretler. Aslına bakarsanız, onlar bizim en iyi müşterilerimiz arasında yer alıyorlar. Yine de birilerinin Dikiş'i silahlandırması fikri hiçbir zaman hoş görülmemiştir.</p>

    <p class="heading0">Sonbaharda, az sayıda cesur ruh, elma toplamak için gizlice ormana süzülür. Ama Çayır'ı görüş alanlarından çıkarmamaya özen gösterirler. Her zaman, herhangi bir belayla karşılaşmaları halinde, koşarak, 12. Mıntıka'nın güvenli ortamına kaçacak kadar yakın mesafede kalırlar. "On İkinci Mıntıka. Güven içinde açlıktan ölebileceğiniz eviniz," diye mırıldanıyorum. Sonra, telaşla omzumun üstünden arkama bakıyorum. Burada, hiçliğin ortasında bile, birilerinin sizi duymasından korkarsınız.</p>

    <p class="heading0">Daha küçükken, 12. Mıntıka ve ülkemiz Panem'in çok uzak Capitol'ünde bizi yönetenler hakkında yumurtladıklarımla anneciğimin yüreğini ağzına getirirdim. Zamanla, bunun başımızı daha çok belaya sokacağını anladım. Dilimi tutmayı ve yüzümü, hiç kimsenin düşüncelerimi okuyamayacağı, ifadesiz bir maskeye dönüştürmeyi öğrendim. Okulda görevimi sessizce yapmam gerektiğini... Halka açık pazarlarda, sadece havadan sudan, kısa sohbetler etmeyi... Kazandığım paranın büyük kısmını borçlu olduğum karaborsa, Hob'da sadece takas konusunda konuşmakla yetinmeyi... Hatta durumumun daha az can sıkıcı olduğu evimde bile, hassas konulara değinmekten kaçınırım. Toplama, yiyecek kıtlıkları ya da Açlık Oyunları gibi konulara girmem. Prim benim kelimelerimi tekrar etmeye başlarsa, o zaman sonumuz ne olur?</p>

    <p class="heading0">Ormanda beni, yanındayken kendim gibi davranabildiğim tek insan bekliyor: Gale. Yüzümdeki kasların gevşediğini; bizim yerimize, vadiye bakan kaya çıkıntısına ulaşmak için tepeye tırmanırken adımlarımın hızlandığını hissediyorum. Sık bir fundalık gizli yerimizi istenmeyen gözlerden koruyor. Beni beklediğini görünce, yüzümde güller açıyor. Gale, hep ormanda olmadığımız zamanlarda yüzümün hiç gülmediğini söyler.</p>

    <p class="heading0">"Hey Catnip," diyor beni görünce. Gerçek adım Katniss ama ismimi ona ilk söylediğimde, fısıldıyordum. Bu yüzden Gale, adımın Catnip olduğunu sanmış: Sonra deli vaşağın teki, ormanda bedava yiyecek bulmak için dolaşırken peşime takılınca, bu bana verdiği resmi lakap oluverdi. Sonunda vaşağı öldürmek zorunda kalmıştım çünkü av hayvanlarını ürkütüyordu. Hiç&nbsp;kötü bir can yoldaşı olmadığı için buna üzüldüm bile denebilir. Neyse ki postu için hatırı sayılır bir ücret almıştım.</p>

    <p class="heading0">"Bak ne vurdum." Gale, içinden ok geçen ekmek somununu havaya kaldırınca, gülüyorum. Bu, bizim tahıl istihkaklarımızla yaptığımız o sıkı somunlardan değil, gerçek bir fırın ekmeği. Somunu ellerimin arasına alıp, oku çıkarıyorum ve bıraktığı deliği burnuma tutuyorum. Aldığım koku, ağzımın sulanmasına neden oluyor. Böyle iyi ekmekleri ancak özel günlerde görebiliyoruz.</p>

    <p class="heading0">"Hımmm... Hâlâ sıcak," diyorum. Bu ekmeği başka bir şeyle değiş tokuş etmek için sabahın ilk ışıklarıyla birlikte fırına gitmiş olması gerek. "Sana neye patladı?"</p>

    <p class="heading0">"Sadece bir sincap. Sanırım yaşlı adam bu sabah biraz duygusaldı," diyor Gale. "Hatta bana şans bile diledi."</p>

    <p class="heading0">"Eee, bugün hepimiz birbirimize daha yakın hissediyoruz, öyle değil mi?" diye sorarken gözlerimi çevirme zahmetine bile girmiyorum. "Prim bize biraz peynir ayırmış," diyerek cebimdeki küçük peynir paketini çıkarıyorum.</p>

    <p class="heading0">Bu ikramı görünce, Gale'in yüzü aydınlanıyor. "Teşekkürler, Prim," diyor. "Gerçek bir ziyafet çekeceğiz." Ve birden, senede bir defa, toplama günü, isimlerimizi okumak için gelen aşırı neşeli Effie Trinket'in Capitol aksanını taklit etmeye başlıyor. "Neredeyse unutuyordum. Açlık Oyunları kutlu olsun!" Çevremizdeki çalılıklardan birkaç böğürtlen koparıyor. "Ve dileyelim ki şans..." Böğürtlenlerden birini başımın üstüne kaldırıp, aşağı bırakıyor.</p>

    <p class="heading0">Onu ağzımla yakalayıp, narin kabuğunu dişlerimle eziyorum. Tatlı mayhoşluğu dilimin üstünde patlıyor. "...sonsuza dek sizinle olsun!" Gale'inkine denk bir coşkuyla, cümlesini tamamlıyorum. Bu konuda şakalaşmak zorundayız. Çünkü tek alternatifimiz korkudan altımıza etmek. Ayrıca, Capitol aksanı o kadar abartılı ki, o aksanla söylendiği zaman komik olmayacak hiçbir şey yok.</p>

    <p class="heading0">Gale'in bıçağını çıkarıp, ekmeği dilimlemesini izliyorum. Benim ağabeyim olabilirmiş. Düz siyah saçları, zeytuni bir teni var. Gri gözlerimiz birbirine çok benziyor. Ama akraba değiliz. En azından yakın akraba değiliz. Madenlerde çalışan ailelerin çoğu, böyle birbirlerine benziyor.</p>

    <p class="heading0">Annemle Prim'in, açık renk saçları ve mavi gözleriyle, buraya ait olmadıkları hissini uyandırmalarının nedeni de zaten bu. Onlar buraya ait değiller. Annemin ailesi, resmi görevlilere, yani Barış Muhafızlarına ve tek tük Dikiş müşterilerine yiyecek içecek tedarik eden küçük tüccar sınıfının üyeleriymiş. 12. Mıntıka'nın daha hoş kesimlerinde bir eczaneleri var. Hemen hemen hiç kimsenin doktora gücü yetmediği için, eczaneler bizim ana şifa&nbsp;kaynağımız. Babam annemle, av sırasında bazı şifalı bitkiler toplaması ve bunları ilaca dönüştürülmek üzere, eczanelerine satması sayesinde tanışmış. Annem evinden ayrılıp, Dikiş'e geldiğine göre, babamı gerçekten çok sevmiş olmalı. O günleri hatırlamaya çalışıyorum ama tek görebildiğim, çocukları bir deri bir kemik kalmaya yüz tutmuşken, hiçbir şey yapmadan ifadesiz bir yüzle bir köşede oturup, kendini dünyaya kapatan bir kadın. Onu, babamın hatırına affetmeye çalışıyorum ama dürüst olmak gerekirse, ben kolay affedebilen biri değilim.</p>

    <p class="heading0">Gale ekmek dilimlerinin üzerine yumuşak keçi peyniri sürüp, her dilimin üzerine, büyük özenle bir fesleğen yaprağı kondururken, ben de çalılıklarda ne kadar orman meyvesi varsa topluyorum. Kayaların arasında kuytu bir köşeye çekiliyoruz. Bulunduğumuz yer, dışarıdan görünmüyor ama toplanacak yeşillikleri, kazılacak kökleri ve güneşle renk değiştiren balıklarıyla, yazla bereketlenen vadiye tamamen hâkimiz. Açık bir gökyüzü ve yumuşacık bir esintiyle, gerçekten muhteşem bir gün. Sıcak ekmeğin üzerinde eriyen peynirimiz, ağzımızda dağılan orman meyveleri, kısacası yemeğimiz harika. Bu gerçek bir tatil günü olsaydı, boş geçecek günün tamamını Gale ile birlikte dağlarda aylaklık ederek ve akşam yemeği için avlanarak geçirecek olsaydık, her şey mükemmel olabilirdi. Oysa saat ikide meydana dizilmemiz ve okunacak isimleri beklememiz gerekiyor.</p>

    <p class="heading0">Gale sakin bir sesle "Yapabiliriz, biliyorsun," diyor.</p>

    <p class="heading0">"Neyi?" diye soruyorum.</p>

    <p class="heading0">"Mıntıkayı terk edebiliriz. Kaçıp, ormanda yaşayabiliriz. Sen ve ben. Bunu başarabiliriz," diyor Gale.</p>

    <p class="heading0">Ne cevap vereceğimi bilmiyorum. Bu o kadar budalaca bir fikir ki.</p>

    <p class="heading0">Hızla "O kadar çok çocuğumuz olmasaydı," diye ekliyor.</p>

    <p class="heading0">Tabii ki bizim çocuklarımızdan bahsetmiyor. Gerçi bizim de sayılabilirler. Gale'in iki erkek bir de kız kardeşi var. Ve Prim. Tabii bu hesaba annelerimizi de dahil edebilirsiniz; biz olmasak nasıl yaşayabilirler? Her zaman daha fazlasını isteyen o ağızları ne doldurabilir? İkimizin de her gün ava çıkmamıza rağmen, bazı akşamlar, av etlerini domuz yağı, ayakkabı bağcığı ya da yünle değiş tokuş etmemiz gerektiği için, yatağa guruldayan midelerle girdiğimiz oluyor.</p>

    <p class="heading0">"Ben hiçbir zaman çocuk sahibi olmak istemiyorum," diyorum.</p>

    <p class="heading0">"Ben isteyebilirdim," diyor Gale. "Tabii burada yaşıyor olmasaydım."</p>

    <p class="heading0">"Ama burada yaşıyorsun," diyorum tatsız bir sesle.</p>

    <p class="heading0">"Unut gitsin," diyor sertçe.</p>

    <p class="heading0">Bu konuşma bana baştan sona yanlış geliyor. Gitmek mi? Bu dünyada sevdiğimden emin olduğum tek insan olan Prim'i nasıl bırakabilirim? Hem Gale de kendini ailesine adamış bir insan. Gidemeyeceğimize göre, neden boşuna çenemizi yoruyoruz? Hem zaten, gidebilsek bile, şu çocuk sahibi olma konusu da nereden çıktı? Gale ile aramızda romantik bir şeyler olmadı ki. Tanıştığımızda ben on iki yaşında, sıska bir kızdım. O benden sadece iki yaş büyük olmasına rağmen, adama benziyordu. Arkadaş olabilmemiz, her takasta pazarlık yapmaktan vazgeçmemiz ve birbirimize yardım etmeye başlamamız bile çok uzun zamanımızı almıştı.</p>

    <p class="heading0">Ayrıca, çocuk sahibi olmak istiyorsa, kendine bir eş bulmakta hiç zorlanmayacağından eminim. Yakışıklı, madendeki işlerin altından kalkacak kadar güçlü; üstelik avlanabiliyor da. Gale okulda dolaşırken kızların ona bakıp bakıp fısıldaşmalarından, onu ne kadar ve nasıl istedikleri belli oluyor. Kıskanıyorum elbette ama insanların sandıkları nedenlerden değil. İyi av ortağı bulmak çok zor.</p>

    <p class="heading0">"Ne yapmak istersin?" diye soruyorum. Avlanabilir, balık tutabilir ya da bir şeyler toplayabiliriz.</p>

    <p class="heading0">"Gölde balık tutalım," diyor. "Sırıklarımızı göle bırakıp, ormandan bir şeyler toplayabiliriz. Bu akşam için güzel bir şeyler bulalım."</p>

    <p class="heading0">Bu akşam. Toplamadan sonra, insanların kutlama yapmaları beklenir. Zaten pek çok insan, çocuklarının bir sene daha rahat bırakılmış olmalarından büyük bir rahatlama duyarak kutlamalara girişirler. Ama en az iki aile, panjurlarını indirip, kapılarını kilitler ve onları bekleyen acı dolu haftaları geçirmenin bir yolunu bulmaya çalışırlar.</p>

    <p class="heading0">O günü gayet iyi geçiriyoruz. Ortalıkta daha kolay ele geçecek ve daha lezzetli yemlerin olduğu günlerde, yırtıcı hayvanlar bize pek ilişmezler. Sabahın sonuna doğru, bir düzine balık, birkaç torba yeşillik ve en iyisi bir galon çilek toparlamış durumdayız. Çileklerin olduğu alanı birkaç sene önce ben keşfettim ama hayvanları uzak tutmak için çevresine telden ağ örme fikri, Gale'den çıktı.</p>

    <p class="heading0">Eve dönerken, bir zamanlar kömür saklanan, terk edilmiş bir depoda çalışan, karaborsaya, Hob'a uğruyoruz. Kömürleri madenden doğruca trenlere yükleme sistemi kurulduktan sonra, depo, zaman içinde Hob'a dönüştü. Toplama günlerinde, bu saatlerde, işlerin büyük kısmı kapanmış olur ama karaborsa hâlâ bir hayli kalabalık. Hiç zorlanmadan, balıklarımızın altı tanesini iyi ekmekle, iki tanesini de tuzla takas ediyoruz. Büyük bir tencereden, kase kase çorba satan, kemikleri çıkmış yaşlı bir kadın olan Yağlı Sae, yeşilliklerimizin yarısına karşılık, bize birkaç külçe parafin veriyor. Başka bir&nbsp;yerde daha iyi pazarlık yapabiliriz ama Yağlı Sae'yle aramızı iyi tutmak bizim için çok önemli. Ona vahşi köpek almak konusunda her zaman güvenebiliriz. Köpekleri bile bile yem etmiyoruz elbette ama saldırıya uğradığınız zaman, bir iki köpek salmanız işe yarayabiliyor. Ne de olsa et ettir. Yağlı Sae bize göz kırparak "Hele bir çorbaya katayım, o zaman sığır eti diye yutturabilirim," diyor. Dikiş'te yaşayan hiç kimse, iyi bir vahşi köpek buduna burun kıvırmaz ama Hob'a gelen Barış Muhafızları'nın biraz daha seçici olma ayrıcalıkları var.</p>

    <p class="heading0">Pazarda işimizi bitirince, çileklerin yarısını satmak üzere belediye başkanının evinin arka kapısına gidiyoruz. Başkanın çileklere özel bir düşkünlüğü var ve bize istediğimiz fiyatı pekâlâ verebilir. Kapıyı, kızı Madge açıyor. Okulda aynı sınıftayız. Başkanın kızı olduğu için bir züppe gibi davranmasını bekleyebilirsiniz ama gayet iyi bir kızdır. Nasıl davranması gerektiğini bilir. Tıpkı benim gibi. Hiçbirimizin gerçek bir arkadaş gurubu olmadığı için, okulda sık sık bir araya gelir gibi görünüyoruz. Öğle yemeğimizi yerken, toplantılarda yan yana otururken ve spor faaliyetlerinde birbirimize eşlik ederken. Çok fazla konuşmayız; böylesi ikimizin de daha çok işimize gelir.</p>

    <p class="heading0">Bugün, her zamanki açık kahverengi okul üniforması yerine, pahalı bir elbise giymiş. Saçlarını da bir kurdeleyle toplamış: Toplama günü kıyafetleri.</p>

    <p class="heading0">Gale "Güzel elbise," diyor."</p>

    <p class="heading0">Madge, bunun samimi bir iltifat mı yoksa bir ima mı olduğunu anlamak için Gale'e bir bakış atıyor. Elbisesi gerçekten güzel ama Madge bunu sıradan bir günde asla giymez. Dudaklarını önce birbirine bastırıyor ama sonra gülümsüyor. "Capitol'e gitmem gerekecekse, güzel görünmek isterim, değil mi?"</p>

    <p class="heading0">Şimdi de Gale'in kafası karışıyor. Ciddi mi? Yoksa onunla kafa mı buluyor? Ben tahminimi ikinci seçenekten yana kullanıyorum.</p>

    <p class="heading0">Gale serinkanlı bir tavırla "Capitol'e gitmeyeceksin," diyor. Gözleri, Madge'nin elbisesini süsleyen küçük, yuvarlak iğneye kayıyor. Gerçek altın. Başarılı bir el işçiliği. Bir ailenin birkaç aylık ekmek ihtiyacını karşılayabilir. "Kaç girişin var? Beş mi? On iki yaşındayken benim altı girişim vardı."</p>

    <p class="heading0">"Bu onun hatası değil," diyorum.</p>

    <p class="heading0">"Hayır, hiç kimsenin hatası değil," diyor Gale. "Olayın doğası bu."</p>

    <p class="heading0">Magde'nin yüzü kararıyor. Çileklerin parasını elime tutuşturuyor. "Bol şans, Katniss."</p>

    <p class="heading0">"Sana da," diyorum ve kapı kapanıyor.</p>

    <p class="heading0">Sessizce Dikiş'e doğru yürüyoruz. Gale'in Madge'ye laf sokmuş olması &nbsp;hoşuma gitmiyor ama haklı olduğunu biliyorum. Toplama sistemi adaletten uzak bir sistem. Fakirler her zaman en kötüyü yaşıyor. On iki yaşınızı doldurduğunuz zaman, toplama gününde seçilebilirler arasına giriyorsunuz. O sene, isminiz kuraya bir defa giriliyor. On üç yaşına geldiğinizde, iki defa. On sekiz yaşına, yani seçilebilirliğin üst sınırına varana kadar giriş sayınız gittikçe artıyor. Son senenizde isminiz kuraya tam yedi defa giriliyor. Bu durum, bütün Panem ülkesinin on iki mıntıkasında yaşayan her vatandaş için geçerli.</p>

    <p class="heading0">Ama olayın bir de cilvesi var. Diyelim bizler gibi fakirsiniz ve açlık çekiyorsunuz. İsterseniz, mozaik taşlarıyla değiş tokuş etmek üzere isminizin daha çok girilmesini talep edebilirsiniz. Her bir mozaik taşı, bir kişinin yıllık tahıl ve yağ tedarikine denk geliyor. Bunu ailenizdeki bütün fertler için de yapabilirsiniz. Bu yüzden, on iki yaşındayken, benim adım dört defa girilmişti.</p>

    <p class="heading0">İlki, buna mecbur olduğum için, diğer üç tanesi ise, kendim, Prim ve annem için birer mozaik taşına karşılık. Aslında bunu her sene yapmam gerekiyor. Girişleriniz artarak birikiyor. Yani şimdi, on altıncı yaşımda, ismim sisteme tam yirmi defa girilecek. On sekiz yaşında olan ve yedi senedir tek basına ailesine destek veren ya da daha doğrusu ailesinin karnını doyuran Gale'in ismi ise kırk iki defa girilecek.</p>

    <p class="heading0">Madge gibi, hiçbir zaman mozaik taşına ihtiyaç duymayan insanların, Gale'i neden bu kadar öfkelendirdiğini anlamışsınızdır sanırım. Başkan'ın kızının isminin kurada çıkması olasılığı, biz Dikiş halkınınkine göre çok daha düşük. İmkânsız değil ama çok ufak bir ihtimal. Ve her ne kadar kurallar, mıntıkalar ve özellikle Madge'in ailesi tarafından değil, Capitol tarafından konulmuş olsa da, mozaik için ismini yazdırmak zorunda kalmayanlara sinir olmamak elde değil.</p>

    <p class="heading0">Aslında, Gale de Madge'nin öfkesinin asıl hedefi olmaması gerektiğini biliyor. Daha önce, ormanın derinliklerinde dolaştığımız bir gün, onun bu mozaik meselesinin mıntıkamızda daha fazla sefalet yaratmak için bir bahane olduğuna dair yakınmalarını dinlemiştim. Bu sayede Dikiş'in açlıktan nefesi kokan işçileriyle, akşam yemekleri cepte olanlar arasında daimi bir öfke körükleniyor ve bu sayede kimsenin kimseye güvenmemesi sağlanıyordu. Onu benden başka hiç kimsenin duymayacağından emin olsa, "Bizi kendi içimizde bölmek, Capitol'ün ekmeğine yağ sürüyor," bile diyebilirdi. Eğer toplama günü olmasaydı. Ve tabi, altın bir iğnesi olan ve mozaik taşma ihtiyaç duymayan bir kız, bana göre zararsız olduğunu sandığı bir yorum yapmamış olsaydı.</p>

    <p class="heading0">Yürümeye devam ederken, Gale'in yüzüne bakıyorum. O taş gibi ifadesinin altında hâlâ için için yanıyor. Bunu hiçbir zaman dile getirmesem de, öfkesinin anlamsız olduğunu düşünüyorum. Gerçi ona hak vermiyor da değilim. Hak veriyorum. Ama ormanın ortasında bile olsak, Capitol hakkında &nbsp;atıp tutmanın kime ne faydası var? Değişen hiçbir şey olmuyor ki. İşler düzelmiyor. Midelerimiz dolmuyor. Dahası, yakınlardaki av hayvanlarının ürküp kaçmasına neden oluyor. Yine de haykırmasına izin veriyorum. Ne de olsa bunu mıntıka yerine, ormanda yapması, hiç yoktan iyidir.</p>

    <p class="heading0">Her ikimize de ikişer balık, birkaç somun iyi ekmek, biraz çilek, tuz, parafin ve biraz para kalacak şekilde, mallarımızı pay ediyoruz.</p>

    <p class="heading0">"Meydanda görüşürüz," diyorum.</p>

    <p class="heading0">Düz bir sesle "Güzel bir şeyler giy," diyor.</p>

    <p class="heading0">Eve vardığımda, annemle, kardeşimi çıkmaya hazır halde buluyorum. Annem, eczane günlerinden kalma hoş bir elbise giymiş. Prim ise benim ilk toplama günümde giydiğim, bir etek ve buruşuk bluzu. Üstüne biraz büyük gelmiş ama annem birkaç iğneyle durumu kurtarmış. Buna rağmen, bluzun arka kısmını eteğin içinde tutmakta güçlük çekiyor.</p>

    <p class="heading0">Beni bir leğen sıcak su bekliyor. Ormanın kirini pasını akıtıyorum. Hatta saçlarımı da yıkıyorum. Annem, yatağın üzerine en iyi elbiselerinden birini sermiş. Şaşırıyorum doğrusu. Aynı renkte ayakkabıları olan, açık mavi bir elbise.</p>

    <p class="heading0">"Emin misin?" diye soruyorum. Annemden gelecek yardım tekliflerini geri çevirmemek için kendimi çok zorlamamam gerekiyor. Uzunca bir süre, içimde ona karşı o kadar büyük bir öfke büyüttüm ki ondan gelecek hiçbir şeyi kabul etmiyordum. Ama bu çok özel bir durum.</p>

    <p class="heading0">Annemin geçmiş hayatından kalma elbiseleri, onun için çok kıymetlidirler.</p>

    <p class="heading0">"Tabii ki," diyor. "Haydi, saçlarını da toplayalım." Saçlarımı havluyla kurulayıp, örmesine ve tepemde toplamasına izin veriyorum. Duvara dayalı duran çatlak aynada, kendimi tanımakta güçlük çekiyorum.</p>

    <p class="heading0">Prim kısık bir sesle "Çok güzel görünüyorsun," diyor.</p>

    <p class="heading0">"Kendimle hiç alakam yok," diyorum. Kardeşime sarılıyorum çünkü önümüzdeki birkaç saatin onun için korkunç olacağını biliyorum. Bu onun ilk toplama günü. İsmi sadece bir defa girildiği için, bu şartlar altında, daha güvende olamazdı. Onun mozaik taşına ismini yazdırmasına asla izin vermem. Ama o benim için endişeleniyor. Aklımıza getirmek dahi istemediğimiz şeyin gerçekleşmesinden korkuyor.</p>

    <p class="heading0">Prim'i elimden gelen her şekilde koruyorum ama toplama konusunda çaresizim. Kardeşimin acı duyduğu her anda olduğu gibi, göğsüme bir sıkıntı çöküyor. Sıkıntımın yüzüme yansıması an meselesi. Bluzunun arka taraftan &nbsp;çıktığını fark ediyor ve kendimi sükûnetimi korumaya zorluyorum. Bluzun ucunu eteğinin içine sokarken, "Kuyruğunu topla bakalım, küçük ördek," diyorum.</p>

    <p class="heading0">Prim kıkırdıyor ve küçük bir "Vak vak " sesi çıkarıyor.</p>

    <p class="heading0">"Vak vak sensin," diyorum gülerek. Prim'in şu anda benden koparabileceği tek gülüş bu. "Haydi bir şeyler yiyelim," diyerek kardeşimin alnına bir öpücük konduruyorum.</p>

    <p class="heading0">Balık ve yeşillikler ocağın üstündeki yerlerini almış durumdalar ama bu bizim akşam yemeğimiz. Çilekleri ve ekmeği de, özel olması için, akşam yemeğine saklamaya karar veriyoruz. Bu yüzden Prim'in keçisi Leydi'nin sütünden içip, her zamanki sert, tahıllı ekmeğimizden yiyoruz. Gerçi hiçbirimizin pek iştahı yok.</p>

    <p class="heading0">Saat birde meydana gitmek üzere evden çıkıyoruz. Ölüm döşeğinde değilseniz, toplama gününe katılmak zorundasınız. Aksi takdirde, akşam saatlerinde, resmi görevliler durumunuzu kontrol etmek üzere evinize gelirler. Ve eğer ölüm döşeğinde değilseniz, hapsi boylarsınız.</p>

    <p class="heading0">Toplama işini, 12. Mıntıka'nın tek hoş yeri sayılabilecek meydanda yapmaları gerçekten büyük talihsizlik. Meydanın çevresi dükkânlarla doludur ve halk pazarı günlerinde -özellikle hava güzelse- burada bir bayram coşkusu yaşanır. Ama bugün, binalardan sarkıtılan parlak renkli afişlere rağmen, havada müthiş bir ağırlık var. Çatılara şahinler misali tünemiş kameralar, etkiyi daha da arttırıyor.</p>

    <p class="heading0">İnsanlar sessizlik içinde meydana gelip, kayıt yaptırıyorlar. Toplama günleri, Capitol'un nüfusu takip etmesine de yarıyor. On iki-on sekiz yaş arasındakiler, yaşlara göre ayrılmış, halatlarla çevrili bölgede toplanıyor. En büyükler en önde, Prim gibi en küçükler de en arkadalar. Aile üyeleri, birbirlerinin ellerini sımsıkı tutarak, bu bölgenin çevresinde toplanıyorlar. Ama tabi, sevecek ya da riske atacak kimsesi olmayanlar da var. Ya da artık hiçbir şeye aldırmayanlar. Onlar da kalabalığın arasına karışıp, hangi iki çocuğun isminin çekileceği konusunda tahminlerde bulunuyorlar. Bahisler, çocukların yaşları, Dikiş halkından mı yoksa tüccarların arasından mı çıkacakları, sinir krizi geçirip geçirmeyecekleri gibi konulara yoğunlaşıyor. Çoğu bu düzenbazlarla bir alışverişe girmeyi reddediyor. Ama çok dikkatliler. Aynı insanlar muhbir de olabilirler. Hem kim bir kez olsun kanunu çiğnememiş ki? Her gün av sırasında vurulma riskim var ama yetkililerin iştahları beni koruyor. Herkes aynı şeyi iddia edemez.</p>

    <p class="heading0"><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;">Neyse,&nbsp;</span><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;">Gale ve ben açlıktan ölmek ve kafamıza bir kurşun yiyerek ölmek&nbsp;</span><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;">konusunda&nbsp;</span><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;">bir seçim yapmak zorundayız. Kurşunla ölmenin daha kısa</span><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;">&nbsp;</span>süreceğine şüphe yok.</p>

    <p class="heading0"><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;"><span style="border-collapse: separate; -webkit-border-horizontal-spacing: 0px; -webkit-border-vertical-spacing: 0px;">Alan gittikçe kalabalıklaşıyor. Yeni insanlar geldikçe iyice klostrofobik bir hal alıyor. Meydan bir hayli geniş ama 12. Mıntıka'nın sekiz bin kişilik nüfusunu alacak kadar da değil. Geç gelenler, olayı, devletin yerleştirdiği dev ekranlarından izleyebilecekleri, yan sokaklara yönlendiriliyorlar.</span>Neyse,&nbsp;</span><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;">Gale ve ben açlıktan ölmek ve kafamıza bir kurşun yiyerek ölmek&nbsp;</span><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;">konusunda&nbsp;</span><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;">bir seçim yapmak zorundayız. Kurşunla ölmenin daha kısa</span><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;">&nbsp;</span>süreceğine şüphe yok.</p>

    <p class="heading0"></p>

    <p class="heading0">Kendimi Dikiş'in on altı yaş gençliğinin arasında buluyorum. Birbirimizi soğuk tavırlarla selamlayıp, dikkatimizi, Adalet Binası'nın önüne kurulmuş geçici sahneye çeviriyoruz. Sahnede üç sandalye, bir kürsü, biri kızlar, diğeri erkekler için olmak üzere, iki büyük cam küre var. Gözlerimi kızların küresindeki kâğıt parçalarına dikiyorum. Yirmi tanesinin üstünde, düzgün bir el yazısı ile Katniss Everdeen yazıyor.</p>

    <p class="heading0">Üç sandalyenin ikisinde, uzun boylu, kelleşme yolunda bir adam olan, Madge'nin babası, Belediye Başkanı Undersee ve ürkütücü beyaz sırıtışı, pembemsi saçları ve bahar yeşili takımıyla Capitol'un tazeliğini yansıtan, 12. Mıntıka'nın eskortu Bayan Effie Trinket oturuyor. Birbirlerine bir şeyler fısıldayıp, endişeli gözlerle boş kalan üçüncü sandalyeye bakıyorlar. Meydandaki saat ikiyi vururken, belediye başkanı kürsüye çıkıp, okumaya başlıyor. Her sene aynı hikâye. Bir zamanlar Kuzey Amerika olarak bilinen ve küllerinden yeniden doğan Panem'in öyküsünü anlatıyor. Felaketleri, kuraklıkları, fırtınaları, yangınları, karanın büyük kısmını yutan, yükselen denizleri ve geriye kalan kısıtlı kaynaklar için verilen şiddetli savaşları sıralıyor. Sonuç, vatandaşlarına huzur ve refah getiren Panem ve on üç mıntıkanın çevrelediği ışıltılı Capitol. Arkasından Karanlık Günler, mıntıkaların Capitol'e karşı ayaklandıkları zamanlar, geliyor. On iki mıntıka yenilgiye uğratılmış, on üçüncüsü ise yok olup gitmiş. İhanet Anlaşması bize barışı güvence altına alacak yeni kanunlar ve Karanlık Günler'in yeniden yaşanmaması için, bir hatırlatma olarak Açlık Oyunları'nı vermiş.</p>

    <p class="heading0">Açlık Oyunları'nın çok basit kuralları var: Her mıntıka ayaklanmalara karşı bir ceza olarak, haraç olarak adlandırılan, birer kız ve erkek evladını vermek zorunda. Bu yirmi dört haraç, içinde alev alev yanan bir çölden, dondurucu bir çorak araziye kadar her şeyi kapsayan, geniş bir açık hava arenasına hapsediliyor. Birkaç haftalık bir süre boyunca, yarışmacıların ölümüne mücadele vermesi gerekiyor. Ayakta kalmayı başaran son mıntıka galip sayılıyor.</p>

    <p class="heading0">Çocukları mıntıkalarımızdan zorla alıp, bizler izlerken birbirlerini öldürmelerine mecbur etmek, Capitol'ün bize, insaflarına muhtaç olduğumuzu hatırlatma yöntemiydi. Yeni bir ayaklanmadan asla sağ çıkamayacağımızı göstermek istiyorlardı. Seçilen kelimeler her ne olursa olsun, asıl mesaj son derece açıktı. "Bakın, çocuklarınızı nasıl elinizden alıp, kurban edebiliyoruz. Ve&nbsp;sizin yapabileceğiniz hiçbir şey yok. Parmağınızı birazcık kıpırdatacak olursanız, hepinizi yok ederiz. Tıpkı 13. Mıntıka'yı yok ettiğimiz gibi..."</p>

    <p class="heading0">Durumun acı verici olduğu kadar aşağılayıcı bir hale de sokmak için, Capitol, Açlık Oyunları'nı bir şenlik, bütün mıntıkalarını birbirine karşı dolduran bir spor aktivitesi olarak görmemizi talep ediyor. Hayatta kalmayı başaran son haraç, evine döndüğü zaman çok rahat bir hayat sürüyor ve yaşadığı mıntıka büyük kısmı yiyeceklerden oluşan ödüllere boğuluyor. Capitol, her sene, biz, diğerleri acılıkla mücadele ederken, galip gelen mıntıkanın tahıl, yağ ve hatta şeker gibi bazı lezzetlere boğulduğunu gösterip duruyor.</p>

    <p class="heading0">Belediye Başkanı, "Bu, hem tövbe, hem de şükran zamanıdır," diyor.</p>

    <p class="heading0">Sonra, 12. Mıntıkanın geçmiş fatihlerinin isimlerini okuyor. Yetmiş dört sene içinde, sadece iki galibimiz olmuş. Biri hâlâ hayatta. Haymitch Abernathy adında, kamburu çıkmış, orta yaşlı bir adam anlaşılmaz bir şeyler haykırarak ve sendeleyerek sahneye çıkıyor ve üçüncü sandalyeye adeta yıkılıyor. Sarhoş. Hem de nasıl. Kalabalık ona alkışla karşılık veriyor. Ama adam o kadar allak bullak bir halde ki, Effie Trinket'ı kucaklamaya çalışıyor. Kadın bozuntuya vermeden onu itip, kendini kurtarmak için çaba harcıyor.</p>

    <p class="heading0">Belediye Başkanı'nın biraz stresli bir hali var. Bütün bunlar televizyonda gösterildiği için, tam o anda 12. Mıntıka'nın bütün Panem'in kahkaha malzemesi olduğunu biliyor. Dikkati yeniden toplama gününe çekmek için, Effie Trinket'ı takdim ediyor.</p>

    <p class="heading0">Effie Trinket, her zamanki ışıltısı ve neşesiyle kürsüye yürüyor ve işaretini veriyor. "Açlık Oyunları Kutlu Olsun! Ve şans sonsuza dek sizinle olsun!" Pembemsi saçları peruk olsa gerek. Zira, Haymitch tarafından kucaklanmasının ardından, bukleleri hafifçe yana kaymış gibi görünüyor. Burada olmanın ne büyük bir onur olduğuna dair bir şeyler zırvalıyor. Oysa hepimiz, onun, insanı koca bir milletin önünde küçük düşüren ayyaşlar yerine, adam gibi fatihlerle bir arada olabileceği başka bir mıntıkada görevlendirilmek için can attığını biliyoruz.</p>

    <p class="heading0">Kalabalığın arasında, bana yüzünde buruk bir gülümsemeyle bakan Gale'i fark ediyorum. Neyse ki bugüne kadarkiler arasında, ilk defa eğlenceli bir tarafı olan bir toplama günü yaşıyoruz. Fakat birden aklıma, Gale'in, o büyük cam kürenin içinde, tam kırk iki tane kâğıdı olduğu geliyor. Ve seçilme şansının ne kadar yüksek olduğu. Çocukların büyük kısmı ondan çok daha iyi durumdalar. Belki de o da benim için aynı şeyi düşünüyor. Çünkü birden bakışları kararıyor ve başını çeviriyor. Keşke ona "Yine de o kürelerde binlerce kâğıt var," diye fısıldayabilsem.</p>

    <p class="heading0">Ve kura zamanı. Effie Trinket her zamanki sözlerini tekrarlıyor: "Önce&nbsp;Bayanlar!" Ve içinde kızların adlarının olduğu küreye yöneliyor. Elini uzatıyor, kürenin dip tarafında doğru şöyle bir döndürüp, bir kâğıt çekiyor. Kalabalık, hep birlikte nefesini tutuyor. Bu öyle bir sessizlik ki, yere iğne düşse, duyabilirsiniz. Midemin bulandığını hissediyor ve ben olmayayım diye dua ediyorum. Ben olmayayım. Ben olmayayım.</p>

    <p class="heading0">Effie Trinket tekrar kürsünün başına dönüyor, kâğıt parçasını açıyor ve ismi berrak bir sesle ilan ediyor. Ben değilim.</p>

    <p class="heading0">Primrose&nbsp;Everdeen.</p>
  </div>
</body>
</html>
