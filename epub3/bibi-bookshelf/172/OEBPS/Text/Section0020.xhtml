<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Suzanne Collins- açlık oyunları_001</title>
  <link href="../Styles/stylesheet.css" rel="stylesheet" type="text/css" />
</head>

<body class="main">
  <h2 class="heading0" style="text-align: center;"><b><i>XX</i></b></h2>

  <p class="heading0">Peeta'nın çorbayı içmesini sağlamak için bir saat dil dökmem, yalvarmam, tehditler savurmam ve evet, onu öpmem gerekiyor. Ama nihayet gıdım gıdım da olsa, kabı boşaltıyor. Uykuya dalmasını bekledikten sonra, kendi ihtiyaçlarımla ilgileniyorum. Biraz hindi kuşu ve bitki kökünden oluşan yemeğimi yedikten sonra, gökyüzüne yansıyan günlük haberleri seyrediyorum. Yeni bir olay yok. Yine de Peeta'yla ikimizin, izleyicilere ilginç bir gün yaşattığımızdan eminim. Umarım, Oyun Kurucular, huzurlu bir gece yaşamamıza izin verirler.</p>

  <p class="heading0">Otomatik olarak, kendime tüneyecek bir ağaç ararken, böyle bir seçeneğimin kalmadığını hatırlıyorum. En azından bir süreliğine. Peeta'yı savunmasız halde yerde bırakamam. Dere kıyısında son saklandığı yeri öylece -nasıl saklayabilirdim ki?-bıraktım. Ve topu topu elli metre uzaktayız. Gözlüğümü takıp, silahlarımı kuşanıyorum ve nöbet tutmak üzere, yerimi alıyorum.</p>

  <p class="heading0">Isı hızla düşüyor. Kısa süre sonra iliklerime kadar donuyorum. Bir zaman sonra, dayanamayıp, Peeta'nın yanına, uyku tulumunun içine giriyorum. Tulumun içi sıcacık, büyük bir minnet duyarak, Peeta'ya doğru sokuluyorum. Ancak biraz sonra fazla sıcak gelmeye başlıyor. Çünkü tulum, Peeta'nın ateşini geri yansıtıyor. Alnını kontrol ediyorum. Ateşler içinde ve kupkuru. Ne yapmam gerektiğini bilmiyorum. Onu tulumun içinde bırakıp, aşırı sıcağın ateşini kırmasını mı beklemeliyim? Yoksa, tulumdan çıkarıp, gecenin serinliğinin ateşini düşürmesini mi sağlamalıyım? Sonunda bir parça sargı bezini ıslatıp, alnına koymaya karar veriyorum. Bu cılız bir önlem olabilir ama esaslı bir şey yapmaya çekmiyorum.</p>

  <p class="heading0">Bütün geceyi, yarı oturarak, yarı Peeta'nın yanına uzanarak, sargı bezini ıslatarak ve onunla bir takım olma kararını aldığım anda, kendimi eskisinden de savunmasız bir duruma düşürdüğüme kafa yormamaya gayret ederek geçiriyorum. Yanımda, bakıma muhtaç olan çok hasta bir insanla, yere çivilendiğimi düşünmemeye çabalıyorum. Fakat yaralı olduğunu bile bile peşine düştüğümü de biliyorum. Beni onu bulmaya iten içgüdümün, iyiye işaret olduğuna inanmaktan başka çarem yok.</p>

  <p class="heading0">Gökyüzü pembemsi bir renk alınca, Peeta'nın dudaklarındaki ter tanelerini görüp, ateşinin düştüğünü anlıyorum. Henüz normale dönmese de, ateşi en azından birkaç derece inmiş olmalı. Dün gece, asma yapraklarını toplarken, Rue'nun orman meyveleriyle dolu bir fundalık keşfetmiştim. Fundalıktan biraz meyve toplayıp, soğuk suyla, çorba kabının içinde eziyorum.</p>

  <p class="heading0">Mağaraya döndüğümde, Peeta'yı kalkmaya çalışırken buluyorum. "Uyandığımda gitmiştin," diyor. "Seni merak ettim."</p>

  <p class="heading0">Onu yerine yatırırken, gülüyorum. "Beni mi merak ettin? Son zamanlarda kendine hiç baktın mı acaba?"</p>

  <p class="heading0">"Cato ve Clove seni bulmuş olabilirlerdi. Geceleri avlanmayı seviyorlar," diyor. Sesi son derece ciddi.</p>

  <p class="heading0">"Clove? Hangisi o?"</p>

  <p class="heading0">"İkinci Mıntıka'nın kız haracı. O hâlâ yaşıyor değil mi?"</p>

  <p class="heading0">"Evet, geriye sadece onlar, Thresh, biz ve Tilki Surat kaldık. Beşinci Mıntıka'daki kıza bu ismi taktım. Nasılsın?"</p>

  <p class="heading0">"Dünden daha iyiyim. Burası çamurla karşılaştırılınca süper bir yer," diyor. "Temiz kıyafetler, ilaç ve uyku tulumu da çabası. Ve tabi sen."</p>

  <p class="heading0">Ah, pekâlâ. Şu aşk meselesi. Yanağına dokunmak için uzanıyorum. Elimi yakalayıp, dudaklarına götürüyor. Annemin aynı şeyi babama yaptığını hatırlıyorum. Acaba Peeta bunu kimde görmüş? Babasıyla o cadı kadında görmediğinden eminim.</p>

  <p class="heading0">"Yemeğini yiyene kadar, sana başka öpücük yok," diyorum.</p>

  <p class="heading0">Sırtını duvara yaslamasına yardım ediyorum. Sesini çıkarmadan ağzına beslediğim meyve püresini yutuyor. Fakat iş hindi kuşuna gelince, yine itiraz ediyor.</p>

  <p class="heading0">"Sen uyumadın," diyor.</p>

  <p class="heading0">"Ben iyiyim," diyorum. Fakat aslında, çok bitkinim.</p>

  <p class="heading0">"Şimdi biraz uyu," diyor. "Ben nöbeti devralırım. Bir şey olursa, seni hemen uyandırırım." Ben tereddüt ediyorum. "Katniss, sonsuza dek uyanık kalamazsın," diyor.</p>

  <p class="heading0">Çok haklı. Eninde sonunda uyumam gerekecek. Belki de bunu şimdi, Peeta nispeten iyi durumdayken ve hava aydınlıkken yapmamda fayda var. "Pekâlâ," diyorum. "Ama sadece birkaç saat. Sonra beni uyandıracaksın."</p>

  <p class="heading0">Şimdi hava uyku tulumunun içine girilmeyecek kadar sıcak. Tulumu yere yayıp, üzerine uzanıyorum. Anlık bir ok atma ihtiyacının doğması ihtimaline karşılık bir elimi yayımın üstüne koyuyorum. Peeta hemen yanıma oturup, yaralı bacağını öne uzatıyor. Gözlerini mağaranın girişine dikiyor. Yumuşacık bir sesle "Uyu artık," diyor. Eliyle alnıma düşen saçlarımı okşuyor. Şu ana kadarki rol icabı öpüşlerin ve okşamaların aksine bu dokunuşu çok doğal ve samimi geliyor. Durmasını hiç istemiyorum; durmuyor zaten. Uykuya&nbsp;daldığımda saçımı okşamaya devam ediyor.</p>

  <p class="heading0">Çok uzun. Çok uzun süre uyuyorum. Gözlerimi açtığım anda, öğleden sonra olduğunu anlıyorum. Peeta hemen yanı başımda. Yerinden kıpırdamamış. Doğrulurken, kendimi günlerdir olmadığım kadar defansif ve bir o kadar da dinlenmiş hissediyorum.</p>

  <p class="heading0">"Peeta... Birkaç saatin sonunda beni uyandırman gerekirdi," diyorum.</p>

  <p class="heading0">"Ne için? Hiçbir şey olduğu yok. Ayrıca seni uyurken seyretmek çok hoşuma gitti. Uyurken kaşlarını çatmıyorsun. Çok daha iyi görünüyorsun."</p>

  <p class="heading0">Doğal olarak ben bu sözlerine karşılık kaşlarımı çatınca, Peeta sırıtıyor. İşte o zaman, dudaklarının ne kadar kurumuş olduğunu fark ediyorum. Yanağını kontrol ediyorum, kömür ocağı gibi sıcak. Ben uyurken bir şeyler içtiğini iddia ediyor ama su şişeleri bana olması gerektiğinden daha dolu geliyor. Peeta'ya birkaç ateş düşürücü hap daha verip, suyunu içerken tepesinden ayrılmıyorum. Sonra eline biraz daha su tutuşturur, hafif yaralarına pansuman yapıyorum. Bir hayli ilerleme kaydetmişe benziyorlar. Bütün gücümü toplayıp, bacağındaki sargıyı açıyorum.</p>

  <p class="heading0">Kalbim, mideme iniyor sanki. Bacağı kötü, çok daha kötü durumda. Ortalıkta hiç irin yok ama bacak iyice şişmiş; parlak ve gergin cildi hâlâ sıcak. Sonra bacağındaki kırmızı izleri fark ediyorum. Kan zehirlenmesi. Bakılmazsa, onu öldürebilir. Çiğnenmiş yapraklarım ya da yanık merhemim hiçbir işe yaramaz. Capitol'den güçlü enfeksiyon karşıtı ilaçlara ihtiyacımız olacak. Böyle güçlü bir ilacın kaça mal olacağını hayal dahi edemiyorum. Haymitch'in bütün sponsorların, bütün bağışlarını bir araya getirse bile bu ilacı karşılayabileceğinden emin değilim. Oyunlar sürdükçe armağanların da fiyatı artıyor. Birinci günde, dört dörtlük masa kurmaya yeten bağış, on ikinci günde ancak bir kraker satın alabiliyor. Ve Peeta'nın ihtiyaç duyduğu ilaç daha ilk günden beri en üst sıralarda yer alıyordur.</p>

  <p class="heading0">"Biraz şişme var ama iltihap gitmiş” diyorum.</p>

  <p class="heading0">"Kan zehirlenmesinin ne olduğunu çok iyi biliyorum, Katniss," diyor Peeta. "Annem şifacı olmasa da biliyorum."</p>

  <p class="heading0">"Tek yapman gereken diğerlerinden daha uzun süre hayatta kalmak, Peeta. Kazandığımız zaman seni Capitol'de iyileştirirler," diyorum.</p>

  <p class="heading0">"Evet, bu iyi bir plan," diyor. Ancak bunun daha çok benim lehime olduğunu hissediyorum.</p>

  <p class="heading0">"Bir şeyler yemelisin. Gücünü korumak zorundasın. Sana çorba yapayım," diyorum.</p>

  <p class="heading0">"Ateş yakma," diyor. "Değmez."</p>

  <p class="heading0">"Göreceğiz," diyorum. Kabı alıp dereye inerken, havanın sıcağı yüzüme çarpıyor. Oyun Kurucularının gün içinde ısıyı arttırıp, geceleri iyice düşürdüklerine yemin edebilirim. Dere kıyısında güneşle kızmış olan kayalar bana ilham veriyor. Belki de ateş yakmama gerek kalmaz.</p>

  <p class="heading0">Dereyle mağara arasında büyük, düz bir kayanın yanına çöküyorum. Yarım kap kadar suyu arındırdıktan sonra, doğrudan güneşin altına bırakıp, içine yumurta büyüklüğünde, sıcak birkaç taş bırakıyorum. Pek başarılı bir aşçı olmadığımı herkesten önce ben itiraf edebilirim. Ancak çorba denen şey her şeyi bir tencerenin içine atıp, beklemekten ibaret olduğu için, en iyi yaptığım yemeklerden biri sayılabilir. Hindi kuşunun etini pelte kıvamına gelene kadar doğruyorum. Sonra içine Rue'nun köklerinden ekliyorum. Neyse ki her ikisini de önceden pişirmiş olduğum için, sadece ısıtmam gerekecek. Su, güneşin ve kayanın sıcağı arasında ılınmaya başlıyor. Eti ve kökleri katıp, içine birkaç taş daha ekledikten sonra, çorbayı biraz lezzetlendirecek yeşillikler aramaya başlıyorum. Çok geçmeden bir kayanın dibinde yetişen frenk soğanlarını gözüme kestiriyorum. Harika. Soğanları ince ince doğrayıp, kabın içine atıyorum. Taşları bir kez daha yenileriyle değiştirip, kabın kapağını örtüyorum ve iyice ısınmaya bırakıyorum.</p>

  <p class="heading0">Ortalıkta az da olsa, av hayvanı izi görmüştüm ama avlanırken Peeta'yı yalnız bırakmak içime sinmeyeceği için birkaç tuzak kurup, şansımın yaver gitmesi için dua ediyorum. Diğer haraçların durumunu merak etmemek elde değil. Ana besin kaynakları havaya uçurulduğuna göre, başlarının çaresine bakabiliyorlar mıdır acaba? En az üç tanesi Cato, Clove ve Tilki Surat o piramitten medet umuyorlardı. Gerçi aynı şey Thresh için geçerli değil. Büyük olasılıkla, Rue gibi o da, topraktan beslenmenin yollarını biliyordur. Acaba birbirleriyle savaşıyorlar mıdır? Ya da bizi mi arıyorlardır? Belki de içlerinden biri yerimizi keşfetmiştir ve saldırıya geçmek için doğru anı bekliyordur. Bu düşünce, hızla mağaraya dönmeme neden oluyor.</p>

  <p class="heading0">Peeta, kayaların gölgesinde, uyku tulumunun üstünde yatıyor. Ben içeri girince, biraz canlansa da, kendini çok kötü hissettiği her halinden belli. Başının üstüne serin bir kumaş yerleştiriyorum ama kumaş daha tenine değer değmez ısınıyor.</p>

  <p class="heading0">"İstediğin bir şey var mı?" diye soruyorum.</p>

  <p class="heading0">"Hayır," diyor. "Sağol. Ya da, dur bir dakika. Bana bir hikâye anlatsana."</p>

  <p class="heading0">"Hikâye mi? Nasıl bir hikâye?" Hikâye anlatmak konusunda pek iyi değilimdir. Bu, benim için şarkı söylemek gibi bir şey. Sadece, kırk yılda bir, Prim'in hatırına bir şeyler uydururum.</p>

  <p class="heading0">"Mutlu bir hikâye," diyor Peeta. "Hatırlayabildiğin en mutlu gününü anlat."</p>

  <p class="heading0">Dudaklarımın arasından umutsuz bir iç çekiş yükseliyor. Mutlu bir hikâye ha? Bunun için çorbaya harcadığımdan daha çok çaba harcamam gerekecek. İyi anılar için beynimi kurcalıyorum. Çoğu, Gale ile birlikte avlandığımız zamanlardan kalma anılar ama onların da ne Peeta ne de izleyicilerine iyi geleceğini sanmıyorum. Geriye bir tek Prim kalıyor.</p>

  <p class="heading0">"Şana Prim'in keçisini nasıl bulduğumu anlatmış mıydım?" diye soruyorum. Peeta kafasını sallıyor. Umut dolu gözlerle bana bakıyor. Böylece anlatmaya başlıyorum. Ama dikkatliyim. Çünkü sözlerimin bütün Panem'e ulaştığını biliyorum. İnsanların ikiyle ikiyi toplayıp, benim yasadışı avlandığımı anlayacaklarından emin olsam da, Gale'i ve başlıca müşterilerim olan Yağlı Sae'yi, kasabı ve hatta Barış Muhafızları'nı ele verip, incitmek, yasayı çiğnediklerini ifşa etmek istemem.</p>

  <p class="heading0">Prim'in keçisi Leydi için gereken parayı buluş hikâyemin aslı şu: Bir Cuma akşamıydı. Mayıs ayının sonlarına doğru, Prim'in onuncu yaş gününün arifesindeydik. Okul biter bitmez, Gale ile birlikte kendimizi ormana attık. Benim, Prim'e hediye alabilmek için yeterli takas malzemesi bulmam gerekiyordu. Yeni bir elbise için kumaş ya da bir saç fırçası alabilirdim. Tuzaklarım çok verimliydi ve orman yeşillik kaynıyordu ama ortalama Cuma akşamı kazancımıza göre fazlamız da yoktu. Eve dönerken ben bir hayli bozuktum. Gale ise ertesi gün daha iyi iş çıkaracağımızı söyleyip duruyordu. Onu gördüğümüzde, bir dere kenarında nefesleniyorduk. Boyuna bakılırsa bir yaşında, genç bir geyik. Boynuzları daha yeni yeni büyüyor gibiydi; hâlâ küçük ve kadife kaplıydılar. Kaçmak için doğru anı kolluyordu sanki. Ama insanlara yabancı olduğu için, bizden emin olamıyordu. Çok güzeldi.</p>

  <p class="heading0">Sanırım, biri göğsüne, diğer boynuna isabet eden iki oktan sonra, güzelliğini büyük ölçüde kaybetti. Gale ve ben aynı anda atış yapmıştık. Geyik kaçmaya çalışmış ama tökezlemişti. Ve o daha ne olduğunu anlamadan, Gale, gırtlağını başını gövdesinden ayırıverdi. Kısa bir an için, bu kadar taze ve masum bir yaratığı öldürmüş olmanın acısını duydum. Fakat hemen sonra böylesi taze ve masum etin düşüncesiyle, midem guruldamaya başladı.</p>

  <p class="heading0">Bir geyik! O güne kadar, Gale'le birlikte topu topu üç geyik vurmuştuk. Birincisi, bir şekilde bacağından yaralanmış olan bir karacaydı. Sayılmazdı. Ancak tecrübelerimiz bize hayvanı Hob'a sürüklemememiz gerektiğini öğretmişti. İnsanlar hayvanın parçaları üzerine açık arttırmaya tutuşup, neredeyse kendi aralarında pay ederken, müthiş bir kaos yaşanmıştı. Yağlı Sae araya girmiş ve bizi, karacayla birlikte, doğruca kasaba göndermişti. Ancak o zamana kadar, karaca çoktan zarar görmüş, etin bir kısmı alınmış ve derisinde&nbsp;delikler açılmıştı. Her ne kadar, herkes çok iyi para ödemiş olsa da, hayvanın değeri boşu boşuna düşmüştü.</p>

  <p class="heading0">Bu defa, havanın kararmasını bekledikten sonra, mıntıkaya kasabın yakınındaki bir boşluktan geçerek girdik. Her ne kadar avlandığımız çok insan tarafından biliniyor olsa da, resmi görevlilerin burnuna sokar gibi, güpegündüz, yetmiş kiloluk bir hayvanı sırtlanmış halde sokaklarda dolaşmamız hiç doğru olmazdı.</p>

  <p class="heading0">Rooba adında, kısa boylu ve tombulca bir kadın olan kasap, biz kapıyı çalınca, arka tarafa geldi. Rooba'yla pazarlık edemezsiniz. O bir fiyat söyler. Kabul edip etmemek size kalmıştır. Ama genelde fiyatları adildir. Geyiğe karşılık önerdiği parayı kabul ettik. Bize geyikle işi bittiği zaman birkaç parça biftek vermeye söz verdi. Parayı ikiye bölüştüğümüz halde, ikimizin elinde de, o güne kadar bir arada görmediğimiz bir meblağ kalmıştı. Bunu bir sır olarak saklamaya ve ertesi gün akşamüzeri ailelerimize et ve parayla sürpriz yapmaya karar verdik.</p>

  <p class="heading0">Keçinin parasını işte böyle bulmuştum ama Peeta'ya annemin eski bir gümüş madalyonunu sattığımı anlatıyorum. Bu hikâyeden kimseye zarar gelmez. Sonra gerçek hikâyeye, Peeta'nın doğum gününden devam ediyorum.</p>

  <p class="heading0">Elbiselik malzeme bulmak için, Peeta'yla birlikte meydandaki pazara gittik. Parmaklarımı kalın, mavi bir kumaşın üstünde gezdirirken, birden, gözüme bir şey takıldı. Dikiş'in diğer tarafına küçük bir keçi sürüsü besleyen bir adam var. Adamın gerçek adını bilmiyorum ama herkes ona Keçi Adam der. Adamın bütün eklemleri şiş ve çarpık çurpuktur; dahası madende geçirdiği uzun senelerden kalma, acı verdiği belli olan kötü bir öksürüğü vardır. Yine de şanslı bir adamdır. Bir şekilde, bu keçileri alacak parayı biriktirdiği için, yaşlılık günlerinde, açlıktan ölmeyi beklemekten daha eğlenceli bir uğraş edinmiştir. Pasaklı ve sabırsız bir adamdır ama keçileri çok temizdir. Paranız yeterse, sütleri de gayet zengindir.</p>

  <p class="heading0">Keçilerden biri -sırtında siyah lekeleri olan beyaz bir keçi- tekerlekli bir el arabasının üstünde yatıyordu. Nedenini anlamak güç değildi. Bir şey, büyük olasılıkla bir köpek, omzunu yaralamıştı ve yara enfeksiyon kapmıştı. Kötü görünüyordu ve Keçi Adam, keçinin sütünü sağabilmek için hayvanı ayakta tutmak zorundaydı. Fakat ben, onu iyileştirebilecek birini tanıdığımı düşünüyordum.</p>

  <p class="heading0">"Gale," diye fısıldadım. "O keçiyi Prim'e almak istiyorum."</p>

  <p class="heading0">12. Mıntıka'da bir dişi keçi sahibi olmak, hayatınızı değiştirebilir. Hayvanlar hemen her tür gıdayla ayakta kalabiliyorlar. Örneğin çayır onlar için çok uygun bir besi alanı ve günde bir galon süt verebiliyorlar. Bu sütü içebilir,&nbsp;peynire dönüştürebilir ve hatta satabilirsiniz. Dahası bu yasaya aykırı bir iş değil.</p>

  <p class="heading0">Gale "Çok kötü yaralanmış," dedi. "Daha yakından baksak iyi olacak."</p>

  <p class="heading0">Yanına gittik ve aramızda paylaşmak üzere bir fincan süt alıp, sanki öylesine duruyormuşuz gibi keçinin başında dikilmeye başladık.</p>

  <p class="heading0">"Onu rahat bırakın," dedi adam.</p>

  <p class="heading0">"Sadece bakıyoruz," dedi Gale.</p>

  <p class="heading0">"O zaman çabuk bakın. Birazdan kasapla buluşacak. Artık kimse sütünü istemiyor. Alsalar bile ancak yarı parasını ödüyorlar."</p>

  <p class="heading0">"Kasap kaç para veriyor?" diye sordum.</p>

  <p class="heading0">Adam omuz silkti. "Bekleyin, görün." Arkama dönünce, Rooba'nın yaklaştığını gördüm. Keçi Adam ona "İyi ki geldin," dedi. "Bu kız senin keçiyi gözüne kestirdi."</p>

  <p class="heading0">Umursamaz bir tavırla "Üzerinde anlaştıysanız ayrı," dedim.</p>

  <p class="heading0">Rooba beni baştan ayağa süzdükten sonra gözlerini keçiye çevirdi. "Anlaşmadık," dedi. "Omzuna baksana. Etin yarısının sosis bile yapılmayacak kadar kötü çıkacağına bahse girerim." "Ne?" dedi Keçi Adam. "Anlaşmıştık."</p>

  <p class="heading0">"Biz sadece birkaç diş izi olan bir hayvan için anlaştık. Bunun için değil. Eğer bu keçiyi alacak kadar aptalsa, şu kıza sat bence," dedi Rooba. Uzaklaşırken, çaktırmadan göz kırptı.</p>

  <p class="heading0">Keçi Adam deliye dönmüştü ama yine de keçiden kurtulmak istiyordu. Fiyat pazarlığımız yarım saat sürdü. Çevremize fikir beyan etmek için can atan büyük bir kalabalık toplanmıştı. Keçi hayatta kalırsa, çok kârlı bir anlaşma yapmış olacaktım. Ama ölürse, soyulmuş sayılabilirdim. İnsanlar her iki ihtimalde görüş belirttiler ama ben, sonunda keçiyi aldım.</p>

  <p class="heading0">Gale keçiyi taşımayı teklif etti. Sanırım, Prim'in yüzünde belirecek ifadeyi görmeyi, o da en az benim kadar istiyordu. Bir çılgınlık anında pembe bir kurdele satın alıp, keçinin boynuna bağladım. Sonra hızlı adımlarla bizim eve gittik.</p>

  <p class="heading0">Kucağımızda keçiyle içeri girdiğimiz anda, Prim'in verdiği tepki görülmeye değerdi. Aynı kızın, Gelin Çiçeği gibi berbat bir kediyi kurtarmak için saatlerce gözyaşı döktüğünü sakın unutmayın. O kadar heyecanlanmıştı ki, hem ağlıyor, hem gülüyordu. Annem yarası konusunda onun kadar emin değildi. Ama ikisi birlikte çalışmaya koyuldular. Otlar ezip, hazırladıkları ilacı hayvanın gırtlağından geçirmek için saatlerce dil döktüler.</p>

  <p class="heading0">"Sana benziyorlarmış desene," diyor Peeta. Orada olduğunu neredeyse unutmuştum.</p>

  <p class="heading0">"Ah, hayır Peeta. Onların elleri sihirlidir. O hayvanın istese bile ölme şansı yoktu," diyorum. Ve hemen sonra dilimi ısırıyorum. Bu sözler, benim beceriksiz ellerimde ölmek üzere olan Peeta'ya kim bilir ne kötü gelmiştir.</p>

  <p class="heading0">"Endişelenme," diyor. "Ben de ölmeyi istemiyorum zaten," diye şaka yapıyor. "Eee, hikâyeni bitirsene."</p>

  <p class="heading0">"Hepsi bu kadar işte. Sadece o gece, Prim'in Leydi'yle birlikte, ateşin yanına serdiğimiz battaniyenin üstünde uyuduğunu hiç unutmayacağım. Hayvan uykuya dalmadan önce, kardeşimin yanağını yalamıştı. Herhalde iyi geceler öpücüğü vermek istemişti. Daha o zamandan Prim'e deli olmaya başlamıştı."</p>

  <p class="heading0">"Pembe kurdelesi hâlâ boynunda mıydı?"</p>

  <p class="heading0">"Sanırım, neden?"</p>

  <p class="heading0">Peeta düşünceli bir sesle "Sadece sahneyi gözümün önünde canlandırmaya çalışıyorum," diyor. "O günün seni neden mutlu ettiğini anlamak zor değil."</p>

  <p class="heading0">"Evet. O keçinin bir altın madenine denk olduğunu anlamıştım," diyorum.</p>

  <p class="heading0">"Evet, tabi öyle. Ben de zaten, toplama gününde yerini alacak kadar çok sevdiğin kardeşine uzun süreli bir sevinç yaşatmandan bahsetmiyordum."</p>

  <p class="heading0">"Keçi, parasını çıkardı. Hem de kaç kez," diyorum sesimi yükselterek.</p>

  <p class="heading0">"Sanırım sen hayatını kurtardıktan sonra, aksine cesaret bile edememiştir," diyor Peeta.</p>

  <p class="heading0">"Ben de aynı şeyi yapmak niyetindeyim.</p>

  <p class="heading0">"Öyle mi? Peki sen bana kaça patladın dersin?" diye soruyorum.</p>

  <p class="heading0">"Belaya... Endişelenme. Hepsinin karşılığını göreceksin."</p>

  <p class="heading0">"Saçmalıyorsun," diyerek elimi alnına götürüyorum. Ateşi yükselmeye devam ediyor. "Gerçi biraz soğumuşsun ama... "</p>

  <p class="heading0">Trompet sesleriyle irkiliyorum. Tek bir heceyi bile kaçırmaya tahammülüm olmadığı için, ışık hızıyla ayaklanıp, mağaranın girişine koşuyorum. Yine en yakın arkadaşım Claudius Templesmith konuşuyor ve tahmin ettiğim gibi, bizi ziyafete davet ediyor. Biz o kadar aç değiliz. Tam ben kayıtsız bir tavırla davetini boş vermeye hazırlanırken, Claudius söze devam ediyor: "Şimdi, sıkı durun. Bazılarınız davetimi geri çevirmeyi düşünüyor olabilirsiniz. Ancak bu sıradan bir ziyafet değil. Hepinizin deli gibi ihtiyaç&nbsp;duyduğu bir şey."</p>

  <p class="heading0">Benim de deli gibi ihtiyaç duyduğum bir şey var: Peeta'nın bacağını iyileştirmeye yarayacak bir şey.</p>

  <p class="heading0">"Hepiniz, şafak sökerken, Cornucopia'da sizin mıntıkanızın numarasını taşıyan sırt çantasında bir şeyi bulacaksınız," diyor Claudius. "Daveti geri çevirmeden önce iki defa düşünün. Bazılarınız için bu son şans olabilir."</p>

  <p class="heading0">Geriye, havada asılı duran kelimelerinden başka bir şey kalmıyor. Peeta omzumun dibinde belirince, yerimden sıçrıyorum. "Hayır," diyor. "Hayatını benim için riske atmayacaksın." "Atacağımı kim söyledi?"</p>

  <p class="heading0">"Yani gitmeyecek misin?"</p>

  <p class="heading0">"Tabii ki gitmiyorum. Lütfen hakkımı yeme. Cato, Clove ve Thresh'e karşı beleş bir şeyler alma yarışına gireceğimi mi sanıyorsun? Aptal olma." Onu yatağına geri götürüyorum. "Bırakalım, kendi aralarında kapışırlar. Yarın akşam gökyüzüne kimin yüzünün yansıyacağını gördükten sonra yeni bir plan yaparız."</p>

  <p class="heading0">"Çok ama çok kötü bir yalancısın, Katniss. Bu zamana kadar nasıl ölmedin bilmiyorum." Peeta taklidimi yapmaya başlıyor. "O keçinin bir altın madenine denk olduğunu anlamıştım... Gerçi biraz soğumuşsun ama... Tabii ki gitmiyorum." Başını sallıyor. "Sakın kumar oynama. Son kuruşuna kadar kaybedersin."</p>

  <p class="heading0">Yüzüm öfkeden kıpkırmızı oluyor. "Pekâlâ. Gidiyorum ve sen bana mani olamayacaksın!" "Peşinden gelebilirim. En azından bir yere kadar. Cornucopia'ya ulaşamayabilirim ama adını haykırdığım anda birilerinin beni bulacağından eminim. O zaman kesinkes ölürüm!"</p>

  <p class="heading0">"O bacakla şuradan şuraya gidemezsin," diyorum. "Gerekirse sürünürüm," diyor Peeta. "Sen gidersen, ben de giderim."</p>

  <p class="heading0">Yeterince inatçı olduğunu biliyorum. Belki de yeterince güçlüdür de. Peşimden ormana gelebilir. Bir haracın eline düşmese bile, başına başka bir şey gelebilir. Kendini savunamaz.</p>

  <p class="heading0">Tek başıma gitmek için onu mağaraya kapatmak zorunda kalacağım gibi görünüyor. Peşimden gelmek için çaba harcarken, ne kadar zarar göreceğini Tanrı bilir.</p>

  <p class="heading0">"Ne yapmalıyım? Burada oturup, ölmeni mi seyredeyim?" Bunun seçenekler dahilinde olmadığını biliyor olmalı. Seyircilerin benden nefret edeceğini. Ayrıca, dürüst olmam gerekirse, denemezsem ben de kendimden nefret ederim."</p>

  <p class="heading0">"Ölmeyeceğim. Söz veriyorum. Sen de gitmeyeceğine söz verirsen," diyor. Söz vermezse, seyircilerin ondan da nefret edeceklerini biliyorum.</p>

  <p class="heading0">Tam bir çıkmaza girmiş durumdayız. Bu konuda onu ikna edemeyeceğimi bildiğim için, denemiyorum bile. İsteksizce ona uyuyormuşum gibi rol yapıyorum. "Bu durumda, ben ne dersem onu yapacaksın. Suyunu içecek, beni sana söylediğim saatte uyandıracaksın. Ne kadar iğrenç olursa olsun, çorbanı son yudumuna kadar bitireceksin."</p>

  <p class="heading0">"Kabul. Hazır mı?"</p>

  <p class="heading0">"Bekle," diyorum. Güneş henüz batmadı ama hava bir hayli serinledi. Oyun Kurucularının havanın sıcaklığıyla oynuyor olması konusunda yanılmıyor. Acaba birinin umutsuzca ihtiyaç duyduğu şey bir battaniye olabilir mi? Çorba, demir kabın içinde hâlâ sıcak. Ayrıca, tadı hiç de fena değil.</p>

  <p class="heading0">Peeta hiç şikâyet etmeden çorbasını içiyor. Hatta hevesini göstermek için kabın dibini kazıyor. Ne kadar güzel olduğuna dair bir şeyler zırvalıyor. Yüksek ateşin insana neler yaptığını bilmesem, iltifatlarıyla havaya girebilirim. Peeta, Haymitch'in alkolden kendini kaybetmeden hemen önceki hali gibi konuşuyor. Tamamen kendinden geçmeden önce, ona bir doz hap daha veriyorum.</p>

  <p class="heading0">Üstümü başımı yıkamak için dereye giderken, tek düşünebildiğim, benim ziyafete gitmemem halinde, Peeta'nın ölme ihtimali. Birkaç gün daha dayanmasını sağlayabilirim belki ama enfeksiyon kalbine ya da ciğerlerine ulaşırsa, bu onun sonu olur. O zaman tek başıma kalırım. Bir kez daha. Ve diğerlerini beklemeye başlarım.</p>

  <p class="heading0">O kadar derin düşüncelere dalmış haldeyim ki, neredeyse, yanı başımda süzülen paraşütü fark etmiyorum. Fark ettiğim anda depara kalkıyor ve paraşütü suya düşmeden son anda yakalıyorum. İçindeki küçük şişeyi çıkarmak için, gümüş renkli kâğıdını canhıraş yırtıyorum. Haymitch başarmış! İlacı bulmuş. O romantik aptallar sürüsünü mücevherlerini satmaya nasıl ikna ettiğini hiç bilmiyorum ama Peeta'yı kurtarabileceğim. Gerçi bu çok küçük bir şişe. Peeta kadar hasta birini tedavi edebilmesi için çok güçlü olması gerek. İçimden bir şüphe dalgası geçiyor. Hemen mantarını açıp, içini kokluyorum. Hasta edici tatlı kokusu karşısında keyfim kaçıyor. Emin olmak için dilimin ucuna minicik bir damla değdiriyorum. Hiç şüphe yok; bu bir uyku ilacı. 12. Mıntıka'da sıkça kullanılan bir ilaçtır. Çok ucuzdur ama bağımlılık yapar. Hemen herkes bir ya da birkaç defa kullanmıştır. Hatta bizim evde de bir şişe var. Annem isterik hastalarının kötü yaralarını dikmek zorunda kaldığı zamanlarda, zihinleri sakinleştirmek ve birinin sancılı geçecek gecesini kolaylaştırmak için bu ilacı kullanır. Birazcık vermesi yeterlidir. Elimdeki şişedeki ilaç, Peeta'yı tam bir gün sürecek bir komaya sokmaya yeter. Nedir bu&nbsp;şimdi? O kadar çok öfkeleniyorum ki, bir an, Haymitch'in son hediyesini dereye fırlatmaya niyetleniyorum. Ama o anda aklım başıma geliyor. Tam bir gün ha? Bu kadarı benim için yeter de artar bile.</p>

  <p class="heading0">Tadını tanımaması için, önlem olarak bir avuç orman meyvesi ve biraz nane yaprağı topluyorum. Sonra doğruca mağaraya gidiyorum. "Sana bir sürpriz getirdim. Derenin aşağısına doğru yeni bir fundalık keşfettim."</p>

  <p class="heading0">Peeta ilk lokmayı almak için dudaklarını tereddütsüz aralıyor. Ağzındakileri yutar yutmaz kaşları çatılıyor. "Çok tatlılar."</p>

  <p class="heading0">"Evet," diyorum. "Şeker meyveleri. Annem bunlardan reçel yapar. Daha önce hiç yemedin mi yoksa?" İkinci kaşığı da ağzına tıkıyorum.</p>

  <p class="heading0">"Hayır," derken şaşkın görünüyor. "Ama tadı tanıdık geldi. Şeker meyvesi mi dedin?"</p>

  <p class="heading0">"Şey... Pazarda pek bulunmaz çünkü sadece yabani ortamlarda yetişiyor." Bir kaşık daha veriyorum. Bir kaşık daha verdim mi iş tamam.</p>

  <p class="heading0">"Şurup gibi tatlı," diyor son yudumu alırken. "Şurup." Gerçeği anladığı zaman gözleri kocaman kocaman açılıyor. Elimi ağzının ve burnunun üstüne kapatıp, tükürmek yerine yutmasını sağlıyorum. Kusmaya çalışıyor ama artık çok geç. Çünkü bilincini kaybetmeye başlıyor. Yavaş yavaş içi geçerken bile, bakışlarından beni asla affetmeyeceğini okuyabiliyorum.</p>

  <p class="heading0">Doğrulurken, Peeta'ya üzüntü ve tatmin karışımı bir hisle bakıyorum. Çenesindeki meyve lekesini siliyorum. Beni duyamayacağını bile bile "Kim yalan söyleyemez ki Peeta?" diye soruyorum.</p>

  <p class="heading0"><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;">Bir&nbsp;</span><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;">önemi yok zaten. Panem'de ondan başka herkes beni duyabiliyor.</span></p>
</body>
</html>
