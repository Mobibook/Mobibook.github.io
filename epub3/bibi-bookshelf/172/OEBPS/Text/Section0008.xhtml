<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Suzanne Collins- açlık oyunları_001</title>
  <link href="../Styles/stylesheet.css" rel="stylesheet" type="text/css" />
</head>

<body class="main">
  <h2 class="heading0" style="text-align: center;"><b><i>VIII</i></b></h2>

  <p class="heading0">Asansöre doğru yürürken, yayımı bir tarafa, ok kılıfını bir tarafa atıyorum. Görevi asansöre göz kulak olmak olan, ağzı hayretten açık kalmış Avoxların yanından geçip, kabine giriyorum ve yumruğumla on iki düğmesine basıyorum; Kapılar kapanıyor ve yukarı doğru yola çıkıyorum. Gözyaşlarını yanaklarımdan süzülmeye başlamadan önce, bizim kata ulaşıyorum. Oturma odasındakiler bana sesleniyorlar ama ben onlara bakmadan, uçarcasına odama gidiyorum. Kapıyı sürgüleyip, kendimi yatağın üstüne atıyorum. Ve sonra kelimenin tam anlamıyla hıçkırarak ağlamaya başlıyorum.</p>

  <p class="heading0">İşte becerdim! Her şeyi mahvettim. Birazcık şansım varsa bile, o oku Oyun Kuruculara doğru fırlattığım anda yok oldu. Şimdi bana ne yapacaklar? Tutuklayacaklar mı? İdam mı edecekler? Dilimi kesip, Panem'in gelecekteki haraçlarına garsonluk etmek üzere bir Avox'a mı dönüştürecekler? Okumu Oyun Kuruculara çevirirken, ne yaptığımı sanıyordum acaba? Aslında okumu onlara değil, elmaya yöneltmiştim. Çünkü görmezden gelindiğim için çok sinirlenmiştim. İçlerinden birini öldürmek gibi bir niyetim yoktu. Öyle bir niyetim olsaydı, çoktan ölmüş olurlardı.</p>

  <p class="heading0">Ah, ne önemi var ki? Zaten Oyunlar'ı kazanma ihtimalim yoktu. Bana ne yapacakları kimin umurunda? Beni asıl korkutan anneme ve Prim'e neler yapabilecekleri. Ailemin benim düşünmeden yaptığım bir hareket yüzünden cezalandırılması... Ellerindeki birkaç parça eşyayı alırlar mı acaba? Ya da annemi hapse, Prim'i halk evine gönderirler mi? Ya onları öldürürlerse? Yok canım, öldürmezler, değil mi? Ama neden olmasın? Umurlarında olur mu sanki?</p>

  <p class="heading0">Kalıp, özür dilemem gerekirdi. Ya da şaka yapmışım gibi kahkahayla gülmem. Belki o zaman biraz hoşgörüye hak kazanabilirdim. Oysa, ben ne yaptım? Olabilecek en saygısız tavırla, arkama bile bakmadan mekânı terk ettim.</p>

  <p class="heading0">Haymitch ve Effie kapımı çalıyorlar. Bağırarak gitmelerini söylüyorum. Biraz sonra gidiyorlar. Gözyaşlarımın dinmesi nereden baksanız bir saat sürüyor. Sonra bir süre dizlerimi karnıma çekip, ipekli çarşafları okşayarak yatmaya devam ediyorum. Güneşin, yapay bir şekere benzeyen Capitol'ün üstünde batışını seyrediyorum.</p>

  <p class="heading0">Önce, muhafızların beni almaya gelmelerini bekliyorum. Ama zaman geçtikçe, bu ihtimal daha da uzaklaşıyor. Sakinleşiyorum. Ne de olsa hâlâ 12. Mıntıka'dan gelme bir kız haraca ihtiyaçları var, değil mi? Oyun Kurucuları beni cezalandırmak istiyorlarsa, bunu göz önünde de yapabilirler. Arenaya gitmemi&nbsp;bekleyip, açlıktan ölmek üzere olan, vahşi hayvanları üstüme salabilirler. Kendimi koruyacak yay ve oklarımın olmasına izin vermeyeceklerine bahse girebilirsiniz.</p>

  <p class="heading0">Gerçi o zamana kalmadan, bana öyle düşük bir not verirler ki, aklı başında kimse sponsorum olmak istemez. Bu akşam olacak olan bu. Eğitim süreci halka açık gerçekleşmediği için, Oyun Kurucular her oyuncuya bir not verirler. Bu notlar, izleyicilere, Oyunlar boyunca devam edecek bahislere giriş yaparken, biraz olsun fikir verir. Notlar birle, on iki arasında değişir. Bir iflah olmayacak derecede kötüyü, on iki ise ulaşılamaz derecede iyiyi ifade eder ve söz konusu haracın umut vaat ettiğini simgeler. Bu notlar, kimin kazanacağını garantilemez. Sadece, bir haracın eğitim sırasında sergilediği potansiyelin bir göstergesidir. Genelde, asıl arenadaki değişkenler nedeniyle, en yüksek notları olan haraçlar kısa sürede alaşağı olurlar. Birkaç sene önce, oyunun galibi olan çocuk, eğitim döneminde sadece üç puan almıştı. Yine de söz konusu notlar, haraçlara sponsorluk konusunda bireysel fayda ya da zarar sağlayabilir. Özellikle güçlü olmasam bile, atıcılık yeteneklerimin bana altı ya da yedi puan getireceğini umuyordum. Şimdiyse, yirmi dört kişi arasında en düşük notu benim alacağımdan eminim. Ve bana sponsorluk yapan kimse olmazsa, hayatta kalma şansım neredeyse sıfıra iner.</p>

  <p class="heading0">Effie beni yemeğe çağırmak için kapıma gelince, girmemin doğru olacağına karar veriyorum. Notlar bu gece televizyondan açıklanacak. Olanları sonsuza dek saklayacak değilim. Banyoya girip, yüzümü yıkıyorum ama kırmızılığı ve benekleri bir türlü geçmiyor.</p>

  <p class="heading0">Cinna ve Portia da dahil herkes masada bekliyor. Stilistlerin herhangi bir nedenden gelememiş olmalarını tercih ederdim; onları hayal kırıklığına uğratmak hiç hoşuma gitmiyor. Açılış töreninde harcadıkları onca çabayı, düşüncesizliğimle bir çırpıda çöpe atmış gibi hissediyorum. Balık çorbasından küçük yudumlar alırken, kimseyle göz göze gelmemeye özen gösteriyorum. Çorbanın tuzu bana gözyaşlarımı anımsatıyor.</p>

  <p class="heading0">Yetişkinler hava durumuyla ilgili sohbete başlayınca, Peeta'ya bakıyorum. Kaşlarını kaldırıyor. Bir soru sormaya çalıştığı belli. Ne oldu? Başımı hafifçe sallıyorum. Ana yemek servisi başlarken, Haymitch'in sesini duyuyorum: "Eee, anlatın bakalım. Bugün ne kadar kötüydünüz?"</p>

  <p class="heading0">Peeta hemen lafa giriyor. "Önemli olduğunu sanmıyorum," diyor. "Ben içeri girdiğimde, kimse benden tarafa bakmadı bile. Eski bir sarhoş şarkısı söylüyorlardı sanırım. Bana gidebileceğim söylenene kadar bulduğum, ağır parçaları oradan oraya fırlatıp, durdum."</p>

  <p class="heading0">Peeta'nın anlattıkları kendimi daha iyi hissetmemi sağlıyor. Oyun Kuruculara&nbsp;saldırmak Peeta'dan beklenecek bir hareket değil ama en azından o da provoke olmuş.</p>

  <p class="heading0">Haymitch "Ya sen, tatlım?" diye soruyor.</p>

  <p class="heading0">Haymitch'in bana tatlım diye seslenmesi beni biraz sinirlendiriyor ve konuşacak gücü bulabiliyorum. "Oyun Kurucuların üstüne bir ok attım," diyorum.</p>

  <p class="heading0">Herkes yemeyi bırakıyor. "Ne yaptım dedin?" Effie'nin sesine yansıyan dehşet, en kötü şüphelerimi doğruluyor.</p>

  <p class="heading0">"Üstlerine bir ok attım," diye tekrar ediyorum. "Yani tam olarak üstlerine değil. Onların olduğu tarafa. Peeta'nın dediği gibi, ben ok atarken, kimse beni izlemiyordu ve ben de... Bir anda gözüm döndü. Bu yüzden aptal domuzlarının ağzında duran elmayı vurdum."</p>

  <p class="heading0">Cinna dikkatle "Ne dediler peki?" diye soruyor.</p>

  <p class="heading0">"Hiçbir şey. Ya da bilmiyorum demek daha doğru. Hemen salondan çıktım."</p>

  <p class="heading0">"Çıkmana izin verilmeden önce mi?" Effie'nin ağzı şaşkınlıktan bir karış açık kalıyor.</p>

  <p class="heading0">"Kendi kendime izin verdim," diyorum. Prim'e kazanacağıma dair verdiğim sözü hatırlıyorum. Sanki kafamdan aşağı tonlarca kömür boca ediliyor.</p>

  <p class="heading0">"Buraya kadar," diyor Haymitch ve çöreğini yağlamaya başlıyor.</p>

  <p class="heading0">"Sizce beni tutuklarlar mı?" diye soruyorum.</p>

  <p class="heading0">"Sanmam," diyor Haymitch. "Bu aşamada yerine birini koymak zahmetli bir iş olur."</p>

  <p class="heading0">"Ya ailem?" diyorum. "Onları cezalandırırlar mı?"</p>

  <p class="heading0">"Hiç sanmıyorum. Hiçbir anlamı olmaz ki. Nüfusun üzerinde kayda değer bir etki bırakabilmek için, Eğitim Merkezi'nde olanları açıklamaları gerekir. Ama bütün bunlar bir sır olduğu için böyle bir açıklama yapamazlar. Yani boşa çaba harcamış olurlar” diyor Haymitch. "Arenadaki hayatını cehenneme çevirmeleri daha olası görünüyor."</p>

  <p class="heading0">Peeta "Zaten çevirmeyecekler miydi?" diye soruyor.</p>

  <p class="heading0">"Çok doğru," diyor Haymitch. Ve o anda imkânsızın gerçekleştiğini anlıyorum. Gerçekten de neşelenmemi sağladılar. Haymitch, Effie'nin kaşlarını çatmasına neden olacak bir hareketle, eline bir domuz pirzolası alıp, şarabının içine batırıyor. Sonra pirzolasından koca bir lokma ısırıp, kıkırdayarak "Yüzleri&nbsp;nasıldı?" diye soruyor.</p>

  <p class="heading0">Dudaklarımın kıvrıldığını hissediyorum. "Şaşkın. Dehşete düşmüş. Bazılarının yüzünde aptal bir ifade vardı." Gözümün önünde bir görüntü beliriyor. "Hatta içlerinden birisi az kalsın panç kâsesinin içine düşüyordu."</p>

  <p class="heading0">Haymitch gürültülü bir kahkaha koyuveriyor. Effie dışında hepimiz gülüyoruz. Hatta o bile gülümsemesini saklamaya çalışıyor. "Oh olsun onlara. Onların işi size dikkat etmek. On İkinci Mıntıka'dan geliyor olmanız, görmezden gelinmenizi mazur göstermez." Sonra, korkunç cüretkâr bir şey söylemiş gibi, gözleriyle çevreyi tarıyor. "Üzgünüm ama böyle düşünüyorum," diyor ortaya.</p>

  <p class="heading0">"Kötü bir not alacağım," diyorum.</p>

  <p class="heading0">"Not denen şey ancak yüksek olursa önem taşır. Kimse kötülere ve vasatlara dikkat etmez. Hatta bilerek düşük bir not almak için özelliklerini saklayabileceğini düşünenler bile çıkacaktır. Bu stratejiyi kullananlar yok değil," diyor Portia.</p>

  <p class="heading0">"Umarım insanlar alacağım dört puanı böyle yorumlarlar” diyor Peeta. "Tabi dört alabilirsem. Ciddiyim, bir insanı ağır bir topu kucaklayıp, birkaç metre öteye fırlatırken izlemekten daha sıkıcı ne olabilir? Hatta ağırlıklardan birini neredeyse ayağıma düşürüyordum."</p>

  <p class="heading0">Sırıtıyorum ve o anda karnımın çok acıktığını fark ediyorum. Bir parça domuz eti kesip, patates püresine buluyorum ve yemeğe başlıyorum. Durum gayet iyi. Ailem güvende. Onlar güvende olduğu sürece, hiçbir şey çok kötü sayılmaz.</p>

  <p class="heading0">Yemekten sonra, notların açıklanmasını izlemek üzere oturma odasına geçiyoruz. Önce ilgili haracın fotoğrafını gösterip, arkasından notunu ilan ediyorlar. Kariyer Haraçları doğal olarak sekizle on arasında değişen notlar alıyorlar. Diğer haraçların büyük kısmı beş civarında kalıyor. Rue şaşırtıcı bir performansla yedi alıyor. Jüriye ne gösterdi bilmiyorum ama o kadar ufak tefek ki, gerçekten çok etkileyici bir şey yapmış olmalı.</p>

  <p class="heading0">Her zamanki gibi 12. Mıntıka en sona kalıyor. Peeta sekiz alıyor; demek ki Oyun Kurucuların en azından birkaç tanesi onu izlemişler. Tırnaklarımı avuçlarıma batırıp, ekranda kendi yüzümü görmeyi ve en kötü sonucu bekliyorum. Ve o anda ekranda on bir sayısı beliriyor.</p>

  <p class="heading0">On bir!</p>

  <p class="heading0">Effie Trinket bir çığlık koyuveriyor. Herkes sırtımı sıvazlamaya, tezahüratlar eşliğinde beni tebrik etmeye başlıyor. Ama bunun doğru olduğuna inanamıyorum.</p>

  <p class="heading0">"Bir hata olmalı. Böyle bir şey... Nasıl olabilir ki?"</p>

  <p class="heading0">Haymitch "Sanırım öfken hoşlarına gitmiş," diyor. "Yayınlamakla yükümlü oldukları bir şov ve tabi hararetli oyunculara ihtiyaçları var."</p>

  <p class="heading0">Cinna "Katniss. Alevler içindeki kız," diyor ve beni kucaklıyor. "Ah... Mülakat kostümünü bir görsen!"</p>

  <p class="heading0">"Yine mi alev?" diye soruyorum.</p>

  <p class="heading0">Gizemli bir tavırla "Bir çeşit," diyor.</p>

  <p class="heading0">Peeta'yla birbirimizi tebrik ediyoruz. Yine tuhaf bir an yaşıyoruz. İkimiz de iyi iş çıkardık ama bunun bir diğerimiz için anlamı ne? Olabildiğince çabuk odama kaçıyor ve yorganın altına saklanıyorum. Günün stresi, özellikle o kadar çok gözyaşı dökmek bütün enerjimi tüketti.</p>

  <p class="heading0">Büyük bir rahatlamayla uykuya dalarken, gözümün önünde hâlâ on bir sayısı yanıp sönüyor.</p>

  <p class="heading0">Şafak sökerken uyanıyor ve bir süre yatağımdan çıkmadan, güzel bir sabahın doğmasını seyrediyorum. Bugün Pazar. Evde tatil günü. Acaba Gale ormana çıkmış mıdır diye merak ediyorum. Genelde bütün pazar gününü haftalık stok yaparak geçiririz. Sabah erken kalkar, avlanır, bir şeyler toplarız. Sonra da takas için Hobs'a gideriz. Gale'i bensiz düşünüyorum. İkimiz de tek başımıza avlanabiliriz ama çift olarak daha iyiyiz. Özellikle de daha büyük av hayvanlarını hedeflediğimiz zamanlarda. Hatta küçük avlarda bile, yanında bir ortağın olması yükü hafifletiyor ve ailemin sofrasına yiyecek bir şeyler getirebilmek gibi güç bir görevi, keyifli hale getiriyor.</p>

  <p class="heading0">Ormanda Gale'e ilk rastladığımda, tam altı aydır tek başıma mücadele vermekteydim. Ekim ayında bir pazar günüydü, hava serindi. Ölmeye yüz tutmuş şeyler yüzünden keskin bir koku duyuluyordu. Bütün sabahımı, sincaplarla yemiş yarışı yaparak, havanın nispeten daha ılındığı öğleden sonrayı da gölde, katniss toplayarak geçirmiştim. Elime geçen tek et, meşe palamudu peşinde koşarken ayağımın üstünden geçen bir sincap olmuştu. Kar diğer yiyecek kaynaklarımı kapladığı zamana geriye yine hayvanlar kalacaktı. Her zamankinden daha uzağa gittiğim için, hızlı adımlarla, çuval bezinden yapılma çantamı sürükleyerek eve dönüyordum ki, ölü bir tavşana denk geldim. Baş hizamın biraz üstünde, boynundan ince bir tele dolanmış halde, havada sallanıyordu. On beş metre kadar ötede bir tane daha gördüm. Hızlı çekişli tuzağı görür görmez tanımıştım çünkü babam da onlardan kullanırdı. Yem yakalandığı zaman, diğer aç hayvanların ulaşamayacakları kadar yukarı çekilir. Bütün bir yazı tuzak kurmaya çalışarak ama bir türlü başarılı sonuç alamayarak geçirmiştim. Bu yüzden çantamı bir kenara bırakıp, tuzağı yakından incelemek için tavşana sokuldum. Tam elimi, tavşanı havada tutan&nbsp;tele uzatıyordum ki güçlü bir sesle irkildim. "Çok tehlikeli bir şey yapıyorsun."</p>

  <p class="heading0">Gale bir ağacın arkasından çıkarken, birkaç adım geri kaçtım. Bir süredir beni izliyor olmalıydı. Sadece on dört yaşındaydı ama bir seksenlik boyuyla bana bir yetişkinden farksız görünmüştü. Onu daha önce Dikiş'te ve okulda görmüştüm. Ve bir yerde daha. Babamın öldüğü patlama, onun babasının da sonu olmuştu. Ocak ayında, Adalet Binası'nda, babasız kalmış bir başka ailenin en büyük çocuğu olarak şeref madalyasını alırken ben de oradaydım. İki erkek kardeşinin, şişkin karnına bakılırsa birkaç güne kalmaz yeniden doğum yapacak olan annelerine yapışık durduklarını anımsıyorum.</p>

  <p class="heading0">"Adın ne?" diye sırıtarak yanıma yaklaştı ve telde asılı duran tavşanı çıkardı. Kemerinden üç tavşan daha sarkıyordu.</p>

  <p class="heading0">Zor duyulur bir sesle "Katniss," dedim.</p>

  <p class="heading0">"Pekâlâ, Catnip, hırsızlığın cezası ölümdür. Yoksa hiç duymadın mı?"</p>

  <p class="heading0">Daha yüksek sesle "Katniss," dedim. "Ve o tavşanı çalmak gibi bir niyetim yoktu. Ben sadece tuzağa bakmak istemiştim. Benim tuzaklarım bir şey yakalamaya yaramıyor."</p>

  <p class="heading0">İkna olmadığı her halinden belliydi. Yüzünü buruşturarak "O zaman sincabı nereden buldun?" diye sordu.</p>

  <p class="heading0">"Vurdum." Yayımı omzumdan çektim. Hâlâ babamın benim içim yaptığı küçük yayı kullanmaya devam ediyordum ama fırsat buldukça gerçek ölçülerdeki yaylarla da pratik yapıyordum. Bahara doğru daha büyük avlar yakalayacak duruma gelmeyi umuyordum.</p>

  <p class="heading0">Gale'in bakışları yaya sabitlenmişti. "Bir bakabilir miyim?"</p>

  <p class="heading0">Yayı ona uzattım. "Unutma, hırsızlığın cezası ölümdür."</p>

  <p class="heading0">Ve onu ilk defa gülümserken gördüm. Gülümsemesi Gale'i insanın içine korku salan birinden, mutlaka tanımak isteyeceği birine dönüştürmüştü. Ama benim o gülümsemeye karşılık vermem için aradan aylar geçecekti.</p>

  <p class="heading0">Sonra av üzerine koyu bir sohbete girdik. Ona takas edebilecek bir şeyi varsa, bir yay bulabileceğimi söyledim. Yiyecek değil, bilgi istiyordum. Bir günde bir kemer dolusu tavşan yakalayacak tuzaklar kurabilmeliydim. Bir şeyler yapabileceğini söyledi. Mevsim ilerlerken, istemeye istemeye de olsa, bilgilerimizi, silahlarımızı ve hatta yaban eriği ve hindi açısından zengin, gizli bölgelerimizi paylaşmaya başladık. Bana tuzak kurmayı ve balık tutmayı öğretti. Ben de ona hangi bitkilerin yenebileceğini anlattım ve bir süre sonra da en kıymetli yaylarımızdan birini verdim. Ve günün birinde, ikimizin de bir şeyler söylememize gerek kalmadan, bir takım olduk. İşleri ve ganimetleri&nbsp;paylaşıyor, ikimizin ailesinin de yeterince yiyeceğinin olmasını sağlıyorduk.</p>

  <p class="heading0">Gale bana, babamın ölümünden beri yokluğunu çektiğim güven duygusunu aşıladı. Ormanda geçirdiğim uzun ve yalnız saatler, yerini onun yoldaşlığında çıkılan keyifli av maceralarına bırakmıştı. Arkamı kollayacak birisi olduğu ve omzumun üstünden sürekli çevreyi kollamak zorunda olmadığım için daha iyi bir avcıya dönüşmüştüm. Gale benim için iyi bir av ortağından çok daha fazlasıydı. Çitin diğer tarafındayken asla dile getiremeyeceğim düşüncelerimi paylaşabileceğim çok iyi bir sırdaştı. Karşılığında o da bana kendi düşüncelerini açıyordu. Gale'le ormana çıktığım zamanlarda, bazen kendimi gerçek anlamda mutlu hissediyordum.</p>

  <p class="heading0">Ona dostum diyorum ama son bir senedir bu kelimenin fazla sıradan kaldığını düşünmeye başladım. Birden göğsümde derin bir sızı hissediyorum. Keşke yanımda olsaydı. Ama aslında bunu istemiyorum. Birkaç gün içinde can vereceği bir arenaya çıkmasını nasıl isteyebilirim ki? Ben sadece... Onu çok özlüyorum. Ve bu kadar yalnız olmaktan nefret ediyorum. Acaba o da beni özlüyor mudur? Özlüyor olmalı...</p>

  <p class="heading0">Dün gece adımın altında yanıp sönen on bir sayısını düşünüyorum. Bana tam olarak ne diyeceğini çok iyi biliyorum. "Kendini daha da iyileştirebilirsin." Sonra bana gülümserdi ve ben de hiç tereddütsüz karşılık verirdim.</p>

  <p class="heading0">Gale'leyken sahip olduğum şeyleri, şimdi Peeta'yla sahipmişiz gibi yaptığımız şeylerle karşılaştırmaktan kendimi alamıyorum. Gale'in neyi neden yaptığını asla sorgulamazken, Peeta'nın her hareketini kuşkuyla karşılıyorum. Bunun adaletli bir karşılaştırma olmadığını biliyorum aslında. Gale ve ben, ortak bir hayatta kalma dürtüsüyle birbirimize yakınlaşmıştık. Peeta'yla ise, ikimizden birinin hayatta kalmasının, diğerinin ölümü anlamına geldiğini biliyoruz. Böyle bir şeyi nasıl yok sayabilirsiniz ki?</p>

  <p class="heading0">Effie'nin kapıyı tıklatması, bana önümüzde yepyeni bir "büyük, büyük günün!" uzandığını hatırlatıyor. Yarın akşam, mülakatlarımız televizyonda yayınlanacak. Sanırım bizi hazırlamak ekibin bütün zamanını alacak.</p>

  <p class="heading0">Yatağımdan kalkıp, hızlı bir duş alıyorum. Bu defa basacağım düğmeleri dikkatle seçiyorum. Yemek odasına gittiğimde Peeta, Effie ve Haymitch'i alçak sesle bir şeyler konuşurken buluyorum. Size tuhaf gelebilir ama açlığım, merakımdan baskın çıkıyor ve onlara katılmadan önce tabağımı tepeleme doldurmayı seçiyorum.</p>

  <p class="heading0">Bugünkü yahni kuzu eti ve kuru eriklerle süslenmiş. Yaban pirinçlerinin üstünde mükemmel bir görüntü sergiliyor. Ancak tabağımın yarısını mideye indirdikten sonra, masadaki hiç kimsenin konuşmadığını fark ediyorum. Portakal suyumdan büyük bir yudum alıp, ağzımı kuruladıktan sonra "Neler&nbsp;oluyor?" diye soruyorum. "Bugünkü mülakatlarda bize koçluk yapacaksın, değil mi?"</p>

  <p class="heading0">"Yapacağım," diyor Haymitch.</p>

  <p class="heading0">"Kahvaltımı bitirmemi beklemene gerek yok. Bir taraftan yemeğimi yiyip, bir taraftan da seni dinleyebilirim," diyorum.</p>

  <p class="heading0">"Planlarda bir değişiklik oldu," diyor Haymitch. "Yaklaşımımızı değiştirmemiz gerekiyor."</p>

  <p class="heading0">"Ne gibi?" diye soruyorum. Zaten mevcut yaklaşımımızın ne olduğundan da emin değilim. Hatırladığım tek strateji, diğer haraçların önünde vasat görünmekti.</p>

  <p class="heading0">Haymitch omuz silkiyor. "Peeta size ayrı ayrı koçluk etmemi istiyor."</p>
</body>
</html>
