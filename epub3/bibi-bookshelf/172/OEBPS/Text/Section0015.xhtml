<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Suzanne Collins- açlık oyunları_001</title>
  <link href="../Styles/stylesheet.css" rel="stylesheet" type="text/css" />
</head>

<body class="main">
  <h2 class="heading0" style="text-align: center;"><b><i>XV</i></b></h2>

  <p class="heading0">Sürekli uyandığım ve uyandığımda kendimi daha da büyük bir dehşetin içinde bulduğum bir kâbus görüyorum. Beni en çok korkutan ve başkaları adına korktuğum her ne varsa öyle canlı detaylarla kendilerini gösteriyorlar ki, gerçek olduklarına inanmaktan kendini alamıyorum. Her uyandığımda, "Nihayet bitti," diye düşünüyorum ama bitmiyor. Sadece işkencede yeni bir sayfa açılıyor. Prim'in ölümünü daha kaç defa seyretmek zorunda kalacağım? Babamın son dakikalarını daha kaç defa sil baştan yaşayacağım? Kendi bedenimin lime lime edildiğini, kaç kez hissetmem gerek? İz sürücü arıların zehrinin en önemli özelliği bu: Doğrudan beyninizde korkunun saklandığı yeri hedef alıyor.</p>

  <p class="heading0">Nihayet kendime gelmeye başlayınca, bir süre hareketsiz yatıyor ve hayal gücümün bir sonraki saldırısını bekliyorum. Ancak zamanla, zehrin nihayet, bir yıkıntıya dönüştürdüğü, takatsiz bedenimi terk ettiğine ikna oluyorum. Hâlâ, fetüs pozisyonunda yan dönmüş yatıyorum. Elimi gözlerime götürüp, sağlam olduklarından ve aslında hiç var olmayan karıncalar tarafından harap edilmediklerinden emin oluyorum. Uzuvlarımı sadece uzatmak bile, müthiş bir efor gerektiriyor. O kadar çok yerim acıyor ki, hesabını tutmaya gerek dahi görmüyorum. Çok ama çok ağır hareketlerle doğrulup, oturmayı başarıyorum. Vızıldayan turuncu köpüklerle değil, sadece kuru yapraklarla dolu, sığ bir çukurdayım. Kıyafetlerim nemli ama nedeninin göletin suyu mu, yağmur mu yoksa ter mi olduğunu kestiremiyorum. Uzunca bir süre, tek yapabildiğim, şişemden küçük yudumlar alıp, bir hanımeli öbeğine tırmanan küçük bir böceği seyretmek oluyor.</p>

  <p class="heading0">Ne kadar zamandır baygındım? Aklımı yitirdiğimde, henüz sabah saatleriydi. Şimdi öğleden sonra olmuş. Ancak eklem yerlerimin katılığı, aradan bir, hatta belki de iki günün geçmiş olabileceğini düşündürüyor. Eğer öyleyse, hangi haraçların arıların saldırısından sağ çıkabildiklerini asla öğrenemeyeceğim demektir. Glimmer ve 4. Mıntıka'daki kız, kurtulamadılar. Ancak yanlarında 1. Mıntıka'nın erkek haracı, 2. Mıntıka'nın iki yarışmacısı ve Peeta da vardı. Acaba onlar, arı sokmasından öldüler mi? Eğer hayatta iseler eminim, onların da son birkaç günü, en az benimki kadar korkunç geçmiştir. Peki ya Rue? O kadar ufak tefek bir kız ki, onu yerle bir etmek için çok az bir zehir bile yeterli olabilir. Ancak bunun olması için önce arıların onu yakalamış olması gerekir ki, Rue kaçışına çok hızlı bir başlangıç yapmıştı.</p>

  <p class="heading0">Ağzımın içini kötü, çürük bir tat kaplıyor. Su tadı yok etmeye yetmeyince, kendimi hanımeline doğru sürüklüyorum ve bir çiçek koparıyorum. Çiçeğin, erciğini kibarca çekiyor, dilimin üstünde bir damla nektar bırakıyorum. Ağzımın&nbsp;içine ve gırtlağımdan aşağı tatlı bir lezzet yayılıyor: Damarlarım geçmiş yazlar, evimdeki ormanlar ve Gale'nin yanı basımdaki varlığıyla süslü anılarla ısınıyor. Her nedense, o son sabah yaptığımız konuşma hatırıma geliyor:</p>

  <p class="heading0">"Yapabiliriz, biliyorsun."</p>

  <p class="heading0">"Neyi?"</p>

  <p class="heading0">"Mıntıkayı terk edebiliriz. Kaçıp, ormanda yaşayabiliriz. Sen ve ben. Bunu başarabiliriz."</p>

  <p class="heading0">Ve birden, kendimi Gale'i değil, Peeta’yı düşünürken buluyorum ve... Peeta! Hayatımı kurtardı! Yani, sanırım. Çünkü karşılaştığımızda, neyin doğru, neyin zehrin yarattığı bir hayal olduğunu ayırt edemez haldeydim. Ama eğer kurtardıysa -ki içgüdülerim kurtardığını söylüyor- ne için? Acaba, yapmaya çalıştığı, mülakat sırasında başlattığı Aşk Çocuğu imajını korumak mı? Yoksa gerçekten de beni korumaya mı çalışıyordu? Ve eğer öyleyse, Kariyerlerle ne işi vardı? Bütün bunlara hiçbir anlam veremiyorum.</p>

  <p class="heading0">Bir an için Gale'in bu yaşananlardan nasıl bir sonuç çıkardığını merak ediyorum ama sonra bütün bu düşünceleri bir kenara itiyorum çünkü her nedense, Gale ve Peeta'yı düşüncelerimde bir arada barındırmayı başaramıyorum.</p>

  <p class="heading0">Bu yüzden, arenaya girdiğim andan itibaren başıma gelen en iyi olaya odaklanıyorum. Artık bir yayım ve oklarım var. Ağaçtan çıkardığımı da sayarsanız tam bir düzine okum var. Hiçbirinde, Glimmer'ın vücudundan çıkan o tehlikeli yeşil sıvıdan bir iz yok. Bu da beni aslında o sıvının gerçekten var olmadığını düşünmeye itiyor ancak okların üstünde bir miktar kurumuş kan görebiliyorum. Onları daha sonra da temizleyebilirim ama birkaç dakikamı ayırıp, yakındaki bir ağaca atış yapıyorum. Bu yay ve oklar, evdeki silahlarımdan daha çok, Eğitim Merkezi'ndekilere benziyorlar ama kimin umurunda? İş görmeleri yeterli.</p>

  <p class="heading0">Silahlarım, Oyunlar'a tamamen farklı bir gözle bakmamı sağlıyor. Geriye çok sert rakiplerin kaldığına hiç şüphe yok. Ancak ben artık, kaçıp, saklanan ya da zavallı önlemler alan o basit yem değilim. Cato, şu anda ağaçların arasından çıkacak olsa, kaçmaz, hemen hedef alırdım. Hatta, bu anı zevkle beklediğimi fark ediyorum.</p>

  <p class="heading0">Ancak önce, biraz güç toplamam şart. Yine çok sıvı kaybettim ve zulamdaki su miktarı tehlikeli sayılabilecek kadar azaldı. Hazırlık döneminde, Capitol'de oburca beslenerek edindiğim birkaç kiloyu, hatta belki de daha fazlasını, çoktan verdim. Kalça kemiklerim ve kaburgalarım, babanım ölümü takip eden o birkaç aydan beri hiç bu kadar belirgin olmamışlardı. Tabi bir de uğraşmam gereken yaralarım var; yanıklarım, kesiklerim, ağaçlara çarpmaktan&nbsp;oluşan yara berelerim ve arıların soktuğu yerlerdeki hâlâ çok acıyan şişlikler. Yanıklarımı merhemle geçirmeye çalışıyorum. Hatta bir miktar da arıların soktuğu bölgelere sürüyorum ama hiçbir işe yaramıyor. Annemin arı sokması için bir tedavisi vardı: Zehri çekecek bir tür yapraktan bahsederdi ama o kadar az kullanmıştı ki, görüntüsünü bir yana bırakın yaprağın adını dahi çıkaramıyorum.</p>

  <p class="heading0">Önce su, diye düşünüyorum. Şimdi artık yol üstünde avlanabilirsin. Deliye dönmüş bedenimin, savrulurken ezip, bozduğu yeşilliklere bakarak hangi yönden geldiğimi anlayabiliyorum. Ve düşmanlarımın hâlâ iz sürücü arıların zehrinin neden olduğu gerçeküstü dünyaya kilitli olduklarını umarak diğer yöne yürüyorum.</p>

  <p class="heading0">Çok hızlı hareket edemiyorum çünkü eklemlerim her tür ani hareketi reddediyor. Av hayvanlarının izini sürerken kullandığım ağır avcı yürüyüşü temposuyla ilerliyorum. Birkaç dakika sonra, gözüme bir tavşan takılıyor. Okum ve yayımla, ilk avımı yakalıyorum. Hayvanı, her zaman yaptığım gibi, gözünden vuramıyorum ama yine de alıyorum. Bir saat kadar sonra, sığ fakat geniş bir kaynak buluyorum. İhtiyaçlarım için yeter de artar bile. Güneş sıcak ve haşin. Bu yüzden suyumun arınmasını beklerken, iç çamaşırlarıma kadar soyunup, yumuşacık akıntı eşliğinde yürümeye başlıyorum. Baştan ayağa leş gibiyim. Üzerime su atıp temizlenmeye çalışıyorum ama bir süre sonra kendimi suyun içinde buluyorum. Birkaç dakika boyunca öylece yatıp, suyun üstüme sinen kurumu, kanı ve yanıklarımın soyulmaya başlayan derilerini alıp götürmesine izin veriyorum. Kıyafetlerimi de yıkayıp, kurumaları için bir çalılığın üstüne attıktan sonra, bir süre güneşte oturuyorum.</p>

  <p class="heading0">Saçlarımı parmaklarımla açmaya çalışıyorum. İştahımın geri döndüğünü hissedince, bir kraker, bir parça kuru et yiyorum. Bir avuç yosunla gümüş silahlarımın üstündeki kanı temizliyorum.</p>

  <p class="heading0">Tazelenmiş bir halde yaralarımı merhemleyip, saçlarımı örüyorum. Hâlâ nemli olan kıyafetlerimi giyiyorum. Nasıl olsa güneşte kurumaları çok sürmez. Akıntının aksi yönünü takip etmek izlenebilecek en akıllıca yol gibi geliyor. Şimdi artık tepeye doğru hareket ediyorum. Doğrusu, bunu tercih ederim çünkü bu sayede sadece kendim için değil, olası av hayvanları için de taze su kaynağına yaklaşmış oluyorum. Hiç zorlanmadan, bir tür yaban hindisi olduğunu tahmin ettiğim tuhaf bir kuş avlıyorum. Her neyse, bana yenebilir bir hayvan gibi görünüyor. Akşamüstüne doğru, eti pişirmek için küçük bir ateş yakmaya karar veriyorum. Alacakaranlık sayesinde, dumanı saklamak daha kolay olabilir. Akşam çökerken, ateşi söndürebilirim. Hayvanı temizlerken çok dikkatli davranıyorum ama bu kuşta endişe verici bir görüntü yok. Tüylerini yolunca geriye tavuk büyüklüğünde etli ve sıkı bir kuş kalıyor. İlk partiyi&nbsp;közlerin üstünde yerleştirirken, bir çatırtı duyuyorum.</p>

  <p class="heading0">Tek bir hareketle sesin geldiği yöne dönerken, ok ve yayla nişan alıyorum. Orada kimse yok. En azından benim görebildiğim birisi. Sonra, bir ağacın gövdesinin kenarından çıkan çocuk çizmelerinin ucunu görüyorum. Omuzlarım gevşiyor. Sırıtıyorum. Ormanda bir gölge misali hareket edebiliyor. Hakkını vermek gerek. Başka nasıl beni takip edebilirdi ki? Kelimelerin dudaklarımdan dökülmesine engel olamıyorum.</p>

  <p class="heading0">"Biliyor musun? İttifak kurmak sadece onların tekelinde değil," diyorum.</p>

  <p class="heading0">Birkaç saniye boyunca, cevap gelmiyor. Sonra, ağaç gövdesinin arkasında, Rue'nun tek gözü beliriyor. "Yani müttefik olarak beni mi istiyorsun?"</p>

  <p class="heading0">"Neden olmasın? Beni arılardan sen kurtardın. Hâlâ hayatta olduğuna göre zekisin de.</p>

  <p class="heading0">Ayrıca senden kurtulamıyorum da..." Küçük kız karar vermeye çalışırken, gözlerini kırpıştırıyor. "Aç mısın?" Gözleri ateşin üstündeki ete kayarken, güçlükle yutkunuyor. "Haydi, gel," diyorum. "Bugün iki hayvan vurdum."</p>

  <p class="heading0">Rue, temkinli adımlarla saklandığı yerden çıkıyor. "Arıların soktuğu yerlerini iyileştirebilirim."</p>

  <p class="heading0">"Yapabilir misin? Nasıl?"</p>

  <p class="heading0">Elini sırtında taşıdığı çantaya sokuyor ve bir avuç yaprak çıkarıyor. Bu yaprakların annemin kullandıklarından olduğundan neredeyse eminim. "Bunları nereden buldun?" diye soruyorum.</p>

  <p class="heading0">"Sağda solda. Meyve bahçelerinde çalışırken, yanımızda mutlaka bu yapraklardan bulundururuz. Oralarda çok kovan bıraktılar. Burada da çok var..."</p>

  <p class="heading0">"Doğru," diyorum." "Sen on birinci mıntıkadan gelmiştin. Tarım bölgesi. Meyve bahçesi ha? Demek ağaçtan ağaca, sanki sırtında kanatların varmış gibi kolayca uçabilmen bundan kaynaklanıyor." Rue gülümsüyor. Gurur duyduğu konulardan birine parmak basıyorum. "Haydi, o zaman," diyorum. "Gel beni iyileştir bakalım."</p>

  <p class="heading0">Ateşin yanına diz çöküp, pantolonumu, dizimdeki yumruyu ortaya çıkaracak şekilde sıvıyorum. Rue, beni şaşırtacak bir şey yapıp, bir avuç yaprağı ağzına atıyor ve çiğnemeye başlıyor. Annem olsa, başka yöntemler kullanırdı ama burada çok fazla seçeneğimiz yok. Bir dakika kadar sonra, Rue, çiğnenmiş yapraklardan yeşilimsi bir sıvı elde edip, bacağımın üstüne tükürüyor.</p>

  <p class="heading0">"Ah..." Bu ses dudaklarımın arasından kontrolüm dışı kaçıveriyor. Ancak sanki yapraklar acıyı hemen almaya başlıyorlar.</p>

  <p class="heading0">Rue kıkırdıyor. "İğneleri çıkarmayı akıl etmen büyük şans olmuş, doğrusu. Yoksa durumun çok daha kötü olabilirdi."</p>

  <p class="heading0">Neredeyse yalvarır gibi, "Boynuma da yap," diyorum. "Yanağıma da..."</p>

  <p class="heading0">Rue ağzına biraz daha yaprak atıyor. Yaprakların verdiği rahatlama duygusu o kadar hoş ki bir süre sonra gülmeye başlıyorum. Rue'nun kolunun alt tarafında, uzun bir yanık görüyorum. "Bende bunun için bir şey var," diyorum ve silahlarımı bir kenara bırakıp, koluna merhem sürüyorum.</p>

  <p class="heading0">Gıpta dolu bir sesle "İyi sponsorların var," diyor.</p>

  <p class="heading0">"Sana bir şey geldi mi?" diye soruyorum. Başını "hayır" der gibi sallıyor. "Ama gelecek. Göreceksin. Sona yaklaştıkça daha çok insan ne kadar zeki olduğunu anlayacak." Etleri çeviriyorum.</p>

  <p class="heading0">"Beni müttefik olarak istediğini söylerken şaka yapmıyordun, değil mi?"</p>

  <p class="heading0">"Hayır, çok ciddiydim." Haymitch'in, bu ufacık çocukla takım olmama homurdandığını duyar gibiyim. Ama bu kızı istiyorum. Çünkü o hayatta kalmayı becerebilen biri. Ve ona güveniyorum. Üstelik, saklamaya ne gerek var? Bana fazlasıyla Prim'i anımsatıyor.</p>

  <p class="heading0">"Pekâlâ," diyor ve elini uzatıyor. El sıkışıyoruz. "Anlaştık, o zaman."</p>

  <p class="heading0">Tabii ki bu tür bir anlaşma ancak geçici bir anlaşma olabilir ama ikimiz de bu konuya değinmiyoruz.</p>

  <p class="heading0">Rue, çantasından büyük bir avuç dolusu bitki kökü çıkararak yemeğimizi zenginleştiriyor. Hafif nişastalı kökler, ateşin üstünde biraz da pişince yaban havucunun o tatlı ve keskin tadını hatırlatıyor. Rue kuşu da tanıyor. Onun mıntıkasında hindi kuşu dedikleri, yabani bir kuşmuş. Dediğine göre, zaman zaman, koca bir sürü meyve ağaçlarına dadanırmış.</p>

  <p class="heading0">İşte o zaman, meyve bahçesinde çalışanlar kendilerine ziyafet çekerlermiş. Midelerimizi doldururken, bir süre sohbete ara veriyoruz. Kuşun bir hayli yağlı, fakat çok lezzetli bir eti var. Isırdığınız zaman, ağzınız, çeneniz yağ içinde kalıveriyor.</p>

  <p class="heading0">Rue iç çekerek "Ah," diyor. "Daha önce tek başıma bütün bir but yediğim olmamıştı."</p>

  <p class="heading0">Bundan hiç şüphem yok. Etin onun için çok nadir bulunan bir şey olduğuna bahse girerim. "Diğerini de al," diyorum.</p>

  <p class="heading0">"Gerçekten mi?" diye soruyor.</p>

  <p class="heading0">"İstediğini alabilirsin. Şimdi artık bir yayım ve oklarım olduğuna göre, daha fazlasını da avlayabilirim. Ayrıca tuzak da kurabiliyorum. Sana da nasıl&nbsp;kuracağını gösterebilirim." Rue'nun gözleri buda takılıp, kalıyor. "Ah, haydi, al," diyorum ve budu eline tutuşturuyorum. "Zaten çok dayanmaz. Ayrıca hem kuşun kalan kısmı hem de tavşan duruyor." Budu eline alınca, iştahı baskın geliyor ve büyük bir lokma ısırıyor.</p>

  <p class="heading0">"On Birinci Mıntıka'da bizden daha çok yiyecek şeyiniz olduğunu sanırdım," diyorum. "Ne de olsa meyve, sebze yetiştiriyorsunuz."</p>

  <p class="heading0">Rue'nun gözleri iri iri açılıyor. "Ah, hayır. Mahsullerden yememize izin yok."</p>

  <p class="heading0">"Ne yapıyorlar? Yiyeni tutukluyorlar mı?"</p>

  <p class="heading0">"Kırbaçlıyorlar ve diğerlerini de izlemeye zorluyorlar. Belediye başkanı bu konuda hiç taviz vermez."</p>

  <p class="heading0">Yüzündeki ifadeye bakılırsa, bu nadir yaşanan bir olay olmasa gerek. 12. Mıntıka'da, çok nadiren uygulansa da, herkesin gözü önünde kamçı cezası pek sık şahit olduğumuz bir durum değil. Teknik olarak, Gale ve ben, ormana girdiğimiz için her gün kamçı cezasına maruz kalabiliriz. Hatta teknik olarak, çok daha kötü cezalar da alabiliriz ama resmi görevlilerin hepsi bizden et alıyorlar. Ayrıca, Belediye Başkanı, yani Madge'in babası bu tarz şeylerden pek haz etmiyor. Belki de ülkenin en az prestijli, fakir ve en çok makaraya alınan mıntıkasında yaşamanın da kendine göre avantajları var. Örneğin, kömür kotamızı doldurduğumuz müddetçe, Capitol bizi genelde görmezden gelir.</p>

  <p class="heading0">Rue "Siz istediğiniz kadar kömür alabiliyor musunuz?" diye soruyor.</p>

  <p class="heading0">"Hayır," diyorum. "Sadece satın alabildiğimiz ve çizmelerimize takıldığı kadarını..."</p>

  <p class="heading0">"İnsanlar daha uzun süre dayansınlar diye, hasat zamanında bizi biraz daha fazla beslerler." "Okulda olman gerekmiyor mu?"</p>

  <p class="heading0">"Hasat zamanı değil. O zaman herkes çalışır," diyor Rue.</p>

  <p class="heading0">Hayatını dinlemek gerçekten çok ilginç. Kendi mıntıkamız dışında kalan insanlarla hemen hiç iletişimimiz olmaz. Aslında şu anda Oyun Kurucular konuşmamızı bloke ediyor olabilirler. Çünkü, her ne kadar bu bilgiler zararsız gibi görünse de, farklı mıntıkaların insanlarının birbirleri hakkında bir şeyler öğrenmesini istemiyorlar.</p>

  <p class="heading0">Rue'nun önerisiyle, ilerisini planlamak üzere, bütün yiyeceklerimizi ortaya döküyoruz. O zaten bendeki yiyeceklerim hemen hepsini görmüştü ama geriye kalan son birkaç kraker ve kuru et parçasını da ortaya sürüyorum. Rue, hatırı sayılır miktarda, kök, yemiş, yeşillik ve hatta biraz da orman meyvesi toplamış.</p>

  <p class="heading0">Bana hiç tanıdık gelmeyen bir meyveyi parmaklarımın arasında çeviriyorum. "Güvenli olduğuna emin misin?"</p>

  <p class="heading0">"Ah, evet. Bizim mıntıkada çok var. Günlerdir bunlardan yiyorum," diyerek bir avuç dolusu meyveyi ağzına atıyor. Ben tedirgin tavırlarla bir tanesini ısırıyorum ve bizim mıntıkanın böğürtlenlerin aşağı kalır yanı olmadığını görüyorum… Her geçen saniye, Rue'yla ittifak kurmanın doğru bir karar olduğundan daha da emin oluyorum. Yiyecek tedarikimizi ikiye bölüyoruz. Böylece ayrılmamız halinde, ikimizi de birkaç gün boyunca idare edecek malzememiz oluyor. Rue'da yiyeceklerin dışında, küçük bir su matarası, el yapımı bir sapan ve bir çift yedek çorap var. Ayrıca, bıçak olarak kullandığı keskin bir çömlek parçası da var. Mahcup bir tavırla "Pek fazla bir şeyimin olmadığını biliyorum," diyor. "Ama Cornucopia'dan çabucak kaçmak zorunda kaldım."</p>

  <p class="heading0">"Doğru olanı yapmışsın," diyorum. Bendeki malzemeleri ortaya döküyorum. Gözlükleri görünce, iç geçiriyor.</p>

  <p class="heading0">"Bunu nereden buldun?" diyor.</p>

  <p class="heading0">"Çantadaydı," diyorum. "Gerçi şu ana kadar bir işe yaramadı. Güneşi bloke etmediği gibi, görüşü de güçleştiriyor," derken omuz silkiyorum.</p>

  <p class="heading0">"Bu gözlük güneş için değil," diyor. "Karanlık için. Bazen, geceleri hasada çıktığımızda, ağaçların en üst kısımlarına tırmananlara bu gözlüklerden verirler. Meşalelerin ışıkları yükseklere kadar ulaşmıyor. Bir defasında, Martin adında bir çocuk, gözlüğü kendine saklamaya kalkıştı. Pantolonunun içine saklamış. Çocuğu hemen oracıkta öldürdüler."</p>

  <p class="heading0">"Bu gözlüğü aldığı için bir çocuğu mu öldürdüler?"</p>

  <p class="heading0">"Evet. Herkes o çocuktan kimseye zarar gelmeyeceğini biliyordu. Martin'in kafası basmazdı. Yani hâlâ üç yaşında bir çocuk gibi davranıyordu. Bu gözlükleri sırf oynamak için istemişti."</p>

  <p class="heading0">Rue'nun anlattıklarını dinlerken, 12. Mıntıka'nın güvenli bir cennet olduğu hissine kapılıyorum. Tabii ki bizim mıntıkamızda da insanlar sürekli açlıkla mücadele etmek zorunda kalıyor ama Barış Muhafızları'nın yarım akıllı bir çocuğu öldürebileceklerine ihtimal vermiyorum. Mesela, Yağlı Sae'nin, sürekli Hob'da takılan bir torunu var. Küçük bir kız. Aklı yerinde değildir ama herkes ona bir tür evcil hayvan gibi davranır. Ona ellerinde kalan döküntüleri falan verirler.</p>

  <p class="heading0">Gözlüğü elime alırken "Eee, bu gözlük neye yarıyor?" diye soruyorum.</p>

  <p class="heading0">"Zifiri karanlıkta görebilmeni sağlıyor. Bu akşam güneş batınca deneyebilirsin."</p>

  <p class="heading0">Rue’ya birkaç tane kibriti veriyorum ve arıların soktuğu yerlerin yeniden şişmesi ihtimaline karşılık ondan birkaç yaprak alıyorum. Ateşimizi söndürüp, karanlık çökene kadar, yokuş yukarı tırmanıyoruz.</p>

  <p class="heading0">Ona "Nerede uyuyorsun?" diye soruyorum. "Ağaçlarda mı?" Başını sallıyor. "Sadece ceketinle mi?"</p>

  <p class="heading0">Rue, yedek çoraplarını işaret ediyor. "Ellerime bunları geçiriyorum."</p>

  <p class="heading0">Geceleri havanın ne kadar soğuk olduğunu düşünüyorum. "İstersen, uyku tulumumu paylaşabiliriz," diyorum. "İkimizi de alır." Yüzü aydınlanıyor. Sanırım bu kadarını ummaya dahi cesaret edemiyordu.</p>

  <p class="heading0">Kendimize bir ağaçta yüksek bir dal seçiyoruz ye tam marş başlarken, yerleşiyoruz. Bugün de ölen yok.</p>

  <p class="heading0">"Rue," diyorum. "Ben bugün uyandım. Kaç gece kaçırdım?" Marş yüzünden sesimizin duyulmadığından eminim ama yine de fısıldıyorum. Hatta elimle dudaklarımı örterek önlem alıyorum. Ona Peeta'yla ilgili söyleyeceklerimi seyircilerin bilmesini istemiyorum. Ne yapmaya çalıştığımı anlayınca, Rue de aynı şeyi yapıyor.</p>

  <p class="heading0">"İki," diyor. "Birinci ve dördüncü mıntıkaların kızları öldü. Geriye on kişi kaldık."</p>

  <p class="heading0">"Tuhaf bir şey oldu. Ya da en azından ben öyle olduğunu sanıyorum. İz sürücü arıların zehri yüzünden hayal görmüş de olabilirim," diyorum. "Benim mıntıkamdan gelen çocuğu biliyor musun? Peeta? Sanırım hayatımı kurtardı. Ama Kariyerlerle birlikteydi."</p>

  <p class="heading0">"Artık onlarla değil," diyor Rue. "Gölün kıyısındaki kamplarını gizlice izledim. Arılar yüzünden yere serilmeden önce, kampa dönmeyi başardılar. Ama Peeta orada değil. Belki de seni kurtardıktan sonra, kaçmak zorunda kalmıştır."</p>

  <p class="heading0">Cevap vermiyorum. Eğer, Peeta beni gerçekten kurtardıysa, ona yine borçluyum demektir. Ve bu borç karşılığı ödenmeyecek bir borç. "Öyleyse bile, büyük ihtimalle bu da oynadığı rolün bir parçasıdır," diyorum. "Bilirsin işte, insanları bana aşık olduğuna inandırmak için..."</p>

  <p class="heading0">"Ah," diyor Rue düşünceli bir sesle. "Rol yaptığını düşünmemiştim."</p>

  <p class="heading0">"Tabii ki rol yapıyordu," diyorum. "Bunu akıl hocamızla birlikte planlamışlar." Marş sona eriyor ve gökyüzü kararıyor. "Haydi, gözlüğü deneyelim." Gözlüğü çıkarıp, takıyorum. Rue şaka yapmıyormuş. Ağaçların yapraklarından, on beş metre ötedeki çalıların arasında dolaşan kokarcaya kadar her şeyi görebiliyorum. Niyetim olsa, onu hemen öldürebilirdim. Hatta,&nbsp;herkesi öldürebilirim.</p>

  <p class="heading0">"Acaba bu gözlükten başka kimde var," diyorum.</p>

  <p class="heading0">"Kariyerlerde iki tane var. Ama zaten, onların göl kıyısındaki kamplarında her şeyleri var," diyor Rue. "Ayrıca çok da güçlüler."</p>

  <p class="heading0">"Biz de güçlüyüz," diyorum. "Farklı anlamda..."</p>

  <p class="heading0">"Sen güçlüsün. Ok atabiliyorsun. Ya ben ne yapabiliyorum?"</p>

  <p class="heading0">"Karnını doyurabiliyorsun," diyorum. "Onlar bunu becerebiliyorlar mı?"</p>

  <p class="heading0">"Buna gerek yok ki? Her tür malzemeleri var."</p>

  <p class="heading0">"Diyelim, malzemeleri yok. Diyelim, tedarikleri ortadan kayboluveriyor. Sence ne kadar dayanabilirler. Yani bu oyunun adı Açlık Oyunları, değil mi?"</p>

  <p class="heading0">"Ama Katniss, onlar aç değiller ki?"</p>

  <p class="heading0">"Hayır, değiller," diyorum. "Zaten sorun da bu." Oyunlar başladığından beri ilk defa bir planım var. Ve bu planı yerine getirmek için uçmamız ya da kaçmamız gerekmiyor. Çünkü bu plan, saldırmaya dayanıyor. "Sanırım bu işin çaresine bakmamız gerekecek, Rue," diyorum.</p>
</body>
</html>
