<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>icimdekimvar</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
                @font-face {
    font-style: normal;
    font-family: "Can", serif, sans-serif;
    font-weight: normal;
    src: url(../Fonts/canregular.otf)
    }

                @font-face {
    font-style: italic;
    font-family: "Can", serif, sans-serif;
    font-weight: normal;
    src: url(../Fonts/canitalik.otf)
    }

                @font-face {
    font-style: bold;
    font-family: "Can", serif, sans-serif;
    font-weight: bold;
    src: url(../Fonts/canbold.otf)
    }
</style>
</head>

<body class="calibre">
  <div class="calibre2">
    <p class="normal">6</p>

    <p class="normal">Mevsim ayırmıyor yağmur, oniki ay yağıyor.</p>

    <p class="normal">Adı değişiyor, yine de yağıyor; yaz yağmuru, ahmak ıslatan, karla karışık, çisenti, rahmet, bereket, şeker eriten, ocak söndüren... bulutlar boşalıyor.</p>

    <p class="normal">“Allah’ın gözyaşlarıdır yağmur,” demişti bir gün anneannesi. İnanmamıştı bu söze küçük Metin. Allah’ın ağlayacağına inanmamıştı.</p>

    <p class="normal">Allah ağlamaz; olsa olsa gökteki peri kızlarının ıslak saçlarını tarayışıdır yağmur.</p>

    <p class="normal">İşte bu gece de, gözleri kendinden sürmeli peri kızları, gül yapraklı banyolarından çıkmış, ucu dünyaya açılan kuyunun başında fildişi taraklarıyla tarıyorlar, pembe ayak topuklarına kadar uzanan saçlarını. Damlalar uzun yolculuklarını, farklı topraklarda tamamlıyor. Sonra tarağın dişleri, maşuka pervane olmuş âşık eli gibi dalıp saçların arasına, yeni damlalar yolluyor öncekilerin yanına. Gece boyunca sürecek, tarakla saçlar arasındaki bu sevişme. Sabaha belki yorulup biraz ara verirler... belki daha da ateşli, daha da delice sevişirler... Bu kez gündüz insanlarının hayatlarına karışırlar. Okula giden çocukların çantalarında, banliyö trenlerinin kırık camlarında, dükkânların dışarı atılan paspaslarında, geceden gerilmiş pazarcı tentelerinde, ahşabı çürümüş pencere pervazlarında, şehrin gün ışığında saklayamadığı pisliklerinde akarlar. Yağmurluklar giyilir, çantalar başa tutulur, şemsiyeler açılır. Yıkanmaktan, arınmaktan kaçar insanlar; yağmurun boyalarını akıtmasından korkarlar. Yolun ortasında yürüyen, korunaksız birini gördüklerinde, <span class="ideitalik">yaşamak</span> denen oyunun yeni ebesini bulmuşçasına sevinirler: Bak bir âşık geçiyor şehrin kalbinden. Âşığın neden gökyüzüne baktığını anlamaz, sorgulamazlar. Yavaşlayan yağmurun gökyüzüne takacağı gerdanlığı aramaktadır iliklerine kadar ıslanan âşık; gökkuşağını aramaktadır.</p>

    <p class="normal">Gökkuşağı: dünyanın en eski, en renkli, en ulaşılmaz, en bilinen, en büyüleyici yalanı. Başka hangi yalan, herkese eşit uzaklıkta durmayı başarabilir ki? Başka hangi yalan, altından geçebileni ömrü boyunca mutlu edeceğine inandırabilir ki? Gökkuşağının yalan olduğunu bildiği halde, hatta tam da bu nedenle aranır durur âşık. Çünkü... bu kadar güzel olabiliyorsa bir yalan, aşk da güzeldir.</p>

    <p class="normal">Yağmur, geceyi güne hazırlamaya devam ediyor. Bir-iki tel düşüyor peri kızlarının saçlarından: “<span class="ideitalik">Bugün yağmur bir kadın saçıdır, yeryüzüne dökülen...”</span> İnce sesli şarkısını kesmeden, zorlu melodisinde bir notayı bile şaşırmadan yağmaya devam ediyor... Metin Konur, sokaktan gelen sese kulak kabartıyor birden. Zorlukla yerinden kalkıp pencereye gidiyor, tülün aralığından baktığında bardaktan boşalırcasına yağmur yağdığını görüyor. Şaşırıyor. Akşamüstü Beyoğlu’nda yürürken, güzeldi hava. Eve girişinden sonra başlamış olmalı yağmur. Bu saate kadar fark etmemesine üzülüyor; şehrin ıslanışını izlemeyi sever. Ne zaman geleceğine, ne zaman gideceğine ıslattıklarının ruh haline bakmadan karar verebilen yağmura bu kadar ilgisiz kaldığı için, neredeyse utanıyor kendinden. Tülü bırakıyor, yeniden kesiliyor dışarıyla olan ilişkisi. Yağmurun, şehrin, varoluşun, babasının gizemini çözebilmek için iki yol olduğunu düşünüyor ağırlaşmış bedenini koltuğa bırakırken: dışarıdan bakabilmek ya da Xanadu Şatosu’nun demir parmaklıkların üstündeki yazıya uymak: ‘Girmek Yasak’.</p>

    <p class="normal">Thompson’ın, onbir yıl boyunca Kane’e hizmet eden Raymond’la yaptığı görüşme, gizemi çoğaltmaktan başka işe yaramıyor. Metin’in kimbilir kaçıncı kez bu filmi izleyip sorulara cevaplar aramasının işe yaramadığı gibi... Hangi kümelerin kesişim noktasında olduğunu, nasıl bir sayı olduğunu, bölünebilmesinin hangi kurallara bağlı olduğunu, karekökü alınsa ortaya ne çıkacağını, yaşam doğrusu üzerinde başlangıç noktasına ne uzaklıkta olduğunu, mutlak değerini, çarpanlarına-bölenlerine ayrılıp ayrılamayacağını, kaçıncı dereceden denklem olduğunu, varoluş denen karmaşaya kaç derecelik bir açıyla baktığını bilmiyor Metin Konur. İki negatif sayının çarpımının pozitif olacağına dair bilgilerine şüpheyle yaklaşıyor. Bütün yaşananları anlaşılır kılabilmek için matematik diline çevirmekte güçlük çekiyor.</p>

    <p class="normal">Yaş problemlerini düşünüyor: <span class="ideitalik">Bir babanın yaşı, oğlunun yaşının 4 katına eşittir. 5 yıl sonra, babanın yaşı oğlunun yaşının iki katı olmaktadır. 20 yıl sonra babanın yaşı, oğlunun yaşının kaç katı olur?..</span> Çözüm?.. Baba yok... Baba yok!</p>

    <p class="normal">Bir kelimeyi başka bir dile çevirmenin yolunu biliyor da, duygularını bir kelimeye çevirmenin yolunu bulamıyor.</p>

    <p class="normal">Uşak Raymond karakterini hep tatsız ve silik buluyor. Filmin sonlarında bu silik karakterin kullanılmasını garipsiyor. Sonlara doğru her şey silikleşiyor, sadece zayıf karakterler kalıyor geriye. Sonra onlar da çekiliyor sahneden, perde iniyor... Bir arkadaşı vardı; tiyatrocu olabilmek için elinden geleni yapmış, sonra bir gün “Bırakıyorum artık,” demişti, “anladım ki asla iyi bir oyuncu olamayacağım, hep küçük rollerde çakılıp kalacağım, Hamlet’i bırak Rosencrantz bile oynayamayacak bir oyuncu olmak istemiyorum, bırakıyorum artık...” Ortaköy’deki meyhanede içiyorlardı, esmer bir adam elindeki cümbüşün tellerine vurarak arka masadakileri eğlendirmeye çalışıyordu... eğlendirmeye değil... insanları eğlendiklerine inandırarak, paralarını almaya... Bu düşünce hoşuna gitmişti Metin’in... İnandırmak... Oynadığın role inandırmak... Tiyatro oyunlarının çoğaltılıp bütün oyunculara dağıtılamadığı eski çağlarda, yazar, oyuncuların sözlerini ayrı kâğıt rulolarına yazarmış... Her oyuncuya sadece kendi sözlerinin olduğu rulo verilirmiş. Bir büyük oyunun, sadece kendi rollerini bilen oyuncuları... Arka masanın başında oturan sakallı adam, cümbüşçünün ceket cebine para sıkıştırırken sormuştu arkadaşına: “Madem önemsizler, yazar neden yazmış o küçük rolleri?”</p>

    <p class="normal">Peki sen nesin Metin? Başroldekilerin bütün repliklerini ezberleyip bir gün hastalanırlarsa onların yerine geçerim umuduyla kenarda bekleyen bir son sahne karakteri mi, yoksa küçük rol yoktur, küçük oyuncu vardır, diye düşünen bir oyun gönüllüsü mü? İçinden ayağa kalkıp Charles Foster Kane’in, Madison Square Garden’daki saldırgan konuşmasını tekrarlamak geliyor. Salondaki görünmez seyircilerin karşısına ayakları titremeden dikilebileceğini biliyor. Kareli gömleği, kadife pantolonu bir smokine dönüşecek, çökük avurtları şişecek, göbeği çıkacak, dudaklarının üstü çapkın bir bıyıkla süslenecek, önleri dökülen saçları briyantinle geriye yatırılacak ve kendinden emin tavırlarla konuşmaya başlayacak. “Ben,” diyecek, “ben Orson Cezmi’nin oğlu Metin Konur. Yaşamak için gerekli işlerden zaman bulabilseydim, sizlere yaşamanın ne demek olduğunu anlatabilirdim.” Alkış sesleriyle, çılgınca bağrışlarla, hayranlık nidalarıyla kesilecek konuşması. Yağmurun içeriyi görmesini engellemeye çalışan tül perdeler ahenkle dans edecekler, çaprazlama konulmuş koltuklar keyifle gülmeye başlayacak, sehpanın üstündeki yastık zıp zıp zıplayacak, satranç tahtasındaki taşlar hangisi siyah hangisi beyaz aldırmadan sevgiyle kucaklaşacak, mumlar yanacak... Xanadu Şatosu’nun dünyanın dört bir yanından toplanan koleksiyon parçalarıyla dolu deposundaki hoyrat işçiler duygulanacak, ekrandan taşıp Metin’in yaşamına dalacaklar... Çok sevinecek Metin, sarılacak konuklarına. “Belki de,” diyecek, “belki de başka bir gece, bir Türk filminin soluk karelerinden dolandırıcı bir bakkal çıkıp gelir, o sarılır bana...”</p>

    <p class="normal">Yağmurun sesi gerçeğe çağırıyor Metin’i. Bitkisiz salonun ortasında ayakta duruyor. Sigara bitti. Puro bitti. Şarap bitti. Thompson’ın <span class="ideitalik">Rosebud</span> gizemi peşindeki koşusu bitti. Yüzü belirsiz gazeteci, paltosunu giymeden son sözlerini söylüyor: “Charles Foster Kane, her şeyi olan ve her şeyini kaybeden bir insandı... <span class="ideitalik">Rosebud</span>, belki de ele geçiremediği bir şeydi... ya da ele geçirip sonra da kaybettiği bir şey... Her ne olursa olsun, bu kelime bize Kane’in yaşamını açıklayamayacaktı. Hiçbir kelime, bir insanın hayatını açıklamaya yetmez. <span class="ideitalik">Rosebud</span>, sadece bilmecenin bir parçasıdır... kayıp bir parçası.”</p>

    <p class="normal">Metin, tatilde tanıştığı bir İngiliz’e sormuştu bu kelimenin anlamını. “Goncagül demek olduğunu biliyorum ama Kane’in özellikle bu kelimeyi seçmesinin başka anlamı var mı onu merak ediyorum,” demişti. “Var,” demişti beyaz tenli adam, “ama bu ikinci anlam önceden de var mıydı yoksa bu filmden sonra yüklenen bir anlam mı o konuda bilgim yok. <span class="ideitalik">Rosebud</span>, argoda kadın cinsel organı yerine kullanılır...” Anne rahmine özlem duymak istemiyor Metin, o rahme düşmesine neden olan adama saygı duymak istemiyor, hayata sevgi duymak istemiyor... Kimi zaman, babasının da hayatını açıklayacak bir kelime olup olmadığını düşünüyor: Orson’a özel bir <span class="ideitalik">Rosebud</span>. Hatta ölüm sahnesini düşünüyor. Kahvedekiler kaldığı otelin odasında öldüğünü söylemişlerdi. Üçüncü sınıf bir otelin köhne odası canlanıyor gözünün önünde; sıvası dökük duvarlar, yayları atmış bir somyanın üstünde kumaşı solmuş bir şilte, kapağı kapanmayan bir komodin, yerde valizler... başka ne olur ki çürümeye terk edilmiş bir hayatın son durağında... Nasıl bir nesne, bütün bir hayatı özetler... Nasıl bir kelime, bir babanın oğlunu dünyaya emanet etmesini açıklar... Dil, neyi açıklar?</p>

    <p class="normal">Kayıp parçayı bulamayacağını biliyor. Orson Cezmi’nin hayatının eksik kalması, kendisini tamamlamasına engel olsa da, Thompson’ın yaptığı gibi bir sürek avına çıkamayacağını biliyor.</p>

    <p class="normal">Çözülen bulmaca, yok olmaya mahkûmdur.</p>

    <p class="normal">Büyük elli işçinin elindeki tahta kızak, uşağın emriyle gürül gürül yanan ocağa yollandığı sırada bir acı hissediyor. Kor ateşin ortasında, çaresiz duruyor çocukluğun en başına buyruk oyuncağı. Küçük Charles Foster Kane’in, kardan adamının yanında neşeyle güldüğü sahne geliyor gözlerinin önüne. İçi cesaret ve korkuyla doluyor; cesaret ve korku; birbirini emziren iki kurt. Zehirli diller gibi uzayan alevler kaplıyor kızağı. Boyalar kabarıyor, kabuk halinde dökülmeye başlıyor ve kızağın üstündeki yazı kaplıyor ekranı: <span class="ideitalik">Rosebud.</span></p>

    <p class="normal">Yağmur yağmaya devam ediyor; ne zaman dineceği belli değil. Televizyon ekranından yayılan ışık, yerini, dibi görülemeyen bir kuyunun korkutucu siyahlığına bırakıyor. Koltuklar, üstüne ayak uzatılan orta sehpa, televizyon-video-müzik setinden oluşan eğlence üçlüsü, sarı kanepe, yemek masası, satranç tahtası, biblolar, mumlar, Hopper, Picasso, kabartma fil desenli cam kül tablası, mantar pano, Van Gogh’un ‘Yıldızlı Gece’si ve Bertrand Russell geceye gömülüyor. Bitki yok... hiç bitki yok...</p>

    <p class="normal">İçeride neler olduğunu görebilmek, matematik öğretmeni Metin Konur’un uykuya dalmadan önce neler düşündüğünü anlayabilmek için biraz daha yanaşıyor pencereye yağmur. Derin bir karanlık...</p>

    <p class="normal">Artık gitmesi gerektiğini, bu pencereyi, bu evi terk etmesi gerektiğini o anda anlıyor. Sokak köpeklerinin sesleri ambulansların sirenlerine karışırken, bir daha arkasına bakmamak üzere hızla uzaklaşıyor.</p>

    <p class="normal">Tam şehrin meydanlarından birinin üstünden geçerken, gece boyunca yüklendiği sözlerin ağırlığını işitiyor. Hızla bırakıyor kendini boşluğa. Söz dolu damlalar yere düştükçe bir ses yayılıyor sokaklara: Bütün oğullar bir gün hesaplaşmalıdır babalarıyla.</p>

    <p class="normal">• • •</p>
  </div>

  <p class="normal">&nbsp;</p>

  <div class="calibre3" id="calibre_pb_32"></div>
</body>
</html>
