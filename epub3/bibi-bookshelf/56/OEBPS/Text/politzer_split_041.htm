<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre86" id="calibre_pb_40"><a class="calibre50" id="bookmark78"></a><span class="font10"><a id="bookmark364"></a>I. İDEALİZMİN SON SIĞINAĞI</span></h1>

  <p class="calibre51"><span class="font3">BUNDAN önceki dersimizde, 18. yüzyılda, Berkeley’in öznel idealizminin ortaya çıkışının, doğa bilimlerinin ve materyalizmin darbeleri altında ezilen dinin nesnel idealizmini başka bir yola çevirerek kurtarmak zorunluğu ile açıklandığını gördük. Ama, Berkeley’in felsefesinin, kendisiyle çağdaş olan bilimsel ilerlemeleri, bu arada yalnızca bir örnek vermek istersek, örneğin matematikteki ilerlemeleri açıklamak yeteneğinde olmamak gibi büyük bir kusuru vardı. Berkeley felsefesi, bunları bilmezlikten geliyor, saçma olduklarını öne sürüyordu ve gördük ki Berkeley gibi idealist filozoflar, kendilerini, çoğu kez bilimsel sorunlardan uzak tutuyorlardı. Ama bu yeterli değildir. 18. yüzyılla birlikte, bilimlerin gelişmesi, özellikle Newton’un evrenin genel mekanik teorisini [sayfa</span> <span class="font8">214</span><span class="font3">] kurmasından sonra öyle oldu ki, Berkeley felsefesinin artık tutulur yanı kalmadı. İdealizm geri çekilmek zorunda kaldı: amaç hiç değilse dinin varlığını devam ettirme olanağını muhafaza etmek, ve ona, kuşkudan bir kâr sağlamaktır. Yeni felsefe, “materyalizmin maddenin ilk olduğunu iddia ettiğini, kendisinin bu konuda hiçbir şey bilmediğini” ileri sürecektir.</span></p>

  <p class="calibre44"><span class="font3">Böylece, bu yeni felsefe, kendisini idealizmle materyalizm arasında bir “üçüncü yol” gibi göstermeye çalışır; yan tutmanın olanaklı olmadığına karar vererek felsefenin temel sorununda bir yanı tutmayı reddeder; “dogmatik” değil “eleştirici” bir durum benimsemekle övünür.</span></p>

  <p class="calibre44"><span class="font3">Nesnel idealizm, maddeyi bir evrensel Ruha bağımlı kılıyordu, öznel idealizm maddeyi bilincimizde eritip yok ediyordu. Ama biri, doğa bilimleri tarafından; öteki de, fizyoloji ve toplum bilimleri tarafından yıkılmıştır. Şimdi de “Peki ama, bilimin bize gerçeği olduğu gibi tanıttığını, nereden biliyorsunuz? Elbette ki, bilimler vardır; ama, nesnel gerçeğin kendi ilkesi içinde madde mi yoksa ruh mu olduğunu bilmek için, ilkin bizim ruhumuzun bizzat nesnel gerçeği</span> <span class="font9">tanıyabilip</span> <span class="font3">tanıyamayacağını bilmek gerekirdi.” diyen yeni felsefe ortaya çıkıyor. Demek ki, böylece bu “üçüncü felsefe”, maddeyi ruha bağımlı kılmıyor, maddeyi bilincin içinde eritip yok etmiyor, ama, başlangıç noktasında sanki biri ötekine yabancı imiş gibi, sanki madde ruha ve bilgimize nüfuz edemezmiş gibi, sanki bilgimiz, doğayı ve bizim ruhumuzun olanaklarını bulup gün ışığına koymak yeteneğinden yoksunmuş gibi muhakeme yürütüyor.</span></p>

  <p class="calibre44"><span class="font3">Felsefenin temel sorununu yanıtlamanın olanaksız olduğu, çünkü, bizim, şeylerin birinci ilkelerini bilmek, tanımak yeteneğinde olmadığımızı ve hiçbir zaman olmayacağımızı ileri süren bu eğilim, (Yunanca “bilmek yeteneğinde” olmayan anlamına gelen iki sözcükten türetme)</span> <span class="font9">agnostisizm-bilinemezcilik</span> <span class="font3">adını alır.</span></p>

  <p class="calibre44"><span class="font3">Bu felsefenin 18. yüzyıldaki habercisi, İskoçyalı David Hume’dur. Bu felsefenin başlıca temsilcisi Fransız Devriminin çağdaşı, daha önce de sözünü ettiğimiz Alman [sayfa</span> <span class="font8">215</span><span class="font3">] Emmanuel Kant’tır (1724-1804)<sup class="calibre47"><a id="footnote163"></a><a href="../Text/politzer_split_078.htm#bookmark365">163</a></sup> Fransa’da, 19. yüzyılda, Auguste Comte (1798-1857), buna yakın bir tutumu benimsemiştir, ve daha bir sürü yazarda, bilinemezcilik idealizmin başka biçimleriyle karışmış durumdadır (gerçekten de, bu yazarlarda, felsefi eğilimler, öğreti kurucularındaki gibi</span> <span class="font9">saf durumda</span> <span class="font3">görülmez, ancak değişken dozlarda eğilimler vardır). Bundan başka, Kant’ın felsefesi, işçi hareketinde bir rol oynamıştır, çünkü, marksizmin düşmanları, marksizmin “revizyonunu denemek için bu felsefeye dayanmışlardır.</span></p>

  <p class="calibre44"><span class="font3">Öyleyse, şimdi de, bilinemezciliğin “kanıtlan”nı görelim.</span></p>

  <p class="calibre44"><span class="font3">Hume şöyle yazıyor:</span></p>

  <p class="calibre54"><span class="font3">“İnsanların doğal içgüdüleriyle ... kendi duyularına güvenmeye eğilimli oldukları ve bizim algılarımıza bağımlı olmayan ve duyarlılıkla bezenmiş bütün varlıklarla birlikte ortadan kalktığımız takdirde bile varolacak olan bir dış evrenin varlığı, en ufak bir uslamlama yapmadan ya da hatta uslamlamaya başvurmadan önce her zaman varsaydığımız, apaçık belli bir şey olarak kabul edilebilir.”</span></p>

  <p class="calibre44"><span class="font3">Şunu görüyoruz: buraya kadar Hume, materyalizmin sağduyuya uygun düştüğünü kabul ediyor.</span></p>

  <p class="calibre54"><span class="font3">“Ama bütün insanların bu evrensel ve birincil kanısı, bize, zihnimizde hiçbir şeyin bir imgesi ya da algısı dışında varolamayacağını ... öğreten birazcık felsefeyle hemen sarsılır. Görmekte olduğumuz masa, ondan uzaklaştıkça daha küçük görünür, ama bizden bağımsız olarak varolan gerçek masa, değişmez; o halde bizim zihnimiz, masanın imgesinden başka bir şeyi algılamamıştır.”<sup class="calibre47"><a id="footnote164"></a><a href="../Text/politzer_split_078.htm#bookmark366">164</a></sup></span></p>

  <p class="calibre44"><span class="font3">İşte en katıksız Berkeley tarzının bir kanıtı karşısında bulunuyoruz: “düz ve kırmızı” güneş örneğini anımsayalım (geçen dersimizden). Bununla birlikte gene bir ayrım var: Berkeley maddenin bağımsız varlığını yadsıyordu; Hume bunu yadsımıyor: bizden bağımsız olarak varolan ve bizim duyumlarımız değiştiği halde değişmeyen “gerçek masa”nın varlığını kabul ediyor, ama mademki biz bu masadan ancak [sayfa</span> <span class="font8">216</span><span class="font3">] duyularımızın bize verdikleri göreli imgeleri tanıyoruz, o halde hiçbir zaman bu masanın nasıl olduğunu bilemeyeceğiz. Kendinde masa ise</span> <span class="font9">bilinemez.</span></p>

  <p class="calibre44"><span class="font3">Demek ki, Hume, gerçek içinde iki düzey ayırdediyor: bir yanda bizim gördüğümüz gibi, bize</span> <span class="font9">göre masa,</span> <span class="font3">imge biçiminde bizim bilincimizde olan, öznel olan, yalnızca görünüş olan masa; öte yanda “gerçek” masa,</span> <span class="font9">kendinde masa,</span> <span class="font3">bizim bilincimizin dışında olan, nesnel olan, ve gerçeği teşkil eden ama bilinemez olan masa. Çıkan sonuç: hiçbir zaman şeylerin görünüşlerinden başkasını tanımıyoruz, hiçbir zaman onların varlıklarını bilmeyiz, öyleyse, kendimizi idealizmle materyalizm arasında gösteremeyiz. Kendinde-şeylerin ne oldukları, madde mi, yoksa ruh mu oldukları üstüne durmadan birbirleriyle tartışan idealist ile materyalist, karda yürüyen, biri mavi gözlüklü, öteki kırmızı gözlüklü ve durmadan karın ne renk olduğunu tartışan iki insana benzerler. Materyalist, eşyanın maddi yanının önemini görür, idealist ise düşüncel yanının önemini; aşkolsun kendinde-şeylerin ne olduklarını söyleyecek olana, çünkü onların ikisi de “kendi görüş açıları içine hapsolmuş” durumdadırlar.</span></p>

  <p class="calibre60"><span class="font3">“Tarafsız kalmak” ve “bilimsel ihtiyatı elden bırakmamak” iddiasında olan kimseler için bu felsefenin ne kadar önemli olduğu anlaşılır.</span></p>

  <p class="calibre60"><span class="font3">Kant, Hume’un düşünme düzenine dayanarak doğrudan doğruya bilim alanına müdahale edecektir. Kant, çok güç anlaşılır bir filozof olarak ün yapmıştır.<sup class="calibre47"><a id="footnote165"></a><a href="../Text/politzer_split_078.htm#bookmark367">165</a></sup> Gerçekte, kantçı ideolojiyle her yerde karşılaşılır. Bu şeylerin bir “giz”i olduğu ve bizim bu gize ulaşmadığımız fikridir, bu sanki doğru ile yanlış arasında, bilim ile bilgisizlik arasında eşit bir denge tutturmak olanaklıymış gibi, burjuva okuluna kabul ettirilen yalancı bir tarafsızlıktır; bu, fazla doğrulayıcı olmanın doğru olmadığı, her yanda gerçek olduğu, ve “herkesin kendi görüşü bulunduğu” vb. fikridir. O halde, bu, yığınların yolunu [sayfa</span> <span class="font8">217</span><span class="font3">] şaşırtmaya özgü ideoloji türünün kendisidir.</span></p>

  <p class="calibre60"><span class="font3">Şu halde Kant, bilinemez olan</span> <span class="font9">kendinde-şey</span> <span class="font3">ile, bu kendinde-şeyin bizim duyu organlarımızda oluşturduğu çarpmadan ileri gelen dış görünüş,</span> <span class="font9">bize-göre-şey</span> <span class="font3">arasında ayrım yapmakla işe başlıyor. Biz, şeylerin içinde değiliz ve hiçbir zaman da olmayacağız. Öte yanda, dış görünüşler çeşitlidir, karmakarışıktır ve çelişkilidir. Öyleyse bilimin görevi</span> <span class="font9">bunları bir düzene koymak</span> <span class="font3">ve bunlardan, bizim mantık gereksinmemizi karşılayacak bir tablo oluşturmaktan ibaret olacaktır. Bu, nasıl yapılacaktır? O zaman Kant, insan zihninin, duyuların verilerini kendi öz gereklerine göre</span> <span class="font9">yorumladığını</span> <span class="font3">belirtiyor.</span> <span class="font9">Bilim,</span> <span class="font3">bu yorumlamanın sonucundan başka bir şey değildir. Böylece bilimin yasaları, olaylar arasındaki ilişkiler, yalnızca insan zihninin ürünüdürler. Hareket halindeki maddenin gerçek yasalarını yansıtmak şöyle dursun, insan zihninin “yasalarını”, gereksinmelerini yansıtırlar. Nesnel gerçeği temsil etmekten uzaktırlar, ancak</span> <span class="font9">öznel</span> <span class="font3">bir gerçeği temsil ederler. Elbette ki, bilimin yasaları, olaylar arasındaki ilişkiler şu ya da bu kişiye bağlı değildirler. Bununla birlikte Kant’a göre</span> <span class="font9">insan zihnine görelidirler</span> <span class="font3">(sanki dünyayı başka türlü görebilen tanrısal bir zihin olabilirmiş gibi).</span></p>

  <p class="calibre44"><span class="font3">Bu teoriden çıkan sonuçlar nelerdir? Bilim, şeylerin yüzeyinde kalır. Gerçekte, mutlak, nüfuz edilemez, sonsuz bir</span> <span class="font9">gizem,</span> <span class="font3">üzerinde bilimlerin yanılsamalı ilerlemesinin cereyan ettiği gerçek arka plandır. Sonuç olarak, bilime hiçbir mutlak gerçeklik atfetmemelidir. Bu yalnızca bir yorumlama sorunudur. Kantçılık, insanı dosdoğru,</span> <span class="font9">kuşkuculuğa (scepticisme),</span> <span class="font3">bilimsel teorik araştırmalar alanı da dahil olmak üzere hareketsizliğe götürür. Bilinemezciler, böylece, dünün biliminin yanlışları ile bugünün biliminin doğruları arasında hiçbir ayrım yapmamak durumuna düşerler. Bilim bir kez yanıldıktan sonra, hangi anda yanılmadığının bilinemeyeceği yargısına vararak, “bugün doğru, yarın yanlış” derler. Bilginin, laboratuvanndaki yöntemli eleştirici zihniyeti ile kuşkuculuktan gelen evrensel kuşku zihniyetini birbirine [sayfa</span> <span class="font8">218</span><span class="font3">] karıştırırlar. Onlara göre, bilgi, bizimle dünya arasına bir engel koyar. Burjuva üniversitede, modaya göre ortaya konan bilimin</span> <span class="font9">değeri</span> <span class="font3">bilimin</span> <span class="font9">iflası</span> <span class="font3">vb. üstüne bitmez tükenmez düşünceler buradan ileri gelmektedir. Eğer bilim ancak dış görünüşlere dayanıyorsa, kısacası, bir bilim görünüşünden, bir bilgi görünüşünden başka bir şey değildir.</span></p>

  <p class="calibre44"><span class="font3">Daha önce de söylediğimiz gibi, bilinemezcilik, gene tanınması gereken başka yakın biçimlere de bürünmüştür. Auguste Comte’un</span> <span class="font9">olguculuğu (positivisme),</span> <span class="font3">bilimin, olaylar arasındaki ilişkilerin nedenlerini araştırmaksızın yalnızca bu ilişkileri ortaya çıkarmakla yetinmesi gerektiğini savunur; bilim, şeylerin “nedenini” aramayı kendine yasak etmeli, mutlağa ulaşmayı istememelidir; Auguste Comte bu yoldaki her araştırmayı, olayların özünü ortaya çıkaran açıklayıcı her teoriyi, sözcüğün pek meşru olmayan bir kullanımı ile “metafizik” olarak mahkum eder. Bu, bilim konusunda</span></p>

  <p class="calibre2"><span class="font3">burjuva üniversitesinin resmi amentüsüdür.</span></p>

  <p class="calibre60"><span class="font3">Örneğin, Henri Poineare’nin desteklediği</span> <span class="font9">adcılığa</span> <span class="font3">(</span><span class="font9">nominalisme</span><span class="font3">) göre bilim, bir “anlatış”tan başka bir şey değildir, ancak, bizim olaylardan algıladığımız şeyin bir ifade ediliş tarzıdır, ama hiçbir şekilde gerçeğin kesin bir açıklaması değildir. Henri Poincare, dünyanın, güneşin çevresinde dönüşü gibi büyük bir buluştan bile kuşku duyuyor ve Kopernik sisteminde ancak bir “anlatış” görmek istiyor. Bu felsefeler, bilim hakkında yanlış bir görüş vermekle kalmazlar, bilimi, onu kısırlaştıracak yollara sürerler; Rönesans çağındaki o güzelim gözüpekliğini ve atılganlığını, bilimin elinden alırlar; onu zararsız kılmak için elbirliği yaparlar. Bütün bu akımlar, yüz yıldan beri Fransa’da ve Almanya’da, İngiltere’de ve Amerika’da yeni kuşaklardan da bol bol yandaşlar buldular. Özelikle toplum bilimleri alanında büyük bir başarıya ulaştılar.</span></p>

  <p class="calibre60"><span class="font3">Şimdi bilinemezciliğin yerini belirleyelim.</span></p>

  <p class="calibre60"><span class="font3">1.    Bilinemezcilik, bilime karşıdan saldırmaz; bu, Kant ve Comte zamanında artık olanaklı değildir. Nesnel gerçeğin varlığını da yadsımaz; öyleyse, bilinemezci, bilim karşısında, [sayfa</span> <span class="font8">219</span><span class="font3">] materyalisttir. Ama öte yandan hemen güvence vermekte, bilimin, bilginin tümü olmadığını temin etmekte acele eder. Bilinemezci, bilimin saygınlığını düşürmeye, onun materyalist içeriğini ve bilgi değerini saklamaya, başına hiç dert açmayacak bir şekilde bir yandan kabul ederek maddeyi savuşturmaya çabalar. Kısaca amaç, idealizm lehinde bilime elkoymaktır; bilim, “insan ruhunun” övgülerini okumaya hizmet edecektir. Kısaca, bu materyalizm, utangaç bir materyalizmdir.</span></p>

  <p class="calibre54"><span class="font3">“Bununla birlikte, yeni-kantçılar Almanya’da Kant’ın düşüncelerine, bilinemezciler ise İngiltere’de Hume’un düşüncelerine (bu düşünceler İngiltere’de hiçbir zaman ortadan kalkmadı) yeni bir canlılık vermeye uğraşıyorlarsa da, bu, bilimsel açıdan, bunların çok zaman önce yapılmış olan teorik çürütülmelerine oranla bir geriye gidiştir, pratikte ise, materyalizmi açıktan açığa geri çevirirken, gizlice utangaç bir biçimde kabul etmektedir.”<sup class="calibre47"><a id="footnote166"></a><a href="../Text/politzer_split_078.htm#bookmark368">166</a></sup></span></p>

  <p class="calibre60"><span class="font3">2.    Bu “ara” durum, kapitalizmin hızla ilerleyişi döneminde; üretimin hizmetindeki bilimlerin gelişmesinden geçemeyen, ama aynı zamanda, ister Comte zamanındaki Fransa’da olduğu gibi kendi iktidarını daha sağlamlaştırmak için gereksindiğinden olsun, ister Kant zamanındaki Almanya’da olduğu gibi henüz feodal düzenden yakasını tam kurtarmamış olmasından olsun, feodal ideoloji ile dinle bir uzlaşma arayan burjuvazinin gereksinmelerine çok uygun düşmektedir.</span></p>

  <p class="calibre44"><span class="font3">3.    Bilinemezcilik, ancak görünüşte bir “ara” durumdur. İlkin pratik olarak, Comte’ta, örneğin siyasette mutlağın reddi ne anlama gelir? Bunu Comte’un kendi sloganı ile görüyoruz: “Ne eskiye dönüş, ne devrim”, güzel bir burjuva sloganı. Bilinemezci, yan tutulamaz bahanesiyle yüzü açık dövüşmeye girişemeyen utangaç bir materyalizmle yetinerek alanı boş bırakır ama her iki yana da eşit şekilde değil, güçlü olana. Pratikte daha güçlü olan hangisidir? Lenin’in</span> <span class="font9">Ne Yapmalı</span><span class="font3">?’da [sayfa</span> <span class="font8">220</span><span class="font3">] gösterdiği gibi, daha kuvvetli olan yadsınmaya yer bırakmayacak bir biçimde idealizmdir, çünkü, idealizmin resmi ideoloji olarak eski olma üstünlüğü vardır ve çünkü, teorik olarak kafalar için daha kolay bir yoldur. Materyalizm, tersine, resmi ideoloji değildir, güçtür, çünkü bilimseldir ve alışılmışın dışındadır. Bilinemezciliğin “yansızlığı” İspanyol Cumhuriyeti ile faşist müdahale arasındaki çatışmada Leon Blum’un “müdahale etmeme”sine benziyor. Bizzat Kant da çok iyi bilir ki, geçerli bir teorik yanıttan yoksun bırakılan insanlar, böyle bir yanıt getirdiklerini ileri sürenlere ve işin başında olanlara, idealistlere, tanrıbilimcilere doğru döneceklerdir, çünkü, insanların felsefi bir kesinliğe gereksinmeleri vardır; o halde bilinemezciliğin “yansızlığı” ikiyüzlülükten başka bir şey değildir. Üstelik göreceğiz ki, teorik planda, bilinemezciliğin idealistçe ön-varsayımları vardır.</span></p>

  <p class="calibre44"><span class="font3">4.    Sonuç olarak, bilinemezcilik dosdoğru gizemciliğe</span> <span class="font9">(mysticisme)</span> <span class="font3">ya da inancılığa (</span><span class="font9">fideisme</span><span class="font3">) gider. Aklın üstünde başka bir “bilgi” cinsi: inan (iman) kabul eden gerici öğretiye inancılık denir. Aslında, bilinemezciliğe göre, tanrı ya da madde olsun, alemin ilkelerini, akıl yoluyla, felsefe yoluyla tanımak mademki olanaksızdır, bilinemezcilik nesnel idealizmin kendini verdiği dinsel dogmaların ussal olarak tanıtlanması yolunda bütün çabaları reddediyor demektir. Sonuç olarak: şeylerin gizli nedeni bilinmediğine göre, insan, aklın çözemeyeceği bir gizle kuşatılmış olduğuna göre, hiçbir şey, yüce gerçeğe, ussal-olmayan</span> <span class="font9">(non rationelle),</span> <span class="font3">gizemli yollarla ulaşılmasına engel olmaz, hiçbir şey inana şans tanımaya</span></p>

  <p class="calibre39"><span class="font3">engel olmaz, hiçbir şey inanın gerçek bilgi olduğunu düşünmeye engel olmaz.<sup class="calibre47"><a id="footnote167"></a><a href="../Text/politzer_split_078.htm#bookmark369">167</a></sup> Bilinemezcilik, dinsel idealizm gibi “din, felsefi bakımdan doğru olandır” demez, “belki din bir yanılgı değildir, belki dinde gerçeklik vardır” der. Aradaki “ufak ayrım” görülüyor, öyle bir ayrım ki, teorik olarak kilisenin yıldırımlarım üstüne çekmeye, pratikte ise desteğini sağlamaya [sayfa</span> <span class="font8">221</span><span class="font3">] yetiyor.</span></p>

  <p class="calibre48"><span class="font3">“Çağdaş inancılık, bilimi kesinlikle reddetmez, ancak nesnel gerçeği bulmak iddiası gibi ‘aşırı iddiaları’ reddeder. Eğer, (materyalistlerin düşündükleri gibi) nesnel bir gerçek varsa, eğer, yalnızca dış dünyayı insanın ‘deneyim’inde yansıtan doğa bilimleri bize nesnel gerçeği vermek yeteneğinde iseler, bütün inancılığın mutlak surette reddedilmiş olması gerekir.”<sup class="calibre47"><a id="footnote168"></a><a href="../Text/politzer_split_078.htm#bookmark370">168</a></sup> Bilimi bir öznel gerçek haline getirirken, bilinemezcilik, nesnel gerçeği inana bırakır. “Bilinemezciyi biraz kazıyınız -diyor Leninaltında idealist bulacaksınız.” Öznel idealizmden hareket ederek nesnel idealizme ulaşılır. Yeter ki ona bir şans verilsin, bugün tanrıbilimin bütün isteyebileceği de işte budur. Bilinemezcilik ve olguculuk, bilginlerin ufuklarını daraltarak, onlara genişliği olan bütün teorik genellemeleri yasaklayarak, onların ellerini-kollarını bağlayıp, tanrıbilimin buyruğuna verdiği gerçekliği olmayan uydurmaların kucağına atarlar; papa, kendilerine aşağı-yukarı şu ağızla konuşur: “Bilim, görüyorsunuz, güçsüzdür: yalnız, onu aşan inan evrenin gizemini bulup ortaya çıkarmaya olanak verir.” Yalnız marksist bilgi anlayışı ve diyalektik materyalizm yöntemi, olguculuğun içine hapsettiği bu güçsüzlükten, bilimi, çekip çıkarabilir.</span></p>
</body>
</html>
