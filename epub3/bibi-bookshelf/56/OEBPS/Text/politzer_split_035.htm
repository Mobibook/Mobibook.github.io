<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre86" id="calibre_pb_34"><a class="calibre50" id="bookmark70"></a><span class="font10"><a id="bookmark320"></a>I. YENİ İDEALİST HİLE</span></h1>

  <p class="calibre51"><span class="font3">BUNDAN önceki dersimizde, dinin nesnel idealizminin, Rönesans-tan beri bilimlerin gelişmesiyle her yandan şiddetli bir top atışına tutulmuş, ve 18. yüzyılda materyalizmin darbeleri altında belini doğrultamayacak hale gelmiş olduğunu belirtmiştik.</span></p>

  <p class="calibre44"><span class="font3">İşte o zaman, batmakta olan dünya anlayışının yerini almak üzere yeni bir idealizm biçimi, bugün birçok filozoflarda bulduğumuz idealizm biçimi ortaya çıktı. Bu idealizm, İngiliz piskoposu Berkeley’in (1685-1753) idealizmidir. Bu idealizmin amacı, maddi ilkenin dünyada varolmadığını tanıtlamaya çalışarak, bilimsel buluşlann teorik önemini baltalamaktır. Artık bu çağda, engizisyonun güzel günlerindeki gibi, materyalistleri ateşte yakarak ortadan kaldırmak [sayfa</span> <span class="font8">191</span><span class="font3">] olanaklı olmadığına göre, onları saf, basit insanlar gibi, “felsefe yapmak” yeteneğinde olmayan kimseler gibi göstererek gülünç hale getirmek için bizzat madde ortadan kaldırılacaktır. Maddenin bir kuruntu olduğuna ilişkin bir karar çıkartılacak ve böylece, gerçeğe dayandığını öne süren bu felsefeye son verilecektir. Bundan böyle artık yalnız “bilinç” üzerinde felsefe yapılacak ve bilincin sınırlarını aşan her şey felsefi-olmayan ilan edilecektir.</span></p>

  <p class="calibre99"><span class="font3">Berkeley, zaten, bu görüş uğruna savaşan felsefe-dışı nedenleri gizlemiyor. Kaçamaklı söz etmeden açıkça söylüyor:</span></p>

  <p class="calibre163"><span class="font3">“Madde, bir kez doğadan sürülüp atıldıktan sonra, tanrıbilimciler ve filozoflar için, onların görüşlerini karartan, gözleri önünde birer perde olan bir sürü kuşkucu</span> <span class="font9">[tanrıtanımaz anlayınız]</span> <span class="font3">ve dinsiz yapıları da ve ... bir sürü tartışmaları ve karmakarışık sorunları da kendisiyle birlikte alıp götürür; madde, insana o kadar yararsız iş yüklemiştir ki, bizim ona karşı ileri sürdüğümüz kanıtlar pek tanıtlayıcı olmasaydılar bile, ... bu yüzden gerçeğin</span> <span class="font9">[feodal ideoloji diye okuyunuz],</span> <span class="font3">barışın</span> <span class="font9">[feodal düzen diye okuyunuz]</span> <span class="font3">ve dinin tüm dostlarının, bu kanıtların yeterli sayılmasını istemek için, her türlü nedene sahip olduklarına daha az inanmayacaktım.”<sup class="calibre47"><a id="footnote125"></a><a href="../Text/politzer_split_078.htm#bookmark321">125</a></sup> Başka yerde de şöyle açıklıyor:</span></p>

  <p class="calibre164"><span class="font3">“Eğer bu ilkeler kabul edilmiş ve onlara gerçek gözüyle bakılmışsa bundan şu sonuç çıkar: tanrıtanımazlık ve kuşkuculuk, ikisi birden tamamıyla yenilmişlerdir, karanlık sorunlar aydınlanmıştır, hemen hemen çözülmez olan güçlükler çözülmüştür ve aykırı düşüncelerden hoşlanan insanlar sağduyuya varmışlardır.”<sup class="calibre47"><a id="footnote126"></a><a href="../Text/politzer_split_078.htm#bookmark322">126</a></sup> Berkeley, idealist hezeyanı içinde, bilimin bütün buluşlarına, özellikle matematikteki sonsuz derecede küçük sayılar hesabına çatıyor, onları saçma, mantıksız ve aykırı düşüncecilik olarak ilan</span></p>

  <p class="calibre2"><span class="font3">ediyordu.</span></p>

  <p class="calibre44"><span class="font3">Berkeley’in görüşünü incelemek önemlidir, çünkü bu görüş çağdaş idealizmin özünü belirler. Burjuva üniversitesinin [sayfa</span> <span class="font8">192</span><span class="font3">] kabul ettiği, bir materyalistin kaba bir adam olduğu düşüncesinin, idealist “filozoflar”ın bilimler ve “bilim adamları” hakkındaki hesaplı horgörüsünün kökeninde, Berkeley’in bu dünya anlayışı vardır.</span></p>

  <p class="calibre44"><span class="font3">Berkeley’in sistemi hakkında “... insan aklı ve felsefe için ne utanılacak şeydir ki, hepsinin en saçması olduğu halde, savaşım verilmesi en güç olan sistemdir”<sup class="calibre47"><a id="footnote127"></a><a href="../Text/politzer_split_078.htm#bookmark323">127</a></sup> diyen Diderot, bu sistemin, gerici önemi hakkında yanılmıyordu.</span></p>

  <p class="calibre44"><span class="font3">Berkeley, amacına ulaşmayı nasıl beceriyordu? Diderot, Berkeley’ in idealizminin ne tür bir idealizm olduğunu belirtiyor:</span></p>

  <p class="calibre54"><span class="font3">“Yalnızca kendi varlıklarının, kendi içlerinde birbirlerini izleyen duyumların bilincinde olan, başka bir şeyi kabul etmeyen filozoflara</span> <span class="font9">idealist</span> <span class="font3">denir.”<sup class="calibre47"><a id="footnote128"></a><a href="../Text/politzer_split_078.htm#bookmark324">128</a></sup></span></p>

  <p class="calibre44"><span class="font3">Şu halde sözkonusu olan, bizim bilincimizin, tasarımlarımızın, fikirlerimizin dışında hiçbir şeyin varolmadığını “tanıtlamak”tır. “Dış” gerçek yoktur; her şey, son tahlilde, bizim tasarımlarımız olan ussal tasarımlara varır. Ve eğer bilinç ya da denildiği gibi “ben” ortadan kaldırılırsa bütün gerçek kaybolur. Böylece, varlık, doğa, madde, bilincin,</span> <span class="font9">benim</span> <span class="font3">bilincimin dışında ve ondan bağımsız olarak varolamazlar. Onun içindir ki, bu tür idealizme</span> <span class="font9">öznel idealizm</span> <span class="font3">adı verilir. Berkeley’i dinleyelim:</span></p>

  <p class="calibre54"><span class="font3">“Madde, bizim aklımızın, zihnimizin dışında varolduğunu düşünürken sandığımız şey değildir. Biz sanıyoruz ki, şeyler vardır, çünkü onları görüyoruz, onlara dokunuyoruz; bize duyumlar verdikleri içindir ki, onların varlığına inanıyoruz.</span></p>

  <p class="calibre54"><span class="font3">“Ama duyumlar, bizim zihnimizdeki, bizim sahip olduğumuz fikirlerden başka bir şey değillerdir. Şu halde, duyularımızla algıladığımız nesneler, fikirlerden başka bir şey değildirler ve fikirler bizim zihnimizin dışında varolamazlar.”<sup class="calibre47"><a id="footnote129"></a><a href="../Text/politzer_split_078.htm#bookmark325">129</a></sup></span></p>

  <p class="calibre44"><span class="font3">Berkeley diyor ki, ellerinizi ılık bir suya daldırınız, [sayfa</span> <span class="font8">193</span><span class="font3">] diyelim ki ellerinizden biri soğuk, biri de sıcak olsun. Su, sıcak olan elinize soğuk, soğuk elinize de sıcak gelmeyecek midir? Şu halde, su, hem soğuk hem de sıcaktır mı demek gerekecek? Bu, saçmalığın ta kendisi değil midir? Öyleyse benimle birlikte siz de şu sonuca varınız ki, suyun kendisi, maddi olarak ve bizden bağımsız olarak var değildir; bu, bizim duyumlarımıza verdiğimiz bir addan başka bir şey değildir; su, ancak bizde vardır, bizim zihnimizde vardır. Kısaca, madde, bizim madde hakkında yarattığımız fikirdir; madde, fikirdir!</span></p>

  <p class="calibre44"><span class="font3">Berkeley’in amacına varmak için kullandığı hokkabazlık, bilgiççilik, görülüyor. Duyumlarımın çelişkili, bağıntılı oluşundan, maddenin varolmadığı sonucuna varıyor. Şunu, belirtmeyi unutuyor ki,</span> <span class="font9">tam da duyumlarım çelişkili olduğu içindir ki,</span> <span class="font3">suyun ılık olduğu sonucunu çıkaracağım. Ayın kimi zaman hilal biçiminde, kimi zaman yuvarlak görünüşünden, ayın, bizim dışımızda varolmadığı sonucu çıkmaz, ama, ay öyle koşullar içinde bulunur ki, başka başka zamanlarda onu değişik biçimlerde görürüm anlamı çıkar. Eğer biri bana kırmızı bir kumaşı san gördüğünü açıklarsa, ben bu kumaşın ancak bizim her ikimizin bilincinde varolduğu sonucuna değil, bu kimsenin sarılık gibi bir şeyi olduğu sonucuna varırım. Bir çubuğun suya daldırılmış olduğu zaman bana kırılmış gibi görünmesinden, ben bu olayın ancak benim bilincimde varolduğu sonucunu çıkaracak değilim, tam tersi, ışık ışınlarının sudan geçerken kırılmalarının benim dışımda ve nesnel bir olay olduğunu düşüneceğim.</span></p>

  <p class="calibre44"><span class="font3">Berkeley’in bilgiççiliğini neye dayandırdığı da görülüyor: doğrudan doğruya, çelişkiyi olaylardan çıkartıp atan, ve olayların birbirleri üzerindeki karşılıklı etkisini hesaba katmayan metafizik düşünüş tarzına. Onun fikrine göre, çelişki, ancak zihinde olabilir, nesnel gerçekte değil. Böyle olduğuna göre, ona öyle geliyor ki, eğer benim duyumlarım çelişkiliyse, bu duyumlarımın tasarımladıkları şey, yalnızca benim zihnimde vardır; bir yanılsamadan, bir kadın vücudu ile bir balık kuyruğundan oluşan denizkızı gibi bir imgelemden başka bir şey değildir demektir. [sayfa</span> <span class="font8">194</span><span class="font3">]</span></p>

  <p class="calibre44"><span class="font3">Bir soru daha kalıyor: eğer madde yoksa, “bizde” her an ortaya çıkan bu duyumlar nereden gelebilirler? Yanıt hazır: onları bize gönderen tanrının kendisidir. Piskopos, “duyumların psikolojisi” içinde yaptığı keşif yolculuğundan sonra yeniden piskopos oluyor, ve Berkeley’in öznel idealizmi, boğulmak üzere olan kocamış nesnel idealizme elini uzatıyor; Berkeley, “iç” tanrıyı kurtarırken, geleneksel yaratıcı tanrıyı da ve bütün tanrıbilimi de kurtarmayı umuyor.</span></p>

  <p class="calibre44"><span class="font3">Berkeley’in ünlü formülleri şöyle açıklanır: “Varlık, algılanmış olmak ya da algılamaktır.” Ama benim “ruh”um öteki insanları bana duyumlar aracılığıyla tasarımladığıma, o insanların varlıklarını ancak bu duyumlarla tanıdığıma göre, mantıki olarak bundan çıkan sonuç, insanların da ancak benim ruhumun fikirleri oldukları sonucudur. Sonuç olarak, dünyada yalnız</span> <span class="font9">benim bilincim</span> <span class="font3">vardır! İşte “tekbencilik” denen bu saçma yargıyı (yalnız “ben-kendim”in varlığı tezini) Berkeley yadsır, ama eğer sonuna kadar kendi kendisiyle mantıklı olmak istiyorsa, bu sonucu uzaklaştıracak bir çare var mıdır? Diyalektik materyalizmden farklı olarak idealizmin hiçbir zaman tutarlı olamadığını, çünkü tekbencilik demek olan bu saçma vargı önünde her zaman gerilediğini önemle belirtmekten hiçbir zaman geri durmamalıyız.</span></p>

  <p class="calibre44"><span class="font3">Berkeley’den sonra, nesnel idealizm, bir sürü ayrıntı noktalarında, kendi kendini “yetkinleştirmeye”, gençleşmek için gittikçe birbirlerinden daha karanlık, daha anlaşılmaz yeni sözcükler bulmaya ve idealist filozofların saygınlığını yükseltmeye uğraşta. Ama o hep aynı taneyi öğütecek bir değirmendir.</span></p>

  <p class="calibre54"><span class="font3">“En modern” idealist filozoflar, “materyalistlere karşı piskopos Berkeley’de bulunamayacak hiçbir, ama sözcüğün tam anlamıyla hiçbir kanıt ortaya koymamışlardır.”<sup class="calibre47"><a id="footnote130"></a><a href="../Text/politzer_split_078.htm#bookmark326">130</a></sup></span></p>

  <p class="calibre44"><span class="font3">Üniversite çevrelerinde maddeyi ancak cımbızın ucuyla tutan ve onu ruhun yerini tutacak bir şey yapan “ruh filozofları”na, “bilinç filozofları”na verilen önem, Berkeley’vari öznel idealizmde ayak direyişi ortaya koyar. Bu felsefe özellikle [sayfa</span> <span class="font8">195</span><span class="font3">] Paris komününden sonra, okullarda salgın haline gelen ve materyalizmin proletaryanın bağrında kaydettiği ilerlemeler karşısında burjuvazinin duyduğu dehşeti ifade eden, gerici burjuvazinin gözde felsefesidir. Hemen 1848’den sonra, Thiers tarafından ifade edilen istekleri yanıtlayan burjuva filozoflar, her yola başvurarak, dini kalkındırmaya</span></p>

  <p class="calibre2"><span class="font3">çaba gösteriyorlardı.</span></p>

  <p class="calibre60"><span class="font3">Böylece, bir Lachelier’ye göre, evren “düşünülebilen bir düşünceye asılı düşünülemeyen bir düşüncedir”. Boutroux’ya göre “tanrı, ona yaklaşmak için harcadığımız çabaların ortasında, şu, kendi kendimizin en derininde yaratıcı etkisini duyduğumuz varlığın kendisidir.” Bir Hamelin’e göre, gerçek, ruhumuzun oluşturduğu bir “yapının”</span> <span class="font9">(construction)</span> <span class="font3">ürünüdür. Bir Duhem için, bilimsel kavramlar, insan zihninin yarattığı “simgeler”den başka bir şey değildir. Bir Brunschvicge’e göre “ruh, ancak, ruhtan sorumlu olabilir”, ve bilimlerin ilerlemesi, batıda “vicdan”ın ilerlemesine bağlıdır. Ve öteki daha küçük beylerden de sözetmiyoruz. “Felsefe”, ayin havasına, gizemli bir havaya bürünüyor: o zaman, “felsefe” sözcüğü, artık yalnızca resmi idealizmin eşanlamı bir sözcük olarak kullanılıyor. Öyle bir duygu uyandırılıyor ki, sözcüğü iyi ve doğru olarak kullanmak herkese göre değildir; idealist ilahisini söylemeyi bilmek gerekir. İdealist kanıtların, kendilerinin “filozof olmadıkları”na inandırmayacağı kimseleri yanıtlayabilmek için, “Felsefeye Giriş” adlı kitapların sayısı durmadan artırılır.</span></p>

  <p class="calibre60"><span class="font3">Bu felsefi gericiliğin zaferi, 1900-1914 ve ondan sonraki burjuva filozoflarının elebaşısı olan, bundan önceki dersimizde de sözünü etmek fırsatını bulduğumuz Bergson’un felsefesidir. Berkeley’in adını etmeden onun tezini alarak, Bergson,</span> <span class="font9">Madde ve Bellek</span> <span class="font3">adlı kitabının başında şunu belirtiyor: dünya</span> <span class="font9">imgelerden</span> <span class="font3">yapılmıştır, bu imgeler ancak bizim bilincimizde vardır; beynin kendisi de bu imgelerden birisidir: böyle olduğuna göre, bilincin beyinsiz varolmaması şöyle dursun, tersine, “bilinç”siz varolamayacak olan beyindir! Bilinç, “bağımsız bir gerçektir”; beyin kendinden önce varolan [sayfa</span> <span class="font8">196</span><span class="font3">] düşüncenin hizmetinde bir mekanizmadır. Bundan şu sonuç çıkar: eğer beyin zarara uğrarsa, bellek, onun dışında, “bilinçaltı”nda sürer! En eski dinlerde olduğu gibi, organik hiçbir dayanağı olmayan salt bir ruh vardır.</span> <span class="font9">Felsefi Bir Geçit Töreninin Sonu: Bergsonculuk</span> <span class="font3">adlı yergi yazısının son bölümünde Politzer, bu ruh felsefesinin çok maddi olan tarihsel anlamını ortaya koydu. 1914’te Bergson ve onun salt ruhu, Fransız emperyalistlerinin hizmetine giriyor. En şoven tezlere ayak uydurarak, Alman halkını, ruhu boşalmış madde gibi gösteriyor. Ruh, Fransız emperyalizminin zorla elegeçirdiği bayrakların kıvrımları arasında gizlenmişti! Aynı “filozof’, cançekişen kapitalizmin onmaz yaraları karşısında paniğe kapılıyor ve bundan ... makineleşmeyi sorumlu tutuyor!</span></p>

  <p class="calibre44"><span class="font3">“Kendi kendine yetmek iddiasında bulunduğu zaman, hele hele aşağılık duyguların ve ahlak bozucu tutkuların hizmetine girdiği zaman, uygarlığın maddi gelişmesi barbarlıkların en kötüsüne gidebilir.” diye yazıyor.</span></p>

  <p class="calibre44"><span class="font3">Burada, gene, materyalizme yöneltilen eski iftirayı buluyoruz. Berg-son, böylece, basit insanların dikkatini gerçek sorunlardan başka yana saptırmak ve bilimi değerden düşürmek için gericiliğin gedikli ideologu rolünü oynuyor.</span></p>

  <p class="calibre44"><span class="font3">Ayrı çağda, Almanya’da idealist Husserl, bilincin içeriğinden önce varolduğunu doğruluyor ve sonucunda, “felsefe yöntemi” olarak dünyayı ve nesnel çelişkilerini “parantez içine” almayı öne sürüyor. Bilincin kökenini gerçek içinde araştırmak yerine gerçeğin kökenini bilinç içinde aramayı öne sürüyor; bu, idealizmin önüne durmadan yeni ve çözülmez diyalektik sorunlar çıkartan bilimlerin gelişmesini kendi iradesine boyun eğdirmedeki güçsüzlüğü karşısında burjuvazinin duyduğu sıkıntıyı yansıtan umutsuz bir çabadır. Husserl’e göre, bilimlerin ortaya koydukları felsefi sorulara verilecek yanıt, her ne pahasına olursa olsun, maddenin varoluşu ya da varolmayışından bağımsız olmalıdır.</span></p>

  <p class="calibre44"><span class="font3">Ensonu idealizmin en son sakızı, Alman Heidegger ve Fransız öğretililerinin (bu arada Jean-Paul Sartre’ın) varoluşçuluğudur: burada söz konusu olan varoluş, “benim [sayfa</span> <span class="font8">197</span><span class="font3">] varlığım, varoluşumun bilinci”nden başka bir şey değildir. Bu bilinç tek gerçektir. Varlık ve bilimsel bilgi, nesnel veriler ve bunları yansıtan kavramlar değerden düşürülmüştür. Usauygun fikirler, “varoluş”a yol vermelidirler. Kuşkusuz, bu “varoluş”, bir “durum”la</span> <span class="font9">(“Situation”)</span> <span class="font3">sınırlandırılmıştır, insan bir “durum içinde”dir. Ama bu durum, onun bilincini belirlemez; tam tersine, durumu belirleyen bilinçtir. Çünkü her durum, sonal olarak, bu durum hakkında sahip olunan bilince gider, ve her an, istenilen bilince sahip olunabilir, insan</span> <span class="font9">“kendi kendisini seçebilir”.</span> <span class="font3">Buradan şu sonuç çıkarılabilir ki, kısacası, bir mahpus, özgürlükten yoksunluğunu “varoluş bakımından” hissetmediği anda, hücresinde, ilkyazdaki bir kırlangıçtan daha özgürdür! Böylece bilinç, varlıkla, nesnel verilerle alay eder; o, bunlardan -sözdebağımsızdır. Kendimi maddenin varolduğunu hissetmemek üzere ayarladığım andan itibaren, madde artık yoktur; ve eğer proleter, “kendini proleter olarak seçmezse”, proleter değildir!</span></p>

  <p class="calibre52"><span class="font3">Tanrıtanımaz olsun ya da olmasın, bu “felsefeler”, mademki bilimin, toplumsal sorunları aydınlığa çıkarmak için zorunlu olduğunu yadsıyorlar, bilmesinlercilik değirmenine su taşıyorlar demektir. Artık sorun, kapitalizm ya da sosyalizm sorunu değildir, proletaryanın</span> <span class="font9">“kendisine” devrimciliği seçip seçmeyeceği”</span> <span class="font3">sorunudur. Onun için kilise, bu felsefelerle ya pek yumuşak bir şekilde savaşır, ya da hiç savaşmaz; bir hıristiyan berg-sonculuğun ve bir hıristiyan varoluşçuluğun yaşamasına izin verir; hatta kilise, onları, kendisine “gelişmiş” bir güvence vermek için, hıristiyan aydınları, dinsel dogmanın savunulması olanaksız çelişkileri üzerine bilimler üzerine ve materyalizm üzerine felsefi düşünüşten uzaklaştırmak için kullanır. Sosyal-demokrasiye gelince, o öznel idealizmi, marksizmi tahrif etmek için kullanır.</span></p>
</body>
</html>
