<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>GERÇEĞİN ANLAMI</h1>

  <h2 id="sigil_toc_id_1">ÖNSÖZ</h2>

  <p>Benim için çok ayrı bir yeri olan <i>Faydacılık</i> adlı eserimde fikir (ifade, inanç ve benzeri her şey) ile ait olduğu obje arasında ki ilişkinin muhasebesini çıkarmaya çalışmıştım. Gerçek bana göre fikirlerimizin kesinlik özelliğiydi. Fikirlerimizin ait oldukları olgularla örtüşmesi anlamına geliyordu. Gerçeklikle örtüşmeyen fikirlerimiz ise yanılgılarımızdı. Hem faydacılar, hem de akılcılar açısından gerçeklik böyle bir anlam taşıyordu.</p>

  <p>Fikirlerimiz ait oldukları objelerin basit birer kopyası olmadıklarında objeyle örtüşmek ne anlama gelecektir? Faydacılık bu soruya şu yanıtı veriyordu: “Bir fikrin ya da inancın gerçek olabilmesi için ona sahip olan kişinin yaşamında bir değişiklik yaratması gerekir. Fikrin ya da inancın gerçekdışı olması halinde o kişinin deneyiminde bir farklılık yaşanacaktır. Gerçek ancak bu şekilde sınanabilir.” Faydacılık gerçeğin deneysel koşullar altındaki değerinin ne olduğu sorusunu ise şöyle yanıtlıyordu: “Gerçek fikirler değerlendirebileceğimiz; değiştirebileceğimiz, sorgulayabileceğimiz ve doğrulayabileceğimiz fikirlerdir. Gerçekdışı fikirlerin sorgulanabilmesi ve doğrulanabilmesi mümkün değildir.” Bu ayrım fikirlerimizin gerçekliğinin pratik anlamdaki farklılığını ortaya koyuyordu. Gerçeğin anlamı buydu</p>

  <p>Bir fikrin gerçekliği onun içinde başlangıçtan beri varolan statik bir nitelik değildir. Bir fikir ancak sonradan gerçekleştirilebilir; yani olaylar tarafından gerçek kılınır. Bir fikrin doğrulanabilirliği bir olaya dayanmak zorundadır ve bu anlamda bir süreç işidir. Doğrulanabilirlik bu doğrulanma sürecinin kendisidir.</p>

  <p>Bir fikrin bir gerçeklikle en geniş anlamda örtüşebilmesi için ya o gerçeklik ve onun çevre koşulları tarafından belirleniyor olması ya da o gerçekliği, örtüşmemesi halinden daha iyi kavrayabilme kapasitesi taşıyor olması gerekir. Yani o fikirle gerçekliği entelektüel ya da pratik anlamda daha iyi kavrayabilmemiz gerekir. Pratik ve entelektüel anlamda bir gerçekliğe ya da onun uzantılarına ait fikirlerimiz bizim gelişimimizde hayal kırıklıklarına yol açmıyorsa, gelişimimizi gerçekliğe uydurabiliyorsa bu gerekliliği başarıyla yerine getirmiş olur. O durumda gerçekliğin ifadesi olacaktır.</p>

  <p>Özetleyecek olursak insanlarla ilişkilerimiz içinde davranışlarımızda amacımıza uygun olan şey nasıl doğruysa, fikir hayatımızda da amacımıza uygun olan şey gerçektir. Hemen hemen her koşula uyarlanabilecek ve uzun vadede geçerliliğini koruyabilecek bir fikrin tüm deneyimlerimiz karşısında aynı başarısını koruyabilmesi de mümkün değildir. Deneyimler benimsediğimiz formülasyonları doğrulamamızı ve düzeltmemizi sağlar.</p>

  <p>Öncesinde Dewey ve Schiller tarafından da benzer bir yaklaşımla ele alınan gerçekliğin bu türden bir muhasebesi çok canlı tartışmalara konu olmaktadır. Eleştirmenlerin büyük çoğunluğu tarafından hâlâ araştırılmakta olan bu görüşün yavaş yavaş savunucuları da belirlemeye başlamıştır. Çok basit bir konuymuş gibi görünmesine karşın kavranabilmesinin hiç de kolay olmadığı ortaya çıkmıştır. Ortaya çıkan bir başka gerçek ise bu fikrin epistemoloji tarihinde ve sonuç olarak felsefenin kendisinde bir dönüm noktası olacağıdır. Bu sorun üzerine kafa yoranlara fikirlerimi daha anlaşılabilir kılmak için gerçeklik sorununa ilişkin kaleme almış olduğum tüm çalışmalarımı sizinle paylaşmak istedim. Sunacağım çalışmalar, ilki 1884 olmak üzere yayınlanış tarihine göre bir sıralamaya konmuştur. İçlerinde okuyucunun karşısına ilk kez çıkan çalışmalar da bulunmaktadır.</p>

  <p>En sık eleştiri aldığımız noktalardan bir tanesi dini inançların gerçekliğini onların bizim kendimizi iyi hissetmemizi sağlaması üzerinden ele alıyor olmamdır. Bu eleştirilere <i>Faydacılık</i> adlı eserimde yeterince yanıt verdiğimi düşünüyorum. Bu eserde mutlakçılığın ihtiyacımız olan “ahlâki tatilleri” sağladığı ölçüde gerçek olduğunu ifade ettiğimi hatırlayacaksınız. Bununla birlikte kendi adıma mutlakçığı benimsediğimi söyleyemem. Eleştirileri yöneltenler mutlakçılık için çizmiş olduğum gerçeklik sınırını yeterli görmemiş olacaklar ki kulaklarımı çınlatmayı sürdürüyorlar. Akılcılığa karşı da benzer bir tutumu sergiliyor olmam aynı çevrelerde rahatsızlık yaratıyor olabilir. Akılcılık ve deneyciliğin evrene ilişkin rekabet halindeki görüşlerinin benim gözümde eşit değere sahip olduğunu da hatırlayacaksınız. Ancak akılcılık insanların bazı temel ihtiyaçlarını yadsırken, deneycilik bu ihtiyaçları karşılayabiliyorsa dünyayı daha rasyonel kılan bu bakış açısının aklı başındaki herkese daha çekici geleceğinin de altını çizmiştim. Akılcılığı seçmenin dünyanın nimetlerinden elini ayağını çekmiş perhizkar bir tutum olacağı ve felsefi açıdan kişinin kendini inkâr etmesiyle aynı anlama geleceği ortadadır. Bu kavramlara faydacı yöntemle yaklaşırken mutlaklığın “ahlâki tatil” ve kozmik korkunun karşısında bir güvence olmanın dışında bir anlam taşımadığını kesin bir şekilde dile getirmiştim. Bir kişinin mutlaklığın varlığına inanması benim gözümde evrenin karşısında duyduğu güvenlik ihtiyacından kaynaklanmaktadır. Bu güvenlik ihtiyacını sistematik bir şekilde reddetmekse kişinin duygusal yaşamında sonu gelmeyen fırtınalara yol açacaktır.</p>

  <p>Beni eleştiren mutlakçıların görüşlerinin böylesi bir tablo içinde kazandığı anlamdan habersiz olmalarını göz önünde bulundurarak onlardan özür diliyor ve sunmuş olduğum teklifi de geri alıyorum. Durum böyle olunca mutlaklığın benim açımdan hiçbir değeri kalmayacaktır.</p>

  <p>“Tanrı”, “özgürlük” ve “düzen” kavramlarına yaklaşımım aynıdır. Faydacı yöntemi bu kavramlara uyguladığımızda, onların gözlemlenebilir pozitif etkileri üzerinden aslında aynı anlama geldikleri sonucunu çıkarıyorum. Hepsi dünyada “umudun” varlığına işaret ediyor. Tanrının varolup olmaması bu umudun varolup olmaması anlamına geliyor. Kozmosun nasıl bir karaktere sahip olduğu konusundaki alternatifler arasında ancak sübjektif şekilde tercih yapabileceğimize inanıyorum. Hıristiyan ya da farklı dinlere mensup eleştirmenler, benim insanlara “Tanrı vardır, ama bu onun fiili olarak varolduğu anlamına gelmez.” önermesini sunduğumu düşünüyor. Çünkü benim felsefeme göre Tanrının gerçekliği onun herhangi bir şekilde varoluşuna dayanmaz, onun gerçekliği yalnızca insanların kendini iyi hissetmesi üzerinden açıklanabilir.</p>

  <p>Çoğu faydacı ve faydacılık karşıtı insanın gerçek kavramının ne anlama gelmesi gerektiğine ilişkin bir fikir ayrılığı yoktur. Çünkü hem faydacılar, hem de faydacılık karşıtları varolan objelere ve objeler hakkındaki fikirlerimize inanırlar. Fikir ayrılığı faydacıların fikirlerin işlevsellikleri üzerinden gerçeklik kazanabileceğini savunurken, faydacılık karşıtlarının fikirlerin gerçekliğini ilişkili oldukları objelere ait bir şeymiş gibi görmesinden kaynaklanır. Ancak faydacılar açısından bir fikrin gerçekliği onunla ilgili objenin de gerçek olduğu anlamına geldiğine göre ve faydacılık karşıtlarının çoğu objenin gerçekliğinin ona ilişkin fikri de işlevsel kılacağına inandığına göre aslında tartışmaya pek de gerek olmadığı sonucu çıkarılabilir. Ancak bu göründüğü kadar da basit değildir.</p>

  <p>Göründüğü kadar basit olmayan meseleye ilişkin fikirlerimi sizlerle paylaşacağım. Felsefede radikal deneycilik olarak adlandırdığım başka bir doktrine de ilgi duyuyorum. Faydacılığın gerçeklik teorisinin radikal deneyciliği başarıya ulaştırmaktaki ilk ve en önemli adım olduğunu düşünüyorum. Radikal deneycilik ilk olarak varsayımı, ikinci olarak olgunun ifadesini ve son olarak da genelleştirilmiş sonucu esas almaktadır.</p>

  <p>Varsayımlar deneyimlerden yola çıkılarak üretilen terimlerle tanımlanabilir. Filozoflar arasında tartışmaya konu olabilecek tek şey de bu varsayımlardır. (Deneyimlerimize konu edemeyeceğimiz şeyler de olabilir ancak bunlar felsefi bir tartışma için materyal teşkil etmezler.)</p>

  <p>Olgunun ifadesi nesneler arasındaki ilişkilere dayanır. Bunar birleştirici ilişkiler de olabilir, ayırıcı ilişkiler de olabilir Onlara yaşadığımız deneyimlerle ulaşabiliriz. Ne daha fazla, ne daha eksik olmak üzere nesnelerin ta kendisidirler.</p>

  <p>Deneyimlerin parçaları olguların arasındaki ilişki ile birbirine bağlandığına göre bunlardan yola çıkılarak varılan genelleştirilmiş sonuçlar da deneyimlerin bir parçasıdır. Kısacası doğrudan doğruya algılanabilen evrenin deneyüstü dayanaklara ihtiyacı yoktur. Evreni algılayabilmek için onun sıralı ya da sürekli yapısına bakmak yeterlidir.</p>

  <p>Radikal deneyciliğe karşı çıkanlarda, deneyimlerin birleştirici değil ancak ayırıcı özellikleri yansıttığı ve bu ayrımların üzerinde varolduğuna inandığımız birleştirici gücü inkâr ettiği yönündeki akılcı yaklaşım bulunmaktadır. İdealizm, bu birleştirici gücü olguları “kategoriler” çerçevesinde bir ağ gibi ören mutlak kanıt olarak sunar. İdealizme göre tüm bu kategorileri gerçeklik ilişkileri birbirine bağlar. Gerçekliğin parçalarını birleştiren bu ilişkide bir bilen ve bir de bilgisine ulaşılan olgu mevcuttur. Deneyimlerle açıklanamayacak ve daha alt terminolojiyle ifade edilemeyecek olan bu şey “gerçek” olarak adlandırılabilir.</p>

  <p>Oysa, faydacılığın gerçeklik ilişkilerine bakışı kesin bir içerik taşır ve her şey deneyimlere konu edilebilir. Tüm doğa pozitif terimlerle anlatılabilir. Fikirlerin sahip olması gereken “işlevsellik” kendini somut deneyimlerde aşama aşama gösterebilecek bir işlerlik gerektirir. Bu işlerlik fiziksel de olabilir, entelektüel de olabilir. Halihazırda bulunuyor da olabilir, olasılık dahilinde de olabilir. Gerçeğin anlamına bu faydacı içerik eklendiğinde radikal deneyciliğin zaferi doğrultusunda önemli bir adım daha atılmış olur. Oysa ki obje ve onun bilgisine sahip olması gereken fikir arasındaki ilişki akılcılar açısından tanımlanabilir ya da olası tüm deneyimlerle açıklanabilir bir şey değildir. Bu noktada akılcılık elindeki son kozu da tüketmiş olur.</p>

  <p>Bu yazımda yanıt vermeye çalıştığım faydacılık karşıtı eleştiriler, akılcılar tarafından yalnızca faydacılara değil radikal deneycilere de yöneltilmektedir. Çünkü gerçeklik ilişkilerinin olağan sınırların dışında olduğuna inananlar için diğer tüm eğilimler aynı nitelikte olacaktır. Bu eleştirileri yanıtlamak benim için stratejik bir anlam taşıyor. Bu yönde eleştiri yöneltenler çoğunlukla bir fikrin işlerliğinin onun gerçekliğini yansıttığını kabul etseler de, işlerliğin onun gerçekliğini teşkil etmediğini savunmaktadır. Gerçekliği teşkil eden şey onun öncesine dayanır, sayısal olarak ona eklenir ve onu açıklar. Onlara göre gerçeklik hiçbir suretle işlerlik üzerinden açıklanamaz. Akılcıların eleştirilerinin ilk noktası bir fikrin gerçekliğinin onun öncesine dayanan ve ona sayısal olarak eklenen bir şeyin varlığına inanmalarıdır. Obje yapılan bir ekleme niteliğinde olduğu için ve çoğu zamanda varlığı daha öncelere dayandığı için akılcılar tarafından desteklenir ve onu yadsıyanlar suçlamalara maruz kalır. Objenin varlığı mantıksal olarak yadsınamayacak bir gerçek olduğu için, akılcıların bu ön kabulü bizim gerçeklik anlayışımızın iflas etmesi anlamına gelecektir. Ancak, defalarca altını çizmiş olduğum bir şey var ki o da bizim gerçek varlığı hiçbir şekilde inkâr etmediğimizdir. Tekrar söylüyorum; objenin varlığı, fikir onu “doğru biçimde” kavradığında fikrin işlerlik kazanmasının tek nedenidir. Asıl olarak gerçeklik nitelemesinin fikirlere değil de objelerin varlığına bağlanmasının bizi çok yanlış noktalara götürmesi içten bile değildir. Böylesi bir yöntem izlendiğinde bir fikir işlerlik kazanmıyorsa, yani gerçekdışı ise ait olduğu objenin de varlığını sorgulamak gerecektir.</p>

  <p>En ateşli rakiplerimiz arasında böylesi boş bir inançla karşılaşabilmek mümkündür. Gerçek nitelemesini olması gerektiği gibi, yani fikirlere ait bir niteleme olarak gördüğümüzde önümüze çok geniş bir alan açılacak ve onun ölçekleri radikal deneyciliğin tartışma konusu olacaktır. Bir fikrin gerçekliği yalnızca ve yalnızca onun işlerliğini yansıtır. Gerçeklik fikrin içine “tuzlayarak saklanmış” bir şey değildir. Gerçeklik yalnızca deneyimlerden yola çıkılarak oluşturulmuş terimlerle açıklanabilir.</p>

  <p>Önsözümü birkaç noktaya daha değinerek bitirmek istiyorum. Dewey, Schiller ve benim aramda şöyle bir görüş ayrılığı bulunduğu izlenimi uyanmaktadır; benim objenin varlığına ilişkin popüler önyargıya prim verdiğime, onların da radikal faydacılar olduğu için bunu reddettiğine inanılmaktadır. Ancak şunu söylemeliyim ki, üçümüz de gerçeklik ilişkileri çerçevesinde deneyimlere konu olabilecek bir objenin olağanüstülüğünün ancak subjenin kendisi tarafından atfedilebilecek bir nitelik olduğu konusunda hemfikiriz. Özellikle Dewey kavrama süreçlerimizin bütün anlamının, bağımsız varlıklar ya da olguları kontrol edip dönüştürme çabasında yattığını ısrarlı bir şekilde ifade etmektedir. Onun bilgi teorisi fikirlerimizin hesaba katması gerektiği ve dönüştürmeyi amaçladığı bağımsız varlıklar olmadığı sürece hiçbir anlam taşımayacaktır. Dewey ve Schiller objelerin ve ilişkilerin “olağanüstülüğünü” tamamıyla “deneyüstü” kabul edip tartışmaya değer bulmazlar. İşte bu yüzden, sanki objelerin kendi varlıklarını deklare eden fikirlerden bağımsız varolamayacağını savunuyorlarmış gibi şiddetli eleştirilere maruz kalırlar. Eğitimli ve samimi eleştirmenlerin rakiplerinin görüşlerini kavrama noktasında bunca başarısız olmalarıysa gerçekten çok şaşırtıcıdır.</p>

  <p>Eleştirmenleri yanılgıya sürükleyen olası nedenlerden biri de Schiller, Dewey ve benim betimlediğimiz evrenlerin ölçek olarak birbirinden çok farklı olmasıdır. Birimizin üzerinde yoğunlaştığı nokta, diğeri tarafından sadece değinilip geçilecek bir öneme sahip olabilmektedir. Schiller’in evreni en küçük olandır ve esas olarak psikolojiktir. Schiller ilk olarak gerçeklik iddialarından söz ederek işe başlar, sonrasında o iddiaların varlığını savunduğu bağımsız objektif olgulara geçer; çünkü gerçeklik iddialarının en başarılı biçimde yerine getirilmesi bu bağımsız olguların varlığına bağlıdır. Benim evrenim daha çok epistemolojiktir. İlk olarak objektif olgular ve iddialar üzerinden yola çıkarak hangi iddianın olguyu daha başarılı bir biçimde temsil ettiğini araştırırım. Dewey’in evreni ise anladığım kadarıyla üçümüzünki içinde en geniş olanıdır. Onun karmaşık yapısını özetlemek oldukça güçtür. Şimdilik yalnızca şunu söyleyebilirim ki objeleri yargılarımızdan bağımsız bir biçimde ele alma eğilimini en az benim kadar taşımaktadır. Eğer bir yanlışım varsa, beni doğrudan uyarmalıdır.</p>

  <p>Benim gerçeklik anlayışıma eleştiriler getiren Taylor, Lovejoy, Gardiner, Bakewell, Creighton, Hibben, Parodi, Salter, Carus, Lalande, Mentre, McTaggart, G.E. Moore, Ladd ve benzeri isimlere tek tek yanıt verme taraftarı değilim. Özellikle de hoş bir sosyolojik öykü olan eserini <i>Faydacılık Karşıtı</i> başlığını vererek yayınlatan Profesör Schinz’e hiç değinmeyeceğim. Bu eleştirmenlerden bazıları karşı çıkmaya çalıştıkları tezleri anlamakta oldukça güçlük çekmiş görünmektedir. Yanlış anlaşılmaların büyük çoğunluğunu başka bir zaman giderebilmeyi umuyorum ve okuyucularımın da eserin hali hazırdaki hacmine yeni eklentiler yapmaktan uzak duruşumu anlayışla karşılayacaklarını düşünüyorum.</p>

  <p class="extract">Ağustos 1909</p>
</body>
</html>
