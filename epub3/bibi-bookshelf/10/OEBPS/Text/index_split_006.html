<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="��" name="author" />
  <meta content="2011-08-18T01:18:27+00:00" name="date" />
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h2 class="calibre3" id="calibre_pb_5"><b class="calibre4">2</b></h2>

  <p class="calibre1"></p>

  <p class="calibre1">Belki bir şeyi unutmak, o şeyin inisiyatifindedir, belki de değildir ama unutulduğu zannedilen her şey, gerektiği zaman kendini hatırlatır. Buda aslında, hiç bir şeyi unutmadığımız anlamına gelir. Yani unutmak diye bir şey yoktur, onu sadece beynimizdeki, boş bir alana gömeriz.</p>

  <p class="calibre1"></p>

  <p class="calibre1">Ekrem Göktepe, ertesi sabah uyandığında, vücudunun daha bir dinç olduğunu, savunma mekanizmasının daha bir sağlam olduğunu görünce, dün akşam yaşadığı olayı düşündü. Aslında o kadar büyütecek bir şeyin olmadığı ortadaydı. Yorgun olduğu için olayları büyütmüştü ve kesinlikle yorgunluk, yaşıyla beraber başını derde sokmaya başlıyordu. Açlık ve yorgunluğa dayanamaması, son zamanlarda çok sık rastladığı bir rahatsızlık olmuştu.</p>

  <p class="calibre1">Yorgunken, aç olduğu zamanlardaki gibi sinirli olmaktan daha çok, bitkin ve savunmasız oluyordu. Tıptan hiç anlamazdı ama mantığı şekerini ölçtürmesi gerektiğini söylüyordu.</p>

  <p class="calibre1">Yoksa başını derde sokması an meselesiydi.</p>

  <p class="calibre1">Dün akşam yaşadıkları, siyah minibüsteki adamın geleneksel korkularının yaydığı kötü elektrikten kaynaklanıyordu. Elektriğe Ekrem’de kapılmıştı.</p>

  <p class="calibre1">Yine de işe arabayla gitmedi. Akşam eve gelir gelmez, aracını araba yıkamaya verdi ve başında bekledi. Gün içerisinde kendince olayı çözmüştü ve batıl inançlarının silemediği bir bölümü, arabayı yıkatması gerektiğini söylemişti. Bir nevi abdest aldırtmak gibi bir şeydi bu. Kimseye açıklayamayacağı bu faaliyet, bilinçaltındaki bazı korkularının dizginlenmesine yetecekti. Araba cünüp değildi ki, abdest aldırıyordu. Daha sıfırdı. Olsun, kedi onu cünüp etmiş olabilirdi.</p>

  <p class="calibre1">O lanet hayvandır, arabanın plakasını yaladı.</p>

  <p class="calibre1">Öğleden sonra kafasında dün akşamki olayı düşündü ve sonunda kendini ikna etti. O</p>

  <p class="calibre1">mantıklı bir insandı ve mantık bütün yaşananlara bir çözüm bulurdu. Bulamadığı zaman, bir şeyler uydururdu. Güldü. Mantığının almadığı şeylerde oluyordu.</p>

  <p class="calibre1">Araba süratlendiği zaman plakaya, arabanın önüne ve ön cama sinekler yapışırdı.</p>

  <p class="calibre1">Bunu nasıl o gece düşünemediğini bilmiyordu ama o kedinin plakadaki sinekleri yaladığı bir kesindi. Gerçi daha önce hiç böyle bir şey duymamıştı ama mantığı bu fikri çok çabuk kabullendiği için, olay çözümlenmişti. Şimdi yapılacak şey, olayı unutmaktı. Bıraksın, kedi afiyetle sinekleri hazmetsin.</p>

  <p class="calibre1">Ağustos bitmiş, Eylülün ortasında ramazan başlamıştı. Güzel ve rahat geçen bir ramazanın tadını çıkarmak kadar, keyifli başka bir şey daha olamazdı. Ekrem, işten çıkış</p>

  <p class="calibre1">saatiyle iftar vakti arasında fazla vakit olmadığı için, acele ediyor, bazen yetişiyor, bazen yolda iftarını açmak zorunda kalıyordu. İpek daha erken evde olduğu için yemeği hazırlıyor ki, bu çoğu zaman önceki akşamdan hazırlanıyordu, beraberce yemeklerini yiyorlardı.</p>

  <p class="calibre1">Orucun son günleriydi, Ekrem işten erken çıkmış, karısını alarak, anne ve babasına iftar açmaya gitmişlerdi. Başar’a gündüzleri babaannesi bakıyordu, o yüzden aile tam takım orada olacaktı.</p>

  <p class="calibre1">İftar sofrasında, Ekrem’in iki kız kardeşi ve onların kocaları, büyük kız kardeşinin yedi yaşındaki oğlu ve küçük kız kardeşinim karnındaki kızı da vardı. Mükemmel bir yemek yendi. Yaprak sarmanın, katmerin, Laz böreğinin tadı damaklarda kaldı. Yemek bittiğinde kadın takımı sofrayı topladı, erkeklerde televizyon eşliğinde sohbet etti. Kahveler, meyveler derken akşam bitti. Herkes evine çekilmeye başladı.</p>

  <p class="calibre1">Ekrem, oğlunu kucakladı, İpek, kaynanasının verdiği sahurlukları aldı, kapıda vedalaştılar ve arabalarına doğru gittiler.</p>

  <p class="calibre1">Merdiveni bitirdiklerinde, binanın dış kapısından ilk önce İpek çıktı. Ekrem dış</p>

  <p class="calibre1">kapıyı açıp karısının arkasından yürüyecekken, karısı tekrar içeri doğru, geri geri girmeye çalıştı. Çok garip bir manzara oluşmuştu.</p>

  <p class="calibre1">“Allah, Allah.” İpek, elindeki poşetlerden birini yere bıraktı ve elini ağzına götürdü.</p>

  <p class="calibre1">Sesinde ne gördüğünü açıklayan bir anlam yoktu ama korkusunu açıklıyordu.</p>

  <p class="calibre1">Ekrem, kapıdan başını dışarı uzatmadığı müddetçe, neler olduğunu göremeyecekti.</p>

  <p class="calibre1">Bulunduğu pozisyon, onu dış dünyayla alakasız kılmıştı. İlk önce kucağındaki oğlunu yavaşça yere bıraktı, daha sonra karısının kolunu tutarak içeri çekti ve sonunda dışarıya çıktı. Binanın dış kapısından adımını atınca, ilk önce gözleriyle arabasını aradı ve bulduğunda başka bir şey aramasına gerek kalmadığını anladı.</p>

  <p class="calibre1"></p>

  <p class="calibre1">Ekrem’in ağzından bir ses, düzenli bir tonda çıktı ama ne söylediği anlaşılmadı. A ve e harflerini uzatıyormuş gibi geliyordu kulaklara.</p>

  <p class="calibre1">“Aşkım buda ne demek oluyor?” İpek kocasının yanından dışarıya baktı.</p>

  <p class="calibre1">“Bilmiyorum ama hiç hoşuma gitmiyor.”</p>

  <p class="calibre1">Binanın hemen karşısında bir kasap vardı ve Ekrem arabasını devamlı onun önüne bırakırdı. Kasabın sahibi çok iyi bir adamdı. Çoğu akşamlar arabasına binmeden onun yanına uğrar, ayaküzeri siyaset konuşurdu.</p>

  <p class="calibre1">Araba şimdide kasabın önündeydi.</p>

  <p class="calibre1">Babasının en üst katta oturduğu binanın önündeki sokakta, birçok insan toplanmıştı ve hemen hepsi arabaya bakıyorlardı. Sadece bakmıyorlar, aralarında konuşuyorlardı.</p>

  <p class="calibre1">Arabanın sahipleri gelince sustular. Onlara acıma ve tedirginlikle baktılar.</p>

  <p class="calibre1">“Benim gördüğümü sende görüyorsun değimli? Ekrem.”</p>

  <p class="calibre1">“Bismillahirrahmanirrahim.”</p>

  <p class="calibre1">Başar’da neler olduğunu anlamak için kafasını kapıdan dışarı çıkartmak istediyse de, annesi buna izin vermedi.</p>

  <p class="calibre1">“Babama haber versene, insin.” Ekrem gözlerini arabanın yanından çekmeden konuşuyordu. “Sen Başar’ı al ve yukarı çık.” Durdu, kafasını toplamak için bir an bakışlarını manzaradan çekerek düşündü. “Yo, sen içerde kal, ben zile basıp çağırırım.” Ne yapacağını bilemeden zile bastı.</p>

  <p class="calibre1">Ekrem tekrar arabaya baktığında görüntünün değişeceğini umdu ama öyle olmadı.</p>

  <p class="calibre1">Kasabın önünde park halinde duran sıfır gümüş gri Toyota’sının etrafında bir sürü kedi vardı.</p>

  <p class="calibre1">En korkuncu ise o kedilerin birçoğu, arabanın lastiklerini yalıyordu.</p>

  <p class="calibre1">Buyur; arabanın lastiklerinde de mi, sinek ölüleri var?</p>

  <p class="calibre1">Daha önce bu kasabın etrafında hiç kedi görmemişti ki, bu kadar kedi nerden gelmişti? Neden arabanın lastiklerini yalıyorlardı?</p>

  <p class="calibre1">Babası binanın en üstündeki dairesinin mutfak penceresinden, zili çalanın kim olduğunu anlamak için bakmış ama gördüğü manzara karşısında şaşırmıştı. Nerden bakarsan bak, on, on beş kişi, oğlunun arabasının etrafındaydı. İlk önce arabaya birinin çarpmış</p>

  <p class="calibre1">olabileceğini düşündü fakat aracın etrafındaki kedileri görünce, bir kez daha şaşırdı.</p>

  <p class="calibre1">Merdivenleri inerken, beklide kasabın şaka olsun diye arabanın altına ciğer attığını düşündü.</p>

  <p class="calibre1">Hiçte şaka yapacak biri değildi oysa.</p>

  <p class="calibre1">Ekrem, babası gelene kadar yerinden kıpırdamadı. Ama bakışlarını da, kedilerden ayırmıyordu. Çok tuhaf bir şekilde kedilerin hepsi alaca renkteydi ve tekerlekleri yaladıktan sonra, aracın sahibine bakıyorlardı.</p>

  <p class="calibre1">“Ne olmuş oğlum?” Esmer yüzlü, kısa düzgün saçlı, bıyıklı ve sağlıklı görünen yüzünde, pek fazla korku yoktu babasının.</p>

  <p class="calibre1">“Bilmiyorum baba, kediler arabanın tekerleklerini ve plakalarını yalıyorlar.”</p>

  <p class="calibre1">Baba, Doğan Göktepe, oğlunu kenara iterek dışarı çıktı. Yolun karşısına geçerek arabanın yanına geldi. Kediler, arabaya yanaşan altmış yaşlarında lacivert eşofman takımı giyinmiş adamı görünce, birer ikişer dağıldılar ama tamamen gözden kaybolmadılar.</p>

  <p class="calibre1">Eğildi arabanın altına baktı. Uzunca bir süre inceledi, bir şey bulamamış olmalı ki, kalkıp arabanın etrafını gezdi. Etraftaki meraklı bakışlara aldırmıyordu, sadece neler olduğunu çözmeye çalışıyordu ve çözememişti. Kasabın sahibi dükkânının önünde arabayı seyrediyordu, babası onu görünce yanına giderek, neler olduğunu sordu. Ekrem bulunduğu yerden, konuşulanları tam duyamıyordu. Kasabın hareketlerinden, duruma şaştığı ortadaydı.</p>

  <p class="calibre1">Ekrem olduğu yerde çakılı kaldığını fark edince biraz utanarak, taşlaşan ayaklarını harekete geçirdi. Karısına biraz beklemesini söyledikten sonra, babasının yanına gitti. O</p>

  <p class="calibre1">arabaya yanaşınca, kedilerin hepsi uzaklaştı. Kalabalığın arasına dalan kediler, insanları korkutmayı başarmışlardı. Birkaç dakika sonra hepsi görünmez oldu.</p>

  <p class="calibre1"></p>

  <p class="calibre1">Babası, sağ elinin işaret parmağının tam ortasını ısırıp, düşünüyordu. O, dünyadaki en mantıklı insandı. Onun söyleyeceği her şey, oğlu için çözüm demekti.</p>

  <p class="calibre1">“Bu ne baba ya?”</p>

  <p class="calibre1">“Bilmiyorum oğlum. Ömrümde böyle bir şeyi ne gördüm, ne de duydum. Hayret bir şey! Kuşlarla timsahların savaşını bile duydun ama bunu duymadım.” Parmağını ısırmaya devam etti.</p>

  <p class="calibre1">Ekrem, bir ay önce başına gelen olayı anlattı süratle. Babası kaşlarını çatarak dinledi.</p>

  <p class="calibre1">Sayıları azalan kalabalıktan birkaç kişi, onları dinliyordu.</p>

  <p class="calibre1">“Plakayı yaladı yani.”</p>

  <p class="calibre1">“Evet baba, sinek falandır diye aldırış etmedim ama bunun anlamı ne bilmiyorum.”</p>

  <p class="calibre1">“Ne oldu Doğan, hayırdır?”</p>

  <p class="calibre1">Komşulardan biri seslenmişti. Ekrem kim olduğunu anlamak için döndüğünde, sorular yağmaya başladı.</p>

  <p class="calibre1">“Allah, Allah, fare falan mı ezdin oğlum?”</p>

  <p class="calibre1">“Bir çöpün üstünden geçmişsin herhalde.”</p>

  <p class="calibre1">Ardı ardına sorular ve yorumlar yağıyordu. Baba oğul bütün hepsini dikkatle dinledi ama hiçbiri akla yatkın değildi.</p>

  <p class="calibre1">“Sen şimdi İpek’i al ve eve git, ikinizde yorgunsunuz, dinlenin. Yarın arabayı bir ara yıkat, belki bir şey bulaşmıştır. Çocuğu daha fazla bekletme, perişan oldu.” Doğan Göktepe bunları söylüyordu ama kafasının meşgul olduğu, boş bakmasından belliydi.</p>

  <p class="calibre1">“Sabaha kadar kediler doluşur etrafına.”</p>

  <p class="calibre1">“Bu saatte yıkamacı açık değildir oğlum. Ya da sizin oradaki benzinlikte oto yıkama vardı, orası açıktır. Oraya git.”</p>

  <p class="calibre1">“Ama baba, araba temizdi zaten.”</p>

  <p class="calibre1">“Olsun, gelirken bir şeyin üstünden geçmişsin belli.”</p>

  <p class="calibre1">“Tamam baba, sağ ol.”</p>

  <p class="calibre1">Ekrem karısını çağırdı. Sokakta soru dolu bakışlar biraz daha azalmıştı, gerçi hala bir on kişi vardı. Sokağın aşağısında oturan yaşlı kadın, eliyle bir işaret yapınca, Ekrem onu ilk kez fark etti. Belki de yeni gelmişti ve neler olduğunu öğrenmek istiyordu. Yaşlı kadın eliyle onu çağırınca anladı. Baba oğul yaşlı kadının yanına gittiler.</p>

  <p class="calibre1">“Ekrem, oğlum arabayı yeni aldınız değil mi?” kadın kaldırım kenarına oturuyordu.</p>

  <p class="calibre1">Beyaz bir başörtüsünün üzerine, renkli bir tülbent bağlamıştı. Solgun yüzü tamamen ortadaydı. Elinde kısa bir tahta parçası vardı ve arabayı göstererek konuştu.</p>

  <p class="calibre1">“Evet teyze, yeni.” Ekrem kadının kendi ismini nereden bildiğini merak ettiğini fark edince, başını salladı. Mahalledeki kadınların hepsi, birbirlerinin çocuklarını tanırdı.</p>

  <p class="calibre1">“Oğlum kurban kestiniz mi, arabayı alınca?”</p>

  <p class="calibre1">Ekrem başını yavaşça babasına çevirdi. Yüzü gerilmiş, kaşları çatılmıştı.</p>

  <p class="calibre1">Doğan Göktepe, başını iki yana sallarken, tıpkı oğlu gibi olayı idrak etmişti.</p>

  <p class="calibre1">“Hayvanlar böyle şeyleri sezerler oğlum.” Ayağa kalktı. “Bir kurban kesin, kanını tekerlere ve plakaya sürün.” Görevini tamamlamış bir uşak gibi, evine doğru yürümeye başladı. “O kediler kan istiyorlar.”</p>

  <p class="calibre1"></p>

  <p class="calibre1">Ekrem yatağına girdiğinde hala düşünüyordu, bu olayların nasıl bir mantıklı açıklaması var diye. Mantığının açıklayamadığı olaylar vardı elbette ama hiç bu kadar çaresiz kalmamıştı. Hiç araba için kurban kesmeyi düşünmemişti, daha doğrusu aklına gelmemişti.</p>

  <p class="calibre1">Kesmesi gerekiyorsa keserdi. Bu kediler aklını karıştırmıştı. Daha doğrusu korkutmuştu onu.</p>

  <p class="calibre1">Babasıyla konuşup karar vermişlerdi. Kurban bayramına iki buçuk ay kalmıştı ve kurban bayramı için gelen hayvanlardan birini, araba için niyetlenerek satın alacak ve keseceklerdi. Kanını da tekerleklere ve plakaya sürteceklerdi. Belki daha fazlasını yapmalıydı ama korkuyordu.</p>

  <p class="calibre1"></p>

  <p class="calibre1">İki kere karısı, kim bilir kaç kerede kendisi kalktı arabaya bakmaya ama hiç birinde arabanın etrafında kedi göremediler.</p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1"></p>
</body>
</html>
