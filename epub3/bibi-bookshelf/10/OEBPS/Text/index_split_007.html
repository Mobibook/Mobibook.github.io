<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="��" name="author" />
  <meta content="2011-08-18T01:18:27+00:00" name="date" />
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h2 class="calibre3" id="calibre_pb_6"><b class="calibre4">3</b></h2>

  <p class="calibre1"></p>

  <p class="calibre1">Ramazan ayı bütün güzelliğiyle geride kalmıştı. İkinci olayın üzerinden neredeyse iki ay geçmiş ama hala kurban kesmemişlerdi. Kurban bayramına on beş gün var veya yoktu.</p>

  <p class="calibre1">Tam kararlaştırıldığı gibi, kurban için gelen hayvanlardan birini alacak ve araba için niyetlenip keseceklerdi. Birkaç gün sonra hafta sonuydu ve bu işi halletmek için idealdi.</p>

  <p class="calibre1">Son olaydan bu yana kadar, arabalarını yalayan hiçbir kedi görmemişlerdi.</p>

  <p class="calibre1">Ekrem son günlerde diline yeni bir şaka takmıştı ve konunun geçtiği her dakika bunu söylüyordu. Eğer kediler bir kez daha görünürse, onları toplayıp arabanın üzerinde keserek kurban edecek, kanlarını arabanın her yerine, özellikle tekerlek ve plakalarına sürecekti. Bu şakayı her yapışında azar işitti ama vazgeçmedi.</p>

  <p class="calibre1">Ekrem’in kalbinde oluşan, güvende olmama duygusu gittikçe artıyor, sinsice ayağına bağ oluyordu. Kendisinin de anlam veremediği duygu patlamaları, garip cesaret gösterileri ve anlatılan yarısı yalan anılar. Mantığının yoluna giderek arabasını korkmadan kullanıyor ama bilinçaltında oluşan gizli gerginlik yüzünden, bazen saçmalıyordu. Trafikte, sanki kendi hariç herkes kötü araba kullanır olmuştu. Eğer bu böyle devam ederse, birkaç kendini bilmeze haddini bildirecekti.</p>

  <p class="calibre1">Her yere hayvan pazarları kurulmaya başlayınca, Doğan Göktepe oğlunu sıkıştırmaya başladı. Ekrem sonunda babasının baskısına dayanamayıp, üç gün sonraki hafta sonu, kurbanı kesmeye ikna oldu.</p>

  <p class="calibre1">Akşam eve geldiğinde çok yorgun olmasına rağmen, oğluyla oyunlar oynadı. Sanki haftalardır, hatta aylardır onu görmüyormuş gibi çocukla saatlerce ilgilendi, şakalaştı ve komik oyunlar oynadı. İpek, bunu fırsat bilip evde temizlik yapmış, yemek yapacak zamanı bile bulmuştu. Babası yorgun olunca oğluyla bu kadar ilgilenmezdi. Ne güzel diye düşündü, çocuğun kahkahaları eşliğinde işlerini halletti.</p>

  <p class="calibre1">İpek, bir süredir evin erkeklerinden ses gelmeyince salona gitti. Baba oğul yorgunluktan koltukta kucak kucağa uykuya dalmışlardı. Kalbinin mutluluktan çarptığını hissetmek, keyfini daha bir arttırmıştı. Küçük erkek, sol kolunu babasının boynuna dolamış, minik gözlerini huzur ve güvende kapatmıştı. Babanın da yüzündeki huzurdu, fakat donuk bir huzur, daha bir ihtiyatlı, daha bir tedirgin güven. O da kolunu oğlunun ayaklarına sarmış</p>

  <p class="calibre1">uyuyordu.</p>

  <p class="calibre1">İkisini de saatlerce böyle yatarken seyredebileceğini biliyordu ama yapmadı. Bebek odasından getirdiği örtüyü üstlerine serdi ve işlerine geri döndü. Bu fırsatı bir daha bulamayabilirdi. Mutfakta birkaç işi daha kalmış, elinden geldiği kadar yetiştirmeye çalışacaktı.</p>

  <p class="calibre1">Bir kadın, daha başka ne isteyebilirdi ki? Uyumlu ve başarılı bir koca, dünya tatlısı akıllı bir çocuk ve hayatlarını idame ettirecek kadar bir gelir. Şimdi hepsine sahipti, belki biraz daha fazlasına. Tatsızlıklar olmuştu yaşamında, bazen hala mücadelenin onu zorladığı kısımları vardı ama üstesinden gelmek kolaydı artık.</p>

  <p class="calibre1"></p>

  <p class="calibre1">Emekli oluncaya kadar çalışmayı hedefliyordu, daha sonra, yaşını almış kadınlar gibi evinde oturacak, kocasıyla çocuğunun ve düzenli hayatının tadını çıkaracaktı. Hesaplarını yapmıştı, şimdi önündeki hedef, oğlunun iyi eğitim görmesiydi.</p>

  <p class="calibre1">Dışarıda hayat bütün gizemiyle devam ederken, İpek daha fazla geç olmadan oğlunu ve kocasını yerlerine götürdü. Şimdi kocasına sarılma sırası kendisindeydi.</p>

  <p class="calibre1"></p>

  <p class="calibre1"></p>

  <p class="calibre1"></p>
</body>
</html>
