<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Afrika kıtasını bir balta inmişçesine ikiye ayıran jeolojik çöküntü olan Rift Vadisinin sıcak derinliklerinde yatan büyük göllerin birinin kıyısında baharda garip bir kuluçka olayı yer almaktaydı.</p>

  <p>Çöl çekirgelerinin gölün kıyısındaki gevşek toprağa bırakılmış yumurtaları çatlamaya başlamıştı. Yumurtalar hiç alışılmadık iyi hava koşulları altında yerleştirilmişti oraya. Mevsimsiz rüzgârlar çekirgeleri gölün kenarındaki papirüs sazlarının arasına toplamış, bu yiyecek bolluğu doğurganlıklarını arttırmıştı. Yumurtlama zamanları geldiğinde yine beklenmedik bir rüzgâr hayvanları kuru bir yere sürüklemiş, gölden yükselen rutubet yumurtaların bozulmamasını sağlamıştı.</p>

  <p>Daha az uygun koşullar altında yüzde doksan dokuzu bulabilecek kayıp miktarı bu yıl çok azalmıştı. Bölge elli mil kareden fazla olduğu halde yumurtalardan çıkan çekirgeler onar, yirmişer üstüste yığılmışlardı. Çölün yüzeyi tek bir dev canlı gibiydi.</p>

  <p>Çekirgelerin üstüste sürtünmeleri sonunda renkleri çöl kahvesinden parlak turuncu ve gece yarısı karasına dönüşmüş, metabolik hızlar artmış, çok canlanmışlar, arka ayakları biraz daha uzamış, kanatları insanı şaşırtacak bir hızla büyümeye başlamıştı. Sen deri değiştirdiklerinde ve yeni kanatları kuruduğunda yeni bir hava değişimi olmuştu. Vadinin üzerindeki' tropik bulutlar şiddetli bir rüzgârla dağılmış, vadi bir fırına dönüşmüş, böcekler bir anda havalanmışlardı.</p>

  <p>Bu ilk uçuşlarında vücutlarının kaynayan topraktan aldığı ısı bacak ve kanat hareketleriyle daha da artmıştı. Çekirgeler artık yerlerinde duramıyorlardı, güneşi bile örten dev bir bulut halinde, ufkun bir ucundan öteki ucuna kadar bir bulut halinde güneye doğru uçmaya başladılar.</p>

  <p>Akşam serinliğinde yere indiklerinde ormanların ağaçları bu ağırlığa dayanamıyordu. Bir insan bileği kadar kalın dallar çöpmüş gibi kırılıveriyordu. Sabahları ısı artışıyla yeniden havalanıyorlar, gökleri karartıyorlar, ormanları yapraksız bırakıp terk ediyorlardı.</p>

  <p>Bu sonu gelmeyen uçuşlar hep güneye doğru devam ediyordu, sonunda artık altlarında Zambezi nehri olan gümüşten kuşak belirmişti.</p>

  <p>Khami Misyonerlik Merkezinin badanalı duvarları öğle güneşinde bembeyaz kemiktenmiş gibi insanın gözlerini yakan bir parlaklıkla yansıyordu. Geniş gölgelikli verandalarla çevrili ve koyu kalın sazlarla kaplı aile evi kilise ile diğer binalardan biraz geride olmasına rağmen hepsinin ağaçlıklı tepelerin altında olması insana gökyüzünde bir şahin dolaşırken analarının altına sığınan civcivleri hatırlatıyordu.</p>

  <p>Evin önünden küçük ırmağa kadar bahçeler uzanıyordu. Kıyı yakınlarındaki mısır tarlalarına misyoner kliniğinin iyileşmiş hastalan bakarlardı. Uzun yeşil saplar üstündeki mısırların olmasına çok kalmamıştı. Buğday sıraları arasında kara toprak yeni kabak bitkilerinin yeşil şemsiye yapraklarıyla örtülüydü. Matabeleland'ın her tarafından bu umut ve kurtuluş vahasına gelen yüzlerce kişi, aile ve hizmetçileri hep bu tarlalardan beslenirlerdi.</p>

  <p>Büyük evin verandasında el ile boyanmış basit bir tahta masanın çevresinde aile öğle yemeği için toplanmıştı. Taze tuzlu mısır ekmeği taş maşrapadaki serin sütle yenecekti. İkizler böylesine basit bir yemek için duanın çok uzun sürdüğünü düşünüyorlarsa da seslerini çıkarmaya cesaret edemiyorlardı, Khami Misyoner Merkezinin sahibesi olan Doktor Robyn St. John Tanrıya verdiği bu nimetler için teşekkür ederken, mısır ürününün iyi bir yağmurla yardım göreceğini hatırlatmaktan da geri kalmıyordu. Robyn'in gözleri kapalı, yüz hatları sakin ve rahat, teni Victoria’nınki kadar temiz ve pürüzsüzdü. Koyu renk saçlarında Elizabeth'in saçlarındaki parıltılar vardı hâlâ, ancak şakaklarındaki ince gümüş teller yaşını gösteriyordu.</p>

  <p>«Tanrım, en iyi ineğimiz Buttercup'ın sütünü kestin. Senin iraden dışında hiçbir şey olmaz, bunu biliyoruz ama bu misyoner merkezi Senin adına çalışacaksa bu süte ihtiyacımız yar...» Masanın öteki ucundan Juba, «Amin!» dedi.</p>

  <p>Juba Hıristiyan olalı beri iri kavun boyundaki memelerini bir erkek fanilası altında saklıyordu. Boynundaki devekuşu yumurtası kabuğu ve parlak seramik boncuklardan oluşan kolyelerin yanında bir de altın haç vardı. Bunun dışında hâlâ yüksek düzeyde bir Matabele kadınının geleneksel giysileri içindeydi.</p>

  <p>Robyn gözlerini açıp kadına güldü. Onu, kendi çocuklarının doğumundan çok önce, Mozambik'te bir Arap köle tüccarının gemisinden kurtardığından beri arkadaştılar. Kral Lobengula Şirket kuvvetleri tarafından yok edilmeden kısa bir süre önce Juba'nın Hıristiyan dinine girmesine izin vermişti.</p>

  <p>Juba —küçük Kumru— o günlerden bu yana ne büyük değişiklikler geçirmişti. Şimdi Matabele ulusunun en büyük reislerinden ve Kral Lobengula'nın kardeşi olan Gandang’ın birinci karısıydı ve ona on iki oğul doğurmuştu. Çocuklarından en büyüğü Bazo, yani Balta, bir reisti şimdi. Dört oğlu Şangani nehri ve Bembesi geçitlerinde Maxim makineli tüfeklerinin ateşi altında ölmüşlerdi. Ancak o kısa ve vahşi savaş sona erer ermez Juba Misyoner Merkezine ve Robyn'e dönmüştü.</p>

  <p>Şimdi de kadının yüzüne bakıp gülümsüyordu. Kucağında, her biri bir erkek bacağı kalınlığında olan kolları arasında Roby St. John'un tek oğlu vardı.</p>

  <p>Robert iki yaşında, zayıf, babasının kemik yapısını almamış ama aynı sarı benekli gözlere sahip bir çocuktu. Derisi sıtma ilaçlarının etkisiyle solgundu. Menopoz dönemine yakın doğuran kadınların çocuklarında rastlanan garip bir ciddiyete sahipti. Yüz yıl yaşamış bir cüceydi sanki. Söylediği her sözcüğü anlıyormuş gibi bakıyordu annesinin yüzüne.</p>

  <p>Robyn yeniden kapattı gözlerini, son amin için yerlerinde doğrulmuş olan ikizler birbirlerine bakıp yine arkalarına yaslandılar.</p>

  <p>«Tanrım, sen sadık hizmetkârının bugün sona ermeden girişeceği büyük denemeyi biliyorsun. Önümüzdeki tehlikeli günlerde Senin anlayış ve korumana güvenebileceğimizi biliyoruz.» Juba, İngilizceyi söylenenleri izleyecek kadar anladığı için yüzündeki gülümseme birden silinmişti. İkizler de yeniden başlarını kaldırmışlardı, ancak ikisi de o kadar sıkıntılı ve mutsuzlardı ki, Robyn son Amin'i söylediğinde hiçbiri yemeğe saldırmadı.</p>

  <p>«Victoria, Elizabeth, yemeğe başlayabilirsiniz.» Sonunda Konuşan Vicky oldu. «Bu gün olacağını söylememiştin bize.»</p>

  <p>«Zama'nın köyünden gelen genç kız uygun bir hasta, bir saat önce ürpertiler başladı, akşam gün batımında ateşinin yükseleceğinden eminim.»</p>

  <p>«Anneciğim!» Elizabeth gidip annesinin yanında çömeldi, kadını kucakladı. «Lütfen yapma bu işi.»</p>

  <p>«Saçmalama, Elizabeth. Yerine dön ve yemeğini bitir.»</p>

  <p>«Lizzie haklı.» Vicky'nin yeşil gözleri dolmuştu. «Bu işi yapmanı istemiyoruz. Çok tehlikeli ve korkunç bir şey.»</p>

  <p>Robyn dar ama güçlü elini kızının başına koydu. «Kimi zaman bizi korkutan şeyler yapmak zorunda kalırız. Tanrı inancımızı ve gücümüzü böyle sınar. Büyükbaban Fuller Ballantyne...»</p>

  <p>«Büyükbabam deliydi,» dedi Vicky.</p>

  <p>Roby başını salladı. «Fuller Ballantyne büyük bir Tanrı adamıydı, görüşünün ve cesaretinin sınırları sonsuzdu. Böyle insanlara deli diyenler küçük insanlardır. Şimdi benden kuşkulandıkları gibi ondan da kuşkulanırlardı, ama ben de, tıpkı onun gibi, gerçeği kanıtlayacağım.»</p>

  <p>Robyn bir yıl önce Khami Misyonerlik Merkezi Sağlık Müfettişi olarak İngiliz Tıp Birliğine sıtma konusundaki yirmi yıllık: araştırmalarını bir rapor halinde göndermişti.</p>

  <p>Rapor Birlik'te hafif bir korku yaratmamış değildi. Doktor Robyn Ballantyne'ın bulguları ününe ün katardı. Ancak ne var ki, raporun ikinci bölümünde, kendini çekemeyen bu tıp birliği üyeleri sevinecek bir nokta bulmuşlardı. Hipokrat'ın İ.Ö. 5'ci yüzyılda hastalığı ilk anlattığından bu yana sıtmanın bataklıkların pis havasıyla nakledildiğini herkes bilirdi. Robyn St. John ise bunun yanlış olduğunu ileri sürüyor ve hastalığın hastadan sağlıklı birine kan yoluyla geçtiğini savunuyordu. Bu kadarla do kalmayıp raporunda hastalığı taşıyanların da bataklıklarda pek bol bulunan sivrisinekler olduğunu iddia ediyordu. Robyn kanıt olarak sivrisineklerin midelerinde mikroskop altında yaptığı incelemelerde sıtma parazitine rastladığını söylemekteydi.</p>

  <p>Ellerine böyle bir fırsat geçiren İngiliz Tıp Birliği üyeleri kadını alay konusu yapmakta gecikmemişlerdi. Daha merhametli olan bir eleştirmen, «Dr. St. John hayallerinin kutsal tıp araştırma alanına girmemesi için dikkat etmeli,» diye yazıyordu. «Hastalığın kan yoluyla taşındığı konusunda en küçük bir kanıt bile yoktur ve bu belanın nedenini uçan böceklerde aramak vampirlere ve kurt adamlara olan inançla bir tutulabilir.»</p>

  <p>«Büyükbabanızla da alay etmişlerdi.» Robyn, ailesiyle konuşurken yüzündeki ifadenin gücü ve kararlılığı ürkütücüydü. «Sarf hummanın bulaşıcı bir hastalık olduğu konusundaki düşüncelerini reddedince kendisinden bu görüşünü kanıtlamasını istemişlerdi.»</p>

  <p>İkizler bu hikâyeyi kırk kere dinlemiş oldukları için geleceği bilerek midelerinin bulandığını hissettiler.</p>

  <p>«Büyükbabanız bu ünlü cerrahların bulundukları hastaneye gitti, o hastalıktan ölmek üzere olan bir hastanın kusmuğunu bir kadehte topladı ve sonra doktorların içinde içti hepsini.»</p>

  <p>Vicky eliyle ağzını kapattı, Elizabeth’in yüzü bembeyaz kesildi.</p>

  <p>«Büyükbabanız çok yürekli bir insandı, ben de onun kızıyım,» dedi Robyn. «Haydi, şimdi yemeğinizi bitirin. Bu öğleden, sonra ikinizin de bana yardım etmesini istiyorum.»</p>

  <p>Kilisenin ardında Robyn'in ilk kocasının Matabele savaşında ölmesinden sonra yaptığı yeni koğuş vardı. Sazdan yapılmış tavan uzun direkler üstüne oturtulmuştu. Sıcak havalarda rüzgâr serbestçe içeri giriyor, soğuk ve yağmurlu havalarda ise örülmüş ot duvarlar indiriliyordu.</p>

  <p>Döşekler kil zemin üzerine yayılmıştı, ailelerin hasta ve sağlıklı kişileri yanyanaydılar. Robyn hastalarının özlemden ölmeleri yerine koğuşun hareketli bir yer olmasını yeğlemişti. Ancak yiyecek o kadar iyi, yerleri o kadar rahattı ki, iyileşen hastalar reviri terk etmemekte direniyorlardı. Robyn de bunun üzerine bütün nekahat halinde olanlarla ailelerini tarlalarda ya da yeni koğuşlar yapımında çalıştırmaya başlamıştı. Bunun üzerine kliniğin baktığı hasta sayısında epey bir azalma olmuştu.</p>

  <p>Robyn'in laboratuvarı kilise ile koğuş arasındaydı. Tek pencereli yuvarlak bir kulübeydi burası. Duvarlar boyunca raflar ve bir çalışma masası uzanıyordu. Er Hackett'in geliriyle alınan yeni mikroskop başköşedeydi. Robyn şimdi ilk gözlemlerini yazıyordu.</p>

  <p>«Konu: Halen sağlıklı olan Kafkas ırkından kadın...» Robyn başını kaldırıp Juba'nın acı dolu yüzüne baktı.</p>

  <p>«Büyük Kral Lobengula'ya söz vermiştin sen o gittikten sonra halkına bakacağına, Nomusa. Eğer ölürsen bunu nasıl yaparsın?» Juba Sindele dilinde Robyn'in Matabele adını kullanıyordu: Nomusa — Merhametli Kız.</p>

  <p>«Ben ölecek falan değilim, Juba. Ve lütfen yüzündeki şu ifadeyi değiştir.»</p>

  <p>«Kötü ruhları kışkırtmak iyi bir şey değildir Nomusa.»</p>

  <p>«Juba haklı, anne,» diye atıldı Vicky. «Sen altı haftadır tek tablet kinin almadın ve kendi gözlemlerine göre karahumma tehlikesi artıyor...»</p>

  <p>«Yeter!» Robyn elini masasına indirdi. «Artık dinlemiyorum sizi.»</p>

  <p>«Pekâlâ,» dedi Elizabeth. «Seni bir daha durdurmaya kalkışmayacağız, ama çok ağır hastalanırsan Bulawayo'ya gidip General St. John'u alalım mı?»</p>

  <p>Robyn öylesine bir şiddetli kalemini fırlattı ki, mürekkep döküldü, kendisi de ayağa fırladı.</p>

  <p>«Böyle bir şey yapmayacaksın, anladın mı? O adamın yanına bile gitmeyeceksin!»</p>

  <p>«Anne, senin kocan o.»</p>

  <p>«Boby'nin de babası.»</p>

  <p>«Ve seni de seviyor.»</p>

  <p>Robyn'in yüzü bembeyaz kesilmiş, öfkeden tir tir titriyordu. Kapıldığı bir duygu o an için konuşmasını olanaksız kılmıştı..</p>

  <p>Elizabeth annesinin bu alışılmadık sessizliğinden cesaret alarak, «O, öyle güçlü bir...» diyecek oldu.</p>

  <p>«Elizabeth!» Robyn'in sesi kılıç kadar keskindi. «O adamdan söz edilmesini yasakladığımı biliyorsun.» Robyn oturdu ve yazmaya başladı. Bir süre küçük odanın içinde kalemin kâğıda sürtünmesinin hışırtısından başka bir ses yoktu. Robyn yeniden konuşmaya başladığında sakinleşmişti. «Ben hastayken, günlüğü Elizabeth tutacak... onun elyazısı daha iyi. Durum ne kadar ciddi olursa olsun her saat başı not alınmasını istiyorum.»</p>

  <p>«Peki, anne.»</p>

  <p>«Vicky, sen ilacı vereceksin, ama hastalık hiçbir şekilde; reddedilmeyecek kadar kesin olarak saptandıktan sonra. izleyeceğin şeyleri yazıp hazırladım, eğer saçmalamaya başlarsam oraya bakarsın.»</p>

  <p>«Olur, anne.»</p>

  <p>«Ya ben, Nomusa?» diye sordu Juba. «Ben ne yapayım?»</p>

  <p>Robyn'in yüzündeki ifade yumuşadı, elini kadının koluna koydu.</p>

  <p>«Juba, senin halkına bakacağım konusunda verdiğim sözden dönmediğimi bilmeni isterim. Ben yapacağım bu denemeyle zamanın başlangıcından beri Afrika halklarını ve Matabele’leri mahveden bir hastalığın gerçek nedenini öğrenmeyi başaracağım. Sevgili dostum, güven bana, bu senin ve benim insanlarımı bu korkunç beladan kurtarmanın birinci adımıdır.»</p>

  <p>«Bunun başka bir yolu olmasını isterdim, Nomusa.»</p>

  <p>«Başka yolu yok.» Robyn başını salladı. «Bana ne yapabileceğini sordun, benim yanımda durur musun, Juba?»</p>

  <p>«Burada duracağımı biliyorsun,» diye mırıldanan Juba Robyn'i kucakladı. Kadının kucağında küçük bir kız gibi kalmıştı Robyn, Juba'nın hıçkırıklarıyla ikisi de sallanıyorlardı.</p>

  <p>Kara derili kız koğuşun alçak duvarının dibinde yatıyordu. Evlenme çağına gelmişti, ateşten kendinden geçmiş bir halde üstündekileri attığında kalçalarının genişliği, göğüslerinin dikliği açıkça görülüyordu, ne var ki hastalığın verdiği ateş kızı yiyip bitirmekteydi. Derisi parşömen gibi sertleşmiş, dudakları çatlamıştı.</p>

  <p>Robyn elini kızın koltukaltlarına soktu. «Fırını gibi zavallı.»</p>

  <p>Elini çekip kızı kürkle örttü. «Juba, omuzlarını tutma zamanı geldi. Vicky, sen de kolunu tut. Elizabeth, koş kabı getir.» Örtünün altından kızın kolu çıkmıştı. Vicky bileğinden tuttu, Robyn deriden iplerle yaptığı turnikeyi sıktı, kızın damarları ortaya çıktı.</p>

  <p>Elizabeth de çini kabı getirmiş, üstünü örten örtüyü kaldırmıştı. Eli titriyordu.</p>

  <p>Robyn şırıngayı aldı. İğneyi kızın damarına; batırdı. Damarı hemen bulmuş, kilden zemine incecik bir kan akmaya başlamıştı. Robyn şırıngayı iğnenin ucuna taktı. «İki santimetre küp alıyorum,» dedi. Kanı aldıktan sonra iğneyi çıkardı, turnikeyi açtı. «Juba, şimdi ona kinin ver ve terlemeye başlayana kadar yanından ayrılma.» Robin kalktı, ardında ikizler olduğu halde laboratuvara yürüdü.</p>

  <p>«Saati yaz,» dedi Robyn. «Altıyı on yedi geçiyor.»</p>

  <p>Robyn masanın üstündeki kutudan yeni bir iğne aldı. Kabarmış damarına batırdı, iğnenin ucundan kan gelene kadar çoktu çıkardı, kan gelince şırıngaya uzandı. Şırıngayı iğnenin ucuna taktı, hiçbir duraklamaya falan yanaşmadan hummalı Matabele kızının kanını kendi damarına boşalttı. İğneyi çekti, kollarını indirdi.</p>

  <p>«İşte bu kadar. Eğer haklıysam, ki haklı olduğumu biliyorum; ilk nöbeti kırk sekiz saat sonra bekleyebiliriz.»</p>

  <p>Büyük boy bilardo masası Afrika'da Kimberley Kulübünün kuzeyinde ve Kahire'de Shephard Otelinin güneyinde kalan bölgenin tek masasıydı. Masa parçalar halinde demiryolundan taşınmış ve taşıma işi için Ralph Ballantyne 112 sterlin almıştı.</p>

  <p>Ancak Grand Hotel'in sahibi masayı barın köşesine yerleştirdiğinden bu yana masrafını kat kat çıkarmış bulunuyordu.</p>

  <p>Masa Bulawayo halkı için bir gurur kaynağıydı. Barbarlıktan uygarlığa geçişi simgeliyor gibiydi. Kraliçe Viktorya'nın tebaası çuha üstünde fildişi topları kaydırdıkları bu yerde birkaç yıl öncesine kadar dinsiz bir kral büyücülük ayinleri yapmaktaydı. Oyunu daha iyi görmek için barın çevresinde toplanmış olanlar altın ve diğer maden arama haklarını bu topraklara Doktor Jim'in birlikleriyle gelerek kazanmışlardı. Her birinin verimli ovada üç bin dönüm toprakları, buralarda otlayan Lobengula'nın sürülerinde payları vardı. Çoğu beyaz Matabele güneşi altında toprağın üzerinde parıltıları görünen altın yataklarına çomaklarını sokmuşlardı bile.</p>

  <p>Damarlardan bazıları işletme açısından verimsizdi, ama Ed Pearson gibi birkaç kişi de ton başına beş ons altın elde etmeye başlamışlardı. Adam buraya 'Globe ve Phoenix' adını vermiş, Bay Rhodes'un emirleriyle hareket eden Harry Mellow, damarı incelemiş ve bölgede iki yüz bin ton rezerv olduğunu hesaplayıp burasının ton başına yirmi ons verimlilik ve 5 milyon ton rezervle başta gelen Harkness Madeninden sonra zenginlikte ikinci sırayı aldığını söylemişti.</p>

  <p>Bu yalnızca altındı ve bu toprakların altında daha ne gibi madenler bulunduğunu ancak Tanrı bilirdi. Bulawayo zenginleşen bir kentti ve seyirciler de iki bilardo oyuncusunu bağırıp çağırmalar ve yüksek bahislerle özendiriyorlardı. General Mungo St. John ıstakasını iyice tebeşirledikten sonra elindeki tozu ipekli mendiliyle dikkatle sildi. Uzun boylu, geniş omuzlu, dar kalçalı bir adamdı. Masanın çevresinde dolanırken eskiden aldığı bir kurşun yarasının etkisiyle hafifçe aksıyordu.</p>

  <p>Oynadıkları oyun çok özeldi, her oyuncu vuruşunu yapmadan önce nasıl bir oyun yapacağını söylüyordu, oyuncular arasında puanı beş sterline oynuyorlardı ama oyuncular Harry Mellow ve Mungo St. John olunca seyirciler arasında her vuruş için 1000 sterlin bahse giren de vardı.</p>

  <p>General St. John purosunu dişleri arasına sıkıştırdı, üç Parmağını masaya dayayıp ıstakayı başparmağı ile işaret parmağı arasına dayadı. Son bahisler de yapıldıktan sonra odaya bir sessizlik çöktü. Mungo St. John tek gözüyle topa baktı, karşısındaki Harry Mellow da derin bir soluk aldı. Mungo bu vuruşunda başarılı olursa iki puan ve kırmızı topu tehlikeden uzaklaştırdığı için ek olarak üç puan alacaktı; ama hepsi bu kadar değildi, Harry vuruş için bir 50 sterlin daha iddiaya girmişti. 100 sterlin kazanıp kaybetmek durumundaydı.</p>

  <p>Mungo St. John'un yüzü dünyanın sırrını çözmeye çalışan bir felsefe profesörü kadar ciddiydi, ıstakanın ucu topa değmek üzereydi, ıstakayı parmağı üzerinde bir iki kere kaydırıp son vuruşunu yapmak için iyice geriye çekti. Sonra tam ileri ittiği anda odanın sessizliği bir genç kızın sesiyle parçalandı. «General St. John, hemen gelmeniz gerek.» Zambezi ve Shashi nehirlerinin arasındaki bu bölgede yalnızca yüz beyaz kadın vardı ve bunların doksanı evliydi. Böylesine tatlı bir ses Paris'in Şanşelizesinde her erkeğin başını çevirtirdi ama kadına aç Bulawayo’nın Grand Hotel'inin barında bir top güllesi düşmüş gibi olmuştu. Bir garson elindeki bira kadehleri yüklü tepsiyi düşürdü, altı adam oturdukları tahta sıramdan bir anda ayağa kalktıklarında ağır sıra büyük bir gürültüyle geriye devrildi, kendini korumak isteyen barmen elini savururken bir raf dolusu şişeyi yere indirdi.</p>

  <p>Sessizliğin böyle aniden parçalanması mermer bir Zeus heykelini bile çileden çıkartabilirdi, ama Mungo St. John vuruşunu tamamladı. Beyaz top kenara çarptı, döndü, geri gelip diğer beyaz topa dokundu ve onu kırmızı topa gönderdi, sonra kenardaki cebe düştü.</p>

  <p>Kusursuz bir vuruş yapılmış, birkaç bin sterlin el değiştirmişti, ama odadaki herkes, Mungo St. John dışında, kapıya bakıyordu. St. John ıstakasının uçunu tebeşirlerken, «Victoria, öyle zamanlar vardır ki, dünyanın en güzel kızı bile ağzını açmamalıdır,» diye mırıldandı. İkinci vuruşunu yapmaya hazırdı. Ancak odadakiler kıza öyle dalmışlardı ki bahse giren olmadı.</p>

  <p>«General St. John, annem ölüyor.»</p>

  <p>Bu kere Mungo St. John'un tek gözü beyaz topun üzerinden kaymıştı, top yanlış bir vuruşla kenara çarptı. Mungo ıstakasını yere fırlattığı gibi dışarı koştu.</p>

  <p>Vicky birkaç saniye daha durdu barın kapısında. Rüzgârdan saçları savrulmuştu; öylesine sık soluyordu ki göğüsleri incecik pamuklu bluzunun altında körük gibi inip kalkıyordu. Kendisine sırıtan yüzlere dikkatle bakıp Harry Mellow'u aradı. Erkeği görünce yüzü kızardı, döndü.</p>

  <p>Harry Mellow ıstakasını barmene verdi, kalabalık arasında kendisine bir yol açıp yürüdü. Sokağa vardığında, hâlâ gömlekli ve başı çıplak olan Mungo St. John'un atına binmiş olduğunu gördü. Adam yanıbaşında duran Vicky ile konuşuyordu. Mungo başını kaldırınca Harry'yi gördü. «Bay Mellow, üvey kızımı eve götürürseniz minnettar olurum. Benim hemen Khami'ye gitmem gerek.» Mungo St. John hayvanı mahmuzladı ve bir anda gözden kayboldu.</p>

  <p>Vicky iki eşeğin çektiği arabasına biniyordu, yanında dağ gibi kara bir kadın vardı.</p>

  <p>«Bayan Codrington, lütfen bekleyin!» diye seslendi Harry. İki adımda Vicky'nin yanına geldi. «Sizi bir daha görmeyi o kadar çok istiyordum ki...»</p>

  <p>«Bay Mellow, Khami Misyonerlik Merkezi yolunda işaretler vardır, yolunuzu kaybetmenize olanak yoktur.»</p>

  <p>«Anneniz beni oradan kovdu... bunu çok iyi biliyorsunuz!»</p>

  <p>«Lütfen önümde kaba sözcükler kullanmayın, efendim.»</p>

  <p>«Özür dilerim, ama annenizin çok yaygın bir ünü var. İstenmedik bir konuğa çifte ile ateş ettiği söyleniyor.»</p>

  <p>«Orası doğru, ama o Bay Rhodes'un adamlarından biriydi, silah saçma doluydu ve namlulardan biriyle bile isabet ettiremedi.»</p>

  <p>«Ben de Bay Rhodes'un adamlarından biriyim, saçma yerine mermi doldurabilir ve zamanla nişan alması düzelmiş olabilir.»</p>

  <p>«Ben kararlı erkeklerden hoşlanırım. Bir erkek istediği bir şey oldu mu yapar ve sonucuna metelik bile vermez...»</p>

  <p>«Çok sert konuşuyorsunuz. Bayan Codrington.»</p>

  <p>«İyi günler, Bay Mellow.» Vicky eşekleri sürdü. Küçük araba yeni kentin dışına çıkmıştı, burada artık ev yerine tozlu çadırlar ve yolun iki kenarına park edilmiş olan arabalar vardı. Vicky dimdik ileri bakıyordu. Juba'ya, «Geldiğini görürsen bana haber ver, ama dikkat et o seni görmesin,» dedi. «Geliyor. Bir ceylanın peşine düşmüş, kaplan gibi hem de.» Vicky ardından gelen nal seslerini duyunca, yerinde biraz daha dik oturdu.</p>

  <p>«Hey hey!» diye gülümsedi Juba. «Bir erkeğin tutkusu. Benim kocam bir an bile durmadan elli mil koşmuştu arkamdan, o günlerde güzelliğim erkekleri çılgına çevirdi.»</p>

  <p>«Ona öyle bakma, Juba.»</p>

  <p>«Güçlü ve inatçı, karnına öyle güzel oğlanlar yerleştirir ki...»</p>

  <p>«Juba!» Vicky kıpkırmızı kesilmişti. «Hıristiyan bir kadın böyle bir şeyi düşünemez bile. Onu geldiği gibi geri göndereceğini sanırım.»</p>

  <p>Juba omuzlarını silkti. «O zaman o oğlanları başkasıyla. Yapar. Khami'ye geldiğinde Elizabeth'e nasıl baktığını gördüm.» Vicky'nin yüzü öfkeden kızıla dönmüştü şimdi. «Sen kötü bir kadınsın, Juba...» Ama sözünün sonunu getiremeden Harry Mellow arabanın yanında dizginlerini çekti.</p>

  <p>«Üvey babanız sizi bana emanet etti. Bayan Codrington, sizi evinize kadar bir an önce götürmek benim görevim artık.»</p>

  <p>Harry Mellow arabaya uzandı, kız erkeğin yapmak istediğini daha anlayamadan onun kolunu beline sarılmış ve kendini havada buldu. Harry bir hareketle kızı eyerinin arkasına oturttu.</p>

  <p>«Sıkı tutunun şimdi!» Kız güdüsel bir hareketle erkeğin beline sarıldı. Harry hayvanı mahmuzladı ve uçar gibi gitmeye başladılar. Vicky karnında böyle sıcaklık yaratan, kollarındaki tüyleri diken diken eden, kendini soluksuz ve başı dönmüş bırakan bu şeyin kötü ve günah dolu olduğunu düşünüyordu.</p>

  <p>Vicky şaşkınlığı arasında altlarındaki atın hâlâ dörtnala gitmekte olduğunu ve Khami'ye olan yolculuklarının gerçekten çok çabuk biteceğini düşündü.</p>

  <p>«Hayvanınıza işkence ediyorsunuz,» dedi. Sesi titrediği için Harry başını çevirdi.</p>

  <p>«Duymuyorum.» Vicky gereksiz yere öne eğildi, saçları erkeğin yanakları değdi, dudakları kulağına dokundu.</p>

  <p>«Bu kadar hızlı gitmeyin.»</p>

  <p>«Anneniz... »</p>

  <p>«... O kadar ağır hasta değil.»</p>

  <p>«Ama General St. John'a... »</p>

  <p>«En küçük bir tehlike olsaydı Juba ile onu orada bırakır mıydık?»</p>

  <p>«Peki St. John?»</p>

  <p>«Onları yeniden bir araya getirmek için iyi bir özürdü. Çok romantik bir durum, onlara biraz daha zaman tanımalıyız.» Harry hayvanın dizginlerini çekip yavaşlattı, Vicky kollarını gevşeteceği yerde daha sıkı sarıldı erkeğe.</p>

  <p>«Annem duygularının farkında değil. Kimi zaman Lizzie ile işi elimize alırız biz.»</p>

  <p>Ama ikizinin adını söylediğine pişman olmuştu. Harry Mellow'un Khami'ye gelişinde kızkardeşine nasıl baktığını, Elizabeth'in de ona bakışını görmüştü. Harry gittikten sonra Elizabeth' le bir daha Bay Mellow'dan böyle ateşli bakışlarına muhatap olmamak için başka türlü hareket etmesi konusunda bir uzlaşmaya varmaya çalışmıştı. Elizabeth buna o katlanılmaz gülümsemesiyle, «Buna kararı Bay Mellow verse daha doğru olmaz mı?» demişti.</p>

  <p>Harry Mellow önceden de çekici bir erkekti, Elizabeth'in bu davranışı şimdi onu daha da çekici yapmıştı, o yüzden sımsıkı sarılıyordu Vicky erkeğe. Aynı anda Khami'nin yaklaştığını gösteren alçak tepeleri görünce içini bir korku kapladı. Az sonra Harry Elizabeth'in bal rengi gözleri, kestane kızılı saçlarıyla karşılaşacaktı.</p>

  <p>Vicky yaşamı boyunca annesi, Juba ya da ikizinden uzak ve yalnızdı. Üzerine çöken duygulara bir de bu eklenince, sıkı dini disiplini bir anda terk edivermişti. Kadın içgüdüsüyle istediğini elde etmenin tek yolunun doğrudan doğruya harekete geçmesi olduğunu anlamıştı.</p>

  <p>«Bir kadın birini bu kadar çok severken yapayalnız olması çok zor,» dedi.</p>

  <p>Sesi o kadar yavaş çıkmıştı ki. Harry atını iyice yavaşlattı. «Tanrı kadını yalnız kalması için yaratmadı,» diye mırıldandı Vicky. Erkeğin kulağının altının kızardığını gördü. «Erkeği de,» diye devam etti. Harry dönüp kızın yeşil gözlerine baldı.</p>

  <p>«Hava çok sıcak,» dedi Vicky. «Gölgede birkaç dakika dinlenmek istiyordum.»</p>

  <p>Harry kızı eyerden kaldırıp indirdi. Vicky hâlâ gözlerini erkeğin gözlerinden ayırmamıştı.</p>

  <p>«Arabalar öyle toz kaldırmışlar ki, oturacak temiz bir yer kalmamış, yoldan biraz ayrılsak mı?»</p>

  <p>Erkeği elinden tuttu ve dizlerine kadar çıkan otlar arasından bir mimoza ağacına doğru yürüdüler. Ağacın dallan altında yoldan geçenler kendilerini göremezlerdi.</p>

  <p>«General St. John, iyi ki geldiniz...» Elizabeth koşup adamın atının başını tuttu.</p>

  <p>«Robyn nasıl?» Mungo yere atlayıp kızı omuzlarından tuttu, sarstı.</p>

  <p>«Bir oyun olarak başlamıştık. Annemin size ihtiyacı olduğu için bir araya gelmenizi istiyorduk. Biraz ateşi vardı...»</p>

  <p>«Kız ne olduğunu anlat diyorum sana!»</p>

  <p>Elizabeth uzun süredir tuttuğu gözyaşlarını tutamadı. «Birden değişiverdi... kızın kanından olacak... kızın kanıyla ateşler içinde yanıyor şimdi...»;</p>

  <p>«Kendini topla kız.» Mungo Elizabeth’i bir daha sarstı. «Haydi, Lizzie, bu hal yakışmıyor sana!»</p>

  <p>Elizabeth yutkundu. «Annem kendine hastanın birinin kanını nakletti.»</p>

  <p>«Hasta bir yerliden mi? Neden ama?» Mungo cevap beklemeden Robyn'in yatak odasına daldı, ama içeri girdiği anda durakladı.</p>

  <p>Küçük odada humma kokusu ile kadının vücudundan çıkan ısı odanın tek camını buğu ile kaplamıştı. Hasta yatağının kenarında Mungo'nun oğlu Robert oturuyordu. Robert korku dolu gözlerle babasına baktı.</p>

  <p>«Oğlum!» Mungo bir adım daha attı, ama çocuk birder ayağa fırladı, adamın uzanmış elleri arasından sıyrılıp dışa koştu. Mungo bir an oğlunun ardından gitmeyi düşündü, sonra başını sallayıp yatağa doğru yürüdü.</p>

  <p>Robyn öyle zayıflamıştı ki kafatasının kemikleri yanaklarından ve alnından fırlayacak gibiydi. Gözleri çukurlarına gömülmüştü. Kulakları üstünde gümüşümsü olan saçları susuz kış otları kadar kuruydu. Dişleri parçalanacakmış gibi birbirine vuruyor, ateşin şiddetinden yatak sallanıyordu. Mungo karısının derisinin de el değdirilmeyecek kadar sıcak olduğunu farketti.</p>

  <p>«Kinin verildi mi?» diye sordu yanıbaşında korkuyla bakan Elizabeth'e.</p>

  <p>«Vermem gerekenden fazlasını verdim, ama cevap yok yine de...» Elizabeth durumun daha da kötü olduğunu söylemek istemediğinden sustu.</p>

  <p>«Devam et...»</p>

  <p>«Annem altı haftadır kinin almıyordu. Kuramının doğruluğumu kanıtlamak için sıtmaya tutulmak istiyordu.»</p>

  <p>Mungo'nun ağzı açık kalmıştı. «Ama onun çalışmaları...» İnanmamış gibi başını salladı. «O kendisi uzun süre kinini kestikten sonra büyük dozlar almanın...» O da devam edemedi, sanki ağzından çıkan gerçekleşecekmiş gibi geliyordu. Elizabeth adamın korkularını anlamıştı. «Rengi,» diye mırıldandı. «Kinine cevap vermemesi... öyle korkuyorum ki...» Mungo güdüsel bir hareketle kolunu kızın omzuna attı, Elizabeth bir an erkeğe yaslandı. Mungo ikizlerle iyi bir ilişki kurabilmişti, o bacağındaki kurşun yarasıyla misyonerliğe ilk geldiği günden beri ikisi de onun oradaki gizli müttefikleri olmuşlardı.</p>

  <p>«Annemin ölmek üzere olduğunu söyleyerek kötü talihi çağırdık biz.»</p>

  <p>«Yeter artık. Bu arada işedi mi?»</p>

  <p>«Dün geceden beri hayır.»</p>

  <p>«Onu sıvı bir şeyler almaya zorlamalıyız. Eyer çantamda bir şişe konyak var. Bahçeden limon kopart, şeker ve bir güğüm kaynar su getir.»</p>

  <p>Mungo Robyn'in başını tutuyor, Elizabeth de annesinin bembeyaz dudakları arasından sıcak sıvıyı damlatıyordu. Az sonra Robyn'in vücudunu sarsan soğuk nöbetleri, kasıp kavuran bir sıcaklığa bırakmıştı yerini, Mungo ile kızını tanımadığı halde doymak bilmeden içiyordu.</p>

  <p>«Ne kadar aldı?» diye sordu Mungo.</p>

  <p>«İki litreden biraz fazla.»</p>

  <p>Akşam çökmeye başlamıştı, Elizabeth yerinden kalkıp kapıya doğru yürüdü. «Vicky lie Juba şimdiye kadar dönmeliydiler.» Ama o sırada annesi bağırdığından yine içeri döndü.</p>

  <p>Mungo'nun yanında çömelirken birden bir amonyak kokusu geldi burnuna. Bakışlarını kaçırarak, «Onu temizlemem gerek,» dedi.</p>

  <p>Ama Mungo yerinden kalkmadı. «Karım o benim. Ne Vicky var ne de Juba, yardıma ihtiyacın olacak.»</p>

  <p>Elizabeth başını sallayıp örtüyü çekti. «Tanrım!»</p>

  <p>«İşte korktuğumuz başımıza geldi.» Robyn'in geceliği beline kaymıştı. İnce bacaklarında görmeyi umdukları sülfür sarısı leke yoktu ama. Mungo kirli çamaşırlara bakarken Jameson'un askerlerinin söyledikleri bir şarkıyı hatırladı.</p>

  <p>‘Melek kadar kara, İs kadar kara, Sular aktığında Utanç kadar kara. Yakında onu da gömeriz Kara topraklara.'</p>

  <p>Kadının bacaklarından aşağı akan su, pıhtılaşmış kan kadar karaydı. Böbrekleri kanını vücudunda dolaşan mikroplardan temizlemeye çalışıyorlardı. Kadının o korkunç renginin nedeni alyuvarların mahvolmasıydı. Sıtma yerini daha kötü ve öldürücü bir şeye bırakmıştı.</p>

  <p>Tam o anda kapı açıldı, Victoria göründü. Kız değişmişti, için için yanıyordu sanki aşk denen tılsımı ilk kez tatmış dinç bir kız hali vardı.</p>

  <p>«Neredeydin, Vicky?» diye sordu Elizabeth. Sonra ikisinin arkasında duran uzun boylu genci gördü. Harry Mellow’un neşeli ama gururlu yüz ifadesinden ne olduğunu anlamıştı. Kendisinin öfke ya do gıpta hissettiği yoktu, Vicky için sevinmişti.. Elizabeth Harry Mellow'u istemiş değildi, kızkardeşiyle biraz dalga geçmişti, hepsi o kadar. O, hiçbir zaman sahip olamayacağı bir erkeği seviyordu ve artık kendini buna alıştırmıştı. Vicky için mutluydu.</p>

  <p>«Ne oldu?» Vicky'nin yüzü bembeyaz kesildi, içinde yükselen korkuyu tutmak istermiş gibi elini boğazına götürdü. «Ne oldu, Lizzie?»</p>

  <p>«Karahumma. Annemde karahumma var.»</p>

  <p>Ayrıntıya girme gereği yoktu. İkisi de bir klinikte yaşıyorlardı. Hastalığın yalnızca beyazlara musallat olduğunu biliyorlardı. Robyn'in çalışmaları bunun yalnız beyazların kinin almalarıyla olan ilişkisini ortaya; çıkarmıştı. Önce ilk fildişi avcıları ve gezici tüccarlar, daha sonraları Jameson'un askerleri, yeni yerleşenler ve madenciler...</p>

  <p>İkizler elli karahumma vakasından yalnız üçünün yaşadıklarını biliyordu. Diğerleri nehrin ötesindeki küçük mezarlıkta yatıyorlardı. Anneleri ölüme mahkûmdu. Vicky koşup kadının yanında çömeldi.</p>

  <p>«Anneciğim, yanında! olmalıydım.»</p>

  <p>Juba açık ateşte ısıttığı nehir taşlarını battaniyeye sarıp Robyn'in vücudu çevresine yerleştiriyordu. Sonra kadının üstünü kalın kürklerle örttüler. Robyn üstündekileri atmak için çok çabaladıysa da Mungo onu bastırıyordu. Güneş ağaçların tepelerine dokunup da odanın içi portakal rengine döndüğünde ateş birden kesildi ve Robyn terlemeye başladı. İri iri ter damlaları alnında ve çenesinde beliriyor, Mungo silmeye yetiştiremeden gözlerine doluyordu. Saçları sırılsıklam olmuştu. İnce şilte ıslanmış terler yere damlıyordu.</p>

  <p>Vücudu da inanılmaz bir biçimde ısı kaybetmişti, teri geçince Juba ile ikizler kadının çıplak vücudunu süngerle sildiler. Susuzluktan kupkuru olmuştu, kaburga kemikleri sayılıyordu. Kızlar aşırı dikkat gösteriyorlardı, sert bir hareket böbrek kan damarlarının hasar görmüş duvarlarını çatlatır ve bu hastalığı sona erdiren korkunç kanamayı başlatabilirdi.</p>

  <p>İşler bitince Mungo'yu Harry Mellow ile oturduğu yerden çağırdılar. Robyn baygındı. Mungo ışığı kadını rahatsız etmesin diye feneri yere yerleştirdi.</p>

  <p>«Bir değişiklik olursa seni çağırırım,» diye kadını da gönderip yatağın yanına oturdu.</p>

  <p>Sabah şafak sökerken Robyn dev bir vampir tarafından ziyaret edilmişçesine bembeyazdı. Mungo karısının ölmek üzere olduğunu biliyordu. Elini tuttu.</p>

  <p>Kapıda bir tıkırtı duyunca başını çevirdi. Oğlu Robert kapı eşiğindeydi. Geceliği yamalı ve eskiydi, koltukaltlarında çok dardı dizlerine kadar bile inmiyordu. Mungo'ya uykulu gözlerle bakıyordu.</p>

  <p>Mungo en küçük bir hareketin oğlanı vahşi bir hayvan gibi kaçıracağını bilerek kıpırdamadan bekledi. Çocuk uzun bir süre sonra bakışlarını adama kaydırdı. Sonra ağır ağır yatağın yanına gelip annesinin yanağına dokundu. Robyn gözlerini açtı. Gözleri şimdiden görmüyor gibiydi, eriştiği karanlık sınırların ötesine bakıyordu.</p>

  <p>«Anne, ne olur ölme, anne!»</p>

  <p>Robyn'in bakışları sağdan sola kayarken birden oğlunun yüzünü gördü. Başını kaldırmaya çalıştı, ama başaramadı.</p>

  <p>«Bana bak,» dedi Mungo sert bir sesle. Kadının gözleri ondan yana yuvarlandı. «Eğer ölürsen çocuk benimdir, anladın mı?»</p>

  <p>Robyn ilk, kez tanıdı Mungo'yu. Mungo sözlerini anladığını da görüyordu. Kadının gözlerinde öfke alevlenmişti, konuşmak için çabalıyordu, ama ağzından ses çıkmıyordu, dudakları bir tek sözcüğü söylemek için kıvrıldı.</p>

  <p>«Asla!»</p>

  <p>«Yaşa öyleyse! Yaşa. Tanrı cezanı versin!» Ve Mungo karısının o anda yaşamak için savaşmaya başladığını gördü. Robyn'in yaşam gücü korkunç hastalıkla birlikte yükselip alçalıyor, ateşin ardından titreme geliyor, uzun ve yorucu koma terleme nöbetleriyle son buluyordu. Robyn zaman zaman geçmişin hayalleriyle sayıklıyordu. Zaman zaman da çok kısa anlar için açılıyor ve ateş öfkesini şiddetlendiriyordu.</p>

  <p>«Sen öldürdün onu! Sen! Bir azizdi o! Kocamı Matabele savaşçılarının beklediğini bile bile gönderdin nehir kıyısına. Kendi elinle öldürdün onu.»</p>

  <p>Sonra birden değişiveriyordu. «Beni hiç rahat bırakmayacak mısın?» Sesi öylesine zayıftı ki, Mungo duyabilmek için kulağını dudaklarına dayamak zorunda kalıyordu. «Sana direnemediğimi biliyorsun, ama senin temsil ettiğin her şey bana ve Tanrıma karşı... bana ve bana bakmam için verilen kayıp ve başsız insanlara karsı...»</p>

  <p>«İç!» diyordu Mungo. «İçmelisin.»</p>

  <p>Hastalık birden alıp götürüyordu kadını sonra, ne gerçeğin ne de anlamın olmadığı alev alev yanan yerlerdeydi. Geceler ve gündüzler birbirine karışıyordu. Mungo kimi zaman uyandığında gece yarısı olduğunu ve ikizlerden birinin yatağın öteki yanında uyumakta olduğunu görüyordu. Kalkıp Robyn'i içmeye zorluyordu.</p>

  <p>«İç!» diye fısıldıyordu. «Ya içersin ya da ölürsün, iç!»</p>

  <p>Sonra kendi iskemlesine yaslanıp kalıyordu, yeniden gözlerini açtığında şafak sökmüş ve oğlunu yanıbaşında durmuş yüzüne bakar buluyordu. Gözlerini açınca oğlan kaçıyor, ardından seslenince Robyn yattığı yerden, «Ona asla sahip olamayacaksın!» diye fısıldıyordu.</p>

  <p>Kimi zaman Robyn iki nöbet arasında sakin ve solgun yatarken Mungo verandanın ucuna serilmiş döşekte birkaç saat uyuyabiliyordu. Ama hemen sonra Juba ya da ikizler, «Başladı!» diye çağırıyorlardı kendisini. Mungo yatağın başına koşuyor ve kadının yaşama savaşma devam etmesi için tüm gücünü kullanıyordu.</p>

  <p>Kimi zaman, kendisinin de bir deri bir kemik kaldığını hissederek yatağın yanında otururken bu yaptıklarına şaşıyordu. Yaşamı boyunca bundan kat kat güzel yüzden fazla kadına sahip olmuştu. Herhangi bir kadın üzerinde hâlâ var olan etkisinin farkındaydı, ama kendisi hiç sahip olamayacağı bu kadını seçmişti. Kendisini sevdiği kadar nefret eden, ruhunu yakan bir "tutku anında oğluna gebe kalan, ama bütün gücüyle çocuğu babasından uzak tutan bu kadını seçmişti. Mungo'dan kendisiyle evlenmesini isteyen tek kadındı, diğer yandan karılık görevlerini reddediyor, şimdiki gibi çok bitkin olmadığı ya da erkeğe olan tutkusunun vicdanını ve nefretini asmadığı zamanlar onu kovuyordu.</p>

  <p>Daha birkaç ay önce Bulowayo’nun dışındaki tuğla kulübesinde uyandığını hatırlıyordu. Odada bir mum yanıyordu ve tek mobilya olan yatağın yanında Robyn duruyordu. Ona erişmek için gece karanlığında atla gelmiş olmalıydı.</p>

  <p>Robyn, «Tanrı beni bağışlasın!» diye mırıldanarak tutkuyla çökmüştü erkeğin üzerine.</p>

  <p>Günün ilk ışıklarıyla birlikte de çekip gitmişti. Mungo o gün misyonerliğe gidince Robyn kendisini silahla karşılamıştı. Merdiveni tırmanacak ve kadına dokunacak olursa öldürüleceğini biliyordu. Onun yüzündeki nefret gibi bir nefret gördüğün hiç hatırlamıyordu.</p>
</body>
</html>
