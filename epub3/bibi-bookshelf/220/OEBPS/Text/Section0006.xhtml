<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Kadın İngiltere'deki ve Cape'deki gazetelere yazılar yazmış, Mungo'nun Matabeleland Yerli Müfettişi olarak tüm bildirgelerine karşı çıkmıştı. Çiftçilere ve madencilere bu yeni ülkenin zenginliğinin sürekliliğini sağlamak için şiddetle ihtiyaç duydukları yerli işgücünü yaratan zorunlu çalışma politikasına karşı çıkmıştı. Kabileleri disiplin altında tutmak için yerli polis örgütü kurulmasına karşı çıkmıştı. Hatta bir kere kabile reisleriyle yaptığı bir toplantıyı basmış, reislere kendi Sindebele dillerinde çatmış, onlara 'korkaklar' ve 'yaşlı kadınlar' diye seslenmişti. Sonra oradan bir saat geçmeden toplantıdan dönerken ırmağın çatal yaptığı yerde yolunu kesmiş ve toprağın üstünde serdikleri battaniyeye uzanıp çılgınca sevişmişlerdi.</p>

  <p>«Senden öyle çok nefret ediyorum ki,» diye gözleri yaşlı olarak mırıldanmıştı Robyn, sonra da atına atlayıp dörtnala uzaklaşmıştı yanından.</p>

  <p>Robin, Mungo'nun karşılaştığı en acımasız düşmandı, yine de onun öleceği fikri adamı korkular içinde bırakıyordu. Kadının boşluğa yaklaştığı her an o da onunla birlikte çöküyor, o kendini toplayınca Mungo da yürekleniyordu.</p>

  <p>Yine de içinde bulunduğu duygusallık, gücünü öylesine azaltmıştı ki, gece gündüz demeden süren bu gerilim ortamında, birkaç saatliğine yattığı uykudan Elizabeth tarafından uyandırılınca her şeyin bittiğini anladı. Kızın sesi heyecanla titriyor, gözleri dolup dolup taşıyordu.</p>

  <p>«Tamam, General St. John.» Mungo suratının ortasına bir sille yemiş gibi oldu, sallanarak doğruldu. Gözlerinin yaşardığını hissediyordu.</p>

  <p>«İnanmıyorum.» Ama birden Elizabeth'in gözyaşları arasında gülümsediğini farketti, elinde de çini oturak vardı.</p>

  <p>Oturaktan amonyak ve hastalığın kendine özgü çürümüşlük kokusu yükseliyordu ama sıvının rengi değişmiş. Guinnes binasının kara renginden Pilsener birasının açık sarısına dönüşmüştü.</p>

  <p>«Bitti,» dedi Elizabeth. «İdrarı düzeldi. Kurtuldu artık. Tanrıya şükürler olsun, kurtuldu.»</p>

  <p>O öğleden sonra Robyn, Mungo St. John'u, Khami misyonerliğinden kovacak kadar iyileşmişti. Ertesi sabah da emrini zorla yerine getirmesi için yatağından kalkmaya çabaladı.</p>

  <p>«Oğlumun daha bir gün bile kötü etkinizde kalmasına izin veremem!»</p>

  <p>«Ama sayın hanımefendi... »</p>

  <p>«Bugüne kadar sizden söz etmedim. Çocuğum babasının bir zamanların en kötü ünlü köle filosunun başında olduğunu bilmiyor. Uzak bir kıtaya taşıdığın Afrika'nın binlerce masum çocuğundan haberi yok. Lobengula ve Matabele ulusuna savaş açan ve onların üzerinde çok acımasız bir baskı uygulayanın sen ve senin gibilerin olduğunu bilmiyor. Ama buradan bir an önce gitmediğin takdirde bunları kendisine anlatmak zorunda kalacağım.» Robyn öyle bağırıyordu ki, Juba hanımını omuzlarından tutmuştu. «Derhal Khami'yi terk etmeni istiyorum.»</p>

  <p>Robyn soluk soluğa ve bembeyazdı şimdi. Elizabeth Mungo'ya, «Nöbet tekrarlayabilir, belki de en iyisi gitmeniz olacak,» diye fısıldadı.</p>

  <p>Mungo'nun ağzı Robyn'in çok iyi bildiği gülümsemeyle çarpıldı; Robyn hangisi olduğundan pek emin değildi ama tek gözünde bir gölge, pişmanlık ya da korkunç bir yalnızlık gölgesi vardı.</p>

  <p>«Emrinizdeyim, hanımefendi.» Mungo abartılmış bir reverans yapıp odadan çıktı. Ancak o zaman Robyn Juba’nın ellerini itip arkasına yaslandı ve yüzünü beyaz duvara çevirdi.</p>

  <p>Ağaçlarla kaplı tepenin sırtındaki dar yoldan ilerleyen Mungo St. John atının dizginlerini çekip arkasına baktı. Evin verandası bomboştu, dizginleri yeniden kavradı, içini çekerek atın burnunu kuzeye doğru çevirdi, ama hayvanı mahmuzlamadı. Kaşlarını çatıp ufuk çizgisine baktı.</p>

  <p>Göğün kuzeyi kapkaranlıktı. Sanki ta gökyüzünden yere kadar kalın bir perde inmiş gibi. Ancak belirli bir yorgunluğu olduğu için bir bulut değildi bu. Mungo o güne kadar böyle bir şey görmemişti. Bulut ufkun yarısını kaplamıştı ve gözleri önünde öğle saatinde en yüksek noktasında duran güneşe doğru yaklaşıyordu.</p>

  <p>Mungo daha kuzeyde hamsin rüzgârının Büyük Sahrada yarattığı dev kum fırtınalarına tanık olmuştu, ancak ne vardı ki, bin mil çevrede böyle bir olayı yaratacak bir çöl de yoktu. Deneylerinin dışında bir şeydi bu; bulutun üzerine doğru yaklaştığı hızı fark edince dehşete kapıldı.</p>

  <p>Kara perdenin kenarı güneşe değmiş ve öğle ışığı birden değişivermişti. Altında atı huzursuzca kıpırdanıyordu, yanındaki otlar arasında bir yabani hindi sürüsü birden susmuştu. Kara bulut bir anda gökyüzünü kapladı, güneş kirli bir portakal rengine dönüştü, yeryüzüne dev bir gölge düştü.</p>

  <p>Tüm yeryüzüne bir sessizlik çökmüş gibiydi. Ormandaki böcekler susmuş, kuşlar ötüşlerini kesmişti. Atı başını salladığında zinciri kulakları yırtan bir gürültü çıkarıyordu bu korkunç sessizlikte. Giderek yayılan perde kalınlaşıyor, gökyüzünü karartıyordu.</p>

  <p>Birden bir ses başladı. Çölde kum tepelerinin beyaz kumlarını savuran rüzgârın sesi gibi hafif ve uzak bir ses. Güneş sönen bir kamp ateşinin közü gibi parlıyordu artık.</p>

  <p>Hafif fısıltı şimdi gittikçe güçleniyor, insanın kulağına tuttuğu bir deniz kabuğundan geliyordu sanki. Mungo, öğle sıcağı bu loş ışıkta biraz daha artmış gibi olağanüstü bir korkuyla titredi.</p>

  <p>Garip hışırtı giderek arttı, önce kuşkanatlarına, sonra şiddetli rüzgâra dönüştü. Güneş şimdi tümüyle gözden kaybolmuştu. Mungo alaca karanlıkta bulutun ormanın üzerinden üstüne doğru dev bir sisten duvar gibi döne döne yaklaştığını gördü. Milyonlarca kanat bir kükremeyle birden üstüne çöktü. Biri topun ağzından fırlayan saçma gibi hayvanlar yüzüne çarptı sivri kanatlı her böcek derisine değdiği anda kan çıkartıyordu,</p>

  <p>Mungo yüzünü korumak için ellerini kaldırdı, korkan at arka ayakları üzerinde doğruldu. Mungo düşmemesini usta biniciliğine borçluydu. Başını çevresinde dönen kanatlarla yarı yarıya deşmiş ve sersemlemişti, birden elini kaldırınca böceklerden birini yokladı.</p>

  <p>Bu, işaret parmağı kadar uzun, kanatlan kara desenli turuncu renginde bir çekirgeydi, miğferi başından sapsarı gözleri fırlamıştı, uzun karabacaklarında kızıl uçlu mahmuzlar vardı. Hayvan avcu içinde tepmiyor, derisini yarıyor, kan çıkartıyordu.</p>

  <p>«Çekirge sürüsü! Mısır'ın üçüncü belâsı!» Mungo şaşkınlıkta gökyüzüne bakarken hayvan döndü ve üzerine saldıran böceklerden kaçmaya başladı, Mungo hemen dizginleri kavradı ve atı misyonerliğe doğru sürdü. Çekirge bulutu dörtnala giden bir attan daha hızlı hareket ettiği için yarı karanlıkta, milyonlarca kanat vızıltısı arasında gidiyordu.</p>

  <p>Karanlık içinde birden karşısında Khami belirdi. İkizler ve hizmetçiler şaşkınlıkla donmuşlar, verandadan üzerlerine gelen buluta bakıyorlardı. Mungo attan atladığı gibi onlara koştu.</p>

  <p>«Yürüyebilen herkes tarlalara gitsin. Elinize kap kaçak, davul ne bulursanız alın... gürültü yapın... battaniye alıp sallayın... »</p>

  <p>İkizler hemen kendilerini topladılar. Elizabeth başına bir şal örtüp kilise ve koğuşlara doğru koştu, Vicky içeri girip az sonra elinde kapkacak olduğu halde döndü.</p>

  <p>«Aferin kız!» Mungo kızı kucakladı. «Bu iş bitince seninle Harry hakkında konuşmak istiyorum.» En büyük tencereyi kaptı kızın elinden. «Yürü haydi!» dedi.</p>

  <p>Ancak birden ortalık öyle bir aydınlanmıştı ki, oldukları yerde durup gözlerini örtmek zorunda kaldılar. Göğü kaplayan çekirge bulutu yere çökmüştü. Gök masmaviydi şimdi, ama orman kılık değiştirmişti. En yüksek ağaçlar bile turuncu ve karadan oluşan saman yığınlarını andırıyorlardı. Dallar sarkıyor, küçücük vücutların ağırlığına dayanamayıp kırılıyordu. Gözleri önünde mısır tarlaları dümdüz oluvermişti. Toprak birbirine sürtünen milyonlarca böcekle kaplıydı.</p>

  <p>Şimdi havada yeni bir gürültü vardı. Binlerce kuş heyecanla yere süzülüyordu. Akla gelebilen her tür ve renkten kuş bu canlı ziyafetten paylarını almaya başlamışlardı.</p>

  <p>Felaket bir saat bile sürmedi, çekirge sürüsü sanki bir tek gövdeymiş gibi bir anda havalandı. Güneş yine örtüldüğünde yeryüzü karardı, kara bulut güneye doğru uzanırken yeniden gün doğarmış gibi oldu. Bomboş tarlalarla insanlar dehşetle çevrelerine bakarken küçücük ve önemsiz görünüyorlardı. Yaşadıkları toprakları tanımamışlardı.</p>

  <p>Matabeleland'ın tam ortasından geçen geniş yıkış alanında ne bir ot, ne bir yaprak ne de yeşil herhangi bir şey kalmıştı. Juba yanında iki kadın olduğu halde yola çıkmıştı. Bu bile Matabele ulusunun çöküşünün bir işaretiydi. Şirket işgalinden önce Kumalo Hanedanından büyük bir reisin birinci karısı maiyetinde en az kırk kadın ve elli savaşçıyla yola çıkardı. Juba ise şimdi döşeğini başında taşıyor, sırtı ve başı dimdik, bütün şişmanlığına rağmen hafif adımlarla yürüyordu. Misyonerlikten ayrıldığı için yün hırkasını çıkarmıştı. İri göğüsleri iki yana sallanıyordu. Memelerini iyice yağladığı için güneşte parıldıyorlardı. Juba’nın köyünden olan ve ikisi yeni evli olan kadınlar onu gülmeden, şarkı söylemeden sessizlik içinde izliyorlardı. Yüklerin altındaki başlarını korku ile çırılçıplak kalmış çevreye çeviriyorlardı. Çekirge sürüsü buradan da geçmişti. Çıplak ağaçlarda ne bir böcek ne bir kuş vardı. Güneş çıplak toprağı kavurmuştu, daha şimdiden toz haline dönüşmüş toprak rüzgârda savruluyordu.</p>

  <p>Küçük bir tepeye gelince ellerinde olmadan yanyana durdular. Yüklerini başlarından indirmek akıllarına bile gelmemişti. Önlerinde bir zamanlar Gandang'ın komuta ettiği Inyati sınır savaşçılarının büyük karargâh köyü vardı. Yeni Yerli Müfettiş savaşçıları dağıtınca köy de yakılmıştı. Kadınlar son gördüklerinde yıkıntıları üzeri otlarla örtülmeye başlanmıştı, ama şimdi çekirge sürüsü çekilince kulübelerin yuvarlak yanık yerleri yeniden ortaya çıkmıştı. Geçmişin bu görkemi karşısında Gandang'a ve ailesine yapılan yeni köy küçücük kalıyordu.</p>

  <p>Yeni köy bir mil ötede Inyati nehrinin kıyısındaydı. Aradaki otlak yok olmuştu. Bahar yağmurları nehir yatağını henüz doldurmadığı için kıyılar bembeyazdı, cilalı kayalar dev canavarlar gibi parıldıyorlardı gün ışığında yeni köy de, hayvan ağılları da bomboştu.</p>

  <p>Juba'nın yanında duran genç Ruth, «Yine hayvanları almışlar,» dedi. Daha yirmi yaşında bile değildi, iki mevsimdir evli kadınların başlığını giymesine rağmen henüz gebe kalmamıştı. Kısır olduğu korkusuyla Hıristiyanlığı seçmişti; üç tanrı birinden iyiydi ve hiç olmazsa İçlerinden biri çocuksuz kalmasını istemezdi. Bir ay önce Nomusa tarafından vaftiz edilmiş ve Kampu olan adı Ruth'a çevrilmişti. Şimdi Gandang’ın yeğenlerinden olan kocasının yanına dönüp yeni dininin etkinliğini denemek için can atıyordu.</p>

  <p>«Gandang sürüleri yeni otlak bulmak üzere doğuya göndermiştir,» dedi Juba.</p>

  <p>«Peki, erkekler' neredeler?»</p>

  <p>«Onlar da hayvanlarla gitmişlerdir.»</p>

  <p>«Bu oğlanların işi, erkeklerin değil.»</p>

  <p>«Tek Parlak Göz kalkanlarını aldığından beri erkeklerimizin oğlanlardan farkları mı var?»</p>

  <p>Juba'nın yol arkadaşları onun bu sözlerinin gerçek olduğumu biliyorlardı. Erkeklerinin silahlarının alındığı doğruydu, başlıca işleri olan hayvan ve köle ticareti de yasaklanmıştı. Neyse ki kendi kocaları savaş görmüş, kan akıtmış savaşçılardı. Şangani nehri kıyılarında Wilson'un birliğine karşı dövüşmüşler ve bu savaşın tek Matabele zaferini kazanmışlardı. Ama şimdi gençler ne olacaklardı? Savaş alanında başarılı olmak söz konusu olmadığına göre nasıl evleneceklerdi? Yoksa bütün yaşamları boyunca kendilerini yöneten gelenek ve görenekler bir yana mı atılacaktı? Bu takdirde ulus ne olacaktı?</p>

  <p>Juba çırılçıplak mısır tarlalarındaki kadınları gösterdi. «Kadınlar burada işte.»</p>

  <p>«Yeniden ekime başlamışlar.»</p>

  <p>«Çek geç. Bu mevsimin ilk meyvelerinde kutlanacak harman olmayacak. Haydi aşağı inelim.»</p>

  <p>Nehir yatağının sığlık bir yerinde başlarındaki yükleri ve üzerlerindeki önlükleri çıkardılar, yeşil suların serinliğinde yolun tozunu attılar vücutlarından. Ruth çekirgelerin elinden nasılsa kurtulmuş bir dal buldu, sarıçiçeklerinden üçüne de birer başlık ördü.</p>

  <p>Kıyıdan geldiklerini gören kadınlar neşeyle onları karşılamaya koştular; Juba'ya saygılarını sunmak için birbirlerini iteleyerek.</p>

  <p>«Memewethu!» Önünde eğildiler, ellerini çırptılar, sonra yükünü aldılar. .Juba’nın iki torunu utanarak büyükannelerine yaklaşıp ellerini tuttular. Sonra şarkılar söyleyerek hep birlikte yürümeye başladılar.</p>

  <p>Erkeklerin hepsi gitmemişlerdi. Gandang çıplak incir ağacı altında reis taburesinde oturuyordu. Juba koşup kocasının önünde diz çöktü.</p>

  <p>Karısına bakıp gülümsedi, onun bu bağlılık ve görev gösterilerini anlayışla karşılayıp başını salladı. Sonra ona karşı olan aşırı duygusunu belirtmek için onu küçük karılarından birinin getirdiği kilimin üstüne eliyle oturttu. Öteki karısının getirdiği bira maşrapasından serinlemesini bekledi.</p>

  <p>Kadınlarla çocukları yanlarından gönderince ikisi yalnız kalmışlardı, yine eski günlerdeki gibi konuşmaya başladılar. «Nomusa iyi mi?» diye sordu Gandang. Juba’nın Khami Misyoner Evindeki kadın doktora olan sevgisini paylaşmıyor, birinci karısının bu yabancı dinini kuşkuyla karşılıyordu. Wilson' un keşif birliğiyle Şangani nehri boyunca çarpışan ve beyazları tek kişi kalmamacasına öldüren Gandang'ın savaşçılarıydı. Adamlarının soyduğu askerler arasında kadın misyonerin ilk kocası da vardı. Kan olan yerde sevgi olamazdı. Ama Gandang yine de kadına sevgi duyuyordu. Juba'yı tanıdığı süre kadar bir süre tanımıştı onu, Matabele ulusunu korumak için sarsılmaz iradesini görmüştü. Eski kral Lobengula'nın dostu ve danışmanı olmuş, binlerce hasta ve yaralı Matabele'ye yardım etmişti. O yüzden şimdiki ilgisi gerçekti. «Kızın kanını içerek içine aldığı kötü ruhları kovdu mu?»</p>

  <p>Roby'nin sıtmanın buluşmasıyla ilgili çalışmalarının büyücülükle karıştırılacağı kuşkusuzdu.</p>

  <p>«Kızın kanını içmedi.» Juba hasta kızın kanının alınmasının Matabele ulusunun iyiliği için olduğunu anlatmaya çalıştı, ama kendisi olayı iyi anlamadığı için, açıklaması da inandırıcı değildi. Gandang'ın gözlerindeki kuşkuyu görünce vazgeçti. «Balta Bazo nerede?» diye sordu. İlk oğlunu çok severdi. «Öteki gençlerle tepelerde.»</p>

  <p>Matopos Tepeleri Matabele halkı için tehlikeli anlarda hep sığınak olmuştu. «Bir şey mi oldu?» diye heyecanla sordu Juba. Gandang omuzlarını silkti. «Bugünlerde hep sıkıntılı bir şeyler var.»</p>

  <p>«Nereden geliyor bu?»</p>

  <p>«Tek Parlak Göz köpekleriyle haber gönderdi, Şahin Henshaw’a ait olan güneydeki yeni altın madeninde çalışmak üzere iki yüz delikanlı istiyor.»</p>

  <p>«Gençleri gönderdin mi?»</p>

  <p>«Köpeklerine beyazların beni kalkanımdan ve mızrağımdan ve reis olarak onurumdan yoksun bıraktıklarını, bu yüzden de gençlerimize beyaz adamların deliklerini kazmalarını ya da yollarını yapmaları için emretme hakkımı kaybettiğimi söyledim.»</p>

  <p>«Şimdi de Tek Parlak Göz mü geliyor?»</p>

  <p>Juba çaresizlikle konuşuyordu. Yapılması gereken her şeyi bilirdi: emir, karşı koyma, çatışma. Bunu daha önce de görmüştü ve erkeklerin gururundan, savaşlarından, ölümden, yaradan, açlıktan bıkmıştı artık.</p>

  <p>«Evet. Bütün köpekler hain değiller. İçlerinden biri Tek Parlak Göz'ün elli adamla yola çıktığını bildirdi... gençler de tepelere çekildiler.»</p>

  <p>«Ama sen burada kaldın,» dedi Juba. «Silahsız ve yapayalnız Tek Parlak Göz ve elli askerini bekliyorsun.»</p>

  <p>Juba kocasının yakışıklı yüzüne bakarken boğazına bir düğüm tıkandı kaldı, onun kapkara saplarındaki beyaz telleri yeni görüyormuş gibiydi.</p>

  <p>«Gandang, efendim, eski zamanlar geçti artık. Her şey değişiyor. Lobengula'nın oğulları güneyde büyük suyun yanında Lodzi'nin köyünde uşak olarak çalışıyorlar. Savaşçılar dağıldı. Şimdi yeni ve barışçı bir tanrı var ülkede. Tanrı İsa. Her şey değişti, biz de değişmeliyiz artık.»</p>

  <p>Gandang uzun bir süre konuşmadan, sanki karısını duymamış gibi karşıya baktı. Sonra içini çekti, boynuna asılı boynuzdan bir tutam kırmızı enfiye aldı, burnuna çekti, aksırdı.</p>

  <p>«Vücudun vücudumun parçasıdır,» dedi. «İlk oğlun benim oğlundur. Sana güvenemezsem, kendime de güvenmiyorum demektir. Onun için söylüyorum sana: eski günler yeniden gelecek.»</p>

  <p>«Efendim, bu nasıl söz? Ne garip sözler bunlar?»</p>

  <p>«Umlimo'nun sözleri. Bir kehanette bulundu. Ulus özgürlüğüne kavuşacak... »</p>

  <p>«Umlimo savaşçıları Şangani ve Bambesi'de tüfeklere karşı gönderdi,» diye Juba acı acı söylendi. «Umlimo savaş, ölüm ve felâket kehanetlerinde bulunuyor. Yeni bir Tanrı var şimdi. Barış tanrısı İsa.»</p>

  <p>«Barış mı? Bu tanrının sözü buysa, o zaman beyazlar kendi tanrılarını dinlemiyorlar demektir. Zulu’lara sor Ulundi'de barış buldular mı diye, Lobengula’nın hayaletine sor Matabeleland'a barış getirdiler mi diye.»</p>

  <p>«Umlimo üçlü kehanette bulundu. Birincisi oldu bile. Öğle üzeri gökyüzü karardı ve baharda ağaçlar yapraksız kaldılar. Kehanet gerçekleşiyor artık silahlarımızı alma zamanı geldi.»</p>

  <p>«Beyaz adamlar mızrakları kırdılar.»</p>

  <p>«Tepelerde çelikler yeniden doğuyor.» Gandang sesini alçalttı. «Rozwi'nin ateşleri gece gündüz yanıyor ve erimiş demir Zambezi nehri gibi akıyor.»</p>

  <p>Juba kocasına baktı. «Kim yaptı bunu?»</p>

  <p>«Kendi oğlum, Bazo.»</p>

  <p>«Tüfek yaraları hâlâ taze vücudunda.»</p>

  <p>«O Kumalo soyundan bir reistir ve de erkektir.»</p>

  <p>«Ama bir tek kişi. Yalnızca bir kişi. Savaşçılar nerede?»</p>

  <p>«Gizli yerlerde hazırlanıyorlar, daha tümüyle unutmadıkları becerileri yeniden öğreniyorlar.»</p>

  <p>«Gandang, efendim, kalbim yine kırılmaya başladı, gözyaşlarım yaz yağmuru bulutları gibi doluyor gözlerime. Hep savaş olmalı mı?»</p>

  <p>«Sen bir Matebele kızısın, saf kan Zanzi'sin. Baban, Mzilikazi’nin izinden yürüdü, kanını onun için akıttı, tıpkı oğlunun Lobengula için yaptığı gibi. Bu soruyu sorman gerekir mi?»</p>

  <p>Juba, kocasının gözlerinde o parıltı varken konuşmanın ne kadar gereksiz olduğunu biliyordu. Savaş çılgınlığı bir kere için ne yerleşti mi bir daha başka bir şeye yer yoktu.</p>

  <p>«Juba, küçük Kumrum, Umlimo'nun kehaneti gerçekleşince sana da görev düşecek.»</p>

  <p>«Efendim?»</p>

  <p>«Mızrak uçlarını kadınlar taşıyacaklar. Döşekler ve kilimler için de, kadınlar bunları basları üzerinde savaşçıların bekledikleri yerlere götürecekler.»</p>

  <p>«Efendim.» Juba erkeğin sert bakışları karşısında gözlerini indirdi.</p>

  <p>«Beyaz adamla köpeklen kadınlardan kuşkulanmazlar, serbestçe geçip gitmelerine izin verirler. Kralın karıları ya ölmüş yo da dağılmış oldukları için ulusun anası sensin artık. Genç kadınları toplamak, onları eğitmek, çeliklerin Umlimo'nun öngördüğü zamanda savaşçıların elinde olmasını sağlamak ki bu da boynuzsuz hayvanların haç tarafından yendiği zaman olacaktır, senin için.»</p>

  <p>Juba kocasını öfkelendirmekten korkarak sustu. Gandang karısından cevap bekliyordu oysa.</p>

  <p>«Sözlerimi duydun, kadın. Kocana ve ulusuna karsı görevlerini biliyorsun.»</p>

  <p>Juba başını kaldırıp kocasının kömür gibi yanan gözlerine baktı.</p>

  <p>«Özür dilerim, Efendim. Ama bu kez sana boyun eğemem. Ülkeye yeni acılar getirilmesinde yardımcı olamam. Dulların ve yetimlerin çığlıklarını bir daha dinlemeye katlanamam. Kanlı çeliğini taşıyacak başkasını bul.»</p>

  <p>Juba erkeğinin kızgınlıktan kudurmasını bekliyordu. Daha önce yüz kere olduğu gibi buna katlanabilirdi. Ancak gözlerinde daha önce hiç görmediği bir şey gördü. Nefretti bu ve bununla nasıl savaşacağını bilemiyordu. Gandang hiçbir şey söylemeden kalkıp nehire doğru yürüdüğünde ardından koşmak, kendini ayakları dibine atmak istedi, ama sonra Nomusa’nın sözlerini' hatırladı.</p>

  <p>«O yumuşak bir tanrıdır, ama bize anlatılmayacak kadar güç yollar gösterir.»</p>

  <p>Juba yerinden kıpırdayamadığını farketti. İki dünya ve iki görev arasında kalmıştı, ruhu tam ortadan ikiye ayrılıyordu sanki.</p>

  <p>Juba o gün akşama kadar çıplak incir ağacı dibinde oturdu. Kollarını iri göğüsleri üstünde kavramış, iki yana sallanıyordu. Sanki bu hareketle içindeki korkuyu dindirebilirmiş gibi. Bir ara başını kaldırıp yardımcısı iki kadının önünde diz çöktüklerini görünce sevindi. Onların ne kadardır orada olduklarını bilmiyordu. Kederi ve kafasının karışıklığı içinde kendisinden öyle geçmişti ki, onların geldiklerini duymamıştı bile.</p>

  <p>Hıristiyan kızla arkadaşına başını sallayarak, «Seni görüyorum Ruth,» dedi. «Seni de İmbali, benim küçük Çiçeğim. Neden böyle kederlisiniz?»</p>

  <p>«Erkekler tepelere gitmişler,» diye fısıldadı Ruth. «Kalpleriniz de onlarla gitti, değil mi?» .Juba iki kadına bakıp gülümsedi. Kendi genç vücudunun tutkularını hatırlıyor ve şimdi alevlerinin çok kısa olmasına yanıyordu.</p>

  <p>«Ondan uzak kaldığımdan beri erkeğimden başka hiçbir şey düşünemedim,» diye mırıldandı Ruth.</p>

  <p>«O sana güzel bir erkek evlât verecek.» Kızın ihtiyacını çok iyi anlıyordu. «Erkeğinin adı da çok uygun; Lelesa, yıldırım.» Ruth başını eğdi. «Benimle alay etme, Mamewethu.»</p>

  <p>«Ya sen küçük çiçek, senin yapraklarını gıdıklayacak bir arı yok mu?»</p>

  <p>Kız kıkır kıkır güldü, utanarak eliyle ağzını örttü.</p>

  <p>Ruth, «Bize ihtiyacın varsa yanında kalırız,» dedi.</p>

  <p>Juba onları birkaç saniye daha heyecanlı bir kuşku içinde bıraktı.</p>

  <p>Taze etleri ne kadar gergin ve sert, genç vücutları ne kadar tatlı, kara gözleri ne kadar hevesliydi. Yaşamın sunularına karsı nasıl da açlık duyuyorlardı. Juba bir daha gülerek ellerini çırptı.</p>

  <p>«İkiniz de gidin. Size benden çok ihtiyaç duyanlar var. Haydi, ikiniz de erkeklerinizin ardından tepelere gidin bakalım.» Kızlar sevinçle güldüler, saygılarını bir yana bırakıp Juba'yı kucakladılar.</p>

  <p>«Sen hem güneşsin hem de ay,» dediler. Juba'nın kederi biraz olsun hafiflemişti. Ama akşam hava karardığında kimse gelip kendisini Gandang'ın kulübesine çağırmayınca yine acılara gömüldü ve ta ki uykusu gelene dek tek başına ağladı orada.</p>

  <p>General Mungo St. John atının dizginlerini çekip çevresindeki mahvolmuş ormanlara baktı. Saklanacak yer kalmadığından işi iyice güçtü.</p>

  <p>Şapkasını başının arkasına atıp alnını kuruladı. Boş göz çukurunu örten kara bez parçasını yerine yerleştirdi, dönüp kendisini izleyen adamlarına baktı.</p>

  <p>Ellisi de Matabele kabilesinden olan askerlerinin üzerlerinde geleneksel ve Avrupalı giysileri vardı. Kimi yamalı pantolon giymişti, kiminin tüyü önlüğü vardı. Kimi çıplak ayaktı, kiminin, ayağında sandal, kiminde de çorapsız ayağına geçirdiği altı kabaralı kalın botlar vardı. Birkaçı eski ve paramparça gömlek giymişti, diğerleri çıplaktı. Ama hepsinin ortak bir şeyi vardı. Bu da, sol kollarında, üzerinde 'İngiliz Güney Afrika Şti. Polisi' yazan bakır banttı.</p>

  <p>Hepsinin yeni Winchester tüfekleriyle bir dizi mermileri vardı. Güneye doğru hızlı bir yürüyüş yaptıklarından dizlerine kadar toza bulanmışlardı. Saklanacak bir çalılık falan olmamasına rağmen Mungo bu hızlı yürüyüşlerinin köylere sürpriz baskın yapmalarını sağlayacağına inanıyordu.</p>

  <p>Batı kıyısında yaptığı köle seferlerinden birine benziyordu bu. O lanet Lincoln ile İngiliz Kraliyet Donanması milyonlarca dolarlık ticarete son vermeden önce. Ne günlerdi onlar ama! Hızlı bir yürüyüş, köyün sarılması ve şafak sökerken esir tüccarlarının zencilerin kafalarına inen sopaları... Mungo başını salladı. Böyle geçmişi düşünmek yaşlılık belirtisi miydi acaba?</p>

  <p>«Ezra!» Çavuş atını koşturarak yanına geldi. Birlikteki kendisinden başka tek atlı oydu. Ezra altı yüz mil güneydeki Kimberley'de elmas madeninde geçirdiği kazadan yüzü yaralı iriyarı bir Matabele idi. Yeni adını ve İngilizceyi orada kapmıştı. «Gandang'ın köyü ne kadar uzakta?»</p>

  <p>«Şu kadar.» Ezra kolunu kaldırarak güneşin iki saatlik yolunu gösterdi.</p>

  <p>«Peki. Öncü çıkart. Ama bir hata yapılmasını istemiyorum. Onlara İnyati nehrini köyün yukarsından aşmalarını ve tepelerin eteğinde beklemelerini söyle.»</p>

  <p>«Başüstüne.»</p>

  <p>«Köyden kaçan kim olursa yakalayıp bana getirmelerini söyle.»</p>

  <p>Her emrinin Sindele diline çevrilmesi ki bu Limpopo’yu geçtiklerinden bu yana yüz kereyi aşmıştı, Mungo'yu iyice bezdirmişti, yerlilerin dilini bir an önce öğrenmeliydi.</p>

  <p>Ezra Mungo'yu elmas hırsızlığından yattığı cezaevinin penceresinden gördüğü İngiliz askeri gibi abartmalı bir biçimde selamlayıp emirleri tekrar için arkasına döndü.</p>

  <p>«Onlara şafak sökmeden yerlerini almış olmaları gerektiğini söyle. Şafakla birlikte köye gireceğiz biz.»</p>

  <p>Mungo matarasını çıkarttı, kapağını açtı.</p>

  <p>«Hepsi hazır, efendim,» dedi Çavuş.</p>

  <p>«Pekâlâ, gönder gitsinler.» Mungo matarasını kaldırıp kana kana su içti.</p>

  <p>Juba uyandıktan birkaç saniye sonra bile duyduğu kadın ve çocuk çığlıklarının artık alıştığı karabasanlardan biri olduğunu sanarak örtüsünü başından yukarı çekti.</p>

  <p>Tam o anda kulübenin kapısı kırılarak açılıp da içeri bir sürü insan dolunca Juba uyanıp örtüsünü üzerinden attı. Kaba eller kendisini kavradı, direnmesine rağmen çırılçıplak açığa sürüklendi. Gökyüzü aydınlanmaya başladığından beyaz adamı tanımıştı. Adam kendisini görmeden ağlayıp dövünen kadın kalabalığının arasına sokuldu.</p>

  <p>Mungo St. John çavuşuna bağırıyor, ateşin önünde ileri geri gidip geliyor, kamçısını parlak çizmelerine indiriyordu. «Erkekler nerede? Erkeklerin nereye gittiklerini bilmek istiyorum!»</p>

  <p>Çavuş Ezra kadınların arasına girip yüzlerine bakmaya başladı. Juba'yı tanıyınca hemen durdu. Kabilenin önde gelen kadınlarından biriydi Juba, çırılçıplak olmasına rağmen dimdik duruşuyla kraliçelere benziyordu. Çavuştan bir saygı gösterisi beklerken adam kadının bileğini tutup büktü, Juba dizleri üstüne çöktü.</p>

  <p>«Erkekler nerede? Nereye gittiler?»</p>

  <p>Juba yutkundu. «Burada erkek olmadığı doğru, Lodzi'nin bakır bantlarını kollarına takanlar erkek değiller kuskusuz...»</p>

  <p>«İnek! Seni şişman kara inek!» Ezra kadının kolunu sertçe çekince Juba yüzüstü yere yuvarlandı.</p>

  <p>«Yeter, köpek!» diye bir ses yükseldi birden. Ortalık sessizleş» bir anda. «Bırak kadını!»</p>

  <p>Çavuş elinde olmadan kadını bırakıp iki adım geriledi, Mungo St. John bile öfkeli yürüyüşünü kesti.</p>

  <p>Gandang, üzerinde yalnızca bir kes ve başlığı olduğu halde ateşin yanında bir aslan gibi belirince çavuş geri geri döndü. Juba, bileğini ovuşturarak doğruldu, ama Gandang ona bakmadı bile.</p>

  <p>«Gece yarısı köyüme hırsız gibi giren sen beyaz adam, ne istiyorsun?»</p>

  <p>Mungo sözlerin çevrilmesi için çavuşa baktı. «Size hırsız diyor, efendim.» Mungo başını kaldırıp Gandang'a dikti bakışlarını.</p>

  <p>«Ona ne için geldiğimi bildiğini söyle. İki yüz güçlü genç istiyorum.»</p>

  <p>Gandang hemen pek az Avrupalının nasıl karşı koyacaklarını bildiği, Afrika'ya özgü savunucu bir bulanıklığın içine gömüldü. Konuştukları dili bile anlamayan ve ağır çeviriyi beklemek zorunda olan St. John öfkesinden çılgına dönmüştü. Gandang bir saat önce sorduğu soruyu tekrarladığında güneş gökte iyice yükselmişti.</p>

  <p>«Gençlerimizi neden istiyor? Onlar burada mutlu yaşıyorlar.»</p>

  <p>Mungo öfkeden yumruklarını sıkıyordu. «Bütün erkekler çalışmalı,» diye çevirdi çavuş. «Beyaz Adamlar'ın yasası budur.»</p>

  <p>«Ona söyle, Matabele yasası değil bu. Erkekleri için toprağı kazmak onur verici bir şey değildir. Bu, kadınların ve çocukların işidir.»</p>

  <p>«Reis adamlarının çalışmayacağını söylüyor.» Mungo St. John daha fazlasına dayanamadı, kamçısını kaldırdığı gibi reisin yüzüne indirdi.</p>

  <p>Gandang gözlerini kırpıştırdı, ama ne bir adım geriledi ne de yanağında hemen şişen yaraya elini sürdü. Çenesinden akan kan göğsüne damlıyordu.</p>

  <p>Gök gürültüsünü andıran bir sesle, «Ellerim şimdi boş, beyaz adam!» dedi. «Ama hep böyle kalmayacak.» Kulübesine gitmek için döndü.</p>

  <p>«Gandang!» diye seslendi Mungo St. John arkasından. «Gerekirse tek tek avlayacağım ve hayvanlar gibi zincire vuracağım adamlarını, ama sonunda çalışacaklar.»</p>

  <p>İki kız başlarındaki iri yüklerin dengesini bozmadan yürüyorlardı. Bohçaların içinde erkeklerine özel armağanları vardı: tuz ve ezilmiş mısır, enfiye, boncuk ve kumaş. Hepsini Nomusa'nın. misyonerlikteki deposundan almışlardı. Çekirgelerin yarattığı yıkım alanını geçip akasya ormanlarıyla kaplı bölgeye geldiklerinden ikisi de neşeliydiler. Önden Imbali yürüyor, ardından do Ruth geliyordu. Imbali yolun tepeden yuvarlanmış iki büyük kayanın çevresinde döndüğü köşede öyle birdenbire durdu ki,. Ruth az daha kızın üstüne bindiriyordu.</p>

  <p>Yolun ortasında bir adam duruyordu. Adam bir Matabele olduğu halde kızlar kendisini daha önce görmemişlerdi. Üzerinde mavi bir gömlek vardı, kolunda da yuvarlak bir bakır halka parlıyordu. Elinde tüfek vardı. Ruth arkasına bakınca soluğu tutulacak gibi oldu. Kayanın ardından bir başkası çıkmış,, kaçış yollan kesilmişti. Adam gülüyordu ama gülümsemesinde güven verici bir yan yoktu. Kızlar başlarındaki yükü indirip birbirlerine sokuldular.</p>

  <p>«Küçük kediler nereye böyle,» diye gülümseyen asker sordu.</p>

  <p>«İri bir erkek kedi mi arıyorsunuz yoksa?»</p>

  <p>Kızlar cevap vermeden korkudan irileşen gözlerle baktılar adama.</p>

  <p>«Biz de sizinle geleceğiz.» Gülümseyen askerin göğsü öylesine geniş, bacakları öylesine adaleliydi ki vücudu çarpık gibi görünüyordu. Dişleri bir atınkiler kadar iri ve bembeyazdı. Gözleri ise buz gibiydi.</p>

  <p>«Haydi, bohçalarınızı alın da bizi erkek kedilerinize götürün bakalım.»</p>

  <p>Ruth başını salladı. «Biz ilaç için ot aramaya çıktık, ne istediğinizi anlamadık.»</p>

  <p>Asker kıza yaklaştı. Bohçasına bir tekme savurup açtı.</p>

  <p>«Ot arıyorsanız neden böyle armağanlar taşıyorsunuz bakalım?»</p>

  <p>Ruth dökülen mısırları ve boncukları toplamak için çömelince asker elini kızın sırtına dayayıp parlak derisini okşadı.</p>

  <p>Ruth adamın iri eli boynuna yükselince korkuyla baktı arkadaşına. İmbali durumu hemen kavradı.</p>

  <p>«O bir gelindir,» diye fısıldadı. «Kocası Gandang'ın yeğenidir. Dikkat et, köpek!»</p>

  <p>Adam kızı dinlemedi bile. Ruth'u boynundan tutup kaldırdı, yüzünü kendine çevirdi.</p>

  <p>«Bizi erkeklerin saklandığı yere götür.»</p>

  <p>Ruth bir an adamın yüzüne baktı, sonra gözlerinin ortasına bir tükürük savurdu.</p>

  <p>«Köpek! Hain çakal!»</p>

  <p>Adam bir an bile bırakmamıştı gülümsemeyi. «Ben de bunu yapmanı istiyordum zaten,» diyerek parmağını kızın eteğinin ipine geçirdi ve bir çekişte eteği kopartıp attı.</p>

  <p>Ruth iki eliyle önünü kapatmaya çalışıyordu. Adam kızın çıplak vücudunu görünce solukları sıklaşmıştı.</p>

  <p>«Sen ötekini gözle,» deyip silahını arkadaşına verdi. İkinci asker tüfekle İmbali'yi dürtükleyerek kayaya yasladı.</p>

  <p>«Bizim de sıramız gelecek,» diyerek ötekilerini seyre koyuldu.</p>

  <p>Asker Ruth'u yapraksız ve incecik bir çalılığın arkasına çekti.</p>

  <p>«Erkeğim seni öldürür!» diye bağırdı Ruth. Yoldan adamın soluklarını işitiyorlardı.</p>

  <p>«Hayatımla ödeyeceksem öyleyse bana karşılığını ver.» Ruth bir çığlık attı. «Demek sivri pençelerin var, ha!» Bir tokat sesi, ardından bir mücadele gürültüsü duyuldu, yokuş aşağı taşlar yuvarlandı.</p>

  <p>İmbali'nin başındaki asker çalıların arasında ne olduğunu görebilmek için sabırsızlanıyordu. Durmadan dudaklarını yalamaktaydı. Yapraksız dallar arasında bir vücudun yere düştüğünü, üzerine çeken ağırlıkla Ruth'un ciğerlerinin boşaldığını hissetti.</p>

  <p>«Kızıyorum ama kıpırdama!» diye bağırıyordu adam. Ruth bir çığlık attı. Bu can acısı çeken bir hayvanın çığlığıydı, ardından bir daha, bir daha. Adam domuz gibi soluyor, «İşte! İşte!» diye bağırıyordu.</p>

  <p>İmbali'yi bekleyen adam tüfeklerden birini kayaya dayadı, iki adam öne çıkıp elindeki tüfekle çalıları aralayıp baktı. Yüzü ihtirasla şişmiş ve kararmıştı.</p>

  <p>İmbali adamın dikkatini oraya verdiğini görünce kayanın kenarına doğru süzüldü, bir an gücünü topladı ve koştu. Adam dönüp de kendisini gördüğünde köşeye varmıştı bile. «Gel buraya!» diye bağırdı ikinci asker. Çalıların ardındaki, boğuk bir sesle, «Ne var?» diye sordu. «Öteki kız kaçıyor.»</p>

  <p>«Durdur onu.»</p>

  <p>İmbali korkudan kanatlanmış gibiydi, şimdiden elli adım uzaklaşmıştı bile. Adam silahını omuzladı, nişan almadan ateş etti. Kurşun kızın arkasına isabet etti, karnını parçalayarak çıktı. İmbali yokuş aşağı yuvarlandı.</p>

  <p>Asker silahı indirdi. Gözlerine inanamıyor gibiydi. Ağır ağın kızın yattığı yere yaklaştı. İmbali sırtüstü yatıyordu, gözleri açıktı, karnındaki yaradan barsakları fırlamıştı. Kızın gözlerindeki parıltı bir an yakıcı bir ateş gibi oldu, sonra söndü. «Ölmüş.» Çalılar ardındaki asker eteğini bırakmış, gömleğini savura savura o yana gelmişti. İkisi de ölü kıza baktılar. «Öldürmek istemedim,» dedi ateş eden. «Ötekini olanları anlatmaması için serbest bırakamayız.» Asker çalıların ardına girerken tüfeğini kayaya yaslanmış olduğu yerden aldı.</p>

  <p>İkinci el ateş edildiğinde diğeri hâlâ İmbali'nin gözlerine bakıyordu. Kurşun sesini duyunca gözlerini kırpıştırıp başını salladı. Silah sesi kayalar arasında yankılanırken ikinci asker çalılar arasından çıktı, mermi kovanını yere attı.</p>

  <p>«Şimdi Tek Parlak Göz ve reisler için bir hikâye uydurmalıyız,» diyerek kürklü eteğini beline sardı.</p>

  <p>İki kızı Gandang'ın köyüne polis çavuşunun atının sırtında getirdiler. Kızların bacakları ve kolları hayvanın iki yanından sarkıyordu. Çıplak vücutlarındaki yaralardan utanıyorlarmış gibi üzerlerini gri bir battaniye ile örtmüşlerdi, ancak kan battaniyeden sızıp kurumuştu, şimdi üstünde iri yeşil sinekler uçuşuyordu. Köyün ortasında çavuş kır atı getiren askere işaret etti, asker dönüp kızın bileklerini bağlayan ipi kesti. Cesetler dengelerini kaybedince başaşağı yere düştüler.</p>

  <p>O ana kadar sessiz duran kadınlar bağırıp çağırmaya başlamışlardı, biri bir avuç toprak alıp başından aşağı boşalttı. Diğerleri de onu izlediler. Kadınların çığlıkları çavuşun tüylerini ürpertiyordu, Ancak yine de Gandang'la konuşurken sesi sakindi. «Halkına bu felaketi sen getirdin, yaşlı adam. Lodzi'nin sözünü dinleyip gençlerini, görevin olduğu gibi, gönderseydin bu kadınlar yaşayıp erkek evlatlar doğururlardı.»</p>

  <p>«Ne suç işlediler?» diye sordu Gandang. Birinci karısının gelip kanlı cesetler önünde diz çöküşünü seyretti. «Polislerimden ikisini öldürmeye kalkıştılar.»</p>

  <p>«Hau!» diye Gandang yüzünü buruşturarak inanmadığını belirtti. Çavuşun sesinde ilk kez bir öfke belirtisi vardı şimdi.</p>

  <p>«Adamların onları yakalayıp erkeklerinin saklandıkları yere götürmeleri için zorladılar. Dün gece kampta adamlarım uyurlarken kadınlar sivri çubukları kulaklarına sokup öldüreceklerdi onları, ama adamlarımın uykusu hafiftir. Hemen uyandıklarından kadınlar gece karanlığında kaybolacaklardı o yüzden adamlarım onları durdurdular.»</p>

  <p>Gandang bir süre çavuşun gözlerinin içine baktı. Gözleri öylesine dehşet doluydu ki Ezra başını çevirdi. Juba Ruth'un yanında çömelmiş, çenesini kapatıyor, dudağından akan kanlan siliyordu.</p>

  <p>«Beyaz adamın çakalı iyi bak!», dedi Gandang. «Günlerin sayılıdır artık.»</p>

  <p>«Beni tehdit mi ediyorsun, moruk?»</p>

  <p>«Herkes ölür,» diye Gandang omuzlarını silkti. «Ama bazıları diğerlerinden daha erken daha çok açı çekerek ölürler.» Sonra dönüp kulübesine girdi.</p>

  <p>Gandang kulübesinde isli ateşin başında tek başına oturuyordu. Yanındaki tabaklarda yemeklere el sürmemişti. Alevlere bakıyor, kadınların ağlamalarını, davulların gümbürdemesini dinliyordu.</p>

  <p>Kızların cesetleri yıkanıp yeni öldürülmüş bir öküzün yeşil derisine sarıldığı zaman Juba'nın gelip kendisine haber vereceğini biliyordu. Gün ışır ışımaz ağılın ortasındaki mezarın kazılmasını denetlemek onun göreviydi. Kapının önünde bir tıkırtı duyunca karısına içeri girmesini söyledi.</p>

  <p>Kadın gelip yanında çömeldi. «Sabah için her şey hazır, kocam.»</p>

  <p>Bir süre konuşmadılar. Juba, «Kızlar gömülürken Nomusa'nın öğrettiği Hıristiyan şarkısını söylemek istiyorum,» dedi. Gandang başını eğerek bu isteğini kabul ettiğini gösterdi.</p>

  <p>«Üzerlerine haç dikebilmem için mezarları ormana kazmanı da istiyorum.»</p>

  <p>«Yeni tanrın böyle istiyorsa,» diye Gandang köşedeki döşeğine doğru yürüdü.</p>

  <p>Juba ayağa kalkmadı. «Efendi, bir şey daha var.»</p>

  <p>«Nedir o?» Gandang uzak ve soğuk bir bakışla karısından yana baktı.</p>

  <p>«Ben ve kadınlarım istediğin gibi taşıyacağız çelikleri. Parmağımı Ruth'un yarasına batırıp yemin verdim.»</p>

  <p>Gandang gülümsemedi, ama gözlerindeki soğukluk birden yok olmuştu. Elini karısına uzattı. Juba kocasının elinden tutup döşeğe doğru yürüdü.</p>

  <p>Kızlar gömüldükten üç gün sonra Bazo tepelerden indi. İki kız da nehre bakan dev bir mimoza ağacının altına gömülmüşlerdi. Bazo bir süre sonra babasının incir altında kendisini beklediği yere döndü.</p>

  <p>Birbirlerini selamlayıp aynı bira maşrapasından birayı tüketene kadar içtiler. Gandang içini çekti.</p>

  <p>«Feci bir şey bu.»,</p>

  <p>Bazo başını kaldırdı. «Sevin, baba. Atalarının ruhlarına teşekkür et, bize umduğumuzdan daha iyi bir şey sağladılar.»</p>

  <p>«Anlamadım.»</p>

  <p>«İki önemsiz yaşam için, nasılsa boşuna harcanacak ikili yaşam için, bu değersiz bedele karşılık ulusun içinde bir ateş; yakılmış oldu. Erkeklerimizin en korkağı ve en zayıfı bile çelikleşti şimdi. Artık zamanı gelince duraksama olmayacağını biliyoruz. Bize verilen bu armağana sevin, baba.»</p>

  <p>«Sen acımasız bir insan olmuşsun.»</p>

  <p>«Beni böyle gördüğüne sevindim. Bu iş için gerektiği kadar acımasız olamazsam, zamanı gelince oğlum ya da torunum Olur umarım.»</p>

  <p>«Umlimo'nun kehanetine güvenmiyor musun? Bize başarı vaat etti o.»</p>

  <p>«Hayır, babam.» Bazo başını salladı. «İyi düşün. Bize yalnızca bir çaba göstermemizi söyledi. Hiçbir şey vaat etmedi. Başarı ya da başarısızlık yalnızca bize kalmış bir şey. İşte bu yüzden sert ve acımasız olmalı, kimseye güvenmemeli, her şeyden bir çıkar sağlayıp bunu sonuna kadar kullanmalıyız.»</p>

  <p>Gandang bir süre düşündü, sonra yine içini çekti.</p>

  <p>«Eskiden böyle değildi.»</p>

  <p>«Bir daha da olmayacak. Baba, her şey değişti artık, biz de değişmeliyiz.»</p>

  <p>«Başka ne yapmak gerek söyle bakalım,» dedi Gandang. «Başarıya ulaşmak için ben ne yapmalıyım?»</p>

  <p>«Gençlere tepelerden inip beyaz adamların istedikleri gibi çalışmaya gitmelerini söylemelisin.»</p>

  <p>Gandang bir süre susup düşündü.</p>

  <p>«Bundan sonra pire gibi olmalıyız, beyaz adamın giysileri içinde, derisine bizi göremeyeceği kadar yakın olmalıyız. Öyle ki biz onu sokmaya hazır olduğumuzda o bizim orada olduğumuzu hatırlamasın bile.»</p>

  <p>Gandang oğlunun sözlerini akla yatkın bulup başını sallıyordu ama gözlerinde derin bir pişmanlık vardı. «Ben savaş alanında boğa biçiminde dizilip, boynuzlar düşmanı sararken eski savaşçılar da önden saldırdıklarında daha mutluydum. Birliğimizin şarkısını söyleyerek düşmana saldırmaya bayılırdım. Güneş ışığı altında tüylerimiz kanatlar gibi sallanarak öldürürdük düşmanı.»</p>

  <p>«Bunlar bir daha olmayacak, Baba. Hiç olmayacak. Gelecekte otlar arasında, çöreklenmiş yılan gibi bekleyeceğiz. Bir yıl, on yıl... belki de bir yaşam boyu bekleyeceğiz. Belki de biz bunu hiç görmeyeceğiz, babam. Belki de gölgeler arasından fırlayıp seninle benim o kadar sevdiğimiz parlak çelikten başka silahlarla düşmana saldıran çocuklarımızın çocukları olacak. Ama onlara yolu, büyüklüğe yeniden dönüş yolunu, biz açacağız.» ; Gandang başını salladı; gözlerinde şimdi şafağın ilk ışığı gibi yepyeni bir parıltı vardı, «İlerisini çok iyi görüyorsun, Bazo. Onları çok iyi tanıyorsun ve de haklısın. Beyaz adam sabırlı olma dışında her bakımdan çok güçlü. Her şeyin bugün olmasını istiyor Biz ise beklemesini biliriz.»</p>

  <p>Uzun bir süre omuzları birbirine değerek konuşmadan oturdular. Bazo başını kaldırdığında ateş de sönmek üzereydi. «Gün ışıyınca gideceğim ben.»</p>

  <p>«Nereye?»</p>

  <p>«Doğuya, Mashona'ya.»</p>

  <p>«Neden?»</p>

  <p>«Onlar da gelecek gün için hazırlanmalılar.»</p>

  <p>«Mashona köpeklerinden yardım mı dileneceksin yani?»</p>

  <p>«Yardımı bulduğum her yerde alırım. Tanase bizim sınırlarımızın ötesinden, büyük nehrin berisinden de müttefik bulabileceğimizi söylüyor. Hatta suların tuz gibi sert ve beyaz olduğu çok soğuk bir ülkeden yardım alabileceğimizi söylüyor.»</p>

  <p>«Böyle bir ülke var mıymış?»</p>

  <p>«Bilmiyorum. Benim tek bildiğim, nerden gelirse gelsin, bize müttefik olabilecek herkesi kabul etmek. Lodzi'nin adamları sert ve vahşi savaşçılar, bunu sen de ben de çok iyi öğrendik.»</p>

  <p>Katırların çektiği arabanın çamları açılmış, pancurları indirilmişti. Böylece Bay Rhodes arabanın iki yanında atla giden adamlarıyla rahatça konuşabiliyordu. Bu yeni toprakların soylularıydı bunlar, yalnızca sekiz on kişiydiler ama aralarında çok geniş verimli topraklara el değmemiş bir ülkeye, çok büyük hayvan sürülerine ve akla hayale sığmayan servetlerin yattığı madenlere sahiptiler.</p>

  <p>Beş çift beyaz katırın çektiği lüks arabada oturan adam hepsinin başıydı. Özel bir yurttaş olmasına rağmen ancak kralların sahip olduğu servet ve güce sahipti. Şirket İngiltere ile İrlanda'nın toplamından büyük bir toprağa sahipti ve burasını özel malikânesi gibi yönetebiliyordu. Seçimle iş başına gelmiş bir hükümet kadar güçlü kıldığı bir kartel aracılığıyla dünyanın elmas üretimini elinde tutuyordu. Dünya ki, elmasın yüzde doksan beşini üreten madenler onundu. Ünlü Witwatersrand altın madenlerinde pek çok fırsatı elinden kaçırmış olduğu için etkinliği o kadar fazla değildi. Bir keresinde, «Bu damarın gücünü gezemiyorum,» demişti altın madenine bakarken. «Kimberley'deki büyük çukurun başında durduğumda her yükle birlikte kaç karat elmas çıktığını söyleyebilirim, ama bu...» Sonra başını sallayıp atına binmiş, yüz milyon sterlinlik altına sırtını dönmüştü. Sonunda Witwatersland’ın gerçek değerini anlayıp da hâlâ elde edilebilen birkaç ruhsatı almak için dönerken feci bir kaza olmuştu. Sevgili dostu, yılların arkadaşı Neville Pickering atından düşmüş ve sürüklenmişti.</p>

  <p>Rhodes onun başında kalmak için Kimberley'den ayrılmamış, ölünce de yasını tutmuştu. İşte bu haftalar içinde de o büyük fırsatları kaçırmıştı. Ama sonunda Consolidated Goldfields Şirketini kurmuştu; kendisinin du De Deers elmas madeni ya da rakibi J. B. Robinson'un kurduğu altın imparatorluğu gibi bir dev olmamasına rağmen son bir yıl içinde hisse başına yüzde 125 gelir getirmişti.</p>

  <p>Rhodes'un serveti öylesine büyüktü ki, güney Afrika'da ilk meyvecilik hareketine kalkışmak isteyince müdürlerinden birine Franschoek vadisinin tümünü satın alması için emir verebilmişti.</p>

  <p>«Bay Rhodes, bir milyon sterline mal olur bu,» demişti adam.</p>

  <p>«Ben sizden değer biçmenizi istemedim. Yalnızca bir emir verdim... satın alın.»</p>

  <p>Rhodes kraliçenin özel danışmanı olduğu için dünyanın en büyük imparatorluğunu yöneten kişilerle doğrudan doğruya konuşabilirdi. Gerçekte, bunların pek çoğu kendisini sevmezlerdi. Başbakan Gladstone bir kere, «Bay Rhodes hakkında bir tek şey biliyorum,» demişti. «Çok kısa zamanda çok büyük bir servet yaptı. Bu da bana aşırı bir güven vermiyor.»</p>

  <p>İngiliz soylularının geri kalanları eleştiride bu kadar aşırıya kaçmadıkları için Rhodes Londra'ya gittiğinde dükler ve lordlar peşinden ayrılmıyorlardı. İngiliz Güney Afrika Şirketinde pek çok kârlı yönetim kurulu müdürlükleri vardı ve Bay Rhodes'un bir sözü ile insan borsada bir anda zengin olabilirdi.</p>

  <p>Bunun yanısıra Bay Rhodes Cape Sömürgesinin seçimle işbaşına gelmiş başbakanıydı ve İngilizce konuşan halkın oylarının yanında değerli dostu Hofmeyr'in sayesinde Hollanda dili konuşanların oylarını da garantilemişti.</p>

  <p>Rhodes'un karşısında oturan Jordan Ballantyne onun az önce yazdırdığı notları inceler gibi yapıyordu ama aslında uzun kirpikli gözleriyle efendisine bakmaktaydı. Bay Rhodes'un şapkasının siperliği gözlerini gölgede bırakırsa da rengi sağlıksızdı, eski gücüyle konuşmaya çalışıyor ama sabahın serinliğinde de aşırı terliyordu.</p>

  <p>Rhodes, «Ballantyne!» diye seslenince Zuga Ballantyne atını mahmuzladı ve pencerenin önüne gelince hafifçe içeri eğildi.</p>

  <p>«Sevgili dostum, şu yeni bina nedir?» Rhodes yeni açılan temellere ve Bulawayo'nun geniş ve tozlu iki caddesini kesen köşedeki kırmızı tuğlaları gösterdi. «Yeni sinagog,» dedi Zuga.</p>

  <p>«Demek Yahudiler yerleşmeye karar verdiler ha!» Zuga Bay Rhodes'un bunların neyin temeli olduğunu bildiğine emindi, ancak az sonra yapacağı nükte için zemin hazırlıyordu. «Öyleyse ülkemin geleceği sağlam demektir, Ballantyne. Bunlar iyilik müjdecisi kuşlardır, yıkılacak ağaca yuva yapmazlar.»</p>

  <p>Zuga görev savma kabilinden kıs kıs güldü, konuşmaya devam ettiler. Biraz geriden gelen Ralph Ballantyne onları öylesine derin bir ilgiyle izliyordu ki, yanındaki atta bulunan hanım kamçısının ucuyla kolunu dürtükledi.</p>

  <p>«Khami'ye vardığımızda neler olacağını çok merak ediyorum,» dedi Ralph'ın üvey annesi Louise. Ralph onun gibi erkekmişçesine bacaklarını iki yana atmış olarak ata binen başka kadın görmemişti. Louise en engebeli yollarda babasını bile yarışta geçmişti bir kere. Bunu buraya göçmeden önce Kimberley'de yıllar önce başarmış olmasına rağmen hâlâ bakımlı bir kadındı. Ralph kadım çift atlı arabasıyla Kimberley'in kalabalık caddesinde ilk gördüğü günü hatırladı. Bundan sonra babasıyla evlenmiş olmasına rağmen ona karşı hâlâ duyduğu özel ilgi ne üvey oğullukla ne de görev duygusuyla açıklanabilirdi. Kadın kendisinden ancak birkaç yaş büyüktü ve damarlarındaki kızılderili kanı güzelliğine zaman sınırı tanımıyan bir unsur katıyordu.</p>
</body>
</html>
