<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Kamp Zambezi'nin iki yüz mil kuzeyindeydi. Saz damlı kulübelerde bin beş yüz asker yetiştiriliyordu. Öğretmenlerden çoğu Çinliydi. Tungata’nın öğretmeni de Wan Lök adında genç bir kadındı. Wan Lök köylü yapılı, kısa boylu ve şişmandı. Başına bir eşarp bağlamış, üzerine pijamayı andıran bol pamuklu bir üniforma geçirmişti.</p>

  <p>İlk gün sırtlarında kırk kilo yük olduğu halde güneş altında kırk kilometre koşturdu öğrencilerini. Kendisi de aynı yükün altında en hızlı koşucuların yanısıra gidiyor, arada sırada da geri kalanları azarlamak için gerisin geri koşuyordu. Aksam olduğunda Tungata artık bir kadından ders aldığı için kırgın ve alıngan değildi.</p>

  <p>Bundan sonra her gün koştular, ağır tahta sopalarla talim yaptılar ve Çin gölge boksu tekniğini öğrendiler. AK silahlarına öyle alışmışlardı ki, gözleri bağlı olarak on beş saniyede silahı söküp takabiliyorlardı. RPG 7 roketatarlar ve elbombaları, bıçak ve süngü kullanıyorlardı. Mayın yerleştirmesini, mayına karşı zırhlanmış bir aracı bile havaya uçuracak biçimde mayınları plastikle kaplamayı öğrendiler. Patikalarda pusu kurmayı ya da bir yolun altını kazıp asfalta mayın döşemeyi öğrendiler. Üstün ateş gücü karşısında kaçarken savunmayı ve aynı zamanda düşmanı geciktirip oyalamayı öğrendiler. Ve bütün bunları yalnızca bir avuç mısır ve Kariba Gölünde avladıkları birkaç balıkla yetinerek yaptılar,</p>

  <p>Evsahibi ülke Zambia onların bu davasını desteklemek için çok yüksek bir fatura ödemişti. Victoria Şelalesi üzerindeki köprüden geçen güney demiryolu 1973'den beri kapalıydı. Rodezya güçleri Tanzania ve Maputo köprülerini de havaya uçurunca Zambia'nın dış dünya ile ilişkisi kesilmişti. Gerillaların yiyecekleri sıradan bir Zambialınınkinin yanında ziyafet sayılıyordu.</p>

  <p>Tazı gibi incelmişler, demir kadar sertleşmişlerdi artık. Gece yarılarına kadar siyasal toplantılar yapılıyor, sonu gelmez şarkılar okunuyor, öğretmenlere hep bir ağızdan cevaplar veriliyordu.</p>

  <p>«İhtilâl nedir?»</p>

  <p>«ihtilâl, halkın gücü eline almasıdır.»</p>

  <p>«Halk kimdir?»</p>

  <p>«Güç kimindir?»</p>

  <p>Gece yarısından sonra artık ayakta duramayacak bir halde kendilerini kulübelere atıyorlar, ama daha uykularını alamadan saat dörtte yeniden uyandırılıyorlardı.</p>

  <p>Tungata üç hafta sonra kamp sının dışındaki ayrı bir kulübeye alındı. Öğretmenler ve politik komiserler çevresini sardılar, çırılçıplak soyundu ve ‘mücadele etmesi' istendi. Kendisine hakaretler yağdırıyorlar, 'ırkçı kapitalistlerin köpeği', 'karşı devrimci' ve 'gerici emperyalist' diyorlardı. Tungata, vücudu gibi ruhunu da çırılçıplak bırakmak zorunda kaldı.</p>

  <p>'Bağıra bağıra günah çıkarmaya başladı, kapitalist zorbaların emrinde nasıl çalıştığını, kardeşlerine ihanet ettiğini, gerici ve karşı devrimci düşünceler beslediğini, uyumayı ve yemek yemeyi özlediğini, yoldaşlarının güvenine lâyık olmadığını söyledi. Onu bitkin bir halde yerde bıraktılar. Sonra Wan Lök gelip elinden tuttu, annesiymiş gibi onu alıp geri götürdü. Tungata yürürken sendeliyor, hüngür hüngür ağlıyordu.</p>

  <p>Ertesi gün öğlene kadar uyumasına izin verdiler. Öğlen olunca sakin ve güçlü olarak uyanmıştı. Akşamki siyasal toplantıda bölüm şeflerinin arasına, en ön sıraya aldılar kendisini.</p>

  <p>Bir ay sonra Wan Lök, Tungata'yı kendisinin öğretmenler bölümündeki özel kulübesine çağırdı. Buruşuk üniforması içinde kısa boylu, şişmanca bir biçimdi karşısında.</p>

  <p>«Yarın işe çıkıyorsun.» Wan Lök eşarbı başından çekip çıkardı.</p>

  <p>Tungata onun saçlarını ilk kez görüyordu. Kadının saçlan kapkara ve ham petrol gibi ışıl ısıldı.</p>

  <p>«Beni bir daha göremeyeceksin.» Wan Lök üniformasının düğmelerini çözdü. Vücudu tereyağı renginde, sert ve müthiş güçlüydü. Ama Tungata'yı en çok şaşırtan bacakarası kıllarının kıvırcık değil de saçları gibi dümdüz olmasıydı. Müthiş heyecanlanmıştı.</p>

  <p>«Gel,» diyen kadın kendisini yere serilmiş incecik şilteye çekti.</p>

  <p>Dönüşlerinde sığlıktan geçmeyip Zambezi'nin Kariba Gölüne döküldüğü noktadan kanolarla geçtiler. Bir siyasal komiser ve iki genç ama savaş deneyimli önderin emrinde kırk sekiz kişiydiler. Tungata on kişiye komuta eden bir bölüm şefiydi. Komiser de içlerinde olmak üzere hepsinin sırtında altmışar kilo yük vardı. Torbalarında yiyeceğe yer olmadığından kertenkele, tarla faresi ve vahşi kuşların yumurtalarını yiyorlardı. Aslanların astıkları için çakal ve akbabalarla yarışıyorlar, geceleri yerli köylülerin dahil depolarını boşaltıyorlardı.</p>

  <p>Beyaz çiftçilerin topraklarına geldiklerinde işe koyuldular. Toprak yollara o kadar süre sırtlarında taşıdıkları ağır mayınları yerleştirdiler. Bu yükten kurtulunca da beyazların ıssız yerlerdeki evlerine saldırılar düzenlediler.</p>

  <p>Bir haftada dört çiftlik bastılar. Güvenlik kuvvetlerinin, saldırıya geçmeden bütün yolların mayınlandığını bildikleri için karanlıkta karşı saldırıya geçmeyeceklerini bildiklerinden rahat çalışıyorlar, işlerini geceleri bitirip gün doğmadan kaçıyorlardı.</p>

  <p>Tekniklerini de iyice geliştirmişlerdi. Önce köpekleri zehirleyip telörgü çitleri kesiyorlar, ardından pencere ve kapılan roket ateşiyle parçalayıp açtıkları gediklerden içeri dalıyorlardı. Çiftliklerden ikisinde inatçı bir savunmayla karşılaşmışlar; diğer ikisini rahatça ele geçirmişlerdi. Arkalarında sabahın ilk ışığıyla gelecek olan kurtarıcılara dehşetle dolu sahneler bırakıyorlardı. Güvenlik kuvvetlerinin bu sahnelerden sonra yerel yerli halktan intikam alacaklarını ve böylece onları ZHKO kamplarına sığınmak zorunda bırakacaklarını biliyorlardı.</p>

  <p>'Böylece altı hafta geçirdikten sonra cephaneleri tükenmeye yüz tutunca geri çekilmeye ve çekilirken de pusular kurmaya başladılar. İlk pusuda boşuna iki gün geçirdikten sonra ıssız bir köy yolundaki ikinci pusuda talihleri yaver gitti.</p>

  <p>Apandisiti patlamış karısını yerel hastaneye götüren beyaz bir çiftçi yakalamışlardı. Çiftçinin yanında iki genç kızı da vardı. Çiftçi pusuyu yarmış geçmek üzereydi. Ancak Tungata yanından hızla geçen aracın hemen ardından yola fırladı ve arkasından zırh delici bir RPG 7 roketi attı.</p>

  <p>Çiftçi ile büyük kızı patlamada ölmüşlerdi, ancak hasta karısı ve kızı yaralıydılar. Siyasal komiser 'oğlanlar'ın ölmek üzere olan kadınları almalarına izin verdi. Gençler parçalanmış arabanın yanında kuyruğa girerek kadınların ırzlarına geçtiler, Tungata kuyruğa girmeyince komiser ona durumu anlattı. «Tarihin ilk çağlarından bu yana ırza geçmek fatihlerin ödüllerinden biri olmuştur. Bu, hem onların daha savaşmalarını sağlar hem de düşmanı çılgına çevirir.»</p>

  <p>O geçe yoldan ayrılıp tepelere doğru geri çekildiler. 'Ballantyne’ın İzcileri de grubu ertesi gün öğleden sonra yakaladı. Uyarılacak zamanlan olmamıştı. Önce çok yükseklerde küçük bir Cessna 210 keşif uşağı görüldü. Komiserler ve liderler emirlerini yağdırırken de İzciler göründü.</p>

  <p>Taşıt uçağı İkinci Dünya Savaşında Batı Çölünde hizmet görmüş olan eski bir iki motorlu Dakotaydı. SAM 7 füzelerinin kızılötesi ışınlarından korunmak için yansımayan gri bir boyayla boyanmıştı. Uçak ağaçların tepelerini sıyıracak kadar alçaktan uçarken açık kapısından da paraşütçüler atlıyorlardı. Zeytin yeşili paraşütler toprağa ayak basmalarından birkaç saniye önce açılıyor, ipekli kumaş daha dalgalanırken kemerlerini çözüp ateş ederek koşuyorlardı.</p>

  <p>Komiserle iki lider ilk üç dakika içinde öldürüldüler. Tungata en yakınındaki savaşçılarını toplayıp İzci hattını ikiye bölen alçak hendekten bir karşı saldırıya kaldırdı.</p>

  <p>İzci komutanı megafonla, «Yeşil ve kırmızı mevzilerinizde kalın, maviler siz hendeği temizleyin!» diye bağırdı. Ses tepelere çarpıp yankılandıysa da Tungata konuşanı tanımıştı. Bu sesi en son Khami Misyonerliğinde Constance'ın öldürüldüğü gece duymuştu.</p>

  <p>Zamanı çok iyi hesaplayıp makineli tüfek ateşine aldırmadan hendekten fırladı. Onun sakinliği yanındakileri de etkilemişti. Tungata Wan Lok'un öğrettiği savunma stratejisini uygulamaya başladı. Savaşta pişmiş askerler karşısında küçücük grubu ile düşmana saldırıp kaçtı, arka hatlarına mayınlar döşedi, bütün doğal engebelerden yararlandı. Üç saat böylece oyalama savaşından sonra karanlık basınca adamlarını çekti. Sekiz kişi kalmışlardı ve bunlardan üçü de yaralıydı.</p>

  <p>Yedi gün sonra, sabah çiyi kurumadan mayın tarlasında yolunu bulan Tungata adamlarını hiç kayıp vermeden karşı kıyıya geçirdi. Artık beş kişi kalmışlardı. Yaralılar ağır yürüyüşe dayanamamışlar, Tungata da güvenlik kuvvetlerince sorguya çekilmelerini önlemek için komiserin Tokarev tabancasıyla üçünü de öldürmüştü.</p>

  <p>Zambezi'nin kuzey kıyısında Livingstone kentinde Tungata ZHKO karargâhına girince komiser şaşırdı.</p>

  <p>«Ama siz ölmüştünüz. Rodezya televizyonunda...» Önünde parti bayrağı dalgalanan bir siyah Mercedes Tungata'yı Zambia’nın başkenti Lusaka'ya götürdü. Orada sakin bir sokaktaki sade bir evde ucuz tahtadan bir masa başında oturmuş piposunu tüttüren bir adamın karşısına çıktı.</p>

  <p>«Baba!» Tungata adamı tanımıştı. «Nkosi nkulu! Büyük Başkan!»</p>

  <p>Adam kahkahalarla gülmeye başladı. «Yalnız olduğumuzda beni böyle çağırabilirsin, ama öteki zamanlarda bana İnkunzi Yoldaş demelisin.»</p>

  <p>İnkunzi Sindelebe dilinde boğa demekti. Adama çok uyuyordu bu ad. Bira fıçısı gibi göğsü, buğday torbası gibi göbeğiyle çok iriyarıydı. Saçları bembeyazdı. Matabele’lerin saygı duydukları her şey vardı onda: İri cüsse, güç, yaşlılık ve bilgelik gösteren beyaz saçlar.</p>

  <p>«Seni ilgiyle izledim, Tungata Yoldaş. Seni almaları için adamları da ben göndermiştim.»</p>

  <p>«Beni onurlandırdınız, Baba.»</p>

  <p>«Sana olan güvenimi haklı çıkardın.»</p>

  <p>Adam koltuğuna yaslanıp ellerini göbeği üzerinde kavuşturdu. Bir süre sessizce baktı Tungata'nın yüzüne.</p>

  <p>«İhtilâl nedir?»</p>

  <p>Tungata artık otomatik bir hale gelen cevabı verdi. «İhtilâl gücün halkın eline geçmesidir.»</p>

  <p>İnkunzi Yoldaş'ın kahkahası gürledi odada.</p>

  <p>«Halk bir sığır sürüsüdür. Biri aptallık edip ellerine güç verse bunu ne yapacaklarını bilemezler. Hayır hayır! Artık senin gerçek cevabı öğrenme zamanın geldi.» İnkunzi durakladı, artık gülmüyordu. «Gerçek ihtilâl seçkin birkaç kişinin gücü ele geçirmesidir. Gerçek, benim bu birkaç kişinin başı olduğumdur ve sen Komiser Tungata Yoldaş, şimdi onlardan birisin artık.»</p>

  <p>Craig Mellow Land Rover'ini park edip kontağı kapattı. Dikiz aynasını ayarlayıp şapkasını düzelttikten sonra botanik bahçenin ortasında, yüksek palmiyeler ve çiçek tarhları arasında yapılmış olan yeni müzeye baktı.</p>

  <p>Craig karşılaşma anını geciktirmeye çalıştığını farkedince kararlı bir hareketle çenesini kastı, arabadan inip müzeye doğru yürüdü.</p>

  <p>«Günaydın, çavuş.» Danışma masasında oturan kız, erkeğin kolundaki üç şeritle mavi polis üniformasını hemen tanımıştı. Craig bu ani terfiinden hâlâ hafif bir çekingenlik duyuyordu. «Günaydın! Bayan Carpenter'i arıyordum.»</p>

  <p>«Özür dilerim, ama bu adda kimseyi tanımıyorum.» Kız erkeği düş kırıklığına uğrattığı için mutsuz görünüyordu. «Ama burada çalışıyor. Janine Carpenter.»</p>

  <p>«Oh, siz Doktor Carpenter'i istiyorsunuz öyleyse. Sizi bekliyor mu?»</p>

  <p>«Geleceğimi biliyor sanırım.»</p>

  <p>«211 numaralı odada. Merdivenden çıkın sola dönün, 'Görevliler' yazılı kapıdan girin.»</p>

  <p>Craig 'Girin' sesini duyunca kapıyı itti. Tavandan ışık alan ve duvarlarında yerden tavana kadar raflar olan bir odaya girmişti.</p>

  <p>Janine odanın ortasındaki uzun bir masanın başındaydı. Üzerinde blucin ve parlak kareli bir ormancı gömleği vardı. «Gözlük taktığını bilmiyordum,» dedi Craig. Kız kendisine hafif baykuşumsu bir hava veren gözlüğünü çıkartıp arkasına sakladı.</p>

  <p>«Merhaba! Ne istiyordun?»</p>

  <p>«Bir böcek bilgininin ne iş yaptığını merak ettim doğrusunu istersen. Çeçe sinekleriyle boğuşurken, çekirgeleri sopayla kovalarken hayâl ediyordum seni.» Craig kapıyı hafifçe kapatıp konuşmasını sürdürerek masaya doğru yürüdü. «Bak, bu ilginç işte!»</p>

  <p>Janine kızdırılmış bir kedi gibiydi, tüyleri diken dikendi, ama ağır ağır sakinleşti.</p>

  <p>«Mikroskop için slayd hazırlıyorum. Cahil ve bilgisiz bir insanın tipik önyargısı var sende de. Biri böcekten söz eder etmez aklına çekirge ve çeçe sineği gibi zararlı yaratıklar geliyor.»</p>

  <p>«Yanlış bir şey mi bu?»</p>

  <p>«Hexapoda, Arphoropotia hayvan kolunun en geniş sınıfıdır. Yüzbinlerce türünden çoğu insana yararlı olup, zararlıları çok küçük bir azınlık oluşturur.»</p>

  <p>«Bak bu hiç aklıma gelmemişti iste. İnsana yararlıyla ne kastediyorsun?»</p>

  <p>«Çiçek tozlarım taşırlar, zararlı böceklerin üremelerini dengelerler, yiyecek olarak...» Kız konuya girdikten birkaç dakika sonra Craig artık ciddi olarak ilgi duymaya başlamıştı. Janine kendini işine adamış bir uzman olarak seçtiği alanda gerçekten insanı seran bir konuşma yapıyordu. Karşısındakinin ilgisini görünce daha da derin ayrıntılara da girmekten kendini alamadı.</p>

  <p>Yirmi bin gözlü yusufçukları ve ağırlığının bin misli yük kaldırabilen karıncaları gösterdi, hayvanların beslenme ve üreme konularına girdi. Heyecanından farkında olmadan gözlüğünü de burnunun üstüne yerleştirmişti. Öylesine cana yakın bir hali vardı ki, Craig her şeyi unutup onu kolları arasına almak istiyordu.</p>

  <p>İki saat kadar sonra gözlüğünü çıkartıp meydan okurcasına baktı erkeğe. «Evet, ben Hexapoda familyası koleksiyonunun başkanıyım. Ama aynı zamanda Tarım, Vahşi Hayvanlar ve Doğa Koruma Bakanlıkları ile Kamu Sağlığı Bakanlığının danışmanınayım. Sen ne iş yaparsın bakalım?»</p>

  <p>«Ben böcek uzmanlarını yemeğe davet ederim.»</p>

  <p>«Yemek mi? Saat kaç ki? Vay canına, Cumartesi sabahımın canına okumuşsun!»</p>

  <p>«Biftek,» dedi Craig. «Az önce aylık aldım.»</p>

  <p>«Ama ben belki de Roly ile yemeğe çıkacaktım.»</p>

  <p>«Roly ormanda.»</p>

  <p>«Nereden biliyorsun?»</p>

  <p>«Val Yengeme telefon edip öğrendim.»</p>

  <p>«Seni namussuz seni!» Kız ilk kez güldü. «Peki, pes ediyorum, beni yemeğe götürebilirsin.»</p>

  <p>Biftekler kalın ve kanlı, bira buz gibiydi. Yemekte bol bol güldüler. Craig, «Böcek bilginleri Cumartesi öğleden sonra ne yaparlar?» diye sordu.</p>

  <p>«Polis çavuşları ne yaparlar?»</p>

  <p>«Korkunç ve şahane köşelerde atalarından izler ararlar. Gelmek ister misin?»</p>

  <p>Janine artık Land Rover'i iyi tanıdığından eşarbını başına iyice sardı. Güneş gözlüğünü taktı. Craig de buz kutusuna buz ve birkaç şişe bira yerleştirdi. Umilmo'nun bir zamanlar oturduğu ve Matabele’lerin felâket anlarında korunmaya ve akıl danışmaya geldikleri tepelerde kurulmuş olan Rhodes Matopos Ulusal Parkına doğru yola çıktılar. Janine manzaraya hayran kalmıştı.</p>

  <p>«Bu tepeler Ren kıyılarındaki o anlatılmaz peri şatolarına benziyor.»</p>

  <p>Vadilerde vahşi antilop, kudu ve samur sürüleri Land Rover yanlarından geçerken başlarını şöyle bir kaldırıp bakıyorlar, sonra sakin sakin atlamalarını sürdürüyorlardı.</p>

  <p>Tepenin granit kayalarla korunan en üst noktasında Cecil John Rhodes'un mezarını buldular.</p>

  <p>«Onun hakkında çok az şey biliyorum,» dedi Janine.</p>

  <p>«Onun hakkında kimsenin fazla bir şey bildiğini sanmıyorum. Çok garip bir adamdı, öldüğünde Matabele’ler kendisini kral gibi selamladılar. Başka insanlar üstünde inanılmaz bir gücü vardı.»</p>

  <p>Tepenin öteki tarafında taştan yapılmış ve üzeri kabartmalı bir anıt vardı.</p>

  <p>«Allan Wilson ile adamları,» dedi Craig. «Cesetlerini Şangani savaş alanından çıkartıp buraya gömdüler.»</p>

  <p>Kuzey duvarında ölüler listesi vardı. Craig listede bir ad arayıp parmağını üstüne bastırdı.</p>

  <p>«Rahip Clinton Codrington. Benim büyükbabamın dedesi. Garip bir adamdı, karısı da akıllara durgunluk verecek bir kadındı. Clinton ile Roby Khami'deki misyonerliği kurdular. Bundan birkaç ay sonra ClintonMatabele’ler tarafından öldürülünce, Robyn Clinton'u ölümüne gönderen birliğin komutanı ile evlendi. St. John adında bir Amerikalı.»</p>

  <p>Tepenin öteki yanında başka bir mezarın önünde durdular. Mezarın üstünde granitin kenarından çıkmış biçimsiz ve cüce bir msasa ağacı vardı. Tepedeki mezar gibi bu da kalın bir bronz levha ile kaplıydı.</p>

  <p>'BURADA GÜNEY RODEZYA'NIN İLK BAŞBAKANI SİR RALPH BALLANTYNE yatıyor.</p>

  <p>Vatanına iyi hizmet verdi.'</p>

  <p>«Ballantyne,» diye yineledi Janine. «Roly'nin akrabası olmalı.»</p>

  <p>«İkimizin de atası. Bawu'nun babası. Zaten buraya da bunun için geldik.»</p>

  <p>«Onun hakkında neler biliyorsun?»</p>

  <p>«Pek çok şey. Özel günlüklerini yeni okudum. Müthiş bir insanmış. Soyluluk payesi vermeseymişler mutlaka asarlardı. Kendi gizli itiraflarına bakılırsa epey renkli bir haydutmuş.»</p>

  <p>«Demek sen de ona çekmişsin. Eh, biraz anlat öyleyse.»</p>

  <p>«Garip olan tepede yatan öteki haydudun yeminli düşmanı olması.» Craig Cecil Rhodes'un mezarını işaret etti. «Burada ise neredeyse yan yana gömülmüş yatıyorlar. Dedem Ralph, günlüğünde Wankie kömür madenini kendisinin keşfettiğini ama Rhodes'un dalaveresiyle elinden kaptırdığını yazıyor. Rhodes ile Şirketini mahvetmek için yemin etmiş. Gerçekten söylüyorum, hepsini tek tek yazmış bunların. 1923'te Rhodes'un İngiliz Güney Afrika Şirketi lâğvedildi, Güney Rodezya İngiliz sömürgesi oldu. Sir Ralph da ilk başbakandı. Yeminini gerçekleştirdi yani.»</p>

  <p>Mezarın kenarına yan yana oturdular; Craig kıza gizli günlüklerde okuduğu hikâyelerin en komik ve ilginçlerini anlattı. Janine soluğu kesilmiş gibi dinliyordu erkeği.</p>

  <p>«Onların bizim, bizim de onların birer parçası olduğumuzu düşünmek çok garip,» diye mırıldandı kız. «Şimdi olan her şeyin kökü onların yaptıkları ve söyledikleri şeylere dayanıyor.»</p>

  <p>«Geçmiş olmadan gelecek olamaz,» diye Craig Samson Kumalo'nun sözlerini tekrarladı. «Aklıma bir şey geldi, kente dönmeden önce yapmam gereken bir şey var.»</p>

  <p>Craig mezarlığın yanından geçip Khami Misyonerliğe giden yola saptı. Sıradaki ilk ev bomboştu. Pencerelerde perde bile yoktu. Craig verandaya çıkıp içeri bakınca odaların çıplak olduğunu gördü.</p>

  <p>Arabaya dönünce Janine, «Kimi arıyorsun?» diye sordu.</p>

  <p>«Bir dostumu.»</p>

  <p>«İyi bir dost mu?»</p>

  <p>«En iyi dostum.»</p>

  <p>Craig arabayı hastanenin önünde bıraktı, içeri girdi. Beyaz bir önlük giymiş bir kadın sert bir ifadeyle karşıladı onu. «Umarım insanlarımızı rahatsız edip korkutmaya gelmemişsinizdir. Burada polis belâ demektir.»</p>

  <p>«Özür dilerim.» Craig üstündeki üniformaya baktı. «Özel bir iş için gelmiştim. Bir arkadaşımı arıyordum. Ailesi burada otururdu. Samson Kumalo...»</p>

  <p>«Oh! Sizi şimdi tanıdım. Sam'ın patronuydunuz. Burada değil, gitti.»</p>

  <p>«Gitti mi? Nereye?»</p>

  <p>«Bilmiyorum.»</p>

  <p>«Büyükbabası Gideon... »</p>

  <p>«O öldü.»</p>

  <p>«Öldü mü?» Craig şaşırmıştı. «Nasıl?»</p>

  <p>«Üzüntüden öldü. Sizinkiler çok sevdiği birini öldürdükleri zaman. Başka bir sorunuz yoksa gitmenizi rica edeceğim, burada üniformalılardan hoşlanmayız.»</p>
</body>
</html>
