<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Tipik bir Boer evi olan yapı ağaçsız ovanın rüzgârda sürekli dalgalanan gümüş renkli otlarının arasına kurulmuştu. Damı yer yer paslanmış oluklu tenekedendi. Evin çevresi verandalarla kaplı olup badanaları ve boyaları dökülüyordu. Ardında iskelet gibi bir kulede bir rüzgâr değirmeni görünüyordu. Değirmenin kanatları bulutsuz gökyüzüne karşı dönüyor, her dönüşte mutfak kapısının yanındaki depoya bir maşrapalık kadar yemyeşil bir su boşalıyordu.</p>

  <p>Bir bahçe ya da çimenlik yapılmaya çalışılmıştı bile. Çıplak toprağı bir düzine kadar zayıf tavuk eşeliyordu. Rüzgâr esen tarafta yüksek bir okaliptüs ağacının kabuklan deri değiştiren bir yılan gibi dökülmekteydi. Ağacın gölgesinde sekiz at bağlıydı.</p>

  <p>Ralph verandanın altında atından inerken bir köpek sürüsü çevresini sarıp havlamaya başladı. Ralph hayvanları elindeki kırbacı sallayarak kovaladı.</p>

  <p>«U kom'n bietjie, meneer.» Dışarı gömleğinin kollan sıvalı, bol gelen pantolonunu askıyla tutturmuş, çıplak ayaklarında terlik olan bir adam çıkmıştı.</p>

  <p>«Jammer.» Ralph geç kaldığı için özür diledi.</p>

  <p>Ralph adamın açık tuttuğu kapıdan penceresiz oturma odasına girdi. İçerisi açık şömineden bayat duman ve soğuk kül kokuyordu. Yer, hasır ve hayvan postlarıyla kaplıydı. Odanın ortasında ağır ve kaba bir tahta masa, şöminenin karşısındaki duvarda da On Emir'in Hollandacasının süslü bir kopyası vardı. Odadaki tek kitap da çıplak masanın üstünde açık duruyordu. Bu, meşin kaplı, bakır kenarlı, eski bir Hollanda İncili'ydi.</p>

  <p>Masanın iki yanında sekiz kişi oturuyordu. Ralph içeri girdiğinde hepsi başlarını kaldırıp baktılar. Boerler liderlerinde deneyime ve bilgiye önem verdiklerinden içlerinde elli yaşın altında olan yoktu. Çoğu sakallıydı, hepsi de kaba saba giyinmişlerdi ve ciddiydiler. Ralph'ı karşılayan adam bos bir iskemleye oturmasını işaret etti. Ralph oturunca hepsi masanın başındaki kişiye döndüler.</p>

  <p>Odadaki en iriyarı adam oydu. Bir buldog ya da dev bir maymun kadar çirkindi. Sakalı uzundu, ama bıyıkları yoktu. Yüzü kırış kırış, torba torbaydı. Derisi on bin Afrika güneşinden kavrulmuştu, lekeler içindeydi. Bir göz kapağı düşük olduğundan bu kendisine kurnaz bir hava vermekteydi. Kahverengi gözleri de Afrika'nın yakıcı beyaz güneşinden, savaş ve av alanlarının tozundan etkilendiğinden şimdi kan çanağına dönmüş, iltihaplanmıştı. Halkı kendisine Oom Paul, Paul Amca derler ve Kutsal Kitabın Tanrısıyla bir tutarlardı.</p>

  <p>Paul Kruger önünde açık duran Kutsal Kitaptan yine yüksek sesle okumaya devam etti. Parmağı ile satırları izliyordu. Başparmağı yoktu. Otuz yıl önce patlayan bir tüfek namlusu parmağı alıp götürmüştü.</p>

  <p>Paul Kruger henüz dokuz yaşındayken babası ve amcaları arabalarını yüklemişler sürülerini toplamışlar, İngiliz egemenliğinden kaçarak kuzeye göç etmeye başlamışlardı. Krugerler kölelerinin serbest bırakılmasının haksızlığından, İngiliz mahkemelerinden, kendi dillerini konuşmayan yargıçlardan, kendi topraklarına salınan vergilerden ve bu vergiler yerine sevgili topraklarını ellerinden alan yabancı askerlerden kaçıyorlardı.</p>

  <p>O 1835 yılında oğlan çocukların henüz bilya oynayıp uçurtma uçurdukları bir yaşta Paul Kruger yetişkin bir erkek olmuştu. Her gün eline bir tek kurşun ile bir ölçü barut verilir ve ailenin et ihtiyacını karşılamaya gönderilirdi. Bir hayvan getiremediği takdirde babasından dayak yerdi. Böylece zorunluluk yüzünden keskin nişancı olup çıkmıştı.</p>

  <p>Grubun önünde gidip su ve otlak aramak da onun göreviydi. Genç Paul kısa zamanda yetenekli bir binici olmuş, otlaklara ailesinin serveti olan koyun ve sığır sürülerine sevgiyle bağlanmıştı. Matabele’li bir çoban gibi hayvanların hepsini adlarıyla bilir, hasta bir hayvanı bir mil uzaktan seçebilirdi.</p>

  <p>Matabele kralı Mzilikazi savaşçılarını araba kervanına saldırıya gönderdiğinde Paul da barikatlarda diğer erkeklerin arasında yerini almıştı. Arabaların oluşturduğu halkanın içinde otuz üç Boer erkeği vardı. Arabalar birbirlerine tekerlek zincirleriyle bağlanmış, tekerlekler arasındaki açıklıklar da çalı çırpıyla örtülmüştü.</p>

  <p>Matabele savaşçıları sayılamayacak kadar çoktu. «Cii!» çığlıklarıyla saldırı üstüne saldırı tazeliyorlardı. Durup dinlenmeden altı saat devam etti saldırı, mermileri bitince Boer kadınları savaşın ortasında kurşun erittiler. Matabele’liler sonunda geri çekildiklerinde arabaların çevresindeki cesetler insanın göğsünü aşıyordu. Bu arada da Paul erkek olmuş, bir değil, pek çok insan öldürmüştü.</p>

  <p>İlk aslanını öldürmesi için daha dört yıl beklemesi gerekti. Atının sırtına atlamak üzere olan bir aslanı kalbinden tek kurşunla sermişti. Şimdi artık genç atları engebeli arazide dörtnala koşturarak deniyordu. At düşerse küçük Paul kedi gibi ayakları üstüne düşüyor, başını sallayarak oradan uzaklaşıyordu. Sığır avlarken hayvanlar atını kovaladığında daha sağlam ateş edebilmek için atın üstüne ters biniyordu. Böyle tersine binmişken bile hayvanın denetimini bırakmıyor, dörtnala giden atın üstünde bir hamlede dönebiliyordu.</p>

  <p>On altı yaşına gelince bir atlının bir günde çevresini dolaşabileceği araziyi kendine çiftlik olarak mal etti. Bu iki çiftlikten her biri ortalama on altı bin dönümdü. Yaşamı boyunca sahip olduğu büyük toprakların ilkiydi bu. Sırasında bir pulluğa ya da bir çuval şekere on altı bin dönümlük toprak aldığı da olmuştu.</p>

  <p>Yirmisinde, yaşlılığa böylesine saygı duyan bir toplum tarafından yargıçlık ile şeriflik arası bir makama seçilmesi onun olağanüstü bir insan olduğunun kanıtıydı. Yine bu yaşlarda yaya olarak bir atlıyla yarışa girmiş ve bir millik yarışı bir at boyu farkla kazanmıştı. Yerli reis Sekukuni ile yapılan bir savaşta Boer generali başından vurulup bir yamaçtan aşağı yuvarlanmıştı. General iri yarı, en az yüz yirmi kiloluk bir adamdı. Ama Paul Kruger olayı görünce koştu, generali sırtladı ve tepenin üstüne kadar Sekukuni'nin adamlarının ateş etmelerine aldırmadan çıktı.</p>

  <p>Moshesh, Mzilikazi ve Limpopo nehrinin güneyindeki bütün diğer savaşçı kabilelerle savaştıktan, yerlilere silah sağladığından kuşkulandığı Dr. David Livingstone'un misyonerlik merkezini yaktıktan, hatta kendi insanları olan Orange Özgür Devletinin asi Boerleri ile dövüştükten sonra ordu komutanlığına, daha sonra da Güney Afrika Cumhuriyeti başkanlığına getirilmişti.</p>

  <p>«Tanrıdan korkun ve İngilizlere güvenmeyin,» diye Paul Kruger Kutsal Kitabı kapattı.</p>

  <p>Sonra kan çanağını andıran gözlerini Ralph'tan ayırmadan, «Kahve getirin!» diye gürledi. Melez bir kız kahve tepsisiyle koştu içeri. Masanın çevresindekiler pipolarını doldurup ifadesiz yüzlerle Ralph'a baktılar.</p>

  <p>«Beni görmek istemişsiniz,» dedi Kruger.</p>

  <p>«Yalnız olarak.»</p>

  <p>«Ben bu insanlara güvenirim.»</p>

  <p>«Peki öyleyse.»</p>

  <p>Ralph Kruger'in İngilizce konuştuğunu bildiği halde adama ana diliyle hitap etmişti. Ralph taal'i elmas madenlerinde öğrenmişti. Bu avcılar ve çiftçiler toplumunun hiç de karmaşık olmayan günlük yaşantılarına uygun en basit Avrupa diliydi.</p>

  <p>«Adım Ballantyne.»</p>

  <p>«Kim olduğunuzu biliyorum. Babanız fil avcısıydı. Güçlü ve dürüst bir adam olduğunu söylerler, ama siz...» Yaşlı adamın sesindeki nefreti sezmemek olanaksızdı. «Siz o dinsiz Rhodes' un adamısınız. Onun din aleyhinde söylediklerini işitmedim sanmayın. Kendisine Tanrı'nın var olup olmadığı sorulduğunda 'Yüzde elli olasılıkla' demişti.» Kruger başını salladı. «Ama bunun bedelini ödeyecektir. Tanrı, 'Adımı boş yere ağzına alma' demiştir.»</p>

  <p>«Belki de o gün geldi,» dedi Ralph. «Belki de Tanrı'nın bu işi seçtiği araç sizsiniz.»</p>

  <p>«Sen de mi küfür ediyorsun yoksa?»</p>

  <p>«Hayır. Ben o dinsizi sizin ellerinize teslim etmeye geldim.» Ralph masanın üstüne koyduğu zarfı elinin bir hareketiyle adama kadar gönderdi. «Johannesburg'a gizlice gönderdiği silahların ve bunların nerede bulunduklarının listesi. Bu silahları kullanacak isyancıların adları. Pitsani'de sınırınızda toplanan komando birliğinin gücü ve isyancılara katılmak için Johannesburg'a gidecekleri yol ve ayaklanmayı başlatacakları tarih.»</p>

  <p>Masanın çevresindekiler bir anda kaskatı kesilmişlerdi, yalnızca, Kruger sakin sakin piposunu tüttürüyordu. «Bunu bana neden getirdin?»</p>

  <p>«Bir komşumun evine hırsız girdiğini görürsem onu uyarmak görevimdir.»</p>

  <p>Kruger piposunu ağzından çekti, iskemlesinin yanındaki tükürük hokkasına tükürdü.</p>

  <p>«Komşu sayılırız,» dedi Ralph. «Afrika'da yaşayan beyazlarız. Ortak bir yazgımız var. Düşmanımız çok ve bir gün bunlarla savaşmak için birleşmek zorunda kalabiliriz.»</p>

  <p>Kruger'in piposundan ıslak sesler geliyordu. İki dakika kadar kimse konuşmayınca Ralph dayanamayıp sessizliği bozdu. «Pekâlâ. Rhodes başarısızlığa uğrarsa çok büyük paralar kazanacağım.»</p>

  <p>Kruger içini çekip başını salladı. «Şimdi inandım işte. Bir İngiliz’in ihanet etmesi için tek geçerli neden budur.» Zarfı aldı. «İyi günler, mijin heer.»</p>

  <p>Cathy yeniden resme başlamıştı. JanJan doğduğunda kaldırdığı takımları çıkartma zamanı gelmişti artık. Ancak şimdi aile portreleri ve manzaralar yerine daha ciddi çalışmalar yapacaktı.</p>

  <p>Rodezya ağaçlarından epey bir koleksiyonu olmuştu. Ancak bir süre sonra acemiliğini anlayınca Londra'dan botanik kitapları getirtmişti. Bir süre sonra da bu bilime merak salmış, daha önce hiçbir kitapta adı geçmeyen sekiz ağaç türü bulmuş, birine Ralph'ın adını verip 'terminalle Ralphi' demiş bir diğerine de Jonathan'in adını vermişti.</p>

  <p>Kurutulmuş yapraklarını ve çizimlerini Londra'da Kew Gardens'de Sir Joseph Hooker'e göndermiş, adamdan kendisini kutlayan ve yeni bulduğu türlerin kayıtlarının yapıldığını bildiren bir mektup almıştı. Cathy'nin bu yeni uğraşı JanJan’ın kuş yuvası toplama oyunu ile bir arada yapılabiliyor, Ralph'ın uzakta olduğu günlerde zaman öldürmeye yarıyordu. Ancak şimdi epey büyümüş karnıyla kayalara ve ağaçlara tırmanma işini yalnızca JanJan'a bırakmıştı.</p>

  <p>O sabah da kampın ardındaki tepede buldukları bir ağacı incelerken aşağıdan sesler duydu. Sıcaktan açtığı bluzunu ilikledi, eteklerini indirdi. Tepenin dik yamacından telgraf operatörü kendisine doğru yaklaşıyordu.</p>

  <p>Telgrafçı çıplak kafası, fırlak gözleriyle Cathy'nin en ateşli hayranlarından biriydi. Kadına gelen bir telgraf kendisine kulübesinden çıkmak için esaslı bir nedendi. Adam şapkası elinde hayran hayran kadına bakarken Cathy de telgrafı okudu.</p>

  <p>«20 Martta Cape Town'dan Londra'ya kalkan Union Castle gemisinde yer ayrıldı. Zarfı aç ve içinde yazılanları yap. Yakında geleceğim. Ralph.»</p>

  <p>«Benim için bir telgraf çeker misiniz, Bay Braithwaite,»</p>

  <p>«Elbette, Bayan Ballantyne, bu bir zevktir benim için.» Adam bir kız gibi kızarmış, başını yere eğmişti.</p>

  <p>Cathy Zuga Ballantyne'ı Kings Lynn'e çağıran telgrafı yazıp adama uzattı.</p>

  <p>«Mutlu Noeller, Bayan Ballantyne.» Cathy birden şaşırmıştı. Günler ne de çabuk geçmişti! 1895 yılının sona erdiğini fark etmemişti bile. Dağ başında Ralph'dan uzak bir Noel birden içini sıkıntıyla doldurdu.</p>

  <p>«Mutlu, Noeller, Bay Braithwaite,» dedi. Adamın kendisi ağlamaya başlamadan çekilip gideceğini umuyordu. Hamilelik kendisini öyle zayıf ve ağlamaklı yapmıştı ki... Ralph bir dönseydi...</p>

  <p>Pitsani bir köy bile değildi. 1500 kilometre batıya uzanan Kalahari Çölünün başlangıcında düzlük bir yerde kurulmuş ve bir değiş tokuş, alış veriş merkezi olarak kullanılan bir tek kulübeydi. Transvaal sınırına bir iki mil uzaklıkta olduğu halde iki ülkeyi ayıran sınırı belirten bir işaret de yoktu. Toprak öylesine engebesizdi ki, atlı yedi mil öteden ahşap yapıyı ve konik biçimli beyaz askeri çadırları görebilirdi.</p>

  <p>Yüzbaşı Maurice Heany Mafeking tren istasyonundan bu yana otuz mil hiç acımadan sürmüştü atını. Kara saç ve bıyıklı, parıltılı gözlü yakışıklı yüzbaşı Carrington'un atlı birliğinde ve Bechuanaiand emniyet kuvvetinde hizmet görmüş, Matabele savaşında bir atlı birliğine komuta etmişti. Bir şahindi kendisi ve şimdi de bir barış güverciniymiş gibi bir mesaj getiriyordu. Nöbetçiler adamın kaldırdığı tozu iki mil uzaktan görmüşlerdi. Heany kampa girdiğinde bütün subaylar komutanlık çadırına toplanmışlardı bile. Doktor Jameson adamın elini sıkıp kendisini içeri aldı. Zuga Ballantyne da bir cin tonik hazırlayıp uzattı.</p>

  <p>«Kusura bakma Maurice, burası Kimberley Kulübü değil, buzumuz yok.»</p>

  <p>«Buzu boş ver şimdi, hayatımı kurtardın bununla.» Birbirlerini iyi tanırlardı. Maurice Heany eskiden Ralph Ballantyne'ın Mashonaland'a ilk göçmen kafilesini getirdikleri zaman ortağıydı.</p>

  <p>Heany içkisini içip bıyığını sildikten sonra başını kaldırıp John Willoughby ile ufak tefek doktora baktı. Willoughby alay komutanı Zuga Ballantyne da onun yardımcısıydı ama mesajı kime vereceğini pek kestiremiyordu. Doktor Jameson resmen sivil olmakla birlikte bütün kararları veren oydu.</p>

  <p>Jameson adamın sıkıntısını farkedip, «Evet bekliyoruz,» dedi.</p>

  <p>«Haberler iyi değil, Doktor Jim. Bay Rhodes Reform Komitesi Johannesburg'u tam olarak ele geçirene kadar buradan ayrılmamanızı istiyor.»</p>

  <p>«Ne zaman olacakmış bu iş? Şunlara bak!» Jameson masanın üstündeki bir tomar telgrafı gösterdi. «İki saatte bir Frank Rhodes'dan yeni bir telgraf. 'Şirket adına karar verene kadar hisse senedi çıkarmayın.'» Jameson yüzünü buruşturdu. «Hangi bayrağın önde gideceği konusundaki açmaza bakın hele. Biz bu işi İngiliz bayrağı için yapmıyorsak ne için yapıyoruz, sorarım size!»</p>

  <p>«Reform komitesindeki dostlarımızın silah kullanmaktan çok parasal işlere akılları erdiğini unutma,» dedi Zuga. «Utançtan yüzü kızaran bakire gibi arada bir dürtüklemek gerek onları.»</p>

  <p>«Çok haklısın. Ama Bay Rhodes yine de bizim onlardan önce hareket etmemizi istemiyor.»</p>

  <p>«Bilmeniz gereken bir şey daha var,» diye duraksayarak konuştu Heany. «Pretoria bir şeylerin olacağından kuşkulanıyor. Hatta içimizde bir hainin varlığından bile söz edilmeye başlandı.»</p>

  <p>«Böyle bir şeyi düşünmek bite saçma!»</p>

  <p>«Bence de öyle, Zuga,» dedi Doktor Jim. «Bence Frank Rhodes'un bu çocukça telgrafları Kruger'in midesini bulandırmıştır.»</p>

  <p>«Ne olursa olsun beyler, Boerler de hazırlığa başladılar. Hatta Rustenburg ve Zeerust birliklerindeki komandolarını seferber ettiler bile.»</p>

  <p>«Öyleyse elimizde bir seçenek var,» dedi Zuga, «Ya hemen harekete geçeriz ya da Bulawayo'ya döneriz.»</p>

  <p>Doktor Jameson yerinde oturamıyordu, kalkıp çadırın içinde yürümeye başladı. Sonunda bir karara varmıştı.</p>

  <p>«Ben gidiyorum.»</p>

  <p>«Ben de öyle tahmin etmiştim,» diye mırıldandı Zuga.</p>

  <p>«Sen ne yapacaksın?»</p>

  <p>«Seninle geleceğim.»</p>

  <p>«Bundan emindim zaten.» Jameson Willoughby'ye baktı, o da başını eğdi.</p>

  <p>«Çok iyi! Johnny adamları çağır, yola çıkmadan önce onlarla konuşmak istiyorum. Zuga sen de telgraf tellerinin kesilmesini sağla. Frankie'den bir telgraf daha almak istemiyorum. Bana söyleyecek bir şey varsa Johannesburg'da yüzyüze geldiğimizde söyler artık.»</p>

  <p>«Jameson'u yakalamışlar!» Ses, Roma’nın kapısına Hun1ar dayanmış gibi çınlıyordu Kimberley Kulübünün sessizliğinde. Ortalık birden karışıverdi, üyeler bardan mermer hole doluşup habercinin çevresini sardılar. Okuma odasından çıkanlar merdiven korkuluklarından uzanmış ne olduğunu soruyorlardı. Yemek salonunda hole gitmek için acele eden biri, garsonun taşıdığı yemek arabasına çarptı, hole ardında kızarmış patates dizileri bırakarak çıktı.</p>

  <p>Haberi getiren Kimberley'in zengin elmas tüccarlarından biriydi. Adam telaştan, başka bir zaman olsa komiteden azar işiteceği kuşkusuz olan bir davranışta bulunmuş, hasır şapkasını çıkartmamıştı.</p>

  <p>Şimdi şapkası başında, gözlüğü heyecandan morarmış burnunun ucuna düşmüş, mürekkebi henüz kurumamış olan Dio mortds Fields Advertiser gazetesinden başlıkları okuyordu: 'Şiddetli bir çatışma sonunda on altı kişi ölünce Jameson Doomkop' ta teslim oldu. Dr. Jameson sizinle tanıştığıma memnun oldum, diyen General Gronje Jameson'u teslim aldı.' Ralph Ballantyne, konukları hole koştukları halde köşedeki masada yerinden kalkmamıştı. Şarap garsonuna kadehini doldurmasını işaret ettikten sonra konuklarının dönmelerini bekledi. Aaron Pagan başta olduğu halde mezarlıktan dönen bir grup gibi az sonra girdiler içeri.</p>

  <p>«Boerler onları bekliyor olmalıydılar... »</p>

  <p>«Doktor Jim pusuya düştü...»</p>

  <p>«Böyle şey olur mu hiç?...»</p>

  <p>Her oturan hemen kadehine uzanıyordu.</p>

  <p>«660 adamı ve topu vardı. Şu halde karşı taraf başından biliyordu.»</p>

  <p>«Bu konuda çok şey söylenecek...»</p>

  <p>«Birkaç kelle de uçacak sanırım...»</p>

  <p>«Doktor Jim'in talihi buraya kadarmış...»</p>

  <p>Aaron gazeteyi okuyordu. «Ralph, baban da tutsaklar arasındaymış!»</p>

  <p>Ralph ilk kez o an bir heyecan belirtisi gösterdi. «Olamaz!» Gazeteyi kapıp baktı.</p>

  <p>«Ne oldu?» diye mırıldandı. «Tanrım, neler oldu acaba?» Ama holde bir başkası bağırmaya başlamıştı.</p>

  <p>«Kruger Reform Komitesinin tüm üyelerini tutuklattı... hepsi idam talebiyle yargılanacakmış.»</p>

  <p>Ortaya çöken sessizlikte bir başkası, «Altın madenleri!» diye bağırınca herkes yemek salonu kapısının üstündeki saate baktı. İkiye yirmi vardı. Borsa tam ikide açılırdı. Bu kez dışarı doğru bir akın başladı. Kaldırımda şapkalarını unutmuş üyeler sabırsızlıkla arabalarını bekliyorlar, bir kısmı da hızlı adımlarla borsa binasına doğru yürüyorlardı.</p>

  <p>Kulüp boşalmış gibiydi, salonda on kişiden fazla kalmamıştı. Aaron ile Ralph köşe masasında yalnızdılar. Ralph'ın elinde hâlâ tutsaklar listesi vardı. «İnanamıyorum.»</p>

  <p>«Bir felâket bu. Jameson'a ne oldu dersin?» Başlarına gelebileceklerin en kötüsü gelmişti işte, şimdiye kadar aldıkları haberlerden daha kötüsü olamazdı; ancak o sırada odasından çıkan kulüp sekreteri sapsarı bir yüzle yemek salonunun kapısında belirdi.</p>

  <p>«Beyler, kötü haberlerim var. Şimdi telgraf aldım. Bay Rhodes Cape Colony başbakanlığından istifa etmiş. Charter Şirketi, Do Beers ve Consolidated Goldfields şirketleri yönetim kurulu başkanlığından da istifa etmeyi önermiş.»</p>

  <p>«Rhodes da bu işin içindeymiş demek,» diye Aaron mırıldandı. «Bir komplo bu. Tanrı bilir ardından neler gelecek ve</p>

  <p>Bay Rhodes kendisiyle birlikte kimleri sürükleyecek.»</p>

  <p>Ralph tabağını itti, «Aç değilim, bir şişe şarap isteyelim.» Boer hapishanesindeki babasını düşünüyordu. Beyaz gömlekli, elleri arkasında bağlı, ak düşmüş sarı sakalı güneşte parıldayan babasını duvarın önünde durmuş karşısında kendisine ateş etmek üzere hazır bekleyen askerlere bakarken görür gibi oldu. Midesi bulanmıştı. Kadehi elinden bıraktı. Aaron kendisine bakıyordu. «Ralph, yaptığın sözleşme hâlâ geçerli. Charter ve Consolidated'in hisselerini satmıştın...» David Silver, «Bütün satışları yaptım,» dedi. «İngiliz Güney Afrika Şirketi hisselerinden komisyon ve vergi çıktıktan sonra 4 sterlinlik bir kârın var. Consolidated alışverişinde daha da kârlısın. Sen satarken 8 sterlin olan hisseler, Kruger'in misilleme olarak Witwatersrand madenlerine el koyacağı haberi üzerine 2 sterline düştü.» David susup korku dolu bir ifadeyle baktı Ralph'a. «Bu borsada bir efsane yaratacak, Bay Ballantyne. Korkunç bir rizikoyu göze aldınız...» Başını salladı. «Ne cesaret! Ne ileri görüşlülük!»</p>

  <p>«Ne talih! Çeki getirdiniz mi?»</p>

  <p>«Evet.» David Silver kucağındaki çantasından mühürlü bir zarf çıkardı.</p>

  <p>«Bankam tarafından bloke edilmiştir.» David çeki saygıyla Aaron dayısının masasına bıraktı. «Toplam olarak bir milyon elli sekiz bin sterlin, sekiz şilin ve altı peni. Bay Rhodes'un Barney Barnato'ya Kimberley madeni hisseleri için yazdığından sonra bu Afrika kıtasında, ekvatorun güneyinde yazılan en büyük çek oluyor, buna ne dersiniz, Bay Ballantyne?»</p>

  <p>Ralph karşısında oturan Aaron'a baktı. «Bunu ne yapmanız gerektiğini biliyorsunuz. Kesinlikle benim adımın ortaya çıkmamasına dikkat edilsin.»</p>

  <p>«Anlıyorum.» Ralph konuyu değiştirdi.</p>

  <p>«Telgrafıma bir cevap gelmedi mi daha? Karım genellikle böyle gecikmez.» Aaron eski bir dost olduğu ve Cathy'yi en az diğer hayranları kadar sevdiğinden Ralph, «Doğuma iki ay kaldı.» diye durumu açıkladı. «Jameson'un bu küçük serüveni sona erdiğine ve savaş olasılığı kalmadığına göre onu iyi bir bakım altında olacağı buraya getirmem gerek.»</p>

  <p>«Kâtibimi telgrafhaneye göndereyim.» Aaron kalkıp kapıdan kâtibe seslendi, sonra yeğenine döndü. «Başka bir şey var mıydı, David?» David birden şaşırdı, bir süredir hayranlıkla gözlerini Ralph Ballantyne'dan ayırmamıştı. Şimdi kâğıtlarını aceleyle toplayıp çantasına doldurdu, kalkıp Ralph'a elini uzattı.</p>

  <p>«Sizinle tanışmış olmak benim için büyük bir onur, Bay Ballantyne. İstediğiniz bir şey olursa...»</p>

  <p>Aaron güçlükle kapı dışarı etti yeğenini.</p>

  <p>Yerine dönerken, «Zavallı David,» diye mırıldandı. «İlk milyoneri, her genç borsacının yaşamının en önemli ant...»</p>

  <p>«Babam...» Ralph gülümsemedi bile.</p>

  <p>«Çok üzüldüm, Ralph. Elimizden hiçbir şey gelmez. Jameson ve diğerleriyle zincirlere bağlı olarak İngiltere'ye götürülecek. Yargıç önüne çıkana kadar Wormwood Scrubs cezaevinde kalacaklar.»</p>

  <p>«Peki sonra ne olacak? Bu ağır bir suç...»</p>

  <p>«Hayır hayır, Ralph, işin oraya varacağını sanmam.» Ralph oturup pencereden dışarı bakarken belki de yüzüncü kez akılsızlığı için kendine lanetler yağdırıyordu. Jameson'un Johannesburg'a yürüyüşe geçerken telgraf tellerini keseceğini düşünmüş olması gerekirdi. Cathy'nin Louise'in hastalığından söz eden telgrafı Zuganın eline geçmemişti ve babası da diğerleriyle birlikte kendilerini bekleyen Boerlerin kucağına düşmüştü.</p>

  <p>Tam o anda odanın kapısında Aaron'un kâtibi göründü.</p>

  <p>«Karımdan telgraf var mı?» diye sordu Ralph. Adam başını salladı. «Ne yazık ki yok Bay Ballantyne.» Ralph adamın duraksadığını farketti. «Peki ne var, öyleyse, söylesene, be adam!»</p>

  <p>«Pazartesi öğleden beri Rodezya telgraf hatları kesikmiş.»</p>

  <p>«Bu yüzden öyleyse... »</p>

  <p>«Hayır, efendim. Rodezya sınırındaki Tati'den bir haber geldi. Bu sabah bir atlı geçmiş sınırı.» Kâtip yutkundu. «Kurtulan tek kişi oymuş.»</p>

  <p>«Kurtulan mı! Ne demek istiyorsun? Neden söz ediyorsun sen?»</p>

  <p>«Matabele kabilesi ayaklanmış. Rodezya'daki bütün beyazları, erkek kadın çocuk demeden öldürüyorlarmış!»</p>

  <p>Cathy saçlarını örerken JanJan çadıra girdi. «Anne, Douglas ile Susu yoklar, bana kahvaltı hazırlayacak kimse yok.»</p>

  <p>«Çağırdın mı?»</p>

  <p>«Hem de çok.»</p>

  <p>«Seyislerden birine söyle de gidip çağırsın, yavrum.»</p>

  <p>«Seyisler de yok, anne.»</p>

  <p>Cathy ayağa kalktı. «Öyleyse biz gidip sana bir şeyler hazırlayalım.»</p>

  <p>Cathy sabahın ilk ışığıyla birlikte dışarı çıktı. Gökyüzü tam üstünde mor, doğuda turuncuydu, kampın üzerindeki ağaçlarda cıvıldayan kuşlar gümüş çıngırakları andırıyorlardı. Ateş sönmüş ve tazelenmemişti.</p>

  <p>«Ateşe bir iki odun at, JanJan.» Cathy mutfak kulübesine girdi. Orası da bomboştu. Tel dolaptan bir kutu konserve alırken kapıda bir gölge göründü.</p>

  <p>«Isazi sen misin?» diye ufak tefek Zulu'yıı selamladı. «Ötekiler nerede?»</p>

  <p>«İnsanın ihtiyacı olduğunda Matabele köpeğinin nereye saklandığını kim bilir? Herhalde bütün gece içip dansetmişlerdir, şimdi de horul horul uyuyorlardır.»</p>

  <p>«Öyleyse aşçı gelene kadar bana sen yardım et bari.» Yemek çadırında kahvaltılarını ettikten sonra Cathy yine Isazi'ye seslendi. «Geldiler mi?»</p>

  <p>«Gelmediler, Nkosikazi.»</p>

  <p>«Ben demiryoluna kadar gitmek istiyorum. Henshaw'dan bir telgraf gelir belki de. Arabaya atları koşar mısın, Isazi?»</p>

  <p>Cathy o anda yaşlı Zulu'nun buruşuk yüzündeki ifadeyi farketti.</p>

  <p>«Ne var?»</p>

  <p>«Atlar... ağılda yoklar.»</p>

  <p>«Neredeler peki?»</p>

  <p>«Belki de çobanlardan biri erkenden otlağa çıkarmıştır. Gidip bakayım.»</p>

  <p>«Önemi yok.» Cathy başını salladı. «Telgraf kulübesi iki adımlık yerde zaten. Yürümek bana iyi gelir, haydi şapkamı ot JanJan.»</p>

  <p>«Hammefendi, küçüğü almasanız... »</p>

  <p>«Saçmalama.» Cathy Jonathan'ın elini tuttu. «Sen atları bulursan bizi almaya gelirsin.» Sonra şapkasını kurdelesinden tutup elinde sallaya sallaya ağaçlar arasında demiryolu inşaatına doğru yürüdü.</p>

  <p>Demirlere inen tokmak seslerinin eksikliğini ilk farkeden Jonathan oldu.</p>

  <p>«Ne kadar sessiz, anne.» Durup kulak verdiler.</p>

  <p>«Cuma da değil,» diye söylendi Cathy. «Bay Mac işçilere para ödüyor olamaz.» Herhangi bir korkuya kapılmadan başını salladı. «Çok garip doğrusu.» Yürümeye devam ettiler.</p>

  <p>Tepenin yamacına gelince bir daha durdular. Cathy gözlerini güneşten korumak için şapkasını kaldırdı. Raylar örümcek ağının gümüş iplikleri gibi güneye uzanıyordu, ancak hemen altlarında bir bıçakla kesilmiş gibi sona ermekteydi. İnşaat yerinde bir yığın travers ile birkaç ray vardı. Kimberley'den bugün gelecek olan hizmet lokomotifi yeni malzeme getirecekti. Ortalıkta insan yoktu.</p>

  <p>«Bu daha da garip,» dedi Cathy.</p>

  <p>«Bay Henderson nerde, anne?» Oğlanın sesi çok hafif çıkıyordu. «Bay Mac ve Bay Braithwaite neredeler?»</p>

  <p>«Bilmiyorum. Hâlâ çadırlarında olmalılar.»</p>

  <p>Beyaz mühendis, makinist ve ustabaşılarının çadırları teneke telgraf kulübesinin berisindeydi. Ne kulübenin çevresinde ne de çadırların arasında hareket vardı.</p>

  <p>«Anne korkuyorum.»</p>

  <p>«Saçmalama, JanJan.» Cathy oğlunun elinden tutup aşağı doğru yürümeye başladı.</p>

  <p>Telgraf kulübesine vardığında, karnının izin verdiği kadar hızlı yürüyordu, soluk soluğa kalmıştı.</p>

  <p>«Sen burada kal.» Jonathan'ı verandanın önünde kendisini bırakmaya iten şeyin ne olduğunu bilmiyordu ama telgraf kulübesinin kapısına yalnız yürüdü.</p>

  <p>Kapı aralıktı. Hafifçe itti.</p>

  <p>Bay Braithwaite yüzü kapıya dönük, masasının başında oturuyordu. Ağzı açıktı, soluk mavi gözleriyle kapıya bakmaktaydı. «Bay Braithwaite.» Cathy'nin sesiyle birlikte havaya uçan bir kovan dolusu arı vızıltısı duyuldu ve adamın gömleğinin önünü kaplayan iri mavi sinekler havalandılar. Cathy adamın karnının yarılmış, barsaklarının bacakları arasından yere sarkmakta olduğunu gördü.</p>

  <p>Cathy kapıya yaslanmıştı. Dizleri tutmuyor, gözlerinin önünde karaltılar uçuşuyordu. Maden mavisi sineklerden biri yanağına kondu, ağır ağır ağzına doğru yürüdü.</p>

  <p>Cathy olduğu yerde öne eğilip kusmaya başladı. Kapıdan geri geri, dudaklarındaki kusmuk tadını silerek çıktı. Merdivene gelince düşecek gibi oldu, yere oturdu. Jonathan koşa koşa annesinin yanına gelmiş kolunu tutmuştu. «Ne oldu, anne?»</p>

  <p>«Cesur bir erkek olmanı istiyorum oğlum.»</p>

  <p>«Hastalandın mı anne?» Çocuk kolunu sarsınca Cathy ne düşüneceğini bilemedi.</p>

  <p>Kulübedeki cesedin o durumda olmasının ne anlama geldiğini anlamıştı. Matabele’ler kurbanlarının barsaklarını dışarı dökerlerdi. Böylece ölü adamın ruhu serbest kalıp kendi cennetine gidebilirdi. Karnını yarmamak kurbanın gölgesini yeryüzünde kıstırmaktı ki, bu takdirde ruh gelip kendini öldüreni öldürürdü.</p>

  <p>Bay Braithwaite bir Matabele mızrağının ustura keskinliğindeki bıçağı ile kesilmiş ve sıcak barsakları içinden bir tavuk barsağıymış gibi kopartılmıştı. Matabele savaşçılarının işiydi bu.</p>

  <p>«Bay Henderson nerede, anne? Ben onun çadırına gidiyorum.»</p>

  <p>İriyarı mühendis Jonathan'ın en iyi arkadaşıydı. Cathy oğlanın kolunu yakaladı.</p>

  <p>«Hayır, JanJan! Gitme!»</p>

  <p>«Neden?»</p>

  <p>Çadırın üstünde duran bir kara karga sonunda cesaretini toplayıp bir uçuşta mühendisin çadırına girip gözden kaybolmuştu. Cathy hayvanı oraya çekenin ne olduğunu biliyordu.</p>

  <p>«Lütfen sus artık, JanJan. Bırak annen biraz düşünsün.»</p>

  <p>Ortadan kaybolan hizmetkârlar... Demiryolunda çalışan işçiler gibi onlar da uyarılmış olmalıydılar. Ortalıkta savaşçıların dolaştığını öğrenince birer ikişer terketmişlerdi kampı. Cathy' nin aklına korkunç bir şey geldi. Belki de hizmetkârlarının içinde de savaşçılar vardı. Ama sonra şiddetle salladı başını. Onlardan beklemezdi bunu. Bu saldıranlar onun kendi yerlileri olamazdı, herhalde küçük bir çeteydi.</p>

  <p>En uygun buldukları şafak saatinde saldırmış olmalılardı, Henderson ile ustabaşı daha uyuyorlardı. Yalnızca sadık Braithwaite makinesinin başındaydı. Telgraf makinesi! Cathy birden kendine geldi: dış dünya ile tek bağı telgraftı şimdi. «JanJan sen burada bekle,» deyip kulübenin kapısına doğru yürüdü.</p>

  <p>Telgraf makinesi duvardan kopartılıp yere atılmış, parça parça edilmişti. Cathy kapının yanındaki teneke duvara yaslandı, karnını iki eliyle tutup düşünmeye çalıştı.</p>

  <p>Savaşçı grubu demiryolu inşaatına saldırmış, sonra ormana çekilmişti. Birden kayıp hizmetkârları hatırladı. Onlar kaybolmamışlardı, kampı kuşatmaya çalışıyorlardı. Her an çevresinde tüylü başlıklı karaderili savaşçıları görmekten korkarak iki yanına bakındı.</p>

  <p>Kimberley'den gelen tren de o gün gecikecekti. Cathy on saat süreyle Jonathan'la yalnızdı. Cathy yere yığılır gibi oturup oğluna sarıldı, ancak o anda oğlanın açık kapıdan içeri bakmakta olduğunu farketti.</p>

  <p>«Bay Braithwaite ölmüş,» dedi Jonathan. Cathy güçlükle çevirdi başını. «Bizi de öldürecekler, değil mi, anne?»</p>

  <p>«Hayır JanJan!»</p>

  <p>«Bize bir silah gerek. Babam bana atış yapmasını öğretti.»</p>

  <p>Silah... Cathy çadırlara baktı. Ama bir silah bulmak için bile olsa içeri girecek cesareti olmadığını biliyordu. Orada neler bulacağını çok iyi biliyordu.</p>

  <p>Birden önünde bir gölge belirince kulakları tırmalayan bin çığlıkla bağırdı.</p>

  <p>«Nkosikazi, ben geldim.»</p>

  <p>Isazi tepeden aşağı bir panter kadar sessiz inmişti.</p>

  <p>«Allar gitmişler.» Cathy adama kulübenin içine bakması için işaret etti.</p>

  <p>Isazi'nin yüz ifadesi değişmedi. «Matabele çakalları hâlâ ısıra biliyorlar demek.»</p>

  <p>«Çadırlara bir bak bakalım silah gibi bir şey bulabilecek misin?»</p>

  <p>Isazi yaşının yarısı kadar bir insanın hızıyla koştu, çadırlara girip çıktı. Döndüğünde elinde sopası kırılmış bir mızrak başı vardı.</p>

  <p>«İri olanı esaslı dövüşmüş. Hâlâ canlıydı, karnından sarkan barsaklarını kargalar yiyorlardı. Konuşamıyordu ama bana baktı. Onu barışa kavuşturdum. Ama tüfek falan yoktu. Matabele’ler hepsini almışlar.»</p>

  <p>«Kampta tüfek var,» dedi Cathy.</p>

  <p>«Gel, Nkosikazi.» Yaşlı adam Cathy'yi tutup kaldırdı, Jonathan da annesinin öteki yanına geçti.</p>

  <p>İlk sancı daha çalılıklara gelmeden çarptı Cathy'yi. Olduğu yerde iki büklüm oldu. Sancı geçene kadar beklediler,</p>

  <p>Jonathan olup bitenden hiçbir şey anlamıyordu ama yaşlı Zulu ciddi ve suskundu.</p>

  <p>«Tamam.» Cathy doğruldu, saçlarını geri attı. Bu kez Cathy' ye ayak uydurup yürüdüler. Isazi kırık mızrak başlığını bir kama gibi tutmuş, korku dolu bakışlarla çevrelerini süzüyordu.</p>

  <p>İkinci sancıda Cathy yere düşecek gibi oldu. Bu kere kadını tutamamışlardı, bir anda toz toprak arasına düşüp kaldı. Sancı geçince İsazi'ye bakts. «Sancılar çok sıklaştı.» Isazi'nin verecek bir cevabı yoktu. «Jonathan'ı Harkness Madenine götür.»</p>

  <p>«Nkosikazi, tren...»</p>

  <p>«Tren geldiğinde çok geç olacak. Gitmelisiniz?»</p>

  <p>«Nkosikazi... sen, sen ne olacaksın?»</p>

  <p>«At olmadan ben zaten Harkness'e kadar gidemem. Otuz milden uzun yol. Şu anda harcadığın her dakika çocuğun yaşama şansını eksiltiyor.» Isazi yerinden kıpırdamadı.</p>

  <p>«Isazi, onu kurtarırsan benden bir parça kurtarmış olacaksın. Ama burada kalırsan hepimiz öleceğiz. Git haydi, git!»</p>

  <p>Isazi çocuğun elini tutmak için uzanınca Jonathan elini çekti.</p>

  <p>«Annemi bırakmam. Babam bana anneme iyi bakmamı söyledi.»</p>

  <p>Cathy kendini toparladı. Kısacık yaşamının en güç görevini yapmak için tüm kararlılığına ihtiyacı vardı. Jonathan.'a olanca gücüyle iki tokat indirdi. Çocuk annesinden uzaklaştı. Soluk yanaklarında annesinin parmak izleri belirdi. Daha önce hiç yüzüne tokat yememişti.</p>

  <p>«Ne diyorsam onu yap!» diye bağırdı Cathy. «Hemen Isazi ile gideceksin.»</p>

  <p>Zulu yerlisi çocuğu kucağına alıp kadının yüzüne baktı.</p>

  <p>«Bir aslan yüreği var sende. Seni selamlıyorum, Nkosikazi.» Sonra arkasına bakmadan ormana doğru yürüdü. Birkaç saniye sonra gözden kaybolmuştu bile. Cathy ancak o an titremeye başladı ve boğazında düğümlenen hıçkırıklarını koyverdi.</p>

  <p>O zamana kadar hayatta en güç şeyin yalnızlık olduğunu düşünmüştü. Ralph'ı düşündü; şu anda olduğu kadar onu hiç sevmemiş, istememişti. Tek çocuğunu tokatlamak ve ona az da olsa bir kurtuluş umudu yaratmak için gücünün son damlasını kullandığına emindi. Acımasız çelikleriyle şafak sökerken geldiklerinde kendisini burada bulabilirlerdi.</p>

  <p>Ama birden içinde kalkıp sürüklenecek bir güç kaynağı buldu. Tepeye varınca kampa baktı. Öylesine sakin ve düzenli görünüyordu ki. Evi. Yuvası. Sabahın sakin havasında duman soluk gri bir tüy gibi yükseliyordu. Çadırına kadar gidebilse her şey yoluna girecekti sanki.</p>

  <p>On on iki adım gitmişti ki birden içinde bir şey patlar gibi oldu, bacaklarının arasından bir su boşandı. Ama inanılmaz bir şekilde çadırının önüne de gelmişti artık.</p>

  <p>İçerisi serin ve loştu, tıpkı bir kilise gibi. Dizleri yine tutmuyordu. Yerde sürünerek yatağın ucundaki büyük sandığa kadar gitti, saçlarını alnından geri atıp bir süre dinlendi.</p>

  <p>Sandığın kapağını kaldırmak, vücudunun tüm gücünü alıp götürmüştü, ama sonunda onu da başardı. Tabanca, uzun zamandır Ralph'ın kendisine yaptıracağı ev için ördüğü beyaz yatak örtüsünün altındaydı. Tabancayı bir kere o da Ralph elini tutmuşken ateşlemişti.</p>

  <p>Şimdi sandıktan çıkarmak için iki eline ihtiyaç vardı. Cathy yatağa çıkıp oturamayacak kadar bitkindi. Sırtını sandığa dayadı, ayaklarını yere uzattı, tabancayı iki eliyle kavrayıp kucağında tuttu.</p>

  <p>Uyuklamış olmalıydı, gözlerini açtığında dışarda ayak sesleri duyar gibi oldu. Başını kaldırdı. Çadırın yan bezine doğan güneşin ışıklan bir adamın gölgesini düşürüyordu. Cathy tabancayı kaldırıp çadır girişinde nişan aldı. Tabanca elinde titrerken bir adam içeri girdi.</p>

  <p>«Tanrıya şükürler olsun!» Cathy tabancayı kucağına bıraktı. «Sen geldin demek, şükürler olsun.» Sonra başı önüne düştü. Saçları iki yana açıldı, boynu göründü. Bazo kadının ensesine baktı. Derinin altında hafif atan bir damar görünüyordu.</p>

  <p>Bazo'nun başında yalnızca köstebek derisinden bir bant vardı. Ayakları çıplaktı. Sol elinde geniş bir mızrak, sağ elinde de bir metre yüksekliğinde, tutamağı parlatılmış suaygırı boynuzundan yapılma, ucu elde dövülme kalın çivilerle ağırlaştırılmış bir kalkan vardı.</p>

  <p>Bazo kalkanı savurduğunda geniş omuzlarının tüm gücünü tek noktaya toplamıştı, hedef aldığı nokta da Cathy'nin boynunda atan o damardı.</p>

  <p>Gözleri hâlâ öldürme çılgınlığıyla parlayan iki savaşçı gelip Bazo'nun iki yanında durdular. Biri yerdeki kadını görünce mızrağını kavrayıp kesici darbeyi indirmeye hazırlandı. «Kadının ruhu uçmalı.» dedi.</p>

  <p>«İşini yap!» dedi Bazo. Savaşçı işini ustaca bir darbeyle bitirdi.</p>

  <p>«Kadının içinde bir canlı var, bak hareket ediyor!»</p>

  <p>«Öldür onu!» diyen Bazo çadırdan dışarı, gün ışığına çıktı. Bekleyen adamlarına, «Çocuğu bulun,» dedi. «Beyaz aslan yavrusunu bulun!»</p>

  <p>Lokomotif makinisti korkudan ne yapacağın» bilemiyordu. Plumtree'de durdukları birkaç dakika içinde oranın dükkâncısı ile ailesinin cesetlerini görmüştü.</p>

  <p>Ralph Ballantyne ise tüfeğinin namlusunu adamın sırtına dayamış daha kuzeye, Matabeleland'ın içlerine doğru gitmeye zorluyordu.</p>

  <p>Kimberley'den son hızla gelmişlerdi buraya kadar. Ralph zaman zaman ateşçinin yerine geçmiş, üstünün başının baca temizleyicisi gibi kararmasına aldırmadan ocağa kömür atmıştı.</p>

  <p>Demiryolu inşaatına kadar olan yol rekorunu iki saat farkla kırmışlardı. Tepelerin arasından çıkıp düzlüğe girdiklerinde telgraf kulübesi görünür görünmez Ralph küreği fırlatıp atmış, daha iyi görebilmek için makinistin yanına çıkmıştı.</p>

  <p>Birden kalbi duracak gibi oldu. Kulübe ile çadırlar arasında bir hareket vardı. Ama birden tüm umutları söndü: sırtlanların çirkin biçimlerini tanımıştı.</p>

  <p>Hayvanları çadırlardan sürükleyip çıkardıkları şeyleri yemeye çalışırlarken korkuyu filan unutmuş görünüyorlardı. Ralph ateşe başladığı zaman dağıldılar ancak. Tüfek boşalana kadar sekiz on tanesini cansız yere sermişti. Çadırlara birbiri ardından girip çıkan Ralph hemen lokomotife döndü. Ne makinist ne de ateşçi dışarı çıkmamışlardı.</p>

  <p>«Bay Ballantyne, bu vahşi dinsizler her an gelebilirler...»</p>

  <p>«Dur!» Ralph kömür vagonunun ardındaki hayvan vagonuna koştu, pimleri çekti, büyük rampa aşağı kaydı. Atları indirdi sonra. Dört atın biri eyerliydi. Bunlar bulabildiği en hızlı ve güçlü hayvanlardı. Tüfeği elinden bırakmadan eyere atladı. «Ben burada bekleyemem!» diye bağırdı makinist. «Bu karaderililer hayvan sürüsünden başka bir şey değildir!»</p>

  <p>«Karım ile oğlum buradalarsa onları geri götürmem gerek, bana bir saat süre tanı.»</p>

  <p>«'Bir dakika bile beklemem. Geri dönüyorum.»</p>

  <p>«Canın cehenneme öyleyse!»</p>

  <p>Ralph, atını mahmuzladı, yedek atlan çekerek kamp yerine doğru yürüdü.</p>

  <p>Giderken Aaron Fagan'ı dinleseydi daha iyi olacağını düşünüyordu. Kimberley'den kendisine eşlik edecek sekiz on adam seçebilseydi. Ama iyi binici bulmak için gerekecek birkaç saati harcamaya yüreğinin dayanamayacağını da biliyordu. Zaten kendisi Tati'den gelen telgrafı alışından yarım saat sonra yola çıkmıştı. Yaptığı tek şey tüfeğini almak, eyer çantalarını mermiyle doldurmak ve Aaron'un ahırından dört at alıp lokomotifin beklediği yere gitmekti.</p>

  <p>Arkasına bakınca lokomotifin güneye doğru uzaklaştığını gördü. Şimdi, bildiği kadarıyla, Matabeleland'da tek beyaz kendisiydi.</p>

  <p>Ralph dörtnala girdi kampa. Kendisinden önce davranmışlardı. Kamp soyulmuş, Jonathan’ın çadırı devrilmiş, eşyaları yerlere saçılmıştı.</p>

  <p>Ralph atından atladı. «Cathy! JanJan! Neredesiniz?» Ayaklarının altında kâğıt hışırtısı duyunca eğilip baktı. Cathy'nin o kadar gurur duyduğu resimleriydi bunlar. Birini kaldırıp baktı. Kigelo Africana koyu kızıl boru çiçekleri. Kâğıdın buruşuklarını düzeltmeye çalışırken bunun boşuna olduğunu düşündü.</p>

  <p>Kendi çadırlarına koştu.</p>

  <p>Cathy doğuramadığı çocuğu yanında olduğu halde yerde yatıyordu. Ralph'a bir kız çocuk söz vermiş ve sözünü tutmuştu. Ralph diz çöküp karısının başını kaldırmaya çalıştı, ancak ölümün katılığı çoktan çökmüştü, Cathy mermer bir heykel kadar sertti. Birden karısının başının arkasındaki koca çöküntüyü farketti.</p>

  <p>İrkilerek geri çekildi, kendini çadırdan dışarı attı.</p>

  <p>«Jonathan! JanJan!»</p>

  <p>Çıldırmış gibi koşuyordu kamp yerinde.</p>

  <p>«Jonathan! Jonathan!»</p>

  <p>Canlı tek varlığa rastlamayınca ormanı aşıp alçak tepeye çıktı.</p>

  <p>«Jonathan! Benim! Baban!! Neredesin yavrum benim?»</p>

  <p>Birden çığlıklarının savaşçıları geri getireceğini düşündü, ansızın bütün yüreğiyle istedi bunu.</p>

  <p>«Gelin!» diye seslendi sessiz ormana. «Gelin beni de bulun bakalım!» Silahını havaya ateşledi.</p>

  <p>Sonunda ne koşacak ne de bağıracak gücü kalmıştı. Dönüp ağır ağır kampa doğru yürüdü. Yaşlı bir insan gibi sendeleyerek yürüyordu.</p>

  <p>Kampın girişinde otlar arasında bir şeye takılmıştı gözü. Eğilip aldı. Bu köstebek derisinden bir başlıktı. Deriyi elinde evirdi çevirdi, avcu içinde sıktı. Sonra yine elinden bırakmadan ölülerini gömmek için kampa girdi.</p>

  <p>Robyn St. John yatak odasının pancurunun tıkırdatılmasıyla uyandı, dirseği üzerinde doğruldu.</p>

  <p>«Kim o?»</p>

  <p>«Benim, Nomusa.»</p>

  <p>«Juba, küçük Kumrum benim. Seni beklemiyordum.»</p>

  <p>Robyn yatağından çıkıp pencereye gitti. Pancurları açınca Juba'nın pervazın altında büzülmüş durduğunu gördü. «Üşümüşsün.» Robyn kadının kolunu tuttu. «Donacaksın burada, İçeri gel, sana bir battaniye vereyim.»</p>

  <p>«Nomusa, dur.» Juba kedinin bileğini tuttu. «Hemen gitmem gerek.»</p>

  <p>«Daha yeni geldin ama.»</p>

  <p>«Burada olduğumu kimsenin bilmemesi gerek. Ne olur kimseye söyleme, Nomusa.»</p>

  <p>«Titriyorsun, nen var senin Juba.»</p>

  <p>«Dinle, Nomusa. Seni bırakamadım... sen benim hem annem hem ablam hem de arkadaşımsın. Seni bırakamadım.»</p>

  <p>«Juba... »</p>

  <p>«Konuşma, bir dakika dinle beni. O kadar az zamanım var ki.»</p>

  <p>Robyn o anda Juba'nın şişman vücudunu böylesine titreten şeyin gecenin ayazı olmadığını anladı. Kadın korkudan titriyordu,</p>

  <p>«Buradan gitmelisin, Nomusa. Sen, Elizabeth ve bebek. Yanına hiçbir şey alma, hemen şu dakika çık git buradan. Bulawayo'ya git, belki orada emniyette olursun. Tek şansın bu.»</p>

  <p>«Bu saçmalıklar ne demek oluyor, Juba? Ne dediğini anlamıyorum bir türlü.»</p>

  <p>«Geliyorlar, Nomusa. Geliyorlar. N'olur acele et.»</p>

  <p>Kadın geldiği gibi gitmişti. İri cüssesinden beklenmeyen bir çeviklikle bir anda kaybolmuştu ağaçların arasında. Robyn şalını sırtına atıp verandaya çıktığında izi bile yoktu artık.</p>

  <p>«Juba, gel buraya! Beni duyuyor musun? Bu saçmalık ne demek oluyor?»</p>

  <p>Robyn kilisenin önünde ne tarafa gitmesi gerektiğini kestiremeden durdu.</p>

  <p>«Juba! Nerdesin, Juba?»</p>

  <p>Hastanenin ateşi sönmüştü. Robyn o yana gidip ateşin üstüne bir kütük attı. Kütük bir anda alev aldı. Işığında en yakın kulübeye girdi.</p>

  <p>Hastaların yer döşekleri bomboştu. En ağır hasta olanlar bile gitmişlerdi, içlerinden bazıları yürüyemeyecek durumda olduklarından sırtta taşınmış olmalıydılar.</p>

  <p>Robyn şalına sarındı. «Zavallı kâfirler. Yeni bir büyücü korkusu herhalde. Kendi gölgelerinden korkar bunlar.»</p>

  <p>Robyn dönüp evine doğru ağır ağır yürüdü. Elizabethan odasının ışığı yanıyordu, annesi merdivenleri çıkarken kız kapıyı açtı.</p>

  <p>«Sen misin, anne?»</p>

  <p>«Ne yapıyorsun, Elizabeth?»</p>

  <p>«Bir konuşma duyduğumu sanmıştım.»</p>

  <p>Robyn duraksadı, Elizabeth'i korkutmak istemezdi, ama Elizabeth de aklı başında bir kızdı, Matabele kör inançları yüzünden isteri nöbetlerine tutulacak değildi ya.</p>

  <p>«Juba buradaydı. Yeni bir büyücü korkusu sarmış almalı ortalığı. Geldiği gibi gitti.»</p>

  <p>«Ne istiyordu?»</p>

  <p>«Tehlikeden kaçmamız, için Bulawayo'ya gitmemizi.»</p>

  <p>Elizabeth üzerinde geceliği, elinde mumu olduğu halde dışarı çıktı.</p>

  <p>«Juba Hıristiyandır, büyücülüğe inanmaz. Başka ne dedi?»</p>

  <p>«Hepsi bu kadar.» Robyn esnedi. «Ben yatıyorum.» Verandada bir iki adım atıp döndü. «Herkes kaçmış, hastane bomboş. Çok sıkıcı bir durum.»</p>

  <p>«Anne, Juba’nın dediğini yapsak iyi olur bence.»</p>

  <p>«Ne demek istiyorsun?»</p>

  <p>«Bir an önce Bulawayo'ya gidelim.»</p>

  <p>«Elizabeth, ben de senin aklı başında biri olduğunu sanmıştım.»</p>

  <p>«İçimde garip bir duygu var. Gitsek daha iyi olur sanırım. Belki de gerçekten bir tehlike vardır.»</p>

  <p>«Burası benim evim. Babanla birlikte ellerimizle yaptık burasını. Beni buradan gitmeye hiçbir güç zorlayamaz. Haydi git yat. Yarına çok işimiz var.»</p>

  <p>Tepelerin alçak kesimlerinde uzun otların arasında saf saf çömelmişlerdi. Gandang saflar arasında dolaşıyor, arada sırada durup eski bir silah arkadaşıyla konuşuyordu.</p>

  <p>Bekleme sırasında çıplak toprak üstünde oturmak garip geliyordu savaşçılara. Eski günlerde demir kadar sertleştirilmiş öküz derisinden kalkanları üzerinde otururlardı. Bu yalnız rahat etmek için değil, düşmana dehşet salma, kalbe çelik saplama zamanı gelinceye kadar belirli bir hedef oluşturmamak içindi. Genç savaşçılar da savaş çılgınlığına kapılıp mızraklarıyla kalkanları üzerinde zamanından önce heyecandan davul çalmaya başlamazlardı böylece.</p>

  <p>Inyati savaşçılarının tüyleri, kürkleri, inek kuyrukları ve savaş çıngıraklarıyla bezenmemiş olmaları da garipti. Gandang bir daha hiç yaşamayacağını sandığı bir gururla kendinden geçmiş gibiydi. Onları, vahşiliklerini ve cesaretlerini seviyordu, yüzünün ifadesiz olmasına karşın bu sevgisi gözlerinden taşmaktaydı.</p>

  <p>Savaşçılar bu sevgiyi alıyorlar ve yüz kere arttırarak geri veriyorlardı. «Baba,» diye alçak seslerle konuşuyorlardı yanlarından geçerken. «Baba, seninle omuz omza bir daha dövüşemeyeceğimizi sanmıştık. Baba, bugün ölen oğulların sonsuza dek genç kalacaklardır.»</p>

  <p>Tepelerin ötesinde bir çakal acı bir sesle bağırdı, daha yakından bir başka çakal kendisine cevap verdi. Savaşçılar mevzilerine girmişlerdi, şimdi Khami tepelerinde saldırıya hazır bir yılan gibi çöreklenmiş bekliyorlardı.</p>

  <p>Gökyüzünde bir parıltı vardı. Yalancı şafaktı bu, gerçek şafak sökmeden ortalık kapkara olacaktı. Savaşçıların en sevdikleri andı bu karanlık dakikalar.</p>

  <p>Yerlerinde sakin sakin kıpırdanıyorlar, mızraklarının sopasını ayakları arasında tutarak «Kalkın çocuklarım. Mızrakların konuşma saati geldi,» emrini bekliyorlardı.</p>

  <p>Ama bu kez emir verilmedi, gerçek şafak göğü kan rengine boyadı. Savaşçılar gün ışığında birbirlerine baktılar.</p>

  <p>En az elli savaş alanında Gandang'ın saygısını kazanmış olan kıdemli savaşçılardan biri hepsinin adına konuşmak üzere bir kenarda tek başına oturan reisin yanına gitti.</p>

  <p>«Baba, çocukların çok şaşırdı. Bize neden beklediğimizi söylesene.»</p>

  <p>«Dostum, mızraklarınız daha zengin bir av beklemeyecek kadar mı susadı kadınların ve çocukların kanına?»</p>

  <p>«Sen ne kadar istersen o kadar bekleriz, Baba. Ama yine de çok güç bu beklemek bizim için.»</p>

  <p>«Dostum, ben leoparı genç bir keçi ile avlıyorum.» Gandang'ın çenesi göğsüme dayandı yine.</p>

  <p>Güneş tepelerin üzerindeki ağaçların boyunu da aşmış. Gandang hâlâ yerinden kıpırdamamıştı. Saf saf duran savaşçılar da hiç ses çıkarmadan kendisini bekliyorlardı.</p>

  <p>Genç bir savaşçı yanındakine, «Fırtına başladı bile,» diye mırıldandı. «Kardeşlerimiz şu anda yoğun bir çalışma içindeler. Bizim boşu boşuna bir tepede oturduğumuzu duyduklarında...» Yaşlılardan biri kendisini azarlayınca savaşçı sustu. Ancak daha ilerde biri çömeldiği yerde kıpırdayınca mızrağı yanındaki arkadaşının kalkanına çarpıp tok bir ses çıkardı. Gandang başını bile kaldırmadı.</p>

  <p>Bir süre sonra tepeden bir keklik ötüşü duyuldu. Tiz ses bozkırın karakteristik sesiydi ve bu ötüşte garip bir şey bulabilmek için insanın kulağının çok keskin olması gerekirdi.</p>

  <p>Gandang ayağa kalktı. «Leopar geliyor,» deyip Bulawayo'ya giden yolu görebileceği bir noktaya yürüdü. Keklik gibi ses çıkarmış olan nöbetçi mızrağının ucuyla yolu işaret etti Yolda açık bir araba ile atlılar vardı. Gandang bunların on bir kişi olduklarını saydı. Khami Tepelerine doğru geliyorlardı. Bu kadar uzaktan bile en öndeki kişi seçilebiliyordu. Eyerde dimdik duran o sırt, başın tetikte durması, uzun mahmuzlar. «Hau! Tek Parlak Göz!» diye mırıldandı Gandang.«Çok.ay bekledim senin için.»</p>

  <p>* * *</p>
</body>
</html>
