<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Janine'in tek kelimelik yol tarifleri dışında hiç konuşmadılar arabada. Üç katlı apartmanın önünde durduklarında Craig apartmanın adının az önce hayal kurdukları Seyşel adalarındaki kıyıyla aynı adı taşıdığını gördü: Beau Vallon.</p>

  <p>Kız Land Rover'den indi. «Beni getirdiğin için teşekkür ederim.» Sonra dönüp kapıya doğru yürüdü. Ancak içeri girmeden bir daha dönüp arabaya geldi. «Şımarık bir çocuktan farkın olmadığını biliyor musun? Her şeyi pes edip bırakıyorsun, tıpkı tenis kortunda oyunu yarıda bırakıp yenilgiye razı olduğun gibi.»</p>

  <p>Bundan sonra bir daha dönmeden içeri girdi, gözden kayboldu.</p>

  <p>Craig yata dönünce tabaklan toplayıp yıkadı, haritaları yerine yerleştirdi. Dolapta bir şişe cini olduğunu sanıyordu ama bulamadı, şarap bile kalmamıştı. Salonda otururken içinin bomboş olduğunu hissediyordu. Yatağına gitmesinin bir anlamı yoktu, nasıl olsa uyuyamayacaktı.</p>

  <p>Torbasını açtı: Jonathan'ın ödünç verdiği günlük en üstteydi. Açıp okumaya başladı. 1860'da yazılmıştı. Yazar Zuga Ballantyne'dı. Craig'in büyükbabasının dedesi.</p>

  <p>Bir süre sonra içinde boşluk falan kalmamıştı, büyük bir yelkenlinin ön güvertesinde Atlantiğin yeşil dalgalarıyla boğuşarak vahşi bir kıtaya doğru yol alıyordu.</p>
</body>
</html>
