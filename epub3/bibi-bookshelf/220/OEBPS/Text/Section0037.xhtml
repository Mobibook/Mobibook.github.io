<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Tungata Zebiwe siperin içinde çömelmiş telsizden gelen kısık sesi dinliyordu.</p>

  <p>«Mayınlı bölgeyi geçtiler, nehre doğru geliyorlar.»</p>

  <p>Zambezi'nin kuzey kıyısındaki gözcüleri önceden hazırladıkları mevzilerden nehrin karşı kıyısı ile sığlıklarındaki küçük ağaçlık adalardan kuş uçurtmuyorlardı.</p>

  <p>«Kaç kişiler?» diye sordu Tungata.</p>

  <p>«Henüz saymadım.»</p>

  <p>Kuşkusuz şu anda kararmaya başlayan havada ancak birer kara gölgeydiler. Tungata havaya baktı, karanlığın çökmesine kadar bir saat daha vardı. Birliğini yaklaşık üç saat önce sığlıktan geçirdiğinden bu yana içini kemiren kuşku dalgası yeniden saldırdı üzerine.</p>

  <p>Kovalayanları nehri geçmeleri için kandırabilir miydi? Bunu yapamadığı takdirde Viscount'un düşürülmesi ve yaptıkları bütün diğer şeylerin propaganda değeri yarıya inerdi. İzcileri çok dikkatle hazırlanmış pusu yerine çekmeliydi. Kadının eteğini bu yüzden getirip güvenlik kordonunun kenarına bırakmıştı.</p>

  <p>Yine de herhangi bir komutanın karanlığın basmasına bu kadar az kalmışken Zambezi gibi doğal bir engeli geçmeye kalkışması mantık dışı bir hareketti. Üstelik geleceklerini bilip ona göre hazırlanan bir düşmana karşı yabancı bir toprağa geçecekti. Tungata onların gelmesini bekleyemez, ancak umabilirdi.</p>

  <p>Bütün iş başlarında kimin olduğuna bağlıydı. Hazırladığı tuzağın etkili olması için gelenlerin başında Albay Roland Ballantyne’ın kendisi bulunmalıydı. Tungata adamın komutanlıkta olması olasılığını düşünmeye başladı.</p>

  <p>ZHKO ajanları kendisini Victoria Şelâlesi Otelinde görmüşlerdi. Kadın adının Ballantyne olduğunu söylemişti ve İzciler bölgenin en yakın ve en etkin birlikleriydi. Hiç kuşkusuz kaza yerine ilk gelen onlardı ve Ballantyne de başlarındaydı. Tungata planının düşündüğü gibi yürümekte olduğunu kabul etmek zorundaydı.</p>

  <p>Telsizden yeni bir çatırtı duyulunca Tungata mikrofonu alıp haberi aldığını bildirdi. Gözlemcinin sesi çok hafifti, sanki nehrin karşı kıyısından işitilmekten korkuyormuş gibi.</p>

  <p>«Nehri geçmeye kalkışmadılar. Ya karanlığı bekliyorlar ya da geçmeyecekler.»</p>

  <p>«Gelmeliler,» diye Tungata kendi kendine söylendi. «İşaret fişeğini at!» diye emretti sonra.</p>

  <p>«Beklemede kal,» dedi gözlemci. Tungata mikrofonu indirip mor ve kızıl gökyüzüne baktı. Bu bir riskti ama SAM 7 sırtlarında nehri geçtiklerinden bu yana hep tehlike içinde yaşıyorlardı zaten.</p>

  <p>İşaret fişeği havaya fırladı ve yerden 150 metre yükseklikte kızıl bir top gibi patladı. Tungata fişeğin ağır ağır yere inişini seyretti. Nehir kıyısının bu kadar yakınından atılan fişek iki etki yapardı, ya arkasındakiler kovalamacadan vazgeçerlerdi ya da Tungata'nın umduğu gibi avlarına ne kadar yakın olduklarını anlarlar ve kedi refleksi gibi uçan her şeyin ardından koşarak üzerlerine gelirlerdi.</p>

  <p>Tungata saniyelerin geçmesini bekledi. Sonra yenilginin acı tadıyla başını salladı. Tam o anda radyodan gelen parazit arasında gözlemcinin hafif ve kısık sesi duyuldu.</p>

  <p>«Geliyorlar!»</p>

  <p>Tungata mikrofonu dudaklarına bastırdı. «Ateş etmeyin, Tungata Yoldaş konuşuyor. Ateş etmeyin.»</p>

  <p>Heyecanlı gerillalarından birinin tuzağı zamanından önce kapatmasından korkuyordu. Tuzak yerinde altı yüz adamı vardı. Bir Kanka birliğine ancak böyle alay gücünde bir birlik karşı koyabilirdi. Tungata onların savaşmalarım kendi gözleriyle görmüştü, bire karsı yirmi olmadıkça üzerlerine saldırmazlardı.</p>

  <p>Sayısal üstünlüğü sağlamıştı ama kendi kabarık sayısında da tehlike oranı büyüktü. Kontrol zayıflıyordu bir kere, adamların hepsi savaşçı niteliğine sahip değillerdi, aralarında Ballantyne İzcileri efsanesine kör inançlara dayanan bir korkuyla inananlar olmalıydı.</p>

  <p>«Tüm komutanlara sesleniyorum. Ateş etmeyin. Tungata Yoldaş konuşuyor. Ateş etmeyin.» Sonra mikrofonu indirip son bir kez önündeki pusu alanına baktı.</p>

  <p>Nehrin kuzey kıyısı durduğu yerden yaklaşık bir mil uzaklıktaydı. Kıyıdaki kalın ve sık ağaçlar yüzünden nehir görünmüyordu. Ağaçlık geniş bir çayırlığın önünde birden kesiliyordu. Burası Zambezi'nin taşkın ovalarından biriydi. Yağmur mevsiminde nehir taşınca burası sazlar ve zambaklarla dolu sığ bir göl olur du. Ama şimdi göl kurumuş, sazlar sararıp dökülmüşlerdi. Ne kaçan, ne kovalayan için saklanacak bir delik kalmıştı.</p>

  <p>Tungata'nın başlıca sıkıntılarından biri bu geniş alanın yumuşak yüzeyini ayak izlerinden temizlemek olmuştu. Son on gündür alanın çevresindeki birlikler kenarlarda hendekler kazmışlar, havan toplarına yuvalar hazırlamışlardı. Bir tek kişinin bile ıslak toprakta yürümesi gelenler için bir uyarı olurdu. Ama ne yapıp yapmışlar, temiz tutmuşlardı.</p>

  <p>Şimdi sığ bataklıktaki tek iz vahşi hayvanların izleriyle Viscount enkazından bu yana süregelen dokuz adamın ayak izleriydi. Tungata ile adamları üç saat önce basmışlardı yumuşak toprağa. İzleri kıyıdaki ağaçlar arasından çıkıp bu yandaki yüksek ormanlara doğru uzanıyordu.</p>

  <p>Tungata'nın telsizi yeniden canlandı. «Sığlığı geçmeye başladılar.»</p>

  <p>Tungata batan güneşten pembeleşmiş sular üstünde adamların kara başlarının kadife bir kumaş üstünde boncuklar gibi olduğunu düşündü.</p>

  <p>«Kaç kişiler?»</p>

  <p>«On iki.»</p>

  <p>Tungata düş kırıklığına uğramıştı. Bu kadar az demek. Daha kalabalık olacaklarını umuyordu. Kalbinin atışlarını hissederek. «Başlarında beyaz subay var mı?» diye sordu.</p>

  <p>«Kamuflaj boyası içinde bir beyaz var, sıranın başında.»</p>

  <p>«Ballantyne.» diye söylendi Tungata. «Büyük çakalın kendisi olmalı.»</p>

  <p>«Şimdi geçtiler ağaçlar arasında kayboldular.»</p>

  <p>Acaba taşkın alanını geçecekler miydi? Tungata dürbününü ağaçlara doğru çevirdi. Özel mercekli dürbün en küçük bir ışığı bile yakalayabilirdi, ancak buna rağmen ağaçlar ve altlarındaki çalılar iyice kararmıştı şimdi. Güneş batmış, ilk yıldızlar parıldamaya başlamışlardı.</p>

  <p>«Hâlâ ağaçların arasındalar.» Bu kez başka biriydi konuşan. İkinci gözlemci safı. Tungata yeni bir emir verdi. «Ateşin örtüsünü kaldırın!» Birkaç saniye sonra nehirden en uzak ağaçlığın arasında bir kamp ateşinin sarı parıltısı görüldü. Tungata dürbünüyle bakarken alçak alevlerin önünden bir karaltı geçti. Uzun kovalamadan yorulmuş ve kendilerini güvenlikte hisseden bir grup ağaçlar arasında dinleniyorlar gibiydi. Ama bu çok açık bir tuzak diye düşündü Tungata. Acaba kendilerini kovalayanların dengesiz öfkelerine çok mu güvenmişti?</p>

  <p>Kuşkularının cevabı gelmekte gecikmedi. Telsizdeki ses, «Ağaçların altından çıktılar, taşkın alanına giriyorlar,» dedi.</p>

  <p>Bu mesafede ortalık bir şey seçilmeyecek kadar kararmıştı. Tungata öncülerinin gözlemlerine güvenmek zorundaydı artık. Fosforlu saatinin saniye göstergesinden ayırmıyordu gözlerini. Taşkın alanı bir buçuk kilometre enindeydi. İzciler bu mesafeyi koşarak üç dakikada alırlardı.</p>

  <p>Gözünü göstergeden ayırmadan, «Havanlar, aydınlatma mermilerini hazırlayın,» dedi.</p>

  <p>«Havanlar hazır.»</p>

  <p>Saniye göstergesi birinci turunu tamamlayıp ikinciye başladı.</p>

  <p>«Havanlar, ateş!»</p>

  <p>Arkasındaki ağaçlar arasından yedi buçukluk havanların boğuk sesleri duyuldu, başının üstünden mermiler uçtular. Mermiler en yüksek noktada birden patlayarak ortalığı aydınlattılar.</p>

  <p>İşaret fişekleri küçük paraşütleri altında gökyüzünde asılı gibiydiler, ortalığı elektrik mavisi bir ışık aydınlatıyordu şimdi. Alanın ortasında koşan adamlar çıplak ışık altında kıstırılmışlardı, gölgeleri kurşun gibi ağırdı ayaklarının dibinde.</p>

  <p>Adamlar bir anda yere attılar kendilerini, ama saklanacak hiçbir yer yoktu. Yere yapışmalarına rağmen vücutları tümsekler oluşturuyordu dümdüz toprakta. Aynı anda çevrelerinden havalanan toprak ve sis bulutları arasında kayboldular. Tungata açıklığı altı yüz kişiyle sarmıştı ve şimdi hepsi birden ateş ediyorlardı.</p>

  <p>Ormanın içindeki havan yuvalarından fırlayan mermiler Tungata'nın başı üzerinden geçip açıklığa düşüyordu. Artık kimse sağ kalamazdı orada. İzciler paramparça olmuşlardı herhalde, ancak ateş daha dakikalar boyunca devam etti.</p>

  <p>Tungata dürbünü ile duman ve tozları delmek istercesine düzlüğü tarıyordu. Hiçbir yaşam belirtisi görmemişti. Ateş kes emrini vermek için mikrofonu dudaklarına götürdü. Ama daha ağzını açamadan bulunduğu yerden iki yüz metre ilerde toz perdesinden hayalet gibi iki gölge göründü.</p>

  <p>Gölgeler yanyana koşuyorlar, havan mermilerinin dumanı, toz bulutları ve tepelerindeki aydınlatma fişeklerinin ışığında dev gibi görünüyorlardı. Biri iriyarı bir Matabele idi. Miğferi düşmüş, gülleyi andıran kafası ortaya çıkmıştı. Açıkağızdan silah seslerini bile bastıran bir gürleme çıkıyordu. Diğeri üstü başı parçalanmış, göğsünün etleri gözüken bir beyazdı.</p>

  <p>İkisi de ateş ederek koşuyorlardı. Tungata kendi askerlerinde görüp de nefret ettiği o kör inançlara bağlı korkunun benliğini sardığını hissetti. Adamlar vücutlarına kurşun işlemezmiş gibi saldırıyorlardı.</p>

  <p>«Öldürün onları!» Adamlardan birinin FN silahından çıkan mermiler Tungata’nın içinde bulunduğu siperin önündeki topraklan havalandırmıştı.</p>

  <p>Tungata eğilerek siperin Mersindeki ağır makineli tüfeğin ardına koştu.</p>

  <p>«Dikkatle nişan al!» Makineli tüfekçi ateşe başladı, ama iki gölge hâlâ üzerlerine doğru geliyordu.</p>

  <p>Tungata adamı itip makinelinin başına kendisi geçti. Silahı doğrulttu, nişan aldı, ateş etti.</p>

  <p>Uzun boylu Matabele sanki bir araba çarpmışçasına birden geri savruldu, sonra rüzgârda savrulan bir korkulukmuş gibi paramparça olarak yere düştü.</p>

  <p>İkinci adam hâlâ ateş edip haykırarak koşuyordu. Tungata ateşini ona doğrulttu. Bir an durup yeniden nişan aldı. Silahın ucunda beyaz eti ve üzerindeki boyalı yüzü gördü.</p>

  <p>Birkaç el ateş etmişti ki birden makineli tutukluk yaptı, sustu.</p>

  <p>Tungata artık doğaüstü bir korkuyla donup kalmıştı. Adam hâlâ üzerine geliyordu. FN silahı elinden düşmüş, omzu parçalanmıştı. Kolu sopa gibi yanına sarkmıştı ama hâlâ kendisine doğru koşuyordu.</p>

  <p>Tungata yerinden fırlayıp belinden Tokarev tabancasını çekti. Adam on adım ötesindeydi. Tungata silahı doğrulttu. Ateş etti. Merminin bembeyaz çıplak göğsün tam ortasına girdiğini gördü. Adam dizüstü çöktü, artık ilerleyemiyordu, ama yine de sağlam kolunu düşmanına uzatmıştı, kan içindeki ağzından ses çıkmıyordu.</p>

  <p>Tungata bu kadar yakından Khami Misyonerliğindeki o geceden hiç unutamadığı yüzü tanımıştı. İki adam bir an birbirlerinin yüzüne baktılar, Robert Ballantyne yüzüstü yere devrildi.</p>

  <p>Açıklığın çevresindeki ateş yavaşladı ve kesildi. Tungata Zebiwe siperden çıkıp Roland Ballantyne'ın yattığı yere yürüdü, ayağıyla adamı sırtüstü çevirdi. Göz kapaklarının titrediğini sonra da açıldığını, gözlerin öfke ve nefretle alev alev olduğunu görüyordu.</p>

  <p>Adamın yanına diz çöküp İngilizce olarak, «Sizinle yeniden karşılaştığım için çok mutluyum. Albay Ballantyne,» dedi.</p>

  <p>Sonra tabancasının namlusunu Roland Ballantyne'ın kulağının üstüne dayadı ve bir kurşunla beynini parçaladı.</p>
</body>
</html>
