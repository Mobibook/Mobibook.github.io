<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Bazo'nun etlerinde yaraların topak topak olduğu sertlikler vardı. Makineli tüfek kurşunları epey derine girmişlerdi. Mızrak attığı kolu olmayan sol kolu kısa ve dönük kalmıştı. Uzun yürüyüşlerden, savaş araç gereciyle çalışmaktan ya da başkalarını kendi fikirlerine inandırmak için yorucu saatlerden sonra bu topak topak etleri acı verici kasılmalarla gerilirdi. Küçük saz kulübede kocasının yanına eğilmiş duran Tanase onun kara derisi altında adalelerinin ipekli bir torbadan kaçmak isteyen canlı yılanlar gibi kıvrıldığını görüyordu. Uzun parmaklarıyla erkeğin omuzlarına ve sırtına yağ ve bitkilerden yapılmış merhemi yedire yedire sürüyor, ensesine kadar uzanan kasılmaları dindirmeye çalışıyordu. Bazo kadının kemik sertliğindeki parmaklarının altında inliyorsa da ağır ağır rahata kavuştu, adaleleri gevşedi.</p>

  <p>«Bana iyi geliyorsun,» diye söylendi. «Ben yalnızca bu nedenle dünyaya geldim.» Ama Bazo içini çekerek başını salladı. «Sen de ben de hâlâ bilmediğimiz bir nedenle geldik dünyaya. Bunu biliyoruz... biz onlardan farklıyız...»</p>

  <p>Tanase erkeği susturmak için dudağına dokundu. «Bunu yarın konuşuruz.»</p>

  <p>Ellerini omuzlarına dayayıp erkeği sırtüstü yatırdı, bu kez göğüs ve karın kasları üzerinde çalışmaya başladı.</p>

  <p>Avının üstüne atlayan bir dişi aslan mırıltısıyla, «Bu gece yalnız biz varız,» diyordu. Parmaklarının dokunmasıyla erkeği nasıl etkilediğini görmek çıldırtıyordu kendisini, «Bu gece ikimiz bütün dünyayız.» Sonra bir çekişte deri önlüğünü çıkartıp erkeğin üzerine ata biner gibi oturdu. Bir anda kendilerinden geçtiler.</p>

  <p>Tekrar kendilerine geldiklerinde erkeğin başını göğsüne dayadı, bir bebekmiş gibi ona ninniler okudu, sonunda Bazo'nun soluklan ağırlaşmış, uyumuştu. Tanase aynı anda acıma ve öfke duyabilmesine şaşarak uyanık duruyordu. «Bir daha sakinlik nedir bilemeyeceğim,» diye düşündü. «O da.» Sevdiği adam için, onu ve kendini bekleyen yazgılarına doğru onu yöneltmek için yapması gereken şeyleri bildiğinden acıyla içini çekti.</p>

  <p>Umlimo'nun ulağı ancak üçüncü gün reislerin bekledikleri yere indi mağaradan.</p>

  <p>Ulak yaşlı bakışları ve ciddi yüzü olan küçük bir kız çocuğuydu. Dut karası memebaşları henüz tomurcuklanmaya başlamış, bacaklarının arasında ilk tüyler ancak bitmişti. Boynunda yalnızca Tanase'nin tanıdığı bir tılsım vardı. Bu, çocuğun günün birinde Umlimo'nun yerine geçeceğini ve köyün üstündeki o korkunç mağaranın hakimi olacağını gösteriyordu.</p>

  <p>Çocuk güdüsel olarak erkeklerin bir yanında çömelmiş duran Tanase'ye baktı, oda gözleriyle ve yalnız kendilerinin bildiği gizli bir işaretle kıdemli reis Sombula'yı gösterdi. Çocuğun bu kararsızlığı Matabele toplumunun çok hızlı çürümesinin bir göstergesiydi.. Krallar zamanında ister çocuk olsun ister büyük olsun kimse kıdem sırası konusunda kuşkuya düşmezdi. Somabula ulağın ardından yürümek için kalkınca, üvey kardeşleri Babiaan ile Gandang da kalktılar.</p>

  <p>«Sen de, Bazo.» dedi Somabula. Bazo diğer reislerden daha genç olmasına rağmen hiçbiri buna itiraz etmedi.</p>

  <p>Çocuk karanlık ruhlar aleminde kardeşi olan Tanase'nin elini tuttu, ikisi birden öne düştüler. Mağaranın ağzı yüz adım genişliğindeydi ama yüksekliği bir insanın başını eğmeden geçeceği kadar bile değildi. Uzun zaman önce giriş Büyük Zimbabwe duvarları örneğine uygun olarak taşla örülmüştü ama sonraları taşlar devrilmiş, ortaya yaslı bir adamın ağzı gibi bir boşluk çıkmıştı.</p>

  <p>Grup elinde olmadan duraklamıştı mağaranın önünde. Dört reis sanki birbirlerinden güç almak isterlermiş gibi yaklaşmışlardı. Yüzlerce kanlı savaşta mızrak savurmuş ve beyaz adamın tüfeklerine çıplak göğüslerle koşmuş olan bu insanlar karanlık mağara ağzından korkuyorlardı.</p>

  <p>Ortaya çöken sessizlikte birden başlan üstünde, granit kayaların arasından bir ses duyuldu. «Kumalo'nun reisleri kutsal mağaraya girsinler!» Dört savaşçı korkuyla başlarını yukarı kaldırdılar, ancak görünürlerde, hiç kimse yoktu ve hiçbirinde de cevap verecek güç kalmamıştı.</p>

  <p>Tanase, küçük kız karnından konuşurken elinin hafifçe titrediğini hissetmişti. Yalnız o Umlimo'nun çıraklarına karından konuşma yöntemlerinin öğretildiğini biliyordu. Çocuk şimdiden büyük yetenek sahibi olmuştu. Tanase onun sahip olduğu diğer korkunç yetenekleri, bunları elde etmek için ne korkunç deneylerden geçmiş olduğunu düşününce elinde olmadan ürperdi. Çocuğun buz gibi elini sıktı, birlikte içeri girdiler.</p>

  <p>Soylu savaşçılar çocuk yürekliliğiyle endişeyle çevrelerine bakıyorlardı. Mağaranın girişi iyice daralmıştı. Tanase içerisinin reislerin duvarları görmelerine engel olacak kadar loş olduğunu düşünerek gülümsedi. Katakompların dehşetiyle onların cesareti bile boy ölçüşemezdi.</p>

  <p>Rozwi ve Katanga kabilelerinin sözlü tarihlerinden çok önce, cesur Mzilikazi kabilesini bu tepelere getirmeden kuşaklar önce buradan çevreyi talan eden bir başkası geçmişti. Bu acımasız halkının başında, kadın, erkek, çocuk, hayvan demeden önüne çıkan her canlıyı öldüren efsane kraliçesi Manatassi de olabilirdi.</p>

  <p>Yaşamları tehdit edilen kabileler bu vadiye sığınmışlardı. Ancak dar geçit saldırganları durduramayınca son olarak bu mağaraya kaçmışlardı. Mağaranın tavanı hâlâ isle kaplıydı. Saldırgan mağarayı kuşatmayı değersiz bulmuş, önündeki duvarı yıktırmış, girişe odun doldurmuş ve ateşe vermişti. İçerde bir kabile tüm halkıyla ölmüş, cesetleri ise mumyalanmıştı. Ve işte bunlar yılladır alçak tavana kadar üstüste yığılı dururlardı iki yanda. Grup ilerlerken önde bir yerde parıldayan hafif mavi ışık birden şiddetlendi, Bazo heyecanla bağırıp yanındaki duvar dibinde yatan insan iskeletlerini gösterdi. Parşömeni andıran derileri yer yer kazınmış kurukafalar kendilerine gülerek bakıyorlardı sanki. Kasılmış kemik kollar geçerlerken kendilerine el sallıyorlardı. Reisler mağaranın serinliğine rağmen kan ter içinde kalmışlardı.</p>

  <p>Tanase ile çocuk uzun gidiş gelişlerin verdiği alışkanlıkla döne döne giden yolda ilerleyerek sonunda derin bir doğal açıklığa vardılar. Kubbe biçimindeki tavandaki bir çatlaktan içeri ince bir güneş ışığı giriyordu. Ortada yanan ateşin dumanı ağır ağır tavandaki çatlağa yükselmekteydi. Tanase ile çocuk, erkekleri kayalara oyulmuş merdivenlerden açıklığın zeminine indirdiler, Tanase'nin bir işareti üzerine reisler ateşin çevresine oturdular.</p>

  <p>Tanase kızın elini bırakıp erkeklerin arkasında yanda bir yerde oturdu. Çocuk karşı duvarın dibinde duran büyük yuvarlak kilden kapların içinden aldığı bir tutam otu ateşe attı. Tavana doğru yükselen duman kesildiği anda reisler korkuyla gerilediler.</p>

  <p>Ateşin ardında korkunç biri duruyordu. Gümüşü beyaz cüzzamlı derili bir albinoydu bu. İri ve sarkık göğüslerinden bunun bir kadın olduğu anlaşılıyordu. Kadın çırılçıplak, bacak arası kılları kırağı tutmuş kış otları kadar beyazdı, karnı kat kat yağlarla neredeyse dizlerine değiyordu. Alnı dar ve geriye doğru uzamış, dudakları iri ve inceydi. İnsandan çok bir kurbağayı andırıyordu. Kadın zebra derisinden kilimi üzerine oturup dimdik bakışlarla erkeklere baktı.</p>

  <p>«Seni görüyorum Ey Seçilmiş,» diye Somabula kadını selamladı. Tüm iradesini toplamasına rağmen sesi titriyordu.</p>

  <p>Umlimo cevap vermedi, Somabula çömeldiği yerde topukları üstünde ileri geri sallanıp sustu. Kapların arasında bir şeyler yapan küçük kız şişman kadının yanına gelip hazırladığı kilden pipoyu uzattı.</p>

  <p>Umlimo uzun kamış boruyu dudakları arasına yerleştirdi, kız ateşten çıplak elleriyle bir parça kor alıp piponun içindeki maddenin üstüne koydu. Umlimo derin bir soluk çekip dumanı burnundan üfledi.</p>

  <p>Kehanet değişik yollarla yapılırdı. Tanase gücünü kaybetmeden önce gelecek birden üstüne çöker, kız kasılır kalır, ruhların sesleri boğazından çıkardı. Ancak bu şimdiki kâhin yabani kenevir otuna başvuruyordu. Cannabis sativa bitkisinin tohumları ve çiçekleri ezilip güneşte kurutuluyor ve onun ruhlar dünyasına girmesini sağlıyordu. :</p>

  <p>Kadın bir süre piposundan sekiz on nefes çekip, dumanı içinde tuttu. Soluk yüzü şişmiş, gözlerinin pembe bebekleri irileşmişti. Sonra dumanı bir solukta bırakıp aynı işlemi bir daha tekrarladı. Reisler öylesine bir kendilerinden geçmişlikle onu seyrediyorlardı ki, mağaranın zeminindeki hafif sürtünme sesini duymadılar. İlk olarak korkuyla irkilen ve elinde olmadan bir çığlık atıp babasının kolunu yakalayan Bazo oldu. Gandang da 'korku ile yerinden doğrulurken Tanase'nin sesi ikisini de dondurdu.</p>

  <p>«Sakın kıpırdamayın, tehlikelidir.» Gandang donmuş gibi kaldı olduğu yerde.</p>

  <p>Mağaranın karanlıkları arasında ıstakoza benzeyen bir yaratık ağır ağır Umlimo'ya yaklaşıyordu. Yaratığın zırhlıymış gibi parıldayan bir gövdesi vardı. Umlimo'nun yanına geldi ve şişman beyaz vücuduna tırmanmaya başladı. Kucağında bir an durakladı. Uzun ve parçalı kuyruğu havaya kalkmış titriyor, ayaklarıyla kedinin beyaz kıllarına sıkı sıkı sarılmış duruyordu. Sonra karnından yukarı tırmandı, bir memesinin üzerinde bir dala asılı kötü bir meyve gibi bir süre asılı durdu, sonra omzuna, oradan da kulağının altına çıktı.</p>

  <p>Umlimo hiç kıpırdamadan piposundan kesik kesik nefesler çekiyordu. İri parlak böcek kadının alnına çıkıp tam ortasında, uzun kuyruğu aşağı sallanarak asılı durdu.</p>

  <p>Umlimo bir şeyler mırıldandı, ağzından köpükler saçılıyordu. Garip bir dilde bir şey söyledi, alnındaki akrebin kuyruğunun ucunda bir damla saydam zehir belirdi, loş ışıkta elmas gibi parıldadı.</p>

  <p>Umlimo yine kısık bir sesle ve anlaşılmaz dilde birşey söyledi.</p>

  <p>Bazo Tanase'ye döndü. «Ne dedi? Hangi dilde konuşuyor?»</p>

  <p>«Kâhinlerin gizli dilinde konuşuyor. Ruhlara vücuduna girip ona sahip olmalarını söylüyor.»</p>

  <p>Kadın uzanıp akrebi alnından aldı, avucu içindeki hayvanın kuyruğu şiddetle iki yana sallanıyordu. Kadın akrebi göğsü üzerine bıraktı. Akrep kadını soktu, çirkin ve kaskatı kuyruğu kadının çirkin beyaz göğsüne saplandı. Umlimo'nun yüzü değişmemişti. Akrep kadını bir daha, bir daha soktu. Göğsünde şimdi kızıl delikler oluşmuştu. «Ölecek!» dedi Bazo. «Sesini çıkarma. O başka kadınlara benzemez. Zehir ona dokunmaz, ruhunu açmasına yardımcı olur.»</p>

  <p>«Ruhlar giriyorlar,» diye mırıldandı Tanase kavrulurken dudakları arasından bir çığlık koptu. «Ruhlar giriyorlar,» diye mırıldandı Tanase. Umlimo'nun ağzı açıldı, kenarlarında köpükler belirdi, boğazından üç dört ayrı ses aynı anda çıkmaya başladı. Kadın, erkek ve hayvan sesleri birbirlerini bastırmak ister gibiydi. Sonunda biri, bir erkek sesi, bu savaşımdan galip çıktı. Konuşulan dil tümüyle yabancı olduğu için Tanase söylenenleri reislere çevirdi.</p>

  <p>«Öğle güneşi kanatlarla kararınca, ağaçlar ilkbaharda yapraklarını dökünce, işte Matabele savaşçıları o zaman çeliklerinizi bileyin.»</p>

  <p>Dört reis başlarını salladılar. Bu kehaneti daha öncede duymuşlardı. Umlimo sık sık aynı şeyi, pek anlaşılmaz bir biçimde tekrarlardı. Aynı sözlerin ne anlama geldiğini daha önce de uzun uzun tartışmışlardı. Bazo ile Tanase köyden köye gezerlerken hep bu kehaneti kulaktan kulağa taşımışlardı.</p>

  <p>Küçük kız kaplar arasında çömeldiği yerden kalktı, kadının yüzüne bir tutam kırmızı toz attı. Umlimo'nun vücudunun kasılması kesildi, ağzı açıldı ve bu kere başka bir ses, bambaşka bir dilde konuşmaya başladı. Yardımlarına yine Tanase koştu.</p>

  <p>«Hayvanlar başları böğürlerine değerek yatarlarken ve yerlerinden kalkmazlarken, işte o zaman Matabele savaşçıları, sizin zamanınız yaklaşmış olacak.»</p>

  <p>Bu kehanetin sözlerinde daha önce duyduklarına benzemeyen bir şey vardı. Reisler bunu düşünürlerken kadın sanki hiç kemiksiz bir denizanasıymış gibi yüz üstü yığılıp kaldı.</p>

  <p>Gandang kalkacak olduğu sırada Tanase onu uyardı. Beklediler, Koca mağarada şimdi ateşin çatırtısından ve yüksek tavanda uçuşan yarasaların kanat çırpışlarından başka bir ses yoktu.</p>

  <p>Umlimo'nun vücudu bir kere daha kasıldı, sırtı kamburlaştı, çirkin yüzü havaya çevrildi. Bu kez sesi bir çocuk sesi kadar tatlıydı ve Matabele dilinde konuşuyordu.</p>

  <p>«Boynuzsuz hayvanlar büyük haç tarafından yendiği zaman başlasın büyük fırtına.»</p>

  <p>Kadının başı öne düştü, küçük kız onu çakal kürklerinden yapılmış bir örtüyle örttü.</p>

  <p>«Bitti,» dedi Tanase. «Hepsi bu kadar.»</p>

  <p>Dört reis minnetle doğruldular yerlerinde. Katakompun içinden geçip de mağara ağzındaki gün ışığını görünce adımları hızlandı ve bakışlarını birbirlerinden kaçırarak dışarı çıkmak için adeta bir yarışa girdiler.</p>

  <p>O geçe çevresi açık kulübede otururlarken Somabula Umlimo'nun kehanetlerini çevresine toplanan diğer reislere anlattı. Adamlar daha önce duydukları ilk iki kehanete başlarını salladılar ve yüzlerce kere yaptıkları gibi yeniden bir tartışmaya giriştiler. Sonunda bir karara vardılar: «Kehanetin anlamını zamanı gelince anlayacağız...»</p>

  <p>Somabula Umlimo'nun üçüncü kehanetini söyledi: «Boynuzsuz hayvanlar büyük haç tarafından yendiği zaman...»</p>

  <p>Reisler enfiye çektiler, bira maşrapalarını elden ele dolaştırdılar, bu sözdeki gizli anlamı bulabilmek için uzun uzun kafalarını yordular. Sonunda Somabula bir kenarda oturan Tanase' ye baktı.</p>

  <p>«Bunun anlamı nedir, kadın?»</p>

  <p>«Bunu Umlimo'nun kendisi de bilmez, ama atalarımız beyaz adamın güneyden ilk geldiğini gördüklerinde onların binek hayvanlarının boynuzsuz hayvanlar olduğuna inanıyorlardı.»</p>

  <p>«At mı yani?» diye Gandang sordu. «Olabilir. Ama Umlimo'nun bir tek sözünün Limpopo nehrindeki timsahların sayısı kadar çok anlamı da olabilir.»</p>

  <p>«Peki, kehanetteki bu büyük haç nedir?» diye Bazo sordu. «Haç beyaz adamın üç başlı tanrısının işaretidir,» diye buna Gandang cevap verdi. «Büyük karım Juba'nın boynunda bu işaretten var. Khami'deki misyoner onun başından aşağı su döktüğünde verdi bunu ona.»</p>

  <p>«Beyaz adamın tanrısı beyaz adamın atlarını mı yiyecek acaba?» diye Babiaan düşüncesini yüksek sesle açıkladı. «Ama tanrıları onların koruyucusu olmalı, yok edici değil.»</p>

  <p>Vadinin güneyinde diğer yıldızlar arasında Matabele’lerin ‘Manatassi'nin Oğulları' adını verdikleri dört iri beyaz yıldız vardı. Manatassi, o korkunç kraliçe, çocuklarını kendi elleriyle boğmuştu tahtında hak iddia edememeleri için. Efsaneye göre çocukların ruhları annelerinin vahşiliğine tanıklık etmek üzere göklere yükselmiş, orada sonsuza kadar parıldayacaklardı. Reislerden hiçbiri beyazların bu yıldızlara Güney Haçı dediklerini bilemezlerdi.</p>

  <p>Ralph Ballantyne Harry Mellow'a, kampa döndüklerinde Bay Rhodes ile beraberindekilerin Bulawayo'ya gitmiş olacaklarını söylediğinde yanılıyordu. Kampın kapılarından girerken o süslü arabanın ilk gördükleri yerden kıpırdamamış olduğunu gördüler. Arabanın çevresinde sekiz on tane eski ve kırık dökük araba ve hatta yırtık lastiklerinin yerine sığır derisi sarılmış bir bisiklet bile vardı.</p>

  <p>«Bay Rhodes buraya iyice yerleşti,» diye Cathy kocası ile banyo çadırında yalnız kalır kalmaz öfkeyle şikâyete başladı. «Kampı elimden geldiği kadar rahatsız kılmaya çalıştım ama bu kez de idareyi eline aldı.»</p>

  <p>«Her şeyde olduğu gibi.» Ralph üstünden çıkardığı kirli gömleği bir kenara fırlattı. «Beş gecedir bunu sırtımdan çıkarmadım, çocuk bunu tekneye atmadan önce iyice dövsün bari... »</p>

  <p>Cathy ayağını öfkeyle yere vurdu. «Ralph, sen beni ciddiye almıyorsun. Burası benim evim. Bundan başka yuvam yok... ve... ve o Bay Rhodes bana ne dedi biliyor musun?»</p>

  <p>«Başka sabunumuz yok mu, bir kalıp yetmeyecek...»</p>

  <p>«Biz burada bulunduğumuz sürece mutfağa Jordan bakacak, Bayan Ballantyne, benim nelerden hoşlandığımı o iyi bilir, dedi. Ne diyorsun buna, ha?»</p>

  <p>«Jordan esaslı aşçıdır.» Ralph tekneye girdi, çıplak kıçı haşlar suya değince homurdandı.</p>

  <p>«Kendi mutfağıma girmem yasaklandı!»</p>

  <p>«Gir içeri!» Kadın susup şaşkın şaşkın baktı kocasına.</p>

  <p>«Ne dedin?» Ama Ralph kadının bileğini yakaladığı gibi üzerine çekti. Çadırın kenarlarına sular sıçradı, Cathy beline kadar ıslanmıştı.</p>

  <p>«Elbisen ıslandı iste,» dedi kocası, «Artık çıkarmaktan başka çaren yok.»</p>

  <p>Cathy soyunup dizlerini çenesine kadar çekerek oturdu suyun içine.</p>

  <p>«Louise bile adamın küstahlığına dayanamayıp babanı Kings Lynn’e dönmeye ikna etti. Şimdi tek başıma kaldım burada!»</p>

  <p>«Sen oldum olası yürekli bir kızdın zaten.» Ralph elindeki sabunlu bezi karısının sırtına sürdü.</p>

  <p>«Şimdi Matabeleland’deki bütün serseriler onun burada olduğunu duydular ve kamp beleş içki içmek isteyenlerle dolup taşıyor.»</p>

  <p>«Bay Rhodes çok eli açık bir insandır.» Ralph bezi karısının omuzlarına ve göğüslerine kaydırdı.</p>

  <p>«Ama viski senin!» Cathy, bezin gideceği yeri anlayıp Ralph' in elini tuttu.</p>

  <p>«Bak şuna!» Ralph ilk kez bir heyecan belirtisi göstermişti. «Ondan kurtulmamız gerekecek. O viskinin Bulawayo'da şişesi 10 sterlindir.» Bezi biraz aşağı kaydırdı.</p>

  <p>«Ralph, gıdıklanıyorum ama.»</p>

  <p>«Kızkardeşlerinin ne zaman geliyorlar?»</p>

  <p>«Bir haberci gönderdiler, akşama burada olurlar. Ralph, o bezi hemen bana ver!»</p>

  <p>«Bakalım Bay Rhodes'ın sinirleri...»</p>

  <p>«Ralph, o işi ben de yapabilirim. Lütfen o bezi verir misin!»</p>

  <p>«Harry Mellow’un tepkilerini de göreceğiz!»</p>

  <p>«Ralph, deli misin sen? Banyodayız!»</p>

  <p>«Bir darbede ikisini de hallederiz!»</p>

  <p>«Ralph, yapma! Banyodayız diyorum... hayır, yapma!»</p>

  <p>«Jordan'ı mutfağından çıkarırız, Harry Mellow Harkness Madeninin başına geçer ve Bay Rhodes da Bulawayo'ya doğru yoluna devam eder...»</p>

  <p>«Ralph, sevgilim lütfen konuşma artık, aklımı iki işe birden veremiyorum.»</p>

  <p>Yemek çadırındaki masanın oluşturduğu tablo Ralph son gördüğünden bu yana hiç değişmemiş gibiydi, daha çok Madam Tusaaud'un balmumu heykellerinden bir sahneyi andırıyordu. Bay Rhodes'un üzerinde aynı pahalı giysiler vardı.</p>

  <p>Uzun masanın bir yanına dizili ricacılardan oluşan küçük oyuncu kadrosu değişmişti yalnız. Bunlar talihleri kötüye sarmış maden arayıcıları, ruhsat isteyenler. Bay Rhodes'un ünü ve milyonlarına kapılıp bir aslanın ardından dolaşan çakallar gibi onu izleyip çeşitli fikirlerini kabul ettirmek isteyen insanlardı.</p>

  <p>Ralph çadıra girince Rhodes, «Harry çok başarılı bir yolculuk yaptığınızı söyledi,» dedi. «Harkness Madeninde bir tondan 'otuz ons altın alabileceğinizi hesaplamış, bu da Witwatersrand'ın en iyi madeninden otuz kere daha zengin demek. Bir şampanya açmalıyız bunun için. Jordan, Pommeri '87'den birkaç şişe kalmamış mıydı?»</p>

  <p>Ralph kadehini kaldırırken, «Hiç olmazsa viski gibi şampanyayı da ben sağlamıyorum,» diye düşündü. «Harkness Madenine!» dedi. İçkisini içtikten sonra Dr. Leander Starr Jameson’a döndü.</p>

  <p>«Madencilik yasaları konusunda bu duyduklarım nedir kuzum? Harry bana sizin Amerikan madencilik yasalarını kabul ettiğinizi söylüyor.»</p>

  <p>«Bir itirazın mı var?» Jameson'un bıyığı havaya dikilmiş, yüzü kızarmıştı.</p>

  <p>«O yasalar kendilerine ömür boyu gelir sağlamak isteyen avukatlar tarafından hazırlanmıştır. Yeni Witwatersrand yasaları çok daha basit ve bir milyon kere daha kolay uygulanabilirdi. Şirketinizin hak olarak aldığı paralarla kârımızın yüzde ellisini götürmesi yetmiyor mu size?» Ralph daha sözünü bitirmeden bu Amerikan madencilik yasasının kurnaz Rhodes'un arkasında keyfince dolap çevirdiği bir örtü olduğunu anlamıştı.</p>

  <p>Jameson bıyığını sıvazladı. «Genç Ballantyne, ülkenin kime ait olduğunu unutma sakın. Mashonaland’ın işgalinin ücretini kim ödedi? Matabele savaşını kim parasal olarak destekledi, hatırla bunları.»</p>

  <p>«Ticari bir şirket aracılığıyla hükümet.» Ralph, kendini tutmaya çalışmasına rağmen öfkelendiğini hissediyordu, masada önüne dayadığı yumrukları sıkılmıştı. «Polis kuvvetlerine ve mahkemelere sahip olan bir şirket. Sizin Şirketinizle bir anlaşmazlığım olursa konu hakkında kararı kim verecek? Şirketin yargıcı değil mi?»</p>

  <p>«Bunun geçmiş örnekleri vardır.» Bay Rhodes'un sesi yatıştırıcı idiyse de gözleri hiç öyle değildi, «İngiliz Doğu Hindistan Şirketi... »</p>

  <p>Ralph adamın sözünü kesti, «İngiliz hükümeti sonunda Hindistan'ı o Clive, Hastings ve diğer korsanların elinden kurtarmak zorunda kaldı. Onların kötü yönetimi sonunda başkaldırılar başlamıştı.»</p>

  <p>«Bay Ballantyne.» Bay Rhodes'un sesi heyecanlandığında ya da öfkelendiğinde hemen tizleşirdi. «Bu sözlerinizi geri almanızı isteyeceğim, tarihi gerçeklere uymuyor söyledikleriniz, ayrıca ima ettiğiniz şeyi de bir hakaret olarak kabul ediyorum.»</p>

  <p>«Geri alıyorum öyleyse.» Ralph böyle kışkırtmalara kapıldığı için kendine kızmıştı. Cecil John Rhodes ile çatışmaktan bir yarar gelmezdi. Sözüne devam ederken dostça gülümsedi. «Bizim bir şirket yargıcının hizmetine ihtiyaç duyacağımızı hiç sanmıyorum.»</p>

  <p>Bay Rhodes da aynı dostlukla gülümsedi, ancak kadehini kaldırırken gözlerinde çelik mavisi bir parıltı vardı. «Derin bir madene ve daha derin bir anlayışa.» Çadırdakilerden ancak biri bunun bir meydan okuma olduğunu biliyordu.</p>

  <p>Jordan çadırın arka taraflarındaki iskemlesinde huzursuzca kıpırdandı. Bu iki adamı çok iyi tanır, ikisini de çok severdi. Ağabeyi Ralph bütün o yalnız ve hırçın çocukluğunda hep yanıbaşında olmuş, kötü zamanlarında kendisine destek, iyi zamanlarında neşe kaynağı olmuştu.</p>

  <p>Şimdi ona bakıp kendisini onunla kıyaslarken iki kardeşin, bu kadar değişik olabileceklerinin hayal bile edilemeyeceğini düşünüyordu, Jordan ince, zarif ve sarışın, Ralph ise esmer, adaleli ve güçlü kuvvetliydi. Jordan iyi huylu, yumuşak ve sakin, Ralph ise sert, cesur ve Matabele adının belirttiği gibi şahin kadar yırtıcıydı. Jordan bakışlarını masanın karşısında oturan iriyarı insana kaydırdı.</p>

  <p>Jordan'ın duyguları sevgiden de öteydi artık, dini bir heyecandı sanki. Birkaç kısa yılın varlığının bu tanrısında yarattığı değişiklikleri görmüyordu bile. Bay Rhodes’un zaten epey irice olan vücudu iyice şişmanlamış, hasta kalbinin de etkisiyle yüz hatları şişmiş, kızıl saçları hızla dökülerek gümüşümsü bir renk almıştı. Seven bir kadının kendisine seçtiği erkeğin görünüşündeki değişiklikleri önemsememesi gibi Jordan da geçen yılların, çekilen acıların ve hastalıkların çok ötesinde şeyler görmekteydi. Adamın çelik gibi içyapısını, o korkunç gücünün ve hükmedici varlığının kaynağını görebiliyordu.</p>

  <p>Jordan sevgili ağabeyine koşmak onu bu devi kendisine düşman etmekten alıkoymak istiyordu. Başka insanların bunu yaptıklarına ve sonra da acımasızca ezilmelerine çok kere tanık olmuştu.</p>

  <p>Ama birden o bu korkunç çatışmada kendisine bir taraf tutma hakkı tanınırsa hangi tarafı seçeceğini düşününce midesinde bir kasılma hissetti. Jordan Bay Rhodes'un adamıydı, her türlü kardeşlik bağı ve aile bağlılığının ötesinde, yaşamının sonuna kadar...</p>

  <p>Yaşamının en önemli iki insanı arasındaki gerilimi koparmak için umutsuzca bir çare düşünürken kurtuluş dışarda bağrışan uşaklardan, havlayan köpeklerden, araba tekerleklerinin gıcırtısından ve kadın çığlıklarından geldi. Ralph'ın yüzünü inceleyen bir tek Jordan olduğu için yalnızca o ağabeyi kalkarken yüzündeki kurnazca ifadeyi seçebildi.</p>

  <p>İkizler avludan içeri girerlerken Ralph, «Konuklarımız var sanırım,» dedi.</p>

  <p>Beklediği gibi ilk giren Victoria oldu. Kız uzun ince bacaklarını göstererek, pamuklu etekliğini savurarak ve pabuçları elinde, çıplak ayak, yeğeni Jonathan'ı kalçasına dayamış olarak girdi içeri. Çocuk anasının memesini kaybetmiş bir domuz yavrusu gibi çığlığı basıp duruyordu.</p>

  <p>«Vicky! Vicky! Bana ne getirdin?» diye bağırıyordu çocuk.</p>

  <p>«Yanağına bir öpücük, kıçına da bir şaplak.» Victoria'nın kahkahaları içten ve neşeliydi. Ağzı belki biraz fazlaca iriydi, ancak dudakları gül yaprakları gibi kadifemsi, dişleri porselen beyazlığındaydı. Gülerken bir kedininki gibi pembe dili görünüyordu aralarından. Gözleri epey ayrık ve yemyeşildi, sıtma ilaçlarının bozarmadığı kusursuz bir teni vardı. Bakır rengi dalga dalga saçları omuzlarına kadar inmeseydi yine de çok güzel sayılırdı.</p>

  <p>Çadırdaki bütün erkeklerin, hatta Bay Rhodes'un bile dikkatlerini bir anda kendinde toplamıştı. Ama kız doğruca Ralph'a koştu, boş eliyle boynuna sarıldı. Öylesine uzun boyluydu ki erkeğin dudaklarına erişmek için ayakları üstünde şöyle bir doğrulması yetiyordu bile. Dudakları yumuşak ve ıslak, pamuklu bluzunun gizleyemediği göğüsleri ılık ve sertti. Bacakları Ralph'ın vücudunda öylesine bir heyecan yaratmıştı ki kızın kollarından kurtuldu. Yeşil gözler bir an alayla, kızın kendisinin de tam olarak anlayamadığı bir şeye davet edermiş gibi baktı gözlerinin içine.</p>

  <p>Sonra Jonathan'ı Ralph'a uzatıp koştu Jordan'ın kucağına atıldı.</p>

  <p>«Jordan, sevgilim, seni ne kadar özledik bilemezsin.» Erkeği kavramış, çadırın içinde dans edermiş gibi döndürüyordu. Ralph Bay Rhodes'a baktı, onun yüzündeki rahatsızlık ve donukluğu görünce sırıttı, Jonathan'ı bıraktı. Çocuk Vicky'nin eteğine yapışıp çadırdaki gürültüyü iki katına çıkarırken de ikinci ikizi karşılamak için döndü.</p>

  <p>Elizabeth de kızkardeşi kadar uzun boylu, ancak daha esmerdi. Derisi güneşten bir kaplan gözü rengini almıştı. Bir dansöz kadar ince, dar belli, uzun boyunluydu. Göğüsleri Vicky'ninkiler kadar değilse bile daha dikti, sesinde boğazdan gelen bir mırıltı, dudaklarında muzipçe bir kıvrım, başını yana atışında bir küstahlık, yabani bal rengi gözlerinde ölçülü bir cinsellik vardı.</p>

  <p>Cathy ile kolkola içeri girmişlerken ablasının kolundan sıyrılıp Ralph'ın yanına geldi. Bu sırada Vicky de Jordan'ı bırakmış, ellerini kalçalarına dayayıp, «Ralph, bizi konuklarınla tanıştırmayacak mısın?» diye sormuştu.</p>

  <p>«Bay Rhodes, size baldızlarımı tanıştırayım.»</p>

  <p>«Ooo, ünlü Bay Rhodes! »dedi Vicky dramatik bir sesle, ancak gözlerinde yeşil parıltılar fork ediliyordu. «Matabele ulusunun fatihiyle tanışmak büyük bir onur. Kral Lobengula çok yakın bir aile dostumuzdu.»</p>

  <p>«Bay Rhodes, lütfen kızkardeşimi bağışlayın.» diye Elizabeth adamı eğilerek selamladı. «Saygısızlık etmek istemiyor aslında, ana babamız Matabele ulusunun ilk misyonerleriydi ve babam, sizin askerleriniz Lobengula’yı öldürmek için kovalarken ona yardım yolunda öldü, Annem de...»</p>

  <p>«Hanımefendi, annenizin kim olduğunu çok iyi biliyorum,» diye Bay Rhodes genç kızın sözünü kesti.</p>

  <p>«Çok iyi!» diye atıldı Vicky. «Öyleyse benden size vermemi istediği armağanı takdir edeceksiniz sanırım.»</p>

  <p>Vicky uzun eteğinin cebinden ince bir cilt kitap çıkardı. Kitap deri yerine karton kapaklı kâğıdı da sarı ve kalitesizdi. Kitabı Bay Rhodes'un önüne bıraktı. Adam kitabı görür görmez ağzını kapattı. Ralph bile hafifçe irkilmişti. İkizlerin biraz huzur kaçırıcı olacaklarını ummuştu, ama böyle gelir gelmez bomba patlatacaklarını hayal bile etmemişti.</p>

  <p>Kitabın adı Martabeleland'lı Er Hackett idi, yazarı da Robyn Ballantyne. İkizlerin annesi kızlık adıyla yazardı. Çadırda kitabı okumamış tek kişi yoktu ve Vicky masanın üstüne canlı bir zehirli yılan atmış olsaydı bundan çok şaşırmazlardı.</p>

  <p>Kitabın içeriği öylesine tehlikeliydi ki Londralı üç yayıncı yayımlamayı reddetmişler, Robyn St. John sonunda kitabi kendisi bastırmış ve bu başlı başına bir olay olmuştu. Altı ayda iki yüz bin adet satılmış, gerek Londra'da gerekse sömürgelerde tüm etkin gazetelerin makalelerine konu olmuştu.</p>

  <p>Kitabın ilk sayfası içindekilerin bir özeti sayılabilirdi. İngiliz Güney Afrika Şirketi üniformalı sekiz on beyaz adam fotoğrafta yüksek bir tik ağacının geniş dalları altında durmuşlar en üst dallara boyunlarından asılı dört Matabele'nin cesetlerine bakıyorlardı. Fotoğrafın altında başlık yoktu, beyazların yüzleri tanınmayacak kadar silikti.</p>

  <p>Bay Rhodes uzanıp resimli sayfayı açtı. «Bunlar Bembesi savaşında yaralanan ve kuvvetlerimize teslim olmak yerine intiharı seçen dört Matabele reisidir,» dedi. «Bu pisliğin ima ettiği gibi vahşet kurbanları değil.»</p>

  <p>Bay Rhodes kitabı öfkeyle kapattı. Elizabeth, «Bay Rhodes, annem küçük hikâyesini beğenmediniz diye çok üzülecek,» dedi tatlı bir sesle.</p>

  <p>Kitapta İngiliz Güney Afrika Şirketinin askeri birliğinden Er Hackett'in serüvenleri, Matabele halkının makineli tüfekle taranması, köylerin yakılması, Lobengula’nın hayvanlarının öldürülmesi ve genç Matabele kızlarının ırzına geçilmesi hikâye ediliyordu. Er Hackett bir gece birliğinden ayrı olarak tek başına kamp ateşi başında otururken karanlıklar içinden esrarengiz bir beyaz yanına geliyordu. «Gördüğüme göre sen de savaşlara karışmışsın,» diyordu Er Hackett adamın ayaklarına bakarak. «Tanrım! İkisi de ha! Hem de delip geçmiş... çok kötü anlar geçirmiş olmalısın.»</p>

  <p>Yabancı, «Bu çok uzun zaman önce olmuştu,» diyordu. Okur, hele yazar adamın iyilikçi yüzünü, her şeyi gören mavi gözlerini anlatırken yabancının kim olduğu konusunda hiçbir kuşkuya düşmüyordu. Yabancı birden genç Hackett'e öğüt vermeye başlıyordu.</p>

  <p>«İngiltere'ye bir mesaj götür. O insanlara git ve şunları söyle: Hakkı sağlayıp adalet dağıtmanız için size verilen kılıç nerede şimdi? Nasıl oluyor da onu altın arayan, yalnızca servet peşinde koşan insanların ruhlarının ve vücutlarının kendileri için ancak bir oyuncak oldukları insanların eline verdiniz? Büyük bir ulusun kılıcını bunlar altın kazmak için bir araç yaptılar, topraktan yiyeceğini çıkarmaya çalışan domuzların burunlarına çevirdiler onu... »</p>

  <p>Ralph Bay Rhodes'un kitabı önünden ittikten sonra elini ceketinin yakasına silmesine şaşmamak gerektiğini düşündü.</p>

  <p>Melek yüzlü ve iri gözlü Vicky, «Bay Rhodes, hiç olmazsa annemin size yazdığı ithafı okusaydınız, »dedi. Kitabı alıp ilk sayfasını açtı, yüksek sesle okudu: Cecil John Rhodes'a, onun çabaları olmasaydı bu kitap yazılamazdı...»</p>

  <p>Bay Rhodes büyük bir ağırbaşlılıkla kalktı yerinden. «Ralph, konukseverliğin için çok teşekkür ederim Dr. Jim ile Bulawayo'ya dönüyoruz biz. Burada çok kaldık.» Sonra Jordan'a döndü. «Katırlar iyice dinlenmişlerdir, Jordan. Bu gece mehtap var mı?»</p>

  <p>«Hem de çok aydınlık bir gece,» dedi Jordan. «Bulut da olmadığından yolumuz iyi aydınlanacaktır.»</p>

  <p>«O halde bu akşam yola çıkabilir miyiz?»</p>

  <p>Bu bir emirdi aslında. Bay Rhodes cevap beklemeden çıkıp kendi çadırına doğru yürüdü. Ufak tefek doktor da efendisini izledi. Onlar çıktıkları anda ikizler kahkahalarla gülüp birbirlerinin kollarına atıldılar.</p>

  <p>«Annem seninle gurur duyacak Victoria Isabel...»</p>

  <p>«Ben duymuyorum ama...» dedi Jordan. Yüzü bembeyaz kesilmiş, öfkeden titriyordu, «ikiniz de çok terbiyesiz ve kafasız kızlarsınız.»</p>

  <p>Vicky koşup Jordan'ın ellerini tuttu. «Jordan, seni çok severiz biz!»</p>

  <p>«Evet, evet!» Elizabeth de erkeğin elini tutunca Jordan elini çekiştirdi.</p>

  <p>«O saçma sapan kafanızla ne tehlikeli bir oyun oynadığınızın farkında bile değilsiniz. Hem de yalnız kendiniz için değil.»</p>

  <p>Jordan gidip Ralph'ın önünde durdu. «Sen de bunu bilmiyorsun, Ralph.» Sesi yumuşadı, elini ağabeyinin omzuna koydu. «Lütfen dikkatli ol, kendin için olmazsa bile benim hatırım için...» Sonra o da efendisinin ardından yürüdü.</p>

  <p>Ralph cebinden altın bir saat çıkarıp baktı.</p>

  <p>«On altı dakikada kampı tertemiz ettiniz,» dedi ikizlere. «Bu sizin için bile bir rekor olmalı.» Saati cebine koyup elini karısının omzuna attı. «Katie, sevgilim, işte yabancılardan tümüyle temizlenmiş bir ev sana.»</p>

  <p>«Hiç de öyle değil,» diye Harry Mellow arka taraflarda üzerinde oturduğu kütükten kalkıp şapkasını çıkardı. İkizler bir an erkeğe, sonra birbirine baktılar. Bir anda üzerlerine garip bir değişiklik gelmişti. Liza eteğini düzeltiyor, Vicky kaşları üstüne düşmüş saçlarını kaldırıyordu, ikisinin de davranışları ciddileşmiş, daha hanım hanımcık oluvermişlerdi.</p>

  <p>Vicky, «Genç beyefendiyi tanıştırabilirsin kuzen Ralph,» dedi. Ralph bunu söyleyenin aynı kız olduğuna inanmak istermişçesine dikkatle baktı kızın yüzüne.</p>

  <p>Katırların çektiği araba avludan çıkarken Bay Rhodes'in grubu bir kişi eksikti.</p>

  <p>Arabanın ayışığı ile aydınlanan yolda uzaklaşmasına bakan Cathy, «Bay Rhodes'e ne söyledin?» diye sordu.</p>

  <p>«Harkness planlarını tamamlamak için Harry'ye bir iki gün daha ihtiyacım olduğunu.» Ralph günün son purosunu yakıp kampın çevresinde gezinmeye başladı. Bu karısıyla birlikte yaşantılarının bir parçasıydı artık. Günün geçmiş olaylarını böyle yürürlerken konuşurlar, yeni gün için planlarını yaparlardı. Yürürken ellerinin birbirlerine değmesi, bacaklarının bir anlık teması onları çadırlarındaki geniş yatağın rahatlığına biraz daha hazırlardı.</p>

  <p>«Gerçek miydi bu?» diye Cathy sordu.</p>

  <p>«Yarı gerçek. Ona bir iki günden fazla ihtiyacım var, belki de on yirmi yıl falan.»</p>

  <p>«Bunu başarırsan, Bay Rhodes'u alteden birkaç kişiden biri olacaksın ve o da bundan zerre kadar hoşlanmayacak.» Ralph birden durdu. «Dinle!»</p>

  <p>Avlunun iç tarafından gelen ateş parıltısı eşliğinde çok ustalıkla çalman bir banjo sesi geliyordu. Çalgıdan çıkan kuş ötüşleri karşısında ağaçları dolduran cırcır böcekleri insanın kulaklarını tırmalayan uğultularını kesmişlerdi.</p>

  <p>«Bu senin Harry Mellow'un pek çok yeteneği var.»</p>

  <p>«En önemlisi de bir futbol alanında altın kaplama bir dişi bile bir anda bulabilmesi. Kızkardeşlerinin öteki yeteneklerini de kısa zamanda keşfedeceklerinden hiç kuşkum yok.»</p>

  <p>«Onları yatmaya göndermeliyim.» diye mırıldandı Cathy. «Kötü kalpli ablalığı bırak şimdi.» Müzik yeniden başlamıştı, bu kez Harry Mellow'un bariton sesine ikizlerin sesleri de karışıyordu.</p>

  <p>«Bırak zavallıları, evlerinde yeteri kadar çekiyorlar zaten.»</p>

  <p>«Benim görevim bu ama.»</p>

  <p>«Eğer senin derdin görevlerinse kadın benim senden çok acele istediğim başka görevin var şu anda.»</p>

  <p>Ralph yatağına uzanmış karısının hazırlanmasını seyrediyordu. Bir Hıristiyan çocuğu olarak yetiştirilmesini bir yana atıp kocasının kendisini seyretmesine izin vermesi için çok uzun zaman geçmişti. Ama şimdi Cathy bundan hoşlanıyordu. «Buraya gel, Kate!» diye seslendi Ralph.</p>

  <p>«Ne istediğimi biliyor musun?»</p>

  <p>«Hayır, ama ben ne istediğimi biliyorum.»</p>

  <p>«Ben bir yuva istiyorum... »</p>

  <p>«Senin bir yuvan var.»</p>

  <p>«Damı ve tuğla duvarları olsun, bir de gerçek bahçesi.»</p>

  <p>«Senin bahçen dünyanın en güzel bahçesi, Limpopo’nun Zambezi'ye kadar uzanıyor hem de.»</p>

  <p>«Güllerle sardunyalarla dolu bir bahçem.». Cathy yanına gelince Ralph örtüyü kaldırdı «Bana bir yuva yapacak mısın, Ralph?»</p>

  <p>«Evet.»</p>

  <p>«Ne zaman?»</p>

  <p>«Demiryolu bittiği zaman.»</p>

  <p>Kadın hafifçe içini çekti. Bu sözü telgraf hattını gerdiği zaman da vermişti; o sıralarda Jonathan henüz doğmamıştı. Ama şimdi bunu hatırlatması doğru olmazdı. Cathy örtünün altına süzüldü, kocasının kolları vücudunu sararken bir an kendini gerçek yuvasında hissetti.</p>
</body>
</html>
