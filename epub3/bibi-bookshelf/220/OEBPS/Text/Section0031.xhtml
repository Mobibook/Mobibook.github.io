<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Douglas Hunt Jeffreys, pancurları örtülmüş serin yatak odasındaki geniş yatakta yanında uyuyan çıplak kadına baktı. İlk başta, ergenlik izleri taşıyan yüzü, kalın çerçeveli gözlüğü, saldırgan hatta erkeksi davranışları ve alev alev yanan siyasal eylemciliğiyle hiç de umut verici görünmemişti. Ama üstüne bol gelen eteği ve kazağını, kalın çorapları çıkınca altından Douglas’ın pek hoşlandığı küçük göğüslü, küçük kız vücutlu bir kadın' belirmişti. Douglas kızı zevkin çılgın doruklarına çıkartabileceğini farkedince zevkten kendinden geçmişti. Kız artık her dediğini yapıyor, tümüyle kendini erkeğin iradesine terk etmiş görünüyordu.</p>

  <p>«Güzel kadınlara lanetler olsun,» diye gülümsedi Douglas. «Ne varsa çirkin ördeklerde var.»</p>

  <p>Sabah tanışmışlardı, Douglas şimdi saate bakınca öğleden sonra iki olduğunu gördü. Bu, kendisi için bile bir rekordu. «Zavallı kuzucuk bitkin düştü.» Douglas'ın canı bir sigara çekiyordu ama kıza on dakika daha tanımaya karar verdi. Acelesi yoktu. Biraz daha yatıp durumu enine boyuna düşünebilirdi.</p>

  <p>Usta casus şefleri gibi Douglas da dişi ajanlarıyla, hatta seyrek de olsa erkek alanlarıyla cinsel ilişkiye girmenin, işinde özlenen sadakat ve bağımlılığı sağlamakta büyük kolaylık olduğunu bilirdi Bu önündeki durum da bunun tam bir örneğiydi. Fiziki bağlılık olmasaydı Doktor Leila St. John çok güç ve ne yapacağı bilinmeyen bir insan olurdu, oysa şimdi en iyi ajanlarından biriydi.</p>

  <p>Douglas Hunt Jeffreys savaşın cilvesiyle Rodezyalı doğmuştu. Babası Hitler'in savaşının başlangıcında Gwelo'daki Kraliyet Hava Kuvvetleri eğitim birliğinin komutanlığına getirilmişti. Orada yerli bir kızla evlenmiş, Douglas da 1941'de dünyaya gelmişti. Aile babasının görevi bitince İngiltere'ye dönmüş, Douglas da ailesinin izinden yürüyerek Eton kolejini bitirdikten sonra Kraliyet Hava Kuvvetlerine girmişti.</p>

  <p>Bundan sonra mesleğinde beklenilmedik bir sapma olmuş, kendini İngiliz askeri haberalma servisinde buluvermişti. 1964 te Ian Rodezya'da iktidara gelip de İngiltere ile ilişkilerini kesip bağımsızlık ilân etmekten söze başlayınca Douglas Hunt Jeffreys orası için biçilmiş kaftan olarak görülmüştü. Rodezya'ya dönmüş, Rodezya yurttaşlığına girmiş, Rodezya Hava Kuvvetlerine girip komutanlık kademesinde bir köstebek olarak yükselmeye başlamıştı.</p>

  <p>Şimdi bölgenin İngiliz haberalma şefiydi ve Leila St. John da ajanlarından biriydi. Doğal olarak kız gerçek işverenin kim olduğunu bilmiyordu. Askeri haberalmadan, hangi ülkenin olursa olsun, söz edilecek olsa ürkmüş bir kedi gibi en yakın ağaca tırmanacağından hiç kuşkusu yoktu. Douglas kendi yarattığı kişileri düşünerek gülümsedi. Leila St. John onu, ülkeyi ırkçı faşist istilacıların elinden kurtarıp Marksist komünizmin mutluluğuna teslim etme amacını güden sol kanat gerillaların bir üyesi olarak tanımaktaydı.</p>

  <p>Diğer yandan Douglas Hunt Jeffreys ile hükümeti. Birleşmiş Milletler, Birleşik Devletler, Fransa, Batı Almanya ve diğer batılı müttefiklerince kabul görecek bir çözüm peşindeydiler. Hem onurlarını kaybetmeden bu berbat ve çok masraflı durumdan sıyrılmak istiyorlar, hem de iktidarı Afrika gerilla liderlerinden en az sakıncalısının eline bırakmayı düşünüyorlardı.</p>

  <p>İngiliz ve Amerikan haberalma raporlarında Josiah İnkunzi’nin, tüm solcu propagandasına ve Çin ile Sovyet bloku ülkelerinden aldığı askeri yardıma rağmen sağduyu sahibi bir insan olduğu biliniyordu. Batı görüş açısından çok deha büyük tehlikelerin en küçüğüydü. Onun ortadan kaldırılması gerçekten vahşi bir Marksist sürüsünün yönetimi ele alıp Zimbabwe adını verecekleri ülkenin büyük kızıl ayının kucağına düşmesi sonucunu doğuracaktı.</p>

  <p>İkinci bir düşünce de, Rodezya kuvvetlerinin İnkunzi'ye başarılı bir suikast girişiminde bulundukları takdirde Rodezya hükümetinin moralinin düzeleceği ve Ian Smith'le sağcı bakanlarının o güne kadar olduklarından daha mantıksız ve hoşgörüsüz olmak için bir neden bulacaklarıydı. Hayır, ne olursa olsun Josiah İnkunzi'nin hayatı korunmalıydı. Douglas uyuyan kadını gıdıklayarak uyandırdı.</p>

  <p>«Uyan bakalım, konuşma zamanı geldi.»</p>

  <p>Kız uyandı, gerindi, sonra hafifçe vücuduna dokundu, «İçim dışım ağrıyor, ama çok zevkli bir ağrı bu doğrusu.»</p>

  <p>«Birer sigara yak,» dedi Douglas. Kız sigarayı fildişi ağızlığa yerleştirip erkeğin dudakları arasına yerleştirdi.</p>

  <p>«Lusaka'dan kurye ne zaman gelecek?» Douglas'ın halka halinde üflediği duman kızın çıplak göğsüne bir tepenin üzerindeki sis bulutu gibi oturdu.</p>

  <p>«Geç kaldı. Sana Umlimo'dan söz etmiştim.»</p>

  <p>«Evet, şu ruhları çağıran medyum.»</p>

  <p>«Kadını nakletmek için bütün hazırlıklar tamamlandı, Lusaka bu iş için yüksek bir parti yetkilisini gönderiyor. Adam her an gelebilir.»</p>

  <p>«Bunamış bir büyücü için çok büyük zahmet bütün bunlar.»</p>

  <p>«Umlimo Matabele halkının ruhsal lideridir. Bir gerilla ordusunda bulunması askerlerin morallerim yükseltir.»</p>

  <p>«Bunu anlıyorum, bana onların kör inançlarını anlatmıştın.» Douglas kızın yanağını okşayınca Leila hemen yatıştı. «Demek bir komiser gönderecekler. Çok iyi bu işte. Bu adamların sınırdan sınıra, kentten kente bu kadar zahmetsizce nasıl geçebildiklerini hep merak etmişimdir.»</p>

  <p>«Sıradan bir beyaz için kara bir yüzün bir diğerinden farkı yoktur,» diye anlattı Leila. «Pasaport ya da geçiş kâğıdı gerekmez, her köy bir üs, hemen hemen her karaderili de bir müttefiktir. Üzerlerinde silah ya da patlayıcı taşımadıkları sürece otobüs ve trene binerler, kesilmiş yollardan korkusuzca geçerler.»</p>

  <p>«Pekâlâ,» dedi Douglas. «Benim sana söyleyeceklerim bir an önce Lusaka'ya ulaşsın da.»</p>

  <p>«En geç haftaya,» diye söz verdi Leila.</p>

  <p>«Ballantyne İzcileri İnkunzi ile adamlarını Lusaka'daki güvenli evde basmak için büyük bir operasyona girişiyorlar.»</p>

  <p>«Aman Tanrım! Olamaz!»</p>

  <p>«Kendisini uyaramazsak ne yazık ki öyle. İşte şunlar da ayrıntılar, iyice ezberlemeye bak!»</p>
</body>
</html>
