<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Kente vardıklarında akşam olmak üzereydi. Craig kıza sormadan arabayı yatına doğru sürdü. Ağaçların altında park ettiğinde Janine hiçbir şey söylemeden inip kendisini izledi.</p>

  <p>Craig bir müzik kaseti koyup bir şişe şarap açtı, sonra Bawu'dan ödünç aldığı günlüğü getirdi. İkisi yanyana oturup okumaya başladılar. Soluk mürekkep ve kurşunkalemle yapılma çizimler Janine'i hayran bırakmıştı, hele 1890'lardaki çekirge felâketini okuyunca iyice kendinden geçti.</p>

  <p>Bir çekirge çizimine bakarken, «Adamın esaslı gözü varmış,» dedi. «Eğitilmiş bir doğabilimci gibi... şu ayrıntılara bak.» Kız başını kaldırıp yanındaki erkeğe baktı. Craig hayranı hayran kendisini süzen sevimli bir köpek yavrusu gibiydi. Kız gözlerini ondan ayırmadan kalın ciltli defteri kapattı. Erkek üzerine eğilirken de kaçınmadı. Craig kızın dudaklarının dudakları altında nemlenip aralandığını hissetti. İri çekik gözleri kapanmış, kelebek kanatlan gibi ince ve uzun kirpikleri titriyordu.</p>

  <p>Uzun bir süre sonra Janine boğuk bir sesle, «Tanrı askına, sersemce bir şey söylemeye kalkışma,» dedi. «Ne yapıyorsan yapmaya devam et.»</p>

  <p>Birkaç dakika sonra sessizliği bozan yine kendisi oldu. Sesi titriyordu.</p>

  <p>«Umarım ranzanı iki kişilik yaptıracak kadar ileri görüşülmüşsündür.»</p>

  <p>Craig hâlâ konuşmadan kızı kucaklayıp götürdü.</p>

  <p>«Böyle olacağını hiç sanmazdım,» dedi Janine erkek dirseği üstünde doğrulup kendisine bakarken. «O kadar rahat, kolay ve doğaldı ki.»</p>

  <p>Erkeğin çıplak göğsünü okşadı sonra. «Kıllı göğüslere bayılırım.» diye mırıldandı.</p>

  <p>Janine güldü. «Haydi git de şarap kadehlerini getir şimdi.»</p>

  <p>Craig mutfakta kadehleri ararken arkasından seslendi. «Pastoral'ın kaseti var mı?»</p>

  <p>«Var.»</p>

  <p>«Çalar mısın lütfen?»</p>

  <p>«Neden?»</p>

  <p>«Yatağa döndüğünde söylerim.»</p>

  <p>Kız yatağın içinde çırılçıplaktı, dizlerini altına almış olarak oturuyordu. Craig kadehi onun eline sıkıştırıp aynı lotus pozisyonunda karsısına oturdu. «Söyle bakalım.»</p>

  <p>«Budalalık etme, Craig... tam eşlik edecek müzik değil mi bu?»</p>

  <p>Müzik ve tutku fırtınasında bir anda kendilerinden geçmişlerdi. Hemen ardından gelen sessizlikte kız erkeğin gözlerine düşen nemli saçlarını okşayarak geri attı.</p>

  <p>Craig bu kadarına dayanamadı artık. «Seni seviyorum,» dedi, «Tanrım, seni öyle çok seviyorum ki.»</p>

  <p>Janine kabaca denecek bir hareketle erkeği itip doğruldu. «Tatlı bir çocuk, düşünceli bir aşıksın ama yanlış zamanda yanlış şeyler söylemek gibi bir yeteneğin de var.»</p>

  <p>Sabah olunca Janine, «Sen akşam yemeğini yaptın, ben de kahvaltı hazırlayacağım,» dedi Craig'in eski bir gömleğini sırtına atıp mutfağa girdi.</p>

  <p>«Burada bir Lokanta açacak kadar salam ve yumurta var... konuk falan mı bekliyorsun yoksa?» ,v</p>

  <p>«Beklediğim falan yok, geleceğini umuyorum.» Craig duştan seslendi. «Benimki rafadan olsun!»</p>

  <p>Kahvaltıdan sonra Janine erkeğe paslanmaz çelikten vinçleri güverteye yerleştirmesi için yardım etti. Craig levhaları delerken birinin tutması gerekiyordu.</p>

  <p>«Elin işe çok yatkın,» dedi Janine. Biri aşağıda biri yukarda olduklarından birbirlerine bağırarak konuşuyorlardı. «Çok naziksin.»</p>

  <p>«Herhalde birinci sınıf silahçısın.»</p>

  <p>«Fena sayılmam.»</p>

  <p>«Silah falan mı onarırsın?»</p>

  <p>«Görevlerimden biri de budur.»</p>

  <p>«Bunu nasıl yapabiliyorsun? Silah çok kötü bir şey.»</p>

  <p>«Cahil ve bilgisiz bir insanın tipik bir önyargısı bu. Ateşli silahlar çok yüksek işlevleri olan yararlı araçlardır. Bir başka açıdan sanat eseri olarak kabul edilebilirler, insanlar en yaratıcı içgüdülerini silahlarına adamıştır.»</p>

  <p>«Ama bir de onları kullanma biçimlerine bak!»</p>

  <p>«Bir örnek vermek gerekirse Adolf Hitler'in tüm Yahudi ulusunu gazodasında öldürmesini önlemek için kullanılmıştı.»</p>

  <p>«Haydi haydi, Craig. Şu anda ormanda ne için kullanılıyor dersin?»</p>

  <p>«Silah kötü değildir, onu kullanan insan kötüdür. Şu elimdeki İngiliz anahtarı için de aynı şeyi söyleyebilirsin.»</p>

  <p>Craig vincin vidalarını sıkıştırıp başını dışarı uzattı. «Bugünlük bu kadar yeter. Bir biraya ne dersin?»</p>

  <p>Craig güverteye de bir hoparlör yerleştirmişti, güneşlenirken biralarını içip müzik dinlediler.</p>

  <p>«Bak Jan, nasıl söyleyeceğimi bilemiyorum ama senin bir başkasıyla görüşmeni de istemiyorum, bilmem anlatabildim mi?»</p>

  <p>«İşte yine başladın!» Kızın gözleri mavi büzmüş gibi parıldıyordu. «Sus artık, Craig!»</p>

  <p>«Yani aramızda olanlardan sonra, bence biz...»</p>

  <p>«Bak oğlum, ikisinden birini seçmelisin ya beni bir daha kızdırırsın, ya da sevimli sevimli gülerim, hangisini istiyorsun, ha?»</p>
</body>
</html>
