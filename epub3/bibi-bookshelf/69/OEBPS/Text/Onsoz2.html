<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bir Kimlik Peşinde Türkiye</title>
  <meta content="Feroz Ahmad" name="author" />
  <link href="../Styles/epub_css.css" rel="stylesheet" type="text/css" />
</head>

<body>
  <h1 class="introduction" title="Türkçe Baskı İçin Önsöz">türkçe baskı için önsöz</h1>

  <p class="nonindent">Çoğu yazar, eserini olabildiğince geniş bir kitle tarafından okunması amacıyla kaleme alır. Benim arzum da hep bu yönde olmuştur. Jön Türkler üzerine yazdığım doktora tezi Oxford University Press tarafından 1969 yılında yayınlandığında çok az sayıda, muhtemelen bin adet basılmıştı. Osmanlı İmparatorluğunun son dönem tarihiyle ilgilenen, uzmanlaşmış küçük bir okuyucu kitlesine hitaben yayınlanmıştı. Birkaç yıl içinde kitabın baskısı tükendi. Kitap bir daha basılmadı ve kalan kopyalar üniversite kütüphanelerinin tozlu raflarına gitti. Ancak, 1971 yılında kitabın <i>İttihad ve Terakki, 1908-1914</i> adıyla Sander Yayınevi tarafından Türkçe çevirisi yayınlandı ve o zamandan beri basılmaya devam etti. Okurların çoğu, ders kitabı olduğu için alan isteksiz öğrencilerden oluşsa da, kitap her yıl belli sayıda okuyucuya ulaşıyor. Bu benim için gurur verici. Sonuç olarak, kitaplarımın Türkçeye çevrilmesinden her zaman hoşnut oldum, çünkü Türk okuyucuların ilgiyi canlı tutacağı ve eleştirel bir bakış açısı sunacağını biliyorum.</p>

  <p class="indent">Son dönem Osmanlı İmparatorluğu ya da modern Türkiye hakkında İngilizce okurlarına hitaben yazarken, asla sadece diğer tarihçler ve sosyal bilimciler tarafından okunan “tarihçilere tarih öğreten” biri olarak yazmadım. Dışarıdan bakan birisi olarak ve ilgi sahibi okuyucuya konuyla ilgili analitik, nesnel ve –<span class="color4">umuyorum ki</span>– kolay okunabilir bir inceleme sunma amacını taşıyarak yazdım.</p>

  <p class="indent">Türkiye’ye dışarıdan bakan biri olarak yazmamın tek açıklaması, dışarıdan bakmanın değişik ve belki de çok farklı bir bakış açısı sunması olabilir. Bu noktada Nasreddin Hoca’nın ince zekâsına başvuruyorum. Hoca birçok fıkrasında değişik benzetmeler yaparak, her şeyin dışardan farklı göründüğünü, değişik olduğunu çağrıştıran olaylar anlatır. Son olarak kitabımı sadece çevirmeyip metin içinde bazı önemli noktaları açıklığa kavuşturarak Türk okuru için anlaşılabilir hale getiren Fahri Aral ve ekibine teşekkür ederim.</p>

  <p class="right">İstanbul, Eylül 2006</p>
</body>
</html>
