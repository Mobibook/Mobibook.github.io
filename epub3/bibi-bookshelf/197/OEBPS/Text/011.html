<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p17">&nbsp;</p>

  <p class="p17">&nbsp;</p>

  <h1><a id="ncx1904"></a><a id="a42"></a><span class="th10">8</span></h1>

  <p class="p4">&nbsp;</p>

  <p class="p4">&nbsp;</p>

  <p class="p4">&nbsp;</p>

  <p>İnsana kâinatın kalp atışlarını duyarmış gibi hissettiren gökyüzünde yıldızların parıldadığı bulutsuz gecelerden biriydi. Demavend Dağı’nın karlarla kaplı zirvelerinden esen serin rüzgar gündüz güneşinin sıcaklığını hâlâ koruyan toprağın üzerinde bir nem tabakası meydana getiriyordu.</p>

  <p>Savaşçılar tek sıra halinde kanyona yöneldi. Ebu Ali başlarındaydı. Her beş atlıdan biri arkalarından gelenin yolunu aydınlatmak üzere elinde bir meşale taşıyordu. Alevlerin etrafında dönüp duran böcekler bazen fazlasıyla yaklaşıp tutuşuyorlardı. Nal sesleri vadide yankılanırken subayların ve çavuşların emirleri, devecilerin bağırışları, atların kişnemeleri ırmağın sesine karışıyordu.</p>

  <p>Fedailer yamaçta, güvenli bir yere kamp kurdular. Burası son derece korunaklı bir yerdi. Çadırlarını kurup, kamp ateşlerini yaktıktan sonra nöbetçileri yerlerine yolladılar. Yaklaşık iki yüz metre kadar ilerideki fundalıkta da diğer savaşçılar, süvariler, mızrakçılar ve okçular toplanmıştı. Derenin kenarında yaktıkları ateşte bir öküz çevirdiler. Alçak sesle sohbet edip gülüşüyorlardı. Ama sık sık gözlerini ufka dikmiş öylece bekleyen muhafızın bulunduğu kuleye tedirginlikle bakmadan edemiyorlardı. Gözetleme veya nöbet görevi sona erenler ceketlerine sarılıp erkenden uyumuşlardı.</p>

  <p>Fedailere de artık imtihanın ve merasim heyecanının neden olduğu yorgunluk çökmüştü. Ebu Soraka’nın talimatı uyarınca yanlarında getirdikleri at kılı battaniyelerini alıp uyumaya çalıştılar. Son iki gün boyunca öylesine olağanüstü şeyler yaşamışlardı ki kendilerini bekleyen savaş artık onları eskisi kadar heyecanlandırmıyordu. Bazıları yatar yatmaz uyudu. Bazılarıysa battaniyelerinin altından çıkıp, neredeyse tamamen geçmiş ateşin başında toplandılar.</p>

  <p>“Allah’a şükür eğitimler bitti,” dedi Süleyman. “Geceyi düşman saldırısı bekleyerek geçirmek bütün gün kıç üstü oturup kalemle yazı tahtalarına bir şeyler çiziktirmekten kesinlikle çok daha iyi.”</p>

  <p>“Acaba düşman gerçekten geliyor mu?” diye endişeli bir ifadeyle konuştu İbni Vakkas. Okulun en sakin, en dikkat çekmeyen talebesiydi. Ama yaklaşan tehlike ve savaş ateşi onu uyandırmıştı adeta.</p>

  <p>“İşte bu harika olur,” dedi Yusuf. “Onca hazırlık, onca heyecan boşa gider. Ne yani kılıcımızı bir düşmana bile saplayamayacak mıyız?”</p>

  <p>“Asıl bütün gayretin, bütün çalışmaların sonunda kılıcı sana saplarlarsa harika olur,” diye takıldı Süleyman.</p>

  <p>“Allah nasıl yazdıysa öyle olur,” dedi Cafer ciddi bir ifadeyle. Kura sonucu bayraktar seçilmişti. İçinde beliren kibir duygusunu kadere sığınarak bastırmaya çalışıyordu.</p>

  <p>“Ama okulda aldığımız bunca eğitimden sonra karşımıza çıkan ilk düşman tarafından öldürülmek de çok aptalca olur doğrusu,” diye ekledi Übeyde.</p>

  <p>“Korkaklar bin kere, cesurlarsa bir kere ölür,” dedi Cafer.</p>

  <p>“Ne yani hemen bu gece ölmek istemediğim için korkak mıyım ben?” diye cevap verdi Übeyde öfkeyle.</p>

  <p>“Tartışmayı kesin,” dedi Yusuf ortamı sakinleştirmeye çalışarak. “Bakın İbni Tahir yıldızları seyre dalmış. Belki de onları son kez gördüğünü düşünüyordur.”</p>

  <p>“Yusuf giderek akıllanıyor galiba,” dedi Süleyman gülerek.</p>

  <p>Birkaç adım ileride battaniyesine sarman İbni Tahir yıldızlara bakıyordu.</p>

  <p>“Hayatım ne kadar da harikulade,” dedi kendi kendine. “Tüm hayallerim birer birer gerçeğe dönüşüyor.” Baba evindeki çocukluk günlerini, babasının çevresinde toplananlarla yaptığı sohbetleri düşünüyordu. Gerçek halifenin kim olduğu üzerine, Kuran’dan deliller göstererek sohbet ediyorlar, Sünniliğin tezlerini çürütüyorlardı. Gizlice Ali’nin soyundan gelip dünyayı yalanlardan ve adaletsizlikten kurtaracak Mehdi’yi anlatıyorlardı. ‘Keşke benim yaşadığım dönemde gelse,’ diye dilerdi o da. Ali’nin peygamberi koruması gibi o da Mehdi’nin koruyucusu olacağı hayalini kuruyordu. Sürekli kendisini Muhammed’in damadıyla kıyaslıyordu. Ali Peygamber’in en ateşli takipçisiydi. Daha çocuk yaştan itibaren onun yanında dövüşmüş, kanım onun yolunda akıtmıştı. Ama peygamberin vefatının ardından onun halifesi olma hakkı elinden alınmıştı. Sonunda halk tarafından seçilip bu göreve getirilince de hainler tarafından öldürülmüştü. İşte bilhassa bu nedenlerden dolayı İbni Tahir, Ali’ye hayrandı. Onu fazilet örneği olarak görüyor, tüm hayatım onun gibi geçirmek isteğiyle yanıp tutuşuyordu.</p>

  <p>Babası onu Alamut’a Seyduna’nın hizmetine girmeye gönderdiği zaman heyecandan kalbi duracak sanmıştı. Bu adamın bir evliya olduğunu duymuştu. Hatta onu peygamber olarak görenler bile vardı. Daha en başından içinden bir ses ona öteden beri hizmet etmek için yanıp tutuştuğun El-Mehdi’yi buldun işte diyordu. Ama neden kimse onu göremiyordu? Neden fedailiğe kabul merasimine iştirak etmemişti? Neden yerine bir savaşçıdan, hatta bir erkekten ziyade yaşlı bir kadına benzeyen dişleri dökülmüş birini göndermişti? O ana dek bir an için bile Seyduna’nın aslında kalede olmayabileceğini düşünmemişti. Ancak giderek anlatılanların gerçek olmayabileceğini düşünüyordu. Belki de Alamut’ta Hasan İbni Sabbah diye biri hiç olmamıştı. Ya da çoktan ölüp gitmişti. Bu durumda İsmaililerin asıl lideri Ebu Ali olmalıydı. Tüm dailer ve komutanlar bu gerçeği bilmelerine rağmen gizli tutuyorlardı belki de. Ebu Ali peygamber mi? Hayır, onun gibi biri peygamber olamaz. Olmamalı! Belki de kimsenin görmediği bir Seyduna fikrini sırf bu yüzden icat etmişlerdi. Müminlerin kaçıp gitmesini önlemek için. Çünkü kim İsmaililerin Yüce Efendisi olarak Ebu Ali’yi kabul edebilirdi ki?</p>

  <p>Öyle ya da böyle bu kalede önemli bir sırrın saklandığını hissediyordu. Bu his özellikle bu gece iyiden iyiye rahatsız edici seviyeye erişmişti. Esrar perdesini aralayıp, bu sırrın ne olduğunu öğrenme fırsatı bulabilecek miydi? Günün birinde gerçek, yaşayan Seyduna’yı görme şansı olacak mıydı?</p>

  <p>Nal sesleri işitti. İçgüdüsel olarak hemen silahlarına uzanıp ayağa fırladı. Arkadaşları battaniyelerine sarılmış uyuyorlardı. Bir haberci gelmişti. Bulunduğu yerden habercinin Ebu Ali’yle fısıldaştığını görebiliyordu. Kısa kısa emirler verildi. Ardından muhafızlar hemen hâlâ yanan ateşleri söndürdüler. Düşman yaklaşıyordu.</p>

  <p>Birden içi huzurla doldu. Gökte parıldayan küçük yıldızlara baktı. Başını kaldırıp böyle gökyüzüne baktığında kendisinin ne kadar küçük ve önemsiz bir varlık olduğunu hissederdi. Ve bu his ona mutluluk verirdi. <span class="t19">Belki de k</span><span class="t19">ı</span><span class="t19">sa süre içinde cennete kavu</span><span class="t19">ş</span><span class="t19">abi</span><span class="t19">lirim</span> diye düşündü. <span class="t19">Ah, ke</span><span class="t19">ş</span><span class="t19">ke</span> diye arzuyla fısıldadı kendi kendine. Kara gözlü, bembeyaz tenli bakireler onu bekliyordu. Tanıdığı kadınları düşündü. Annesini, kız kardeşlerini, diğer akrabalarını. <span class="t19">Huriler onlardan çok farkl</span><span class="t19">ı</span> <span class="t19">olmal</span><span class="t19">ı</span> diye geçirdi içinden. <span class="t19">Nihayetin</span><span class="t19">de bu dünyada u</span><span class="t19">ğ</span><span class="t19">urlar</span><span class="t19">ı</span><span class="t19">na kan dökülecek kadar güzel olduklar</span><span class="t19">ı</span><span class="t19">na</span> <span class="t19">ş</span><span class="t19">üphe yoktu.</span></p>

  <p class="p32">Açılan sarmaşıklarla kaplı demir kapılardan geçip cennete gireceği am hayal etmeye çalışıyordu. Etrafta Kuran’da vaat edilen şeyleri bulmaya çalışırdı ilk önce. Bu düşüncelerle battaniyesine sarıldı. Şimdi gerçekten de cennetteydi. Güzel bir bakire ona doğru yaklaşıyordu. İçinin geçtiğinin ve bu gördüklerinin rüya olduğunun aslında kısmen de olsa farkındaydı. Yine de çok hoş şeyler hissediyor ama diğer taraftan da bu tür şeyleri düşünmemesi için yapılan uyarıları hatırlayarak korkuyordu. Sonunda derin uykuya teslim oldu.</p>

  <p>Sürekli çalan borazan sesi savaşı haber veriyordu. Davulların da çalmaya başlamasıyla herkes ayaklandı. Fedailer hemen kılıçlarım bellerine sokup, miğferlerini taktılar. Ardından da mızrak ve kalkanlarını aldılar. Henüz tam olarak uyanamadıklarından soran bakışlarla birbirlerini süzerek sıraya geçtiler.</p>

  <p>“Bir haberci az önce sultanın ordularının yaklaştığım bildirdi,” dedi son nöbeti tutan İbni Vakkas.</p>

  <p>Ebu Soraka gelip ok ve yaylarını hazır tutmaları talimatı verdi. Ardından da onları tepeye, gözetleme kulesinin hemen yanma konuşlandırdı. Bir süre nefes bile almadan beklediler, Ama ortada düşman filan gözükmeyince çıkınlarından aldıkları kuru incir, hurma ve peksimeti çiğnemeye koyuldular.</p>

  <p>Atlar başında iki muhafızla tepenin yamacındaydı. Zaman zaman hayvanların huzursuz kişneyişleri duyuluyordu.</p>

  <p>Şafak söktü. Fedailer ordunun geri kalanının kamp yaptığı istikamete baktılar. Ebu Ali atlıları çalılıkların arkasında mevzilendirmişti. Atlarının yanında, bir ayakları üzengide mızrak ve kılıçları ellerinde bekliyorlardı. Tepede de okçular yaylarını germiş vaziyetteydi.</p>

  <p>Büyük dai birliklerin durumunu teftiş etmeyi sürdürüyordu. Hemen arkasından da dizginlerinden tuttuğu atını getiren bir asker vardı. Sonunda fedailerin bulunduğu yere geldi. Ebu Ali kuleye çıktı.</p>

  <p>Kısa bir süre sonra da ufukta beyaz bir leke belirdi. Ebu Ali gözetleme kulesinden adeta uçarcasına inip, nefes nefese Ebu Soraka’nın bulunduğu tarafa yöneldi.</p>

  <p>“Oklarınızı hazırlayın,” diye emretti dai.</p>

  <p>Beyaz nokta giderek büyüdü. Sonunda da tek bir atlı belirdi. Dörtnala yaklaşıyordu. Ebu Ali bir süre şaşkınlıkla seyretti. Sonra da, “Bu bizden biri,” diye bağırdı. “Ok atmayın!”</p>

  <p>Atına atladığı gibi aşağı yöneldi. Bu sırada birkaç süvariye de kendisini izlemelerini işaret etmişti. İçlerinden birinden aldığı bayrağı sallayarak yaklaşan atlıya doğru ilerlemeye koyuldu.</p>

  <p>Karşıdan gelen atlı ilk anda şaşırmış, atını çevirir gibi olmuştu ama beyaz bayrağı görünce hayvanı yeniden Ebu Ali’ye doğru yöneltti.</p>

  <p>O anda Ebu Ali onu tanımıştı zaten.</p>

  <p>“Buzruk Ümid!” diye bağırdı.</p>

  <p>“Ebu Ali!” dedi süvari eliyle arka tarafı işaret ederek.</p>

  <p>Bütün gözler bir anda ufka yöneldi. Hızla sağa sola salınarak yaklaşan ve giderek büyüyen siyah bir çizgi vardı. Sonra atlıların siluetleri seçilmeye başlandı. Başlarının üzerinde de Bağdat halifesinin siyah bayrağı dalgalanıyordu.</p>

  <p>“Yaylarınızı gerin,” diye emretti Ebu Soraka bir kez daha.</p>

  <p>Ebu Ali’yle Buzruk Ümid hemen yamaçtaki askerlerin arasına katıldılar. Askerler heyecan içinde, saldırıya geçmeye hazır vaziyette bekliyorlardı.</p>

  <p>Okçulara, “Hedefinizi seçin!” talimatı verildi.</p>

  <p>Düşman atlılar artık iyiden iyiye yaklaşmıştı. Dönüp hızla vadiye yöneldiler.</p>

  <p>“Ok at!”</p>

  <p>Oklar Türklere doğru fırlatıldı. Birkaç atla binicisi yere devrildi. Bu öncü birlik bir an için duraksar gibi oldu. Sonra başındaki miğfere takılı tuğdan birliğin komutanı olduğu anlaşılan savaşçı bağırdı.</p>

  <p>“Vadiye!”</p>

  <p>O anda Ebu Ali de işaretini verdi. Süvari birliği hızla tepeden aşağı inip vadiye yönelen Türklerin önünü kesti. Mızraklar havada uçuşmaya başladı. Kılıçlar parıldıyordu. Siyah bayraklar beyazlara karışmıştı bir anda.</p>

  <p>Fedailer savaşı tepeden takip ediyordu. Tarifi imkansız derecede heveslenmişlerdi. Süleyman avaz avaz bağırıyordu. “Hadi saldırıya geçelim! Atlara binelim artık! Hadi!”</p>

  <p>Neredeyse tek başına aşağı yönelecekti ki Ebu Soraka gelip onu engelledi.</p>

  <p>“Delirdin mi sen? Emri duymadın mı?”</p>

  <p>Süleyman karşı çıkamamanın neden olduğu büyük bir öfkeyle dönüp, söylene söylene ok ve sadağını bir tarafa fırlatıp, yere oturdu. Yumruklarım sıkarak ağlamaya başladı.</p>

  <p>Beklenmedik saldırıyla ilk anda dağılan Türkler yeniden toparlanıp olanca güçleriyle bir kez daha vadi girişine yönelmişlerdi. Komutanları bütün İsmaili ordusunun burada olduğunu bu yüzden de Alamut’un savunmasız vaziyette kaldığını düşünüyordu. Fedailer içleri kan ağlayarak Alamut uğruna verilen ilk şehitleri gördüler. Savaşı böyle elleri kollan bağlı vaziyette seyretmek dayanılmaz bir işkenceydi.</p>

  <p>Ebu Soraka gözünü ufuktan ayırmıyordu. Nihayet ikinci bir çizgi belirdi. Fedailer henüz hiçbir şeyin farkında değildi ama şehit Ali’nin beyaz bayraklarını faik eden Ebu Soraka’nın kalp atışları hızlanmıştı.</p>

  <p>Şimdi fedaileri savaşa göndermenin zamanı gelmişti işte. Gözlerini kısarak düşman sancağının nerede olduğunu tespit edip, fedailere işaret etti.</p>

  <p>“At bin! Düşman sancağını istiyorum! Hep birlikte hücum!”</p>

  <p>Gençler sevinç naralarıyla adeta yıldırım hızıyla tepeden indiler. Kılıçlarını çektiler. Cafer beyaz bayrağı kaldırdı. İlk hücumları sonucu düşman nehre doğru çekilmek zorunda kalmıştı.</p>

  <p>Türkler bir anda dağılmıştı. Süleyman zerre kadar acımadan ilk düşmanını öldürdü. Cafer elinde bayrakla düşman mevziisinde açılan yarığa daldı. Fedailer de hemen peşindeydi. Yusuf haykırarak kılıcını acımasızca savuruyor, paniğe kapılan Türklerin geri çekilmesini sağlıyordu. İbni Tahir arkasına çarpık bacaklı bir Tatar’ın saklandığı kalkana en ufak bir yorgunluk belirtisi bile göstermeden vurdukça vuruyordu. Hasmı kırılan mızrağını fırlattı. Kalkanını tutarken bir yandan da kınından kılıcını çekmeye çalışıyordu ama İbni Tahir’in darbeleri yüzünden bir türlü istediğini yapamıyordu. Derken kalkanı tutan kolu yoruldu. O anda da kan revacı içinde savaş alanından kaçmaya başladı.</p>

  <p>Bu sırada Süleyman’la diğerleri de birkaç düşmanı atından alaşağı etmişlerdi. Beyaz bayrak siyah bayrağa her geçen an biraz; daha yaklaşıyordu.</p>

  <p>Sonunda Türk komutan, fedailerin ne yapmaya çalıştığını anladı.</p>

  <p>“Sancağı koruyun!” diye tüm adamlarının ve düşmanlarının duyacağı kadar yüksek sesle bağırdı.</p>

  <p>“Komutana saldıralım! ” diye bağırdı İbni Tahir.</p>

  <p>Türkler sancağın ve komutanlarının çevresinde toplanmışlardı. O anda Abdülmelik’le Muzaffer’in adamları diğer yönden saldırıya geçti. Saldırının etkisi korkunç oldu. İki yandan saldırıya uğrayan Türkler bir anda dağıldılar.</p>

  <p>Süleyman tıpkı düşman albayın peşine düşen İbni Tahir gibi Türk bayraktarı bir an için bile gözden kaybetmemişti. “Dağınık düzende geri çekiliyoruz. Bayrağı koruyun!”</p>

  <p>O anda İbni Tahir komutanın yanı başında bitmişti. Kılıçları çarpıştı. Bu sırada Muzaffer’in adamları da yetişmişti. Birkaç Türk onları püskürtmeye çalışıyordu. Ama komutan giderek daralan bir çemberin içinde kalmıştı. İbni Tahir oradan uzaklaştı. Bu sefer düşman bayraktarın peşindeydi. Nehir tarafında Süleyman’ın hemen Önünde olduğunu tespit etti. Peşinde birkaç arkadaşıyla Süleyman’a yardım etmek üzere o yöne doğru hareketlendi.</p>

  <p>Süleyman hızla bayraktara yaklaşıyordu. Türk de atını çılgınca mahmuzlayarak kaçıyordu. Bir an için mızrağını arkasındaki takipçiye doğru hızla sallıyordu. Süleyman iyice yaklaştı. Türk bayraktar tam o esnada aniden dönünce Süleyman’a mızrağıyla vurmayı başardı. Bu darbeyi hiç beklemeyen Süleyman da atından düştü.</p>

  <p>İbni Tahir haykırarak atını mahmuzladığı gibi bir anda bayraktarın yanında bitti. Süleyman’ın düştüğünü, hatta ölmüş olabileceğini fark etmişti ama o an aklında tek bir düşünce vardı. Düşman bayrağını ele geçirerek görevi tamamlamak.</p>

  <p>Türk bayraktarı nehre doğru geri çekilmeye zorluyordu. Sonunda da geri çekilecek yer kalmayınca atıyla birlikte müthiş bir şiddetle akan nehrin sularına kapıldı.</p>

  <p>İbni Tahir bir an için duraksadı. Sonra nehrin nispeten daha sığ bir yerinden suya daldı. Bir anda akıntı dengesini bozar gibi olduysa da hemen kendini toplamayı bildi. Ardından bayrağı suyun dışında tutarak uzaklaşmaya çalışan Türk’ün peşine düştü. Kısa sürede ona yetişti. Kılıcını olanca gücüyle Türk’ün başına doğru savurdu. Bayrak tutan el, o anda düşerken Türk de akıntıda kaybolmuştu. İbni Tahir hemen eğilip bayrağı aldı.</p>

  <p>Kıyıdakiler çılgınlar gibi bağırarak bu başarısını kutlarken İbni Tahir akıntının had safhada olduğu noktaya kadar içeri girmişti. Atı boğuluyordu. Bunu gören fedailer kıyı boyunca koşup onu cesaretlendirmeye koyuldular.</p>

  <p>Tüm kuvvetini toplayıp dizginlere asılarak atını kıyıya yöneltmeyi başardı. Hayvan ayaklarını sonunda zemine basmıştı ama akıntı hâlâ bir hayli güçlüydü. Fedailerden biri kendi atından atlayıp yere yüzükoyun uzanarak mızrağını İbni Tahir’e uzattı. Bu sırada diğerleri de atım bağlayabilmesi için ona halat fırlattılar. Sonunda İbni Tahir Te atını kıyıya çekmeyi başardılar.</p>

  <p>“Süleyman nasıl?” diye sordu İbni Tahir ayaklarım yere değdirir değdirmez. Endişeli bir tavırla düşman bayrağını İbni Vakkas’a teslim etti.</p>

  <p>Fedailer birbirlerine baktılar.</p>

  <p>“Hakikaten ne oldu ona?”</p>

  <p>Arkalarına döndüler. Süleyman atını dizginlerinden çekerek onlara doğru yavaş yavaş ilerliyordu.</p>

  <p>İbni Tahir hemen ona doğru koştu.</p>

  <p>“Düşman sancağını ele geçirmemizi sana borçluyuz.”</p>

  <p>Süleyman arkadaşını kenara itti.</p>

  <p>“Ne önemi var ki? Hayatımda ilk kez doğru dürüst bir şey yapma fırsatı bulmuşken atımdan düştüm. Kaderim kötü benim.”</p>

  <p class="p34">Bacağını tutarak lanet okudu. Arkadaşları atma binmesine yardım etti. Sonra da kamplarına doğru yöneldiler.</p>

  <p>Türklere karşı bir zafer kazanılmıştı. Düşman komutanla yüz on iki adamı öldürülmüştü. Otuz altı yaralı asker de esir alınmıştı. Geri kalanlarsa dört bir yana dağılmıştı. Onları takip eden atlılar birer birer dönüp öldürülenlerin sayılarını bildiriyordu. İsmaililer yirmi altı asker kaybetmişti. Yaralı sayısı da aşağı yukarı bu civardaydı.</p>

  <p>Ebu Ali tepenin eteğine düşman ölülerinin gömülmesi için büyükçe bir çukur açılması talimatını verdi. Türk albayın başını kestirip mızrağın ucuna takılarak gözetleme kulesine çıkartılmasını istedi. Kaleden gelen Minuçehr’e adamları kazanılan zaferi savaşa katılamamanın neden olduğu hüzünle dinlediler. El-Hekim’le yardımcıları hemen yaralılarla ilgilenip sedyelerle Alamut’a taşıdılar. Kalede kendisini hummalı bir çalışmanın beklediğinin farkındaydı.</p>

  <p class="p32">Yaralılar kaleye gönderilip, düşman ölüleri gömüldükten sonra Ebu Ali dönüş borazanının çalması talimatını verdi. Askerler şehit arkadaşlarını ve ganimetleri eşeklerle develere yükleyip atlarına bindiler. Sonra da zafer naraları atarak kaleye doğru yola koyuldular.</p>

  <p>Hasan tüm savaşı kulesinden takip etmişti. Türklerin gelişini, Ebu Ali’nin yollarını kesişini, fedailerin savaşa müdahil oluşlarını, başlarında Abdülmelik’le gelen Muzaffer’in süvarilerinin zaferi kesinleştirişini baştan sona takip etmişti. Sonuçtan oldukça hoşnuttu.</p>

  <p>Çalan çan ona bir haber geldiğini ifade ediyordu. Kulenin bu üst kısmına hadımlar dâhil kimsenin çıkmasına izin yoktu. Bu yasağa uymayanların idam edileceğini herkes biliyordu. Aşağı, odasına indi. Buzruk Ümid orada Hasan’ı bekliyordu.</p>

  <p>Hasan onu görünce hemen koşup sımsıkı sarıldı.</p>

  <p>“İşte şimdi mutluluğum pekişti,” diye bağırdı.</p>

  <p>Ebu Ali’nin aksine Buzruk Ümid’in etkileyici bir görünümü vardı. Uzun boylu, kuvvetli bir adamdı. Yüzünden adeta asalet akıyordu. Siyah, kıvırcık sakalında en fazla birkaç tel beyaz vardı. Gözlerinden etrafa kararlılık fışkırıyordu. Dolgun, biçimli dudaklarındansa özellikle güldüğünde müthiş bir irade kuvvetine sahip olduğu seziliyordu. Hatta bu gülümseyişte belirgin bir acımasızlık da gizliydi. Diğer ileri gelenler gibi o da Arap tarzı beyaz cübbe giyip başına da ucu omuzlarına dek uzanan bembeyaz bir sarık takmıştı. Ancak tarz olarak benzese de kıyafetleri en iyi cins kumaştan imal edilip tam üzerine göre biçilmiş olmasıyla diğerlerinden ayrılıyordu. Onca yoldan gelmiş olmasına rağmen sanki birazdan önemli bir merasime katılacakmışçasına şık görünüyordu.</p>

  <p>“Az daha Türklerin eline düşecektim,” dedi gülerek. “Dün öğle namazından sonra gelen posta güvercininden emrini aldım. Yokluğumda yapılması gerekenleri adamlarıma daha tam olarak anlatmamıştım ki Şahrud’u yüzerek geçen habercin geldi. Kalenin ön tarafının Türkler tarafından tutulduğunu görünce yakalanmamak için nehrin sığ kısmından gelmeyi tercih etmiş.”</p>

  <p>Sonra nehrin karşı tarafındaki kısa yolu kullandığı için Türklerden önce kaleye ulaşabildiğini söyledi. Türklerin soluklarını ensesinde hissederek kaleye doğru dörtnala gelirken yol boyunca ya Hasan’ın adamları köprüyü zamanında indirip beni içeri alamazlarsa ya da içeri girsem bile köprü kaldırılamadan arkamdan Türkler de kaleye dalarsa diye düşünüp durduğunu anlattı.</p>

  <p>Hasan sevinçle ellerini ovuşturdu.</p>

  <p>“Her şey mükemmel işliyor,” dedi. “Ebu Ali’yle sana ne yaptığımı göstereceğim. Şaşkınlıktan küçük dillerinizi yutacaksınız.”</p>

  <p>Ebu Ali içeri girince Hasan onu gülerek kucakladı.</p>

  <p>“Hakkında yanılmamışım senin,” dedi.</p>

  <p>Ebu Ali’den savaşı ayrıntılarıyla anlatmasını istedi. Özellikle de fedailerin yaptıklarıyla alakadardı.</p>

  <p>“Demek şairimiz, Tahir’in torunu düşman sancağını ele geçirdi ha? Harika, harika.”</p>

  <p>“Aslında Süleyman bayraktarın hemen arkasındaydı ama düşünce görevi İbni Tahir tamamladı” diye açıkladı Ebu Ali. “Türk, atıyla nehre girmek zorunda kaldı. Şair de peşinden gidip bayrağı ondan aldı.”</p>

  <p>Ardından şehit sayısını söyleyip, ganimetten bahsetti.</p>

  <p>“Hadi toplantı salonuna geçelim,” dedi Hasan. “Komutanlarımız bizzat tebrik etmek istiyorum.”</p>

  <p>&nbsp;</p>

  <p>El-Hekim fedailerden birkaçını yardımcısı olarak görevlendirmişti. Böylece yaralıların nasıl tedavi edildiğini bizzat gözlemleme fırsatı bulmuşlardı. Kırık kemiklerin düzeltilip, yaraların sarılmasına yardımcı oldular. Bazı yaralar yakılma gerektirecek kadar büyüktü. Bu yüzden de içerisi buram buram yanık et kokuyordu. Yaralılar bağırıp inliyor, çığlıkları kalenin dört bir yanından işitiliyordu. Bazılarınınsa kolları veya bacakları kesilmek zorunda kalmıştı. Yaralılar arasındaki bu en umutsuz durumdakiler arada ayılıyorlar sonra da duydukları büyük acıdan dolayı hemen kendilerinden geçiyorlardı.</p>

  <p>“Korkunç bir şey bu,” diye mırıldandı İbni Tahir kendi kendine.</p>

  <p>“Fedailerden hiçbirine bir şey olmadığı için şanslıyız,” dedi Yusuf.</p>

  <p>“Savaş korkunç bir şey,” dedi Naim.</p>

  <p>“Senin gibi küçük kumrulara uygun bir şey olmadığı kesin,” dedi Süleyman gülerek.</p>

  <p>“Naim’i rahat bırak,” diye çıkıştı Yusuf. “Savaşın başından sonuna dek yanı başımdaydı. Bir an bile saklanmadı.”</p>

  <p>“Zaten senin bağırışların yüzünden kulaklarını kapatmak zorunda kalan Türkler doğru dürüst savaşamadılar ki,” diye takılmayı sürdürdü Süleyman. “Bizim küçük cırcırböceği de bu yüzden yanından ayrılmamıştır.”</p>

  <p>“Ama o kadar uğraşmana rağmen Türklerin sancağını alamadın,” diye çıkıştı Übeyde.</p>

  <p>Süleyman bir anda kıpkırmızı kesilmişti. Hiçbir şey söylemeden başka bir yaralıyla yanlarına doğru yönelen El-Hekim’i izlemeye koyuldu.</p>

  <p>Yunanlı başarılı bir hekimdi. Yaralıların bağırış çağırışları onu zerre kadar etkilemiyordu. Arada sırada teselli edici birkaç şey söylese de daha ziyade işbaşındaki bir usta ciddiyetiyle vazifesini yapma gayreti içindeydi. Bir taraftan da fedailere bilgeliğini ön plana serecek kelimeler kullanarak acil müdahale yöntemlerini anlatıyordu.</p>

  <p>Türklerden biri Çavuş Abuna’nın kolunu kırmıştı. El-Hekim ona doğru yönelip önce kolunun sargısını çözdü. Ardından fedailerden birinden aldığı tahtayla kolu sabitleştirerek kırık kemiği yerine yerleştirmeye koyuldu.</p>

  <p>Çavuş acıdan dişlerini sıkarken Yunanlı da fedailere ders vermeyi sürdürüyordu.</p>

  <p>“İnsan vücudundaki kusursuz uyum sayesinde kırık kemikler çok kısa zamanda birleşip kaynar. Bu uyum öylesine güçlüdür ki yanlış yerleştirilseler bile hemen kaynarlar. İyi bir hekim bu tür bir sıkıntıya yol açmamak için kırılan kemiğin tabii şekline uygun biçimde kaynamasını sağlamalıdır.” İsmaili yaralıların tedavisi sona erdiğinde El-Hekim’in de yorgunluktan ayakta duracak hali kalmamıştı. Henüz hiç ilgilenmediği çok sayıda Türk yaralı olduğunu fark edince İbni Tahir’i onlara ne yapılacağını öğrenmek üzere Ebu Ali’ye gönderdi. İçinden Türk yaralıları üstünkörü tedavi edip geçmek geliyordu. Hatta ağır yaralıların işini vereceği etkili bir zehirle tümden halledebilirdi.</p>

  <p>İbni Tahir, Ebu Soraka’ya o da büyük daiye sordu.</p>

  <p>“Türkler sanki dostumuzmuş gibi tedavi edilecek. İleride onları rehine olarak kullanabiliriz,” biçiminde bir emir geldi.</p>

  <p>Hekim söylene söylene işe koyuldu. Ama artık inleyen yaralıları teselli edecek en ufak bir söz bile çıkmıyordu ağzından: Ayrıca yaptıklarını fedailere izah etmekten de vazgeçmişti. Nispeten kolay olan işleri de yardımcılarına bırakmıştı. Bu arada eli bu işe en yatkın fedainin Übeyde olduğu ortaya çıkmıştı.</p>

  <p>Akşam olmadan yaralan tedavi edip, kırık kemikleri sarma işini tamamlamıştı. Yardımcılarına gerekli talimatları verip komutanların yanına gitmek üzere yaralıların yanından ayrıldı.</p>

  <p>Bu sırada toplantı salonundaki komutanlar zaferi yiyip içerek kutluyorlardı. Bir yandan Yüce Efendi’nin bundan sonra ne gibi adımlar atacağım tartışırken bir yandan da kazanılan bu zaferin ne gibi faydalar sağlayacağı hususunda görüş alışverişinde bulunuyorlardı. Hepsi verilen görevi üstün başarıyla tamamlayan Abdülmelik’i övüyordu.</p>

  <p>Yanında iki büyük daiyle içeri giren Hasan’ı görünce herkesin neşesi daha bir katlandı. Yüzü mutlulukla parıldayan Hasan komutanlarını gülümseyerek selamladı.</p>

  <p>“Benim muhteşem yardımcılarım,” dedi hep birlikte masaya geçerlerken. Özellikle savaşı idare eden Ebu Ali’yi uzun uzun övdü. Ardından Abdülmelik’e dönerek harem mensuplarının Muzaffer’in kontrolündeki bölgeye sağ salim ulaşıp ulaşmadığım sordu. Ardından savaşa katkısını övdü. Ayrıca verdiği talimatları harfiyen yerine getirip, fedaileri büyük bir başarıyla idare eden Ebu Soraka’yı da övdü. Sonra Yüzbaşı Minuçehr’e baktı. Şeytani bir gülümsemeyle yüzbaşıyı süzdü.</p>

  <p>Yüzbaşı konuşmalara katılmıyordu. Herkes düşmanla göğüs göğse çarpışırken o kalede elleri kolları bağlı beklemek zorunda bırakıldığı için somurtuyordu. Başı önde az yiyip, çok içiyordu. Hasan’ın alaycı bakışlarını fark edince tepeden tırnağa titredi.</p>

  <p>“Aramızda iki kişi var,” dedi Hasan saklamaya çalışsa bile yine de belli belirsiz hınzırca ses tonuyla. “Onlar bugün şartlar gereği kendilerini feda etmek zorunda kaldılar. Gerçek bir asker için en büyük onur düşmanla savaşmaktır. Bu yalnızca en büyük onur değil aynı zamanda en büyük mutluluktur da. Bu onur ve mutluluktan feragat eden biri gerçek bir kahraman olduğunu ispatlamış ve hususi bir saygıyı hak etmiş demektir.”</p>

  <p>Etrafındaki şaşkın yüzlere bir süre baktı. Ardından ciddileşerek sözlerini sürdürdü.</p>

  <p>“Dediğim gibi aramızdan iki kişi büyük birer asker olmalarına karşın bugün bu onur ve mutluluktan feragat etti. Bunlardan biri Minuçehr. Diğeri de benim. Bu büyük fedakarlığımızın sebebi hepinizce malumdur. Kendi açımdan sizlerin savaşta göstermiş olduğunuz üstün başarılardan tatmin oldum. Minuçehr’e gelince. Onu göstermiş olduğu bu büyük fedakarlıktan dolayı emir rütbesine terfi ettiriyorum. Ayrıca kendisi şu andan itibaren tüm İsmaili kalelerinin komutanıdır.”</p>

  <p>Ayağa kalkıp şaşkınlıktan ne yapacağını bilemeyen Minuçehr’in yanma gitti.</p>

  <p>“Şaka yapıyorsun değil mi, Seyduna?” diye kekeledi Minuçehr. “Kesinlikle hayır, dostum,” karşılığını verdi Hasan onu kucaklayarak. “Emri sana ulaştırması için Ebu Ali’ye verdim bile.” İçeride kararı onaylayan uğultular yükseliyordu.</p>

  <p>“Daha da ötesi sen de ganimetten tıpkı diğer komutanlar gibi payına düşeni alacaksın,” diye ekledi. “Evet, ganimetlerden söz etmişken şu paylaşım işini halledelim.”</p>

  <p>Ebu Ali ganimet olarak kaydedilen hayvan ve silah sayısını söyledi. Ardından da ele geçirilen para ve değerli eşyalardan bahsetti.</p>

  <p>“Minuçehr ve savaşta görev almış tüm komutanlar bir at ve bir silah takımı alacak,” diyerek kararını açıkladı Hasan. “Ayrıca onar tane de altın verilecek. Subaylarla çavuşlara da birer takım silah verilsin. Muzaffer’e bize gönderdiği desteğe teşekkür mahiyetinde on at, on deve ve iki yüz altın gönderilsin. Her bir şehit ailesine elli altın verilsin. Geri kalan ganimet de askerlere pay edilsin. Fedailereyse hiçbir şey verilmeyecek. Savaşa katılma müsaadesi onlar için yeteri kadar büyük bir mükafat zaten.”</p>

  <p>Herkes kendi payını aldıktan sonra Hasan konuşmayı sürdürdü. “Demir tavında dövülür. Türk öncü birliğinin yok edildiği haberi İran’da yıldırım hızıyla yayılacak. Bu taraftarlarımızın ve dostlarımızın cesaretlerim artırırken davanın geleceğinden tereddüt edenlerin de fikrinin değişmesine yol açacaktır. Bizi gizliden destekleyenler artık görüşlerini ve desteklerini alenen açıklamaktan çekinmeyecek. Şu anda kuşatma altındaki müttefik kalelerdeki dava arkadaşlarımız bu sayede direnme gücü bulacaklar. Düşmanlarımız da artık bizi daha ciddiye almak zorunda olduklarını fark edecek. Hatta çoğunun o hain yüreklerinde korku tomurcukları filizlenecek.”</p>

  <p>Bu sözlerle Hasan büyük veziri kastetmiş, komutanlar da başlarını sallayarak anladıklarını ifade etmişlerdi.</p>

  <p>“Şimdi, bu zaferi müteakip aramıza çok sayıda yeni mümin katılacağı kanaatindeyim,” diye devam etti. “Zaten tüm Rudbar bölgesi bize karşı dostane duygular beşliyor. Babalar bundan sonra çocuklarım İsmaililer safında savaşmak için kaleye daha bir istekle yollayacak. Bu yeni gelenleri Ebu Soraka karşılayıp daha önce yaptığı gibi sınava tabi tutacak. En genç, en kuvvetli, en zeki olanlar fedai olarak seçilecek. Ancak evlenmemiş veya gayrı ahlaki bir hayat sürmemiş olmaları şartı var. Kadınları ve onlardan alınan zevkleri tatmamış olmaları gerek. Geri kalanlardan uygun olanları asker olarak alacağız. Eski kurallara yenilerini ekleyeceği Kalede savaştan önce olanların yeni gelenlere nazaran ayrıcalıkları olacak. Kendilerini terfi ettirilmiş hissetmelerinin sağlanmasını istiyorum. Herkese rütbeleri, görevleri, haklan ve mesuliyetleri net biçimde izah edilecek. Daha katı kanunlar koyacağız. Herkesin iyi bir savaşçı ve iyi bir mümin olması gerekiyor. Onları her türlü dünyevi hazdan arındıracağız. Bugün Muzaffer’in askerleri de kalede bulunduğu için tüm askerlerimize ilk ve son defa şarap içme müsaadesi veriyorum. Onların da yasaklan kimin koyup kimin kaldırdığım bizzat tecrübe etmelerini istiyorum. Böylece zaman içinde onlar da farkında bile olmadan bizim lehimize çalışıyor olacaklar. Evet, bundan sonraki en önemli önceliğimiz yeni müminlerin aramıza katılmasını sağlamak olmalı. Fedaileri arı sürüsü gibi salacağız ortalığa. Gidip burada yapılanları herkese anlatmalarını isteyeceğiz. Ayrıca tutsaklarla da ilgileneceğiz. Kesinlikle gayet iyi bakılacaklar. Sultanın ordusu yaklaşıyor. Kuşatma yakın. Onları iyi tanıyan adamlara ihtiyacımız var. Zamanı gelince tutsaklar inancımızı ve tutkumuzu hasımlarımızın saflarına taşıyacak.”</p>

  <p>Abdülmelik’e yarın sabah erkenden yanına yeterli sayıda adam alıp hâlâ orada iseler kalan Türk öncüleri kovalamak için Rudbar kalesine kadar gitmesini istedi. Sonra Rudbar’dan Kazvin’e kadar olan tüm bölgeyi didik didik edip düşmandan tamamen arındırmasını istedi. Daha sonra buraya sultanın ordusunu engellemek üzere öncü birlikler yollayacaktı.</p>

  <p class="p33">Tüm bunların ardından komutanlarıyla vedalaşıp, iki büyük daiyi başıyla selamlayarak odasına gitmek üzere yanlarından ayrıldı.</p>

  <p>Muzaffer’in adamlarıyla Alamut’taki askerler zaferi gün boyu naralar atarak kutlamıştı. Alt ve orta avluda yakılan ateşlerde öküz ve koyun çevrilmeye başlanmıştı. Herkes yere çömelmiş, sabırsızlıkla etin pişip dağıtılmasını bekliyordu. Pişen etin leziz kokusu etrafa iyiden iyiye yayılmıştı. Açlıklarını bastırmak için ekmeklerden küçük parçalar kopartarak yağa bandırıp ağızlarına tıkıştırıyorlardı. Bir yandan da diğerlerinden üstün olduğunu kanıtlama gayretiyle öldürdükleri düşman askeri sayısını abarttıkça abartarak anlatıyor, hayali yiğitlikleriyle böbürlenip duruyorlardı. Arada atışmalar, münakaşalar da yaşanıyordu. Et pişinceyse herkes bıçaklara davranıyordu. Herkes en iyi parçayı kapma derdindeydi. Bazen birbirlerini yumruklarıyla tehdit ediyor hatta silahlarına bile davranıyorlardı. Elleri havada bir o yana bir bu yana koşturup duran çavuşlarsa ortamı sakinleştirme gayretindeydi. Sonunda herkese yetecek kadar et olduğu ve kavga etmenin manasızlığı anlaşılınca ortalık yatıştı.</p>

  <p>Derken büyük şarap fıçıları taşıyan eşekler geldi. On kişiye bir fıçı düşüyordu. Çavuşlar şarap dağıtmaya başladı.</p>

  <p>“Şarap içme iznini kim verdi?” diye sordu Muzaffer’in adamları.</p>

  <p>“Seyduna,” diye cevap verdi çavuşlar. “O İsmaililerin komutanı ve yeni peygamberdir.”</p>

  <p>“Peygamberin yasakladığı bir şeye o izin verebilir mi?”</p>

  <p>“Elbette verebilir. Allah ona istediği hükmü değiştirme istediği yasağı kaldırma yetkisi bahşetti. Ayrıca cennetin anahtarını da ona verdi.”</p>

  <p>Şaraba alışkın olmadıklarından askerler kısa zamanda sarhoş oldular. Yüce Efendi’nin ve İsmaililerin şerefine içiyorlardı. Bu çok hoşlarına gitmişti. Bir yandan da Seyduna ve öğretisi hakkında bilgi edinmek gayesiyle Alamut’takilere akıllarına takılan soruları yöneltiyorlardı. Çoğu Muzaffer’in emri altındaki görevlerinin sona erişinin ardından buraya gelerek Hasan’ın emri altına girmeye karar vermişti bile.</p>

  <p>Okul binasının çatısında toplanan fedailer aşağıdaki curcunayı izliyorlardı. Kızarmış et yemiş, ardından da gün boyu yaşanılanlar üzerinde sohbete dalmışlardı. Şarap içmiyorlardı. Kendilerini artık iyiden iyiye seçkin bir birlik olarak hissediyorlardı. Ama arada sırada aşağıdaki ateşlerin başında bağırıp çağıran kalabalığa da bakmadan edemiyorlardı. Hekime tedavide yardım edenler bir ara izlenimlerini arkadaşlarıyla paylaştı. Ama kısa bir süre sonra konu düşman sancağının ele geçirilmesine geldi. Ve uzun süre bu, konu en ince ayrıntısına kadar konuşuldu.</p>

  <p class="p35">&nbsp;</p>
</body>
</html>
