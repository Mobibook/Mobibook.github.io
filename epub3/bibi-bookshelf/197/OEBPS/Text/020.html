<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p18">&nbsp;</p>

  <p class="p18">&nbsp;</p>

  <h1><a id="ncx4619"></a><a id="a54"></a><span class="th10">17</span></h1>

  <p class="p4">&nbsp;</p>

  <p class="p4">&nbsp;</p>

  <p class="p4">&nbsp;</p>

  <p>“Böylece tragedyamızın dördüncü perdesinin sonuna geliyoruz,” dedi Hasan odasında yalnız kaldığında.</p>

  <p>O gece Übeyde, Cafer ve Abdurrahman’ı odasına çağırtmıştı. Ebu Soraka emrini üç gence iletti.</p>

  <p>Haber fedailer arasında yayılırken Übeyde’nin yüzü bir anda kendilerini neyin bekliyor olabileceğini düşünmenin neden olduğu korkuyla kül gibi olmuştu. Tuzağa düşmüş, kurtulma çaresi arayan vahşi bir hayvan edasıyla çevresine bakmıyordu.</p>

  <p>Abdurrahman da korku içindeydi.</p>

  <p>“Neden çağırdı ki Seyduna bizi?” diye sordu.</p>

  <p>“Büyük bir ihtimalle Süleyman, Yusuf ve İbni Tahir artık burada olmadığına göre sizleri cennete göndermeyi planlıyor olmalı,” diye yanıt verdi İbni Vakkas.</p>

  <p>“Bizim de kuleden aşağı atlamamız ya da kendimizi bıçaklamamız mı gerekecek?”</p>

  <p>“Bunu Seyduna’ya sormanız lazım.”</p>

  <p>Cafer emri büyük bir soğukkanlılıkla karşılamıştı.</p>

  <p>“Hayatımızın ve ölümümüzün tek sahibi Allah’tır,” dedi. “Seyduna da onun elçisidir.”</p>

  <p>Ebu Ali gençleri Yüce Efendi’nin ikametgahının kapısında karşılayıp kule merdivenlerine yöneltti.</p>

  <p>Burada fedailerin yanından ayrılan Ebu Soraka endişeyle Minuçehr’i aramaya koyuldu. Sonunda da onu surların üzerinde zift kazanlarını teftiş ederken buldu. Yanma çağırıp, “Emir, söylesene iki fedainin ölümü hakkında ne düşünüyorsun?” diye sordu.</p>

  <p>“Seyduna yüce bir efendi, dostum.”</p>

  <p>“Yaptığı şeyi tasdik ediyor musun?”</p>

  <p>“Bu benim hiç düşünmediğim bir husus. Sana da aynı şeyi yapmam tavsiye ederim.”</p>

  <p>“Ama bu Sultan’ın ordusu üzerine bu metotla mı yürüyeceğiz?” “Bunu sadece Seyduna bilir. Yalnızca onlara uzun süre karşı koyamayacağımızı biliyorum hepsi bu.”</p>

  <p>“İşte bu beni dehşete düşürüyor.”</p>

  <p>“Başkalarının de benzer dehşeti hissettiğine eminim. Mesela Emir Arslantaş.” ‘</p>

  <p>“Yani sence Seyduna amacına ulaştı mı?”</p>

  <p>“İçimde bir his ona sonsuz güven duymamız gerektiğini söylüyor. Bugün Alamut Kalesi’nde tarih boyunca eşi benzeri görülmeyen şeyler yaşandı.”</p>

  <p>Ebu Soraka başını iki yana sallayarak yanından uzaklaştı. Bu kez fikrini almak üzere hekimi arıyordu.</p>

  <p>Yunanlı önce etrafta kimsenin olmadığına emin olmak için çevresine bakınıp, ardından Ebu Soraka’ya yaklaştı ve “Muhterem dai,” diye fısıldadı. “Bugün Bizans zindanlarından salıverildiğim güne lanet okudum. Zira bugün bu gözler Yunanlı tragedya yazarlarının en hararetli hikayelerindeki fantezilerin bile ötesine ulaşan şeylere tanık oldu. Yüce Efendimizin bizlere seyrettirdiği hadise cehennem prensini bile kıskandıracak derecede korkunçtu. Alamut surlarının arkasındaki cennet zevklerini bana da tattırmak isteyebileceğini düşündükçe damarlarımdaki kan donuyor.”</p>

  <p>Ebu Soraka bembeyaz kesilmişti.</p>

  <p>“Bizi de kalenin arkasındaki bahçelere gönderir mi sence?” “Bunu nereden bilebilirim ki, eski dostum? Her ne olursa olsun cennetinin kapılarının gece-gündüz açık olduğunu bilmek bu kalede yaşama şerefini tadan bizler için pek de iç açıcı bir durum değil.”</p>

  <p>“Korkunç! Korkunç!” diye mırıldandı Ebu Soraka şakağından süzülen soğuk teri koluyla silerken. “En azından ailelerimiz Muzaffer’in yanında.”</p>

  <p>“Kesinlikle öyle,” diye tasdik etti Yunanlı. Ebu Soraka giderken Yunanlı’nın bıyık altından alaycı bir ifadeyle gülümsediğini görmemişti.</p>

  <p>Bahçelerde ikinci ziyaret için her türlü hazırlıklar uzun zaman önce tamamlanmıştı. Misafirlerin o gece geleceğini öğrenince kızlar adeta bir şenlik havası estirmişlerdi. Evet, artık vazifelerinin ne olduğunu biliyorlardı. İşleri aşk yapmaktı. Ve bundan da ziyadesiyle hoşnutlardı.</p>

  <p>Yalnızca Halime için endişeleniyorlardı. Kendini adeta Süleyman’ın hatırasına adamış gibiydi. Onu efendisi olarak görüyor, her türlü sorun karşısında nasıl davranması gerektiğini kimselere belli etmemeye çalışarak ona danışıyordu. Giderek içine kapanmaya başlamıştı. Yalnız kalmayı tercih ediyor, o anlarda da hep Süleyman’la konuşuyordu. Çoğu kez arkadaşları onun kendi kendine konuştuğunu, birkaç sefer de sanki gerçekten biriyle konuşuyormuş gibi gülüp neşelendiğini görmüşlerdi. İlk başta onu Süleyman’ın geri gelmeyeceğine ikna etmeye çalışmışlardı. Ama verdikleri öğütlerin bütünüyle yanlış anlaşıldığını, kızda bu tavırlarının arkasında kötü niyetler olduğu kanaati uyanmaya başladığını görünce ısrarlarından vazgeçip onu kendi haline bırakmışlardı.</p>

  <p>O gece yeni misafirlerin geleceğini öğrenince başını rüzgara kapılan kuru otlar misali sallamıştı. Yanaklarının rengi soldu. Yere yığılıp kendini kaybetti.</p>

  <p>“Aman Allah’ım,” diye bağırdı Meryem. “Ne yapacağız bununla?”</p>

  <p>“Seyduna sana delikanlılarla birlikte olmama müsaadesi verdi,” dedi Züleyha. “Ondan aynı şeyi Halime için de yapmasını isteyebilirsin.”</p>

  <p>“O zaman da Halime onu Süleyman’dan ayırmak için bunu yaptığımızı düşünecektir,” diye karşı çıktı Fatma. “İşte o zaman kendine zarar verebilir.”</p>

  <p>“Süleyman’ın geri geleceği fikrine nereden kapıldı bu kız?” diye sordu Rukiye.</p>

  <p>“Ona âşık oldu. Süleyman geri geleceğini söyledi, o da çocuğa inandı. Onun açısından Süleyman, Seyduna’dan bile büyük bir peygamber mertebesinde.”</p>

  <p class="p52">Alamut</p>

  <p>Bu cevabı Fatma vermişti.</p>

  <p>Bu sırada kızlar Halime’yi kendine getirmeyi başardılar. Halime arkadaşlarına şaşkınlıkla baktı. O sırada aldığı haberi hatırlayınca yeniden kıpkırmızı kesildi. Ayağa kalkıp hazırlanmak üzere odasına koştu.</p>

  <p>“Ona her şeyi anlatacağım,” dedi Meryem,</p>

  <p>“Sana inanmayacaktır,” diye karşılık verdi Züleyha. “Ben onu tanıyorum. Çok inatçıdır. Sen böyle şeyler söylersen hemen Süleyman’ı kendisinden uzak tutmak için yalanlar uydurduğun fikrine kapılacaktır.”</p>

  <p>“Ama cennette Süleyman yerine başka birini görmek de kalbini kıracak.”</p>

  <p>“Bırakalım o da bizim gibi alışsın,” dedi Sara.</p>

  <p>“Halime çok farklı biri. Seyduna’yla konuşacağım.”</p>

  <p>“Hayır, Meryem,” dedi Fatma. “Bunun yerine önce Halime’yi ikna etmeye çalışalım. Belki ikna olur.”</p>

  <p>Birlikte Halime’nin odasına yöneldiler.</p>

  <p>Halime aynanın karşısına oturmuş, kendini hayran hayran süzerek gülümsüyordu. Arkadaşlarının içeri girdiğini görünce hemen yüzü asıldı. Böylesine hoş düşüncelerinin bölünmesine sebebiyet verdikleri için onlara bir hayli öfkelenmişti.</p>

  <p>Bunu görmek Meryem’in içini acıttı.</p>

  <p>“Sen konuş onunla,” diye fısıldadı Fatma’ya.</p>

  <p>“Bu geceki ziyaret için mi hazırlanıyorsun?”</p>

  <p>“Beni yalnız bırakın. Hazırlanmam gerek, görmüyor musunuz?” “Dinle, Halime,” dedi Meryem. “Misafirlerimiz bahçeleri sadece bir kereye mahsus ziyaret edebilirler. Bunu anlıyor musun?” İçeri giren Ehrimen Halime’yi koklamaya başladı,</p>

  <p>“Ehrimen, kovala onları buradan. Çok kötü niyetliler bunlar.” “Meryem’in söyledikleri tamamen doğru,” dedi Fatma. “Buradan defolup gider misiniz?”</p>

  <p>“Ne kadar kaz kafalısın sen böyle,” dedi sinirlenen Sara.</p>

  <p>Hep birlikte odasından çıktılar.</p>

  <p>“İnanmıyor bir türlü,” dedi Züleyha.</p>

  <p>“Sana bile inanmıyor, Meryem,” diye ekledi Fatma.</p>

  <p>Apama gelip Seyduna’nın kızların isimlerini değiştirmeleri ya da takma isimler kullanmaları hususundaki kesin talimatını bildirdi. Bu gece en ufak bir hataya bile yer yoktu.</p>

  <p>Meryem’le Fatma yeni isim belirlemeye koyuldular.</p>

  <p>“Halime! Bu gece senin adın Halime değil, Safiye olacak. Anladın mı? Alışmak için kendi kendine adını tekrarla.”</p>

  <p>Halime gülümseyerek kendi kendine, “Gerçekten de beni tanıyamayacağını mı düşünüyorlar?” diye mırıldandı.</p>

  <p>“Kes gülmeyi!” diye azarladı Meryem.” Bu çok ciddi bir konu. Bahçelerdeki vazifeleriniz bu sefer farklı olacak.”</p>

  <p>Halime bu sözleri işitince endişeye kapıldı. “Bu da ne demek?” diye sordu.</p>

  <p>“Artık kendini hazırlasan iyi olur,” dedi Fatma ona.</p>

  <p>Halime’nin gözlerinden yaşlar boşaldı.</p>

  <p>“Bana karşı hep acımasız oldun.”</p>

  <p>Koşarak bir köşeye saklandı.</p>

  <p>Sara yanına gidip, onu kolundan çekti.</p>

  <p>“Fatma’yla Züleyha’nın gebe olduklarını biliyor muydun? Meryem’e anlatırlarken duydum. Sakın bunu kimseye söyleme.” “Neden sadece o ikisi gebe?”</p>

  <p>“Şu hale bakın hele! Yoksa sen de mi çocuk istiyordun?” Halime ona dilini çıkartıp, sırtını döndü.</p>

  <p>O gece ikindiye doğru Hasan, Meryem’i boş bahçelerden birine çağırdı. Meryem ona Halime’den ve kızın Süleyman’ın gelişini beklediğinden bahsetti.</p>

  <p>Hasan ona ters ters baktı.</p>

  <p>“Onu yeterince sarhoş etmen gerekiyordu. Eğer herhangi bir sorun çıkarsa seni mesul tutarım.”</p>

  <p>“Onu bu akşamlık bağışla, yalvarırım.”</p>

  <p>“Bugün o, yarın bir başkası, öbür gün bir diğeri. Yirmi yıl boyunca üzerinde çalıştığım planımın aksamasına yol açacak en ufak bir zaafa bile müsaade etmedim. Şimdi karşıma geçip benden bunu nasıl istersin?”</p>

  <p>Meryem ona nefret dolu bir ifadeyle baktı.</p>

  <p>“Öyleyse onun yerine benim geçmeme izin ver en azından.” Hasan giderek sinirleniyordu.</p>

  <p>“Hayır, buna müsaade etmiyorum. İşi bu hale sen getirdin.</p>

  <p>Şimdi de pisliğini sen temizleyeceksin. Bu akşam vakit geldiğinde bahçeye döneceksin. Sonra sonucu beraber bekleyeceğiz. Anlatabildim mi?”</p>

  <p>Meryem öfkeyle dişlerini sıkıp, hoşça kal demeden Hasan’ın yanından ayrıldı.</p>

  <p>Kızların yanına dönünce de hemen Halime’yi buldu.</p>

  <p>“Süleyman’ın bu gece gelmeyeceğini anladın değil mi artık? Sakın aptalca bir şey yapma. Yapacağın bir hatayı hayatınla ödersin sonra.”</p>

  <p class="p31">Halime inatçı bir tavırla ayağını yere vurdu. Yüzü ağlamaktan kıpkırmızı olmuştu. “Neden bu gece herkes bana bu kadar kötü davranıyor?”</p>

  <p>Übeyde cenneti ziyaret eden üç fedainin anlattığı her şeyi bir kenara not etmişti. Hatta tabii şüpheciliğinin de etkisiyle acaba onların yerinde ben olsaydım ne yapardım diye düşünmüştü. Aslında anlatılanlarda mana veremediği çok şey vardı, bu yüzden şüphesi daha da artmıştı.</p>

  <p>O gece iki arkadaşıyla birlikte huzura kabul edileceğini öğrenince hem meraklanmış hem de bir hayli korkmuştu. Ama her iki duygusunu da ustalıkla gizlemeyi başardı. Hasan’ın tüm sorularına net ve kendinden emin tavırlarla cevap verdi.</p>

  <p>Bu sefer büyük dailer odada değildi. Zaten Hasan da onlara ihtiyaç duymamıştı. Neticede ilk ve en zor deneyim geride kalmıştı. Şimdi her şey kusursuz işleyen bir çarkın dişlileri gibi yerli yerine oturmuştu ne de olsa.</p>

  <p>Cafer’le Abdurrahman kendilerini İsmaili dünyasının yegane hükümdarı Hasan’ın karşısında bulduklarında içleri Allah korkusunu andırır hislerle doluydu. Lâkin yüreklerinde zerre kadar bir şüphe yoktu. Sorulara cevap vermek de, emirlere itaat etmek de onlara büyük mutluluk veriyordu.</p>

  <p>Cennete gönderileceklerini işittiklerinde gözleri heyecanla parıldadı. Artık onun kudretine bütünüyle teslim olmuşlardı.</p>

  <p>Übeyde’nin yüzü biraz solmuştu. Olacakları düşüncelerini belli etmeden büyük bir dikkatle izlemeye karar vermişti.</p>

  <p>Hasan onları asansör olarak kullandığı bölmeye sokup yataklarım gösterdi. Ardından da kadehlerine şarap doldurup, haplarını verdi. Cafer’le Abdurrahman hapları büyük bir hevesle anında yuttular. Ama Übeyde fark ettirmeden hapı bir müddet ağzının kenarında saklayıp fırsatını bulduğunda avucuna tükürüp cübbesinin içine attı. Yarı aralık göz kapaklarından arkadaşlarını seyretmeye başladı. Bir süre sonra onların inleyerek titremeye başladıklarını görünce de onlar gibi davranmaya karar verdi.</p>

  <p>İlk kendinden geçen Abdurrahman oldu. Cafer bir süre direnir gibi olduysa da sonunda o da yere yığılıp, inleyerek derin bir uykuya daldı.</p>

  <p>Übeyde bir hayli korkuyordu. Ancak olup bitenleri görmek için gözünü açmaya bile cesaret edemiyordu. Hasan hiç kımıldamadan eşikte duruyor, perdeyi aralık tutarak içeri ışık girmesini sağlıyordu. Üçünün de uyumasını beklediği belliydi. Ama sonra ne yapacaktı ki?</p>

  <p>Übeyde arkadaşları gibi inleyerek kıvranır gibi yaptı. Kısa bir süre sonra da uyuyormuşçasına düzenli nefes alıp vermeye başladı. Etraf iyice kararmıştı. Hasan’ın üzerlerine bir örtü gibi bir şey attığını hissetti.</p>

  <p>Bir çan sesi işitildi.</p>

  <p>Birden içinde bulunduğu oda sallanıp aşağı inmeye başladı. O an Übeyde yalnızca çığlık çığlığa bağırmamak için kendini tutmaya çalışmaktan başka hiçbir şey yapamıyordu, Korkunç bir son bekleyerek şiltenin kenarına sımsıkı yapıştı.</p>

  <p>Zihni allak bullak olmuştu. Kalbi yerinden çıkacak gibiydi. Sonra birden durduklarını hissetti. İçeri serin bir hava girmişti. Üzerindeki örtünün altından bir meşalenin ışığını seçebiliyordu.</p>

  <p>“Her şey yolunda mı?” diyen Hasan’ın sesini duydu.</p>

  <p>“Her şey yolunda, Seyduna,”</p>

  <p>“Tamam, her şey geçen seferki gibi olacak.”</p>

  <p>Güçlü kollar sedyeyi kavrayıp kaldırdı. Küçük bir köprünün üzerinden geçtiğini hissetmişti. Sonra onu sedyeden indirmeden bir kayığa aldılar. Kıyıya çıktıklarındaysa etrafta müzik ve kız seslerinin yankılandığı bir odaya taşındı. Ardından el ve ayak bileklerinden kavrayıp yumuşak bir zemine yatırıp gittiler.</p>

  <p><span class="t22">Demek Efendimizin cenneti buras</span><span class="t22">ı</span><span class="t22">ym</span><span class="t22">ı</span><span class="t22">ş</span> <span class="t20">diye dü</span><span class="t20">ş</span><span class="t20">ündü.</span> <span class="t22">Yusuf’la Süleyman’</span><span class="t22">ı</span><span class="t22">n geri dönebilmek için bu sabah canlar</span><span class="t22">ı</span><span class="t22">na k</span><span class="t22">ı</span><span class="t22">yd</span><span class="t22">ı</span><span class="t22">klar</span><span class="t22">ı</span> <span class="t22">yerdeyim art</span><span class="t22">ı</span><span class="t22">k.</span></p>

  <p>Tarifi imkansız bir nefret içindeydi. <span class="t19">Ne büyük bir sahtekarl</span><span class="t19">ı</span><span class="t19">k</span> diye düşündü. <span class="t19">Abdurrahman ‘la Cafer en ufak bir</span> <span class="t19">ş</span><span class="t19">eyden bile</span> <span class="t19">ş</span><span class="t19">üp</span><span class="t19">helenmiyor. Ba</span><span class="t19">ş</span><span class="t19">lar</span><span class="t19">ı</span><span class="t19">na neler gelecek?</span> İçinde olduğu durumda her şeyi anladığını göstermesi imkansızdı. Ama ya Seyduna ona da tıpkı Süleyman’dan istediği gibi kendini bıçaklama talimatı verirse? Bu emre itaat etmemesi onu çok daha korkunç bir sona da sürükleyebilirdi. “Korkunç! İnanılmaz derecede korkunç!” diye iç çekti.</p>

  <p class="p32">Yattığı yere usulca yaklaşan ayak seslerini işitti. Artık cennette uyanmış gibi yapabilirdi. Biri üzerindeki örtüyü aldı. Bir an için gözlerini araladı. Gördüğü şeyi anlatılanlarla birleştirip bir sonuç çıkarması için bu kafiydi. Çevresi hayatında görmediği derecede güzel kızlarla çevriliydi. Hepsi ona merakla ve tedirginlikle bakıyordu. Birden içinde yoğun, delice bir arzu hissetti. Aralarına dalmak kendisini hazzın o müthiş kollarına bırakmak isteğiyle dolmuştu. Ama buna cesaret edemiyordu. En azından şimdilik. Süleyman uyanma anıyla ilgili neler anlatmıştı? Yeniden uykuya dalmış gibi yaptı. Ama büyük bir dikkatle konuşmaları dinliyordu. Hiç beklenmedik bir şeyin meydana gelmekte olduğunu işitmişti.</p>

  <p>Halime’ye kaç kez Süleyman’ın artık geri gelmeyeceğini söylemişlerse de bunun en ufak bir faydası bile olmamıştı. Kızın küçük yüreği onun önünde sonunda döneceğine dair sarsılmaz duygularla doluydu, İlkinde olduğu gibi bu sefer de Fatma’nın grubundaydı. Sara da yine hemen yanı başındaydı. Ancak bu kez Zeynep’le diğer kızlar öbür gruplara dağıtılmıştı. Aynı bahçede de bulunmuyorlardı. İlk seferinde Meryem’in liderlik ettiği grubun, bulunduğu orta bahçeye gönderilmişlerdi.</p>

  <p>Hadımlar gençlerin sedyelerini getirince tüm vücudu tepeden tırnağa titredi. Sara’nın arkasına saklanarak Fatma’nın misafirin üzerindeki örtüyü kaldırmasını korkuyla bekledi. Örtü kaldırıldığındaysa karşısında Süleyman’® yakışıklı yüzü değil Übeyde’nin esmer çehresi çıkmıştı.</p>

  <p>Halime yıldırım çarpmışa döndü. Dünya başına yıkılmıştı. Gözleri fal taşı gibi açılmıştı. Çığlık atmamak için ağzını eliyle kapatarak acısını bastırmaya çalıştı. Artık yavaş yavaş da olsa Süleyman’ı sonsuza dek kaybettiğini idrak ediyordu.</p>

  <p>Aniden kapıya ok gibi fırladı. Artık herkes söylenenlere inanmadığı için ona istediği kadar gülebilirdi. Arkadaşları ona yetişemeden koridoru geçip gündüzleri kertenkelelerin güneşlendiği uçurumla son bulan patikada delicesine koşmaya başladı.</p>

  <p>“Rukiye! Sara! Yakalayın onu!” diye emretti Fatma sert bir sesle. Onlar da arkasından fırladılar. Hiçbiri Ehrimen’in de kendilerine katılmış olduğunu fark etmemişti. Nehrin kenarına dek koştular.</p>

  <p>Halime kayalıkların tam uçundaydı. Kollarını açtı, bir an bile tereddüt etmeden kendisini dalgalara bıraktı. Umutsuzluk dolu bir çığlıkla suya düştüğü anda da akıntıya kapıldı.</p>

  <p>Ehrimen hemen ardından suya atlamıştı. Bir süre dişleriyle saçından yakaladığı kızı kıyıya çekmeye çalıştı. Ama akıntı çok şiddetliydi. Ölüm korkusuna kapılan Halime hayvanın boynuna sımsıkı yapıştı. Hızla Alamut’un altındaki kayalıklara doğru sürükleniyorlardı. Karanlıkta daha iyi gören Ehrimen kıyıyı seçebiliyordu. Bütün gücüyle o tarafa doğru yüzmeye çalıştı. Ama gayreti boşunaydı. Önce boynuna sarılan kollar gevşeyip karanlık sularda kayboldu. Sonra kayalıklara erişse de pençeleri kaydığı için bir türlü dışarı çıkamayan Ehrimen pes etti. Aslında bahçelere yakın bu bölgede akıntının şiddeti zayıflıyordu ama hayvanın artık direnecek takati kalmamıştı. Son bir dalga daha gelince o da gözden yitip gitti.</p>

  <p>Sara’yla Rukiye tüm bu olup bitenleri dehşet dolu gözlerle takip ettiler. Köşkün kapısında bekleyen Zofana’yla karşılaşınca gözyaşlarına boğuldular.</p>

  <p>“Gitti! Halime gitti! Suya atlayıp, dalgaların arasında kayboldu.”</p>

  <p>“Allah’ım. Allah’ım. Ama şimdi sessiz olmamız gerek. Delikanlı uyandı ve bir hayli tuhaf davranıyor. Bizim huri olduğumuza hiç inanmıyor gibi. Seyduna ne diyecek bakalım?”</p>

  <p>Gözlerindeki yaşları silip Zofana’nın peşi sıra içeri girdiler.</p>

  <p>Yastıklara kurulmuş Übeyde kendinden emin bir tavırla önce</p>

  <p>Fatma’yı sonra da Cevriye’yi kucaklayıp duruyor, çevresine aşağılama dolu bir yüz ifadesiyle gülümseyerek bakıyordu. Onu içkiyle etkilemeye çalıştılar ama delikanlı ikram edilen şarapları içmeyip yalnızca dudaklarına götürüp bırakıyordu.</p>

  <p>Sonra yüzünde kurnaz bir ifadeyle kızlara Alamut’taki hayatından bahsetmeye başladı. Bir yandan da büyük bir dikkatle dinleyicilerinin yüzlerine bakıyordu. Süleyman’la Yusuf’tan bahsettiği anda birkaçının birbirleriyle bakıştıklarını gördü. Neredeyse şeytani bir zevkle Süleyman’la Yusuf un cennetten döndükten sonra başlarına gelenleri anlattı. Kızların hislerini gizlemek için büyük gayret gösterdikleri açıkça belliydi. Tüm bunlar Übeyde için yeterliydi. Artık iki arkadaşının geldikleri yerin burası olduğuna, geceyi karşısındaki bu güzellerin koyunlarında geçirdiklerine kesinlikle emindi.</p>

  <p>Sonra gözü Sara’ya ilişince şaşkınlık içinde kaldı. “Demek Süleyman’ın bahsettiği zenci güzel buymuş ama bu sefer adını değiştirmiş,” dedi kendi kendine. Kanı kaynamaya başlamıştı. Arkadaşlarına hizmet eden köleler karşısındaydı.</p>

  <p>Uzanıp Sara’yı bileğinden yakaladığı gibi yanma çekti. Burun delikleri kabarmıştı. Kızın pembe peçesini yırtarak çıkardı. Sonra da kızı birbirlerinin kemiklerini hissedecekleri derecede şiddetle kendine bastırdı. Çiftleşen kediler gibi mırıldanarak kendini kızın üzerine bıraktı. Sara neredeyse Halime’nin başına gelenleri tamamen unutmuştu.</p>

  <p>Artık onu sarhoş etmek daha kolaydı. Bitkin bir halde kendisine ikram edilen her şeyi kabul ediyordu. Kısa sürede de kendinden geçip sızdı.</p>

  <p>“Rukiye! Çabuk Meryem’i bulup ona her şeyi anlatın! Halime’nin nehre atladığını, Übeyde’nin de bize kesinlikle inanmadığını söyleyin.”</p>

  <p>Kıyıdaki kayığın yanında Moad bekliyordu. Rukiye kayığa atlayıp, “Çabuk beni Meryem’e götür!” dedi.</p>

  <p>“Meryem, Seyduna’nın yanında.”</p>

  <p>“Daha iyi ya.”</p>

  <p>Kayık durgun sularda yol almaya başladı.</p>

  <p>Yolun yarısında Apama’yı başka bir bahçeye götüren Mustafa’nın küreklerini çektiği kayıkla karşılaştılar.</p>

  <p>“Halime nehirde boğuldu!” dedi Rukiye ona.</p>

  <p>“Neler söylüyorsun sen?”</p>

  <p>Rukiye söylediklerini bir kez daha tekrar etti. Yaşlı kadın ile iki adam dehşete kapılmışlardı.</p>

  <p>“Bana düştüğü yeri göster. Belki onu hâlâ kurtarma şansımız vardır.”</p>

  <p>“ Artık çok geç. Nehir onu çok uzaklara sürükledi.”</p>

  <p>“Allah’ım. Allah’ım. Neden yaptı ki bunu?”</p>

  <p class="p32">Kürekleri bırakan Mustafa elleriyle yüzünü kapadı.</p>

  <p>Hasan’la Meryem uzunca bir süredir küçük bir kulübede hiç konuşmadan oturmuşlardı. Sonunda sessizliği Hasan bozdu.</p>

  <p>“Sana bir haberim var,” dedi. “Fedaileri cennete soktuğum gece büyük dailerim beni kuleden Şahrud’a atmayı planlamışlar.”</p>

  <p>Meryem ona hayretle bakakalmıştı.</p>

  <p>“Ama neden?”</p>

  <p>“İnsanın başladığı işi bitirmeye mecbur olduğunu idrak edemedikleri için.”</p>

  <p>“Bu, yaptıklarının onları da dehşete düşürmüş olduğu manasına geliyor. Peki sen ne yaptın onlara?”</p>

  <p>“Onlara ne mi yaptım? Hâlâ eskisi gibi kalede dolaşıp duruyorlar. Hepimiz bazen kötü düşüncelere kapılırız. O yüzden onlara kızmış değilim. Zaten bana ne yapabilirler ki? Hepimizin kurtuluşu kurduğum mekanizmanın düzgün çalışmasına bağlı. Bu mekanizmanın bize can düşmanımızı ortadan kaldırmamıza imkan verecek başarıyı sağlamasını umuyorum şu an.”</p>

  <p>Kendi kendine gülümsedi.</p>

  <p>“Can düşmanım derken, ezeli rakibimi, eski dostumu şimdiki en büyük basınımı kastediyorum.”</p>

  <p>“Kimi kastettiğini biliyorum,” diye mırıldandı Meryem.</p>

  <p>Bir kez daha uzun bir sessizlik oldu. Hasan, Meryem’in neden bu derece dalgın olduğunu gayet iyi biliyordu. Ama kendisi bu hassas konuyu açmaktan kaçınıyor, Meryem de anlaşılan cesaret edemiyordu. Nihayet uzunca bir süre sonra Meryem kendini tutamayarak, “Söylesene bahçelere soktuğun o üç gence ne yaptın?” diye sordu.</p>

  <p>“Bu sabah Yusuf’la Süleyman etrafımızı kuşatan Sultan’ın ordusunun moralini bozmamız konusunda bize yardım ettiler.” Meryem, Hasan’a aklından geçenleri okumaya çalışıyormuş gibi dikkatle bakıyordu.</p>

  <p>“Öldürdün mü onları?”</p>

  <p>“Hayır, onlar kendilerini öldürdüler. Ve bunu da büyük bir mutlulukla yaptılar.”</p>

  <p>“Sen zalim bir hayvansın.”</p>

  <p>Hasan tüm hikayeyi anlattı. Meryem dehşet içinde, kulaklarına inanamadan dinliyordu söylenenleri.</p>

  <p>“Ve kendilerini sana adayan gençleri ölüme sürüklediğin için zerre kadar üzülmedin öyle mi?”</p>

  <p>Meryem aslında bunun Hasan için de zor olduğunu sezinlemişti. Zaten Hasan da hemen kendini müdafaa etmeye koyuldu.</p>

  <p>“Sen anlayamazsın bunu. Başladığım işi bitirmeliyim. Elbette fedailere verdiğim emir beni de çok üzdü. İçimden bir ses, ‘Eğer bize hükmeden üstün bir güç varsa buna müsaade etmez. Ya güneş batar, ya yer yerinden oynar. Kale, içindeki herkesle birlikte üzerimize yıkılır,’ diyordu. Emin ol hayalet görmüş bir çocuk gibi tir tir titredim. Küçücük bir işaret görmeye bile razıydım. O an küçücük bir şey olsaydı, mesela bir bulut aniden güneşi gölgeleseydi ya da ani bir rüzgar filan çıksaydı her şey değişirdi. Hatta her şey olup bittikten sonra bile her an bir şey olabilir diye düşünüp durdum. Ama güneş eskisi gibi parıldamaya, beni, Alamut’u ve önümde yatan iki cansız bedeni aydınlatmaya devam etti. İşte o an ya böyle bir güç yok ya da burada meydana gelenlere karşı bütünüyle ilgisiz diye düşündüm. Belki de yaptıklarımı tasdik ederek izliyordu. O an gizliden de olsa içimde bir inanç kırıntısı olduğunu fark ettim. Ama bu inanç çocukluğumdakine hiç benzemiyordu. Bu üç boyuta sıkışmış, rastlantılarla bina edilen, en ufak bir sınırın bile olmadığı, devasa bir kaosun hüküm sürdüğü kainatın efendisi ancak korkunç bir ejderha olabilirdi. Ve ben de tüm hayatımı ona hizmet ederek geçirmiştim.”</p>

  <p>Meryem’e, sanki karşısında inanılması güç bir mucize varmışçasına fal taşı gibi açılmış gökleriyle bakıyordu.</p>

  <p><span class="t19">Z</span><span class="t19">ı</span><span class="t19">rdeli bir</span> <span class="t19">ş</span><span class="t19">eytan bu</span> diye düşündü Meryem o anda.</p>

  <p>“İbni Tahir nerede?”</p>

  <p>Hasan bakışlarını yere indirdi.</p>

  <p>“Onu can düşmanına mı yolladın?”</p>

  <p>Başını kaldırıp onu tepeden tırnağa süzdü.</p>

  <p>“Bir seferinde bana dünyadaki hiçbir şeye inanmadığını ve hiçbir şeyden de korkmadığını söylememiş miydin? Zorluklarla karşılaşınca tüm kudretin yok oldu bakıyorum. Oysa ben gördüğün gibi her şeye tahammül edebiliyorum. Senin küçük şeylere dayanacak bir yüreğin var. Ama bazen de büyük şeylere dayanmayı öğrenmen gerek.”</p>

  <p>Tam bu sırada Moad’ın kayığı kıyıya yanaştı. Rukiye fırlayıp Meryem’e koştu. Hâlâ tir tir titriyordu. Heyecandan Hasan’a dönüp bakmamıştı bile. “Halime nehre atladı!”</p>

  <p>Meryem’in yüreği ağzına geldi. Hasan’a, “Bu senin kabahatin,” dercesine bir bakış fırlattı. Hasan da şaşkınlık içindeydi. Kızdan olup bitenleri anlatmasını istedi.</p>

  <p>“Demek Süleyman yerine Übeyde’yi görünce kaçıp gitti. Übeyde de cennette olduğuna inanmıyor diyorsun öyle mi?” Hasan, yüzünü ellerinin arasına gömüp ağlayan Meryem’e şöyle bir bakıp ayağa kalktı.</p>

  <p>“En azından işin bundan sonrası olması gerektiği gibi yürüsün.” Adi’nin, başında beklediği kayığına doğru yürüdü.</p>

  <p class="p32">“Kaleye dönüyoruz!” diye emretti.</p>

  <p>“Yalnız kaldığınızda orta bahçedeki adamı boğun,” dedi hadımlara. “Üzerini arayıp bulduğunuz her şeyi bana getirin. Sonra da onu sabah ölenlerle birlikte bahçelerin diğer ucuna, dağın eteğine gömün. Bahçedeki diğer iki genci de yanıma getirin.”</p>

  <p>Öfkeli ve endişeli bir halde kulesine döndü. Odasına çıkınca da bahçeleri terk etme zamanı geldiğini işaret eden çanı çaldı. Ebu Ali’yle Buzruk Ümid’in burada olmamasına sevinmişti. Artık onlara anlatacak ne kalmıştı ki? Ardında icraatlarının nedenlerini izah edip, kendisini müdafaa edici bir açıklama bırakmak niyetindeydi.</p>

  <p>Müminler için kısaca ve mümkün olduğunca mecazi anlamlar kullanarak özetlediği öğretisinin esaslarım yazmalıydı. Vârislerine de artık son sırları açıklamanın vakti gelmişti. Yapması gereken çok işi vardı. Ama hayat kısaydı. Ve o da artık iyice yaşlanmıştı.</p>

  <p>Ayakta duramayacak kadar yorgun olduğunu fark edince yatağına uzanıp uyumaya çalıştı. Ama gözüne uyku girmiyordu. Gündüz hiçbir şeyden korkmayan biriyken şimdi gözlerini kapattığında en ince detaylarına varıncaya dek Süleyman’ın yüzünü görüyordu karşısında. Ve gerçekten de bu yüzde mutluluk ifadesi vardı. Ama hemen sonra yaşam ışığı sönüyordu. Aman Yarabbi! Ne korkunç bir tecrübe bu böyle!</p>

  <p>Soğuk soğuk terliyordu. Şimdi kafasında tek bir düşünceyle dörtnala Nihavend’e giden İbni Tahir’i gördü. Evet, orası can düşmanının bulunduğu yerdi. Kendi prensiplerinin taban tabana zıddını savunan, zeki, şöhretli Baş vezir Nizamülmülk, insanları yüce ve iyi olarak kabul ederdi. Yine de onun da içinde bir yerlerde gizli kalmış büyük bir yalan vardı. İnsanlığın ve inançların önünde eğiliyor gibi yapmasına karşın Hasan onun aslında bambaşka görüşlere sahip olduğunun farkındaydı. Kalabalıkların kalbini kazanarak güçlenmişti. Bunu da sevecen, cömert tavırlar sergileyerek, kişisel arzularından taviz vererek yapmıştı. Onun gibi biri var mıydı dünyada? Nizamülmülk aslında her alanda kendisini yenmişti. On yıldır Hasan’dan daha üstün mertebedeydi. Bu yüzden de Hasan’a onun tam aksi istikametinde ilerlemekten başka çıkış yolu kalmamıştı. <span class="t19">O gülümsüyor, öyleyse ben somurtmal</span><span class="t19">ı</span><span class="t19">y</span><span class="t19">ı</span><span class="t19">m. O affediyor öyleyse ben merhametsiz olmal</span><span class="t19">ı</span><span class="t19">y</span><span class="t19">ı</span><span class="t19">m. O etraf</span><span class="t19">ı</span><span class="t19">ndakilere</span> <span class="t19">ş</span><span class="t19">efkat da</span><span class="t19">ğı</span><span class="t19">t</span><span class="t19">ı</span><span class="t19">yor öyleyse ben de korku salmal</span><span class="t19">ı</span><span class="t19">y</span><span class="t19">ı</span><span class="t19">m.</span> Buna rağmen Baş vezirin istediğinde kendisinden bile zalim ve merhametsiz olabileceğinin de farkındaydı. <span class="t19">E</span><span class="t19">ğ</span><span class="t19">er onu alt ede</span><span class="t19">bilirsem</span> <span class="t19">İ</span><span class="t19">ran’</span><span class="t19">ı</span><span class="t19">n tek hâkimi ben olurum.</span></p>

  <p>“Bu gece bitsin artık,” diye iç çekti. Cübbesini giyip kulenin balkonuna çıktı.</p>

  <p>Eğilip aşağıdaki bahçelere baktı. Hadımlar çoktan fenerleri söndürmüşlerdi. Sonra dönüp dağın eteklerine baktı. Orada ışıklar parlıyordu. Ürperdi. “Ölüleri gömüyorlar,” dedi kendi kendine.</p>

  <p>Aniden zihninde günün birinde kendisinin de hiçlikte kaybolacağı düşüncesi belirince titredi.</p>

  <p><span class="t19">Hiçbir</span> <span class="t19">ş</span><span class="t19">eyi kesin olarak bilmiyoruz</span> diye düşündü. Üzerimizdeki yıldızlar sessiz. Sırtımızda yanılgılarımız savrulup gidiyoruz. Kesinlikle çok korkunç bir tanrı bize hükmediyor.</p>

  <p>İçeri girip bölmelere doğru yürüdü. Cafer’le Abdurrahman uyuyorlardı. Üzerlerindeki örtüyü kaldırdı. Işık gençlerin yüzünü aydınlatmıştı. Uzun süre onları seyretti.</p>

  <p>“İnsan dünyadaki en garip yaratık,” diye mırıldandı. “Kartallar gibi uçmak istiyor ama kanatlan yok. Aslan gibi kuvvetli olmak istiyor ama pençeleri yok. Ne kadar kusurlu yaratmışsın bizi, Allah’ım. Bir de yetmezmiş gibi bizlere kendi acizliğimizi idrak etme gücü vermişsin.”</p>

  <p class="p32">Uzanıp uyumaya çalıştı. Ancak şafak sökerken yapabilmişti bunu.</p>

  <p>“İbni Sabbah gerçek bir peygamber. Kendince inandığı bir tanrısı var,” dedi Ebu Ali o gece Buzruk Ümid’e. Dostuna neşe dolu hatta çocuksu denilebilecek bir ifadeyle bakıyordu. Ardından da düşüncelerini paylaşmayı sürdürdü.</p>

  <p>“Gördüğün gibi onun hakkında yanılmadım. Ne derece imansızca konuşursa konuşsun İsmaililerin liderliğine hep onu layık görmüştüm. Çünkü sadece o böylesi bir işin altından kalkacak kadar yürekliydi. Allah’a şükürler olsun! Artık bir peygamberimiz var!”</p>

  <p>“Ama korkunç bir peygamber,” diye mırıldandı Buzruk Ümid.</p>

  <p>“Muhammed ondan daha az değildi. Binlerce insanı ölüme göndermedi mi? Buna rağmen ona inanmaktan vazgeçmediler. Şimdi de Mehdi’yi bekliyorlar.”</p>

  <p>“Senin de onu beklediğini söylemeyeceksin değil mi?”</p>

  <p>Ebu A1İ şeytani bir gülümsemeyle, “Kalabalıklar sebepsiz yere lider beklemez,” diye cevap verdi. “İnan bana. Tarih hep böyle şeylerle doludur. Binlerce insanın kalbi böyle bir arzuyla doluyken iyi veya kötü bir lider er ya da geç ortaya çıkacaktır. Hem de aniden. Bir bakarsın karşında belirivermiş.”</p>

  <p>“Anlaşılan sen de benzer türden bir deliliğin esiri olmak üzeresin. İnsanlığın hayal gücünün elinde oyuncak olduğunu gördüğün halde inanıyorum diyorsun bir de.”</p>

  <p>“Eğer o inanıyorsa ben neden inanmayayım ki?”</p>

  <p>“Giderek siz ikinizin en başından beri istediğiniz şeyin bu olduğu düşüncesine kapılıyorum.”</p>

  <p class="p31">“Dailer bize güvenmiyor. Çünkü hepsinden üstün bir mertebedeyiz. Ama fedailer Hasan’ın yanında. Biz de onun yanında olmalıyız.” “Tüm bu düşüncelerin beni son derece huzursuz ediyor. Ama hakkın var. Dailerin bize verebileceği hiçbir şey yok. Arkamızda bizi destekleyen kimse de yok. Bu sebeple yerimiz burası, Hasan’ın yanı olmalı.”</p>

  <p>O sırada yerlerine dönen kızlar Halime için ağlıyorlardı. Havuzun başında adeta bir şahinin saldırısına uğramış güvercin sürüsü gibi toplanmış ve birbirlerine sokulmuşlardı. Fatma olanları anlattı. Birbirlerine sarılarak, ölen arkadaşları için ağladılar. Uzaktaki bahçede bulunan kızlar da o gece dönmüşlerdi. Korkunç haber hepsinin bir aile gibi birleşmesine sebebiyet vermişti.</p>

  <p>“Halime en iyimizdi.”</p>

  <p>“Onsuz burası bomboş olacak.”</p>

  <p>“Çok sıkıcı olacak burası.”</p>

  <p>“Onsuz nasıl yaşayacağız?”</p>

  <p>Meryem tek başına bir köşede oturuyordu. Söylenenleri işittikçe acısı katlanıyordu. Son derece çaresizdi. Onu hayata bağlayan hiçbir şey yoktu artık. Neden daha fazla katlanacaktı ki? Şafak sökmesine yakın kızlara yatmalarını söyledi. Kendisi de keskin bir bıçak bulup üzerini çıkartarak banyoya girdi. Bileklerini kesti.</p>

  <p>Akan suyun giderek kırmızıya dönüşmesini izlerken giderek rahatladığını hissediyordu. Kanı ve hayatı akıp gidiyordu işte. Kendisini müthiş derecede bitkin hissediyordu. “Artık uyuma zamanı,” dedi kendi kendine. Gözlerini kapatıp kendisini suya bıraktı.</p>

  <p>Ertesi sabah onu aramaya gelen Fatma kan gölünün ortasında cansız yatan Meryem’i banyoda buldu. Avazı çıktığı kadar bağırdı sonra da kendinden geçerek yere yığıldı.</p>

  <p>Bu sırada atlarla eşekleri sulamak üzere nehir kıyısına gelen bir asker kayalıklara sıkışmış çıplak kızı fark etti. Uzanıp cesedi kıyıya çekince de, “Ne kadar güzel,” dedi kendi kendine.</p>

  <p>Sonra biraz daha ileride büyükçe bir hayvan leşi gördü. <span class="t19">Bir çe</span><span class="t19">ş</span><span class="t19">it leopar olmal</span><span class="t19">ı</span> diye düşündü. Onu da kıyıya çekmeyi başarmıştı. Hayvanlar korkuyla kişnediler.</p>

  <p>“Sakin olun… Bunu komutana bildirmem gerek.”</p>

  <p>Emir’in askerleri gelip bu ilginç cesetleri incelediler. Yaşlı bir asker, “Bu kötü bir işaret,” dedi. “Bir leopar ve bakire bir kız koyun koyuna ölüme gitmişler.”</p>

  <p>Bir yüzbaşı<a id="a55"></a> cesetlerin yan yana gömülmelerini emretti.</p>

  <p class="p17">&nbsp;</p>
</body>
</html>
