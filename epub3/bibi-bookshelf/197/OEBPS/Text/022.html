<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p4">&nbsp;</p>

  <p class="p4">&nbsp;</p>

  <h1><a id="ncx5012"></a><a id="a57"></a><span class="th10">19</span></h1>

  <p class="p4">&nbsp;</p>

  <p class="p4">&nbsp;</p>

  <p class="p4">&nbsp;</p>

  <p class="p44">Hızlı haberciler Baş vezirin öldürülme haberini’ diyar diyar yayarken aynı zamanda Büyük Selçuklu topraklarına korku tohumlan ekmiş oluyorlardı. Baş vezirin Öldürülmesi önceden tahmin edilemeyecek sayısız başka olaya sebebiyet vermiş, bununla birlikte ülke çapında belirsizlik ve kargaşa ortamının hüküm sürmesine neden olmuştu.</p>

  <p class="p44">Kuşatma altındaki İsmaili hareketinin Huzistan’daki merkezi olan Girdkuh şehri yakınlarındaki Gonbadan Kalesi baş gösteren açlık ve susuzluk nedeniyle teslim olmanın eşiğine gelmişti ki aynı Alamut’ta olduğu gibi bir gece içinde düşman askerleri çekilme kararı verdi. İsmaili hareketinin can düşmanı Baş vezir ölmüştü. Halefi Tac ül-Mülk Hasan’ın dostu olarak biliniyordu. Bu sebeple Kızıl Şarık’ın kuvvetleri sultandan ya da yeni Baş vezirden herhangi bir talimat beklemeden kuşatmayı kaldırıp, dağılmıştı. Böylece Hasan’ın habercisi keleye rahatça ulaşmış, Hüseyin Alkeyni’nin halefi Şeyh Bin Ateş’i bulup ona büyük dainin katiliyle ilgili talimatı iletmişti. Ertesi gün zincire vurulmuş haldeki Hüseyin oldukça iyi silahlandırılmış bir kervan eşliğine Alamut’a gönderildi.</p>

  <p class="p44">Baş vezirin öldürülme haberi sonunda o sırada Hindistan sınırı yakınlarındaki bir ayaklanmayı bastırmaya çalışan sultanın en büyük oğlu Berkyaruk’a ulaştı. Ordunun bir kısmının komutasını kardeşi Sancar’a bırakıp geri kalan askerlerle mümkün olduğunca hızlı hareket ederek İsfahan’a çekildi. Niyeti taht üzerindeki hakkım müdafaa edip, üvey annesi Terken Hatun’la onun veziri Tac ül-Mülk’ün herhangi başka bir girişimde bulunmasına mani olmaktı.</p>

  <p class="p44">Bu sırada İsfahan’daki Tac ül-Mülk dört yaşındaki oğlu Muhammed’i tahtın vârisi olarak ilan etmek için gerekli hazırlıkları yapmıştı bile. Bu plana en çok karşı çıkan kişi artık yoktu. Zayıf iradeli sultan da en genç ve ihtiraslı karısının isteklerine karşı koyacak halde değildi. Zaten hükümdar bunca karmaşanın ortasında sanki hiçbir şey yokmuşçasına o zamana dek düzenlenen en büyük kutlama ve merasimlere iştirak etmek üzere Bağdat’ta bulunuyordu. Halife dışında imparatorluğun çeşitli yerlerinden gelen binlerce sultan, veliaht ve üst düzey yetkili kendisine olan bağlılıklarım sunmak üzere Bağdat’ta toplanmıştı. Bunca senelik sadık danışmanının ölümü bu debdebeli merasime katılmasına mani teşkil etmemişti. Hiçbir şey istemiyordu. Yeterince mutluydu zaten.</p>

  <p class="p47">Lâkin sultanın ordusunun Alamut ve Gonbadan kaleleri önündeki kuşatmayı kaldırdıkları haberi Tac ül-Mülk’ü bir hayli tedirgin etmişti. Artık eski müttefiki Hasan’ın tüm ülke için büyük bir tehdit olduğu kanaatindeydi. Büyük İran İmparatorluğu’nun yöneticiliği vasfını Nizamülmülk’ten aldığına göre artık ülkenin huzurundan kendisi mesuldü. Sultanın İsmaililerle son derece sert biçimde mücadele edilmesi talimatı onun için en öncelikli emirdi. Derhal Emir Arslantaş’la Kızıl Şarık’ı görevlerinden alarak yerlerine iki genç ve kararlı Türk subayı tayin etti. Yeni tayin edilen bu komutanlara derhal dağılan birlikleri toplayıp bir kez daha Alamut ve Gonbadan üzerine saldırıya geçme emri verdi.</p>

  <p class="p44">“Yeterince heyecan yaşadık,” dedi Hasan iki büyük daiye. “Savaşa devam edebilmemiz için biraz dinlenmemiz lazım. Tabii aynı zamanda kaledeki hasarı da bir an önce onarmalıyız. Komutanla gururumuzu okşayacak türden bir barış yapmaya çalışalım bakalım.”</p>

  <p class="p44">Halfa adlı fedaiye Bağdat’a giderek sultana Hasan’ın şartlarım sunması talimatı verildi. Hasan şunları istiyordu: Baş vezirin saldırısından önceki tüm kaleler İsmaililere teslim edilmeliydi. Sultan hasar gören kalelerin onarımı için tazminat ödemeliydi. Bunun mukabilinde Hasan da bundan sonra yeni kale ele geçirmeyeceğini taahhüt ediyordu. Aynı zamanda da ülkenin tüm kuzey sınırını barbar istilacılara karşı müdafaa etmeye hazır olduğunu da bildiriyordu. Lâkin böyle bir vazife için hazır tutacağı ordunun masraflarının karşılanması için sultan yıllık elli bin altın ödemeliydi.</p>

  <p class="p44">Hasan mektubu mühürlerken gülümsüyordu. Taleplerinin aslında tam bir meydan okuma manasına geldiğinin farkındaydı. Sultanın, bu tavrına ne karşılık vereceğini merak ediyordu. Neticede İran’ın en kudretli hükümdarından istediği şey yıllık bir vergiden farksızdı.</p>

  <p class="p44">Halfa elçi olarak kabul edilmek için gerekli tüm vasıflara haiz olsa da sultan yandaşları onu daha Hamedan’da tutuklayıp, Bağdat’a zincire vurulmuş halde getirdiler. Sultanın muhafız birliğinin komutanı Hasan’ın mektubunu efendisine şenliğin en şaşaalı anında verdi. Hükümdar mührü söküp, merakla yazılanları okumaya başladı. Bir anda öfkeden dudakları titremeye başlamıştı.</p>

  <p class="p44">“Bu kutlamaların ortasında bana böylesine pespaye bir haberi getirmeye nasıl cüret edersin?” diye adeta kükrercesine bağırdı.</p>

  <p class="p44">Muhafız birliği komutanı hemen yere kapandı. Affedilmesi için yalvarıyordu.</p>

  <p class="p44">“Al, oku şunu,” diye bağırdı sultan.</p>

  <p class="p44">Maiyetindekilere çekilin talimatı verdi. Adeta çileden çıkmıştı. Perdeleri yırtıyor, duvardaki halıları yerlerinden söküyordu. Camı çerçeveyi kısacası kırılabilecek her şeyi kırıp dökmüştü. Sonunda soluk soluğa kalmış bir halde yastıkların üzerine yığıldı kaldı.</p>

  <p class="p44">“Bana şu haini getirin,” diye emretti kısık bir sesle.</p>

  <p class="p44">Eli kolu bağlı, korku içindeki Halfa’yı getirdiler.</p>

  <p class="p44">“Kimsin sen?”</p>

  <p class="p44">Halfa kekeleyerek cevap verdi.</p>

  <p class="p44">“Fedai mi? Yani profesyonel bir katilsin!” diye bağırdı sultan.</p>

  <p class="p44">Karşısında yerde bağlı duran Halfa’ya önce bir tekme patlattı. Sonra hırsını alamayınca ardı ardına vurmaya koyuldu. Sonunda da kılıcını çekip zavallı habercinin gırtlağına sapladı.</p>

  <p class="p44">Hiddeti başladığı gibi ani biçimde dinmişti. Önündeki cesede baktıkça sakinleşiyordu. Özel katibiyle muhafız birliği komutanına, Hasan’ın bu şekilde utanmazca meydan okumasına nasıl bir karşılık verilmesini münasip bulduklarını sordu.</p>

  <p class="p44">“Efendimiz, derhal İsmaililerin üzerine çok daha kuvvetli bir orduyla saldırıya geçilmeli,” diye tavsiye etti muhafız başı.</p>

  <p class="p44">“Ama yapılan terbiyesizlik de cevapsız kalmamalı,” dedi katip. “İzin verin adınıza münasip bir karşılık kaleme alayım.”</p>

  <p class="p44">Alamut’a bir haberci yollamaya karar verdiler. Mektupta katip, Hasan’a katil, vatan haini ve Kahire halifesinin paralı uşağı olarak hitap ediyordu. Ona haksız yere gasp ettiği kaleleri derhal boşaltmasını emrederek, aksi takdirde kalelerin taş taş üstünde kalmayacak şekilde yıkılacağı ve kadın, çocuk, yaşlı, genç ayırımı yapılmaksızın tüm İsmaililerin kılıçtan geçirileceği tehdidinde bulunuyordu. Ayrıca kendisi de en acımasız cezalara maruz kalacaktı. Haşmetli sultanın cevabı bundan ibaretti.</p>

  <p class="p44">Gazneli Halef adlı genç bir subaya habercilik vazifesi verildi. Atına atlayıp, her handa at değiştirerek altı günde Alamut’a ulaştı.</p>

  <p class="p44">Minuçehr onu kendi kulesinde alıkoyarak mektubu Ebu Ali’ye teslim etti. O da hemen Hasan’ın yanma çıktı.</p>

  <p class="p44">Hasan büyük bir soğukkanlılıkla okuduğu mektubu Ebu Ali’ye uzatırken Buzruk Ümid’i de yanına çağırttı. Onlara, “Kudret sultanın gözlerini kör etmiş. Yaklaşan tehlikeye sırtını dönüyor. Bizi tanımak istemiyor. Yazık.”</p>

  <p class="p44">Habercinin zincire vurularak huzura getirilmesini emretti.</p>

  <p class="p44">Halef buna karşı koydu.</p>

  <p class="p44">“Bu büyük bir suç!” diye bağırdı. “Ben sultanın, İran şahının habercisiyim. Beni zincire vurmak ona hakaret etmekle eşdeğerdir.”</p>

  <p class="p44">Ama bu itirazların bir faydası yoktu. Elleri kollan bağlı bir şekilde çıkacaktı Yüce Efendi’nin huzuruna.</p>

  <p class="p44">Dailerin beklediği ön odaya alınırken, “Bu muameleye şiddetle itiraz ediyorum,” dedi öfkeyle.</p>

  <p class="p44">“Habercim nerede?” diye sordu Hasan sakin bir ifadeyle.</p>

  <p class="p44">“Öncelikle…” diye başladı Halef öfkeli itirazlarını sürdürme niyetiyle.</p>

  <p class="p44">“Habercim nerede?”</p>

  <p class="p44">Hasan gözlerini karşısındaki subaya dikmişti. Sert, emredici bir tonda konuşuyordu.</p>

  <p class="p44">Halef inatçı bir tavırla hiçbir şey söylemeden yalnızca bakışlarını yere indirerek öylece bekliyordu.</p>

  <p class="p44">“Sağır mı oldun yoksa? Dur! Dilini çözecek bir şey göstereyim sana en iyisi.”</p>

  <p class="p44">Kapıdaki hadıma celladı çağırmasını emretti. Gelirken yardımcısıyla işkence aletlerini de getirmesini istedi. Sonra da büyük dailere dönüp onlarla sanki olup bitenler hiç umurunda değilmişçesine havadan sudan muhabbete girişti.</p>

  <p class="p44">Halef birden konuşmaya başladı. ‘</p>

  <p class="p44">“Ben buraya Sultan adına geldim. Sadece onun talimatını yerine getiriyorum.”</p>

  <p class="p44">Hasan onun söylediklerini duymuyor gibiydi. Dönüp yüzüne bile bakmadı.</p>

  <p class="p44">Cellatla iki yardımcısı geldi. Üçü de dev gibiydi. Hemen işkence aletlerini hazırlamaya giriştiler. Bir taş mangalı yere koyup içindeki kömürleri tutuşturmak için yellerlerken bir yandan da başka bir kutudan çıkardıkları tüyler ürpertici biçimde şakırdayan metal aletleri bir köşeye diziyorlardı.</p>

  <p class="p44">Halefin alnı ter içindeydi. Ağzı iyice kuruduğundan sık sık yutkunuyordu.</p>

  <p class="p44">“Habercine ne olduğunu nereden bileyim?” dedi sesi titreyerek. “Ben sadece aldığım emri yerine getirmeye geldim.”</p>

  <p class="p44">Hasan sanki sağırmış gibi davranıyordu.</p>

  <p class="p44">İşkence hazırlıkları bitince cellat, “Hazırız, Seyduna,” dedi.</p>

  <p class="p44">“Yakmaya başlayın.”</p>

  <p class="p44">Cellat demir bir metal çubuk alıp ateşte kızartmaya koyuldu.</p>

  <p class="p44">Halef birden bağırmaya başladı. “Bildiğim her şeyi anlatacağım.”</p>

  <p class="p44">Hasan hâlâ kılını bile kıpırdatmamıştı.</p>

  <p class="p44">Çubuk kıpkırmızı kesildi. Cellat çubuğu mangaldan alıp esire doğru yöneldi. Bunu gören esir avazı çıktığı kadar bağırıyordu.</p>

  <p class="p44">“Efendim, acıyın bana! Sultan habercinizi kılıcıyla bizzat öldürdü.”</p>

  <p class="p44">Ancak bu sözler Hasan’ın yeniden ona dönmesini sağlamıştı. Cellada beklemesini işaret etti.</p>

  <p class="p44">“Demek, dilin çözüldü. Sultan elçimi hem de kendi elleriyle öldürdü mü dedin sen? Kötü, çok kötü.”</p>

  <p class="p44">Habercinin içeri girdiği ilk andan beri hep sultanın bu hareketine nasıl karşılık vermesi gerektiğini düşünüyordu. Şimdi karşısındaki adama bakarken birden aklına bir fikir geldi.</p>

  <p class="p44">“Hekimi çağır!” diye emretti hadıma.</p>

  <p class="p44">Halef tir tir titriyordu. Bu yeni emrin kendisi için pek hayra alamet olmadığının farkındaydı.</p>

  <p class="p44">Hasan büyük dailere odasına gelmeleri talimatını verdi.</p>

  <p class="p44">“Yarım yamalak önlemlerle yetinmemeliyiz,” dedi onlara. “Eğer düşmanı alt etmek istiyorsak elimizi çabuk tutmamız gerek. Hayallere kapılmanın âlemi yok. Şu andan itibaren sultan tüm güçlerini üzerimize salacaktır.”</p>

  <p class="p44">Ama yaptığı planın mahiyetini onlarla paylaşmıyordu.</p>

  <p class="p44">Hadım, hekimin geldiğini haber verdi.</p>

  <p class="p44">“İçeri alın,” dedi Hasan.</p>

  <p class="p44">Yunanlı odaya girip yerlere kadar eğildi.</p>

  <p class="p44">“Esiri gördün mü?” diye sordu Hasan ona.</p>

  <p class="p44">“Evet, dışarıda bekliyor.”</p>

  <p class="p44">“Tamam, git ona iyice bakıp geri gel.”</p>

  <p class="p44">Yunanlı, emri yerine getirdi. Kısa süre içinde de geri döndü. “Ona benzeyen bir fedaimiz var mı?”</p>

  <p class="p44">Hekim soruyu anlayamayarak şaşkınca yüzüne baktı.</p>

  <p class="p44">“Ne demek istediğini anlayamadım, Seyduna,” dedi. “Yüzü biraz rahmetli Übeyde’yi andırıyor.”</p>

  <p class="p44">Hasan’ın gözleri sabırsızlıkla parıldıyordu.</p>

  <p class="p44">“Belki de iki hafta önce bir yerlere yolladığın Halfa’ya benziyordu r. Çok mu kötü bir benzetme yaptım? Afan’a mı benziyor yoksa? Vazgeçtim… Bacakları Cafer gibi değil mi? Bildim mi?” Yunanlı ter içinde kalmıştı.</p>

  <p class="p44">Hasan güldü.</p>

  <p class="p44">“Sen hem iyi bir hekim hem de kabiliyetli bir cerrahsın. Mesela, diyelim Cafer’i, bu adama benzetebilir misin?”</p>

  <p class="p44">Hekim’in yüzü aydınlandı.</p>

  <p class="p44">“Bu sanatı bilirim, evet. Geldiğim yerde uzun süre bu hususta çalışmalar yapmıştım.”</p>

  <p class="p44">“İşte şimdi oldu.”</p>

  <p class="p44">“Yani şaka yapmıyorsun öyle mi, Seyduna? Dışarıdaki adam kısa boylu, kıvırcık sakallı, kemerli burunlu biri. Yanağında da kocaman bir leke var. Bu bir başkasına aktarılmak için yapılmış bir yüz adeta. Ama çalışırken modelimin sürekli karşımda olmasına müsaade etmen gerek.”</p>

  <p class="p44">“Pekala. Ama yeterince benzerlik yaratabileceğini garanti ediyor musun?”</p>

  <p class="p44">“Bir yumurtanın diğerine benzediği kadar hem de. Sadece ihtiyacım olan şeyleri tedarik etmem için bana biraz zaman ver.” “Pekala, git ve işe başla.”</p>

  <p class="p44">Hekim gidince Hasan, Cafer’i çağırttı.</p>

  <p class="p44">Gelince de ona, “Sana çok özel bir vazife vereceğim,” dedi. Eğer yerine getirebilirsen İsmaililer adını yıldızlara yazacaklar. Cennetin kapıları da sana ardına kadar açılacak.”</p>

  <p class="p44">Cafer, İbni Tahir’i hatırladı. Bir şehit olarak anılıyordu kalede. Gerçi onun Alamut’a döndüğünü sonra da kendisine teslim ettiği emanetleri de alarak mutluluktan uçarcasına kaleyi terk ettiğini görmüştü. Anlaşılmazlıklarla dolu, muhteşem gizemler saklıydı burada.</p>

  <p class="p44">“Nasıl emredersen, Seyduna!”</p>

  <p class="p44">Yüzü gururla parlıyordu.</p>

  <p class="p44">Bu sırada Halef ön odada kendisini bekleyen korkunç işkenceleri düşünerek dehşetle bekliyordu. Cellat kollarım çıplak göğsünde kavuşturmuş birkaç adım yanında duruyordu. Zaman zaman da elçiye alaycı bakışlar fırlatıyordu. Yardımcıları da arada sırada ateşi canlandırmak için yelliyorlardı. Bazen de esiri korkutmak için demirle ve diğer işkence aletleriyle oynuyorlardı.</p>

  <p class="p44">Hekim ihtiyaç duyacağı aletlerle geri döndü.</p>

  <p class="p44">Hasan, Cafer’e dönerek, “Öncelikle yan odadaki mahkuma iyice bakmanı istiyorum. Onun her hareketini, konuşma tarzını, kendini ifade etme biçimini, hakkında anlattığı her şeyi hatırlaman gerek. Onunla konuşacağım sen de dikkatle dinle, hiçbir şeyi atlama! Çünkü onu seninle temas kuran herkesi o olduğuna inandıracak derecede iyi taklit etmen gerekiyor. Kısacası senden o olmanı istiyorum.”</p>

  <p class="p44">Cafer’in peşi sıra ön odaya döndü. Cellada hazır olması talimatım verdi. Sonra da esiri sorgulamaya başladı.</p>

  <p class="p44">“Adın ne? Nerelisin?”</p>

  <p class="p44">Halef kendini toplamaya çalışıyordu.</p>

  <p class="p44">“Ben sultanımızın elçisiyim…”</p>

  <p class="p44">Hasan birden öfkelendi.</p>

  <p class="p44">“Cellat, aletlerini hazırla… Seni son kez ikaz ediyorum. Sadece sorduklarıma cevap ver. Seni Alamut’ta tutacağım. Bana verdiğin bir tek bilginin bile doğru olmadığını anlarsam da seni aşağıdaki avluda dört parçaya böldürteceğim. Anladın mı? Şimdi cevap ver sorularıma. Konuş!”</p>

  <p class="p44">Adım Halef, Ömer’in oğluyum. Ailem Gazneli’dir. Orada doğup büyüdüm.”</p>

  <p class="p44">“Bunları unutma, Cafer! Kaç yaşındasın ve ne zamandan beri sultanın ordusundasın?”</p>

  <p class="p44">“Yirmi yedi yaşındayım. On altı yaşımdan beri ordudayım.” “Orduya nasıl katıldın?”</p>

  <p class="p44">“Hüseyin’in oğlu amcam Osman muhafız birliğinin komutanıdır. Beni sultana o tavsiye etti.”</p>

  <p class="p44">“Şimdiye kadar görev yaptığın yerlerin isimleri?”</p>

  <p class="p44">“Önce İsfahan’da sarayda hizmet ettim. Sonra da doğrudan Sultan’ın emrine girerek özel ulağı olarak ülkenin her yanını dolaştım.”</p>

  <p class="p44">Bulunduğu şehirleri, bulunma sürelerini, birlikte yolculuk ettiği kervanları, kullandığı askeri güzergahları ayrıntılarıyla anlattı. Görüşme sırasında ikisinden de birer oğlu olan iki karisi olduğunu ifade etmişti. Hasan daha fazla ayrıntı üzerinde duruyordu. Komutanlarından, alışkanlıklarından, şahsi ilişkilerinden, arkadaşlarından, boş zamanlarında neler yaptığından bahsetmesini istedi. İnsanlarla ilişkilerini, sultanla kaç kez konuştuğunu, onunla nasıl bir münasebetleri olduğunu ayrıntılarıyla sordu. İsfahan ve Bağdat saraylarındaki ikametine ayrılan bölümleri, sultanın huzuruna çıkmak istediğinde ne yapması gerektiğini anlattırdı Bağdat’taki sarayın planlarını, uyulması gereken protokol kurallarını öğrendi.</p>

  <p class="p44">Kısa zaman zarfında Cafer bambaşka bir hayata adım atmış, yeni hayatına uyum sağlama çabasına girişmişti.</p>

  <p class="p44">Sonunda Hasan mahkumdan Alamut yolculuğunu detaylarıyla anlatmasını istedi. Atlarım değiştirip geceyi geçirdiği tüm kervanların adlarını yazdırdı. Sonra da cellattan soyunabilmesi için ellerini çözmesini istedi.</p>

  <p class="p44">Halef dehşetle irkildi.</p>

  <p class="p44">“Bu da ne demek oluyor?”</p>

  <p class="p44">“Çabuk ol! Oyalanma! Beni başka metotlar kullanmaya zorlama. Sarığını da çıkar.”</p>

  <p class="p44">Halef inleyerek, “Her şey kabulüm ama bunu yapmayın, efendim!” dedi. “Bana bu utancı yaşatmayın!”</p>

  <p class="p44">Hasan’ın işaretiyle cellat onu tek eliyle boğazından yakaladı. Bir yardımcısı sıcak demiri mahkumun çıplak göğsüne yaklaştırdı. Daha temas etmeden deriden tıslama benzeri bir ses gelmiş, hemen kızarmıştı.</p>

  <p class="p44">Halef kontrolsüz bir çığlık attı.</p>

  <p class="p44">“Ne isterseniz yapın ama yakmayın beni!”</p>

  <p class="p44">Bütün giysilerini çıkartıp ellerini arkasından bağladılar.</p>

  <p class="p44">Cafer tüm bunları gözünü bile kırpmadan takip ediyordu. Kendine tam manasıyla hâkimdi ve bundan da için için gurur duyuyordu.</p>

  <p class="p44">“Şimdi sıra sende, hekim,” dedi Hasan. “Mahkum! Vücudundaki yaraların nasıl olduğunu anlat.”</p>

  <p class="p44">Az önceki dehşetin izlerini taşıyan Halef cılız bir sesle sultanın hadımlarından biriyle kavgaya tutuştuğunu anlattı. Bu sırada Yunanlı ince, keskin bıçaklarıyla uzunca bir iğneyi, çeşitli sıvıyı ve merhemleri hazır etmişti. Sonra Cafer’den belinden yukarısını soymasını istedi. Kendi kollarını da bir sanatçı edasıyla kıvırmıştı. Cellatın yardımcılarından birinden içinde çok sayıda ilacın bulunduğu bir kutuyu tutmasını istedi. Sonra da İşe koyuldu.</p>

  <p class="p44">İlk olarak Cafer’in vücudunun çıplak olan bölümlerine merhem sürdü. Sonra da buralara halef’in vücudundaki yaraların şekillerini çizdi. Cellatın diğer yardımcısından bıçakla iğneyi ateşte ısıtmasını istedi. Sonra da deriyi yakıp, kesip biçmeye başladı.</p>

  <p class="p44">Cafer dudaklarını ısırıyordu. Yüzü acıdan bembeyaz kesilmişti ama Hasan ona bakınca sanki hiçbir şey hissetmiyormuşçasına gülümsedi.</p>

  <p class="p44">Artık yavaş yavaş Hasan’ın planını anlayan Halef dehşete kapılmıştı. Eğer bu dönüşüm başarıyla yapılabilirse bu İsmaili genç sultanın huzuruna en ufak bir engelle karşılaşmadan çıkabilecekti. Baş vezirin başına gelenler sonrasında ne olacağının da apaçık işaretiydi. <span class="t19">Böylesi bir cinayete alet oldu</span><span class="t19">ğ</span><span class="t19">um için lanetlenece</span><span class="t19">ğ</span><span class="t19">im</span> diye düşündü. <span class="t19">Korkum dizginle</span> diyordu içinden bir ses. <span class="t19">Sultan için va</span><span class="t19">zifeni yap!</span></p>

  <p class="p44">Bacakları bağlı değildi. Hekimin Cafer’in yanağını çizmeye başladığı ana dek bekledi. Sonra da aniden hekimin kamına sert bir tekme patlattı.</p>

  <p class="p44">Hekim darbenin etkisiyle dengesini kaybederken Cafer’in yanağını da boydan boya çizdi. Gencin yanağı bir anda kan içinde kalmıştı. Halef de dengesini kaybetmişti ama düşerken kendisini hekimin üzerine attı. Ağzı hekimin dirseğine denk gelmişti. İçgüdüsel bir güçle dişlerini adamın dirseğine geçirdi. Hekim acıyla çığlığı bastı.</p>

  <p class="p44">Ebu Ali, Cafer ve cellat, Halef’i hekimin üzerinden uzaklaştırabilmek için acımasızca tekmeliyorlardı. Ancak cellatın yardımcılarından biri sıcak metal çubuğu mahkumun sırtına basıncaya kadar bu tekmeler bir işe yaramamıştı. Ancak o andan sonra mahkum inleyerek diğer tarafa yuvarlandı. Şimdi elleriyle yarasının olduğu yere ulaşmaya çalışıyordu.</p>

  <p class="p44">O esnada, Hasan, “Onu işkence tezgahına alın,” diye emretti.</p>

  <p class="p44">Halef tüm gücüyle dirense de demir gibi yumruklar kısa sürede tüm direncini kırdı. Birkaç dakika içinde kol ve bacakları yanlara açılarak işkence tezgahına bağlanmıştı.</p>

  <p class="p44">Epey bir süre inleyen Yunanlı sonunda kendini toplamayı başardı. Kolundaki yarayı yıkayıp, temizledikten sonra sardı. Cafer kan içinde dönüştürme işinin devam etmesini sabırla bekliyordu.</p>

  <p class="p44">“Bu aşağılık herif her şeyi berbat etti,” diye inledi Yunanlı, gencin yüzünü biraz daha yakından inceleyince. “Yanağındaki bu derin kesiği ne yapacağım?”</p>

  <p class="p44">“Şimdilik temizle yeter,” dedi Hasan. “Sonra ne yapacağımıza karar veririz.”</p>

  <p class="p44">Sonra cellata, “İşkenceye başlayın. Kendinden geçince yine faydalanacağız ondan.”</p>

  <p class="p44">Makine gıcırdayarak mahkumun vücudunu germeye başladı. Eklemleri kopuyor, kemikleri birer birer kınlıyordu. Halef acıyla çığlık çığlığa bağırmaya başladı.</p>

  <p class="p44">Hekim çok sarsılmıştı. Bir cerrah olmasına karşın daha önce böylesine hayvani çığlıklar duymamıştı. ’</p>

  <p class="p44">Hemen Cafer’in yarasını temizledi. Hasan gelip yarayı inceledikten sonra, “Cafer,” dedi. “Bu yarayı yüzüne sultanın habercisi olduğun için Alamut’ta İsmaililerin komutanının açtığını söyleyeceksin. Sultanın mektubuna öfkesinden yüzüne kılıcıyla vurdu. Anladın mı?”</p>

  <p class="p44">“Anladım, Seyduna.”</p>

  <p class="p44">“Hekim, işi bitir.”</p>

  <p class="p44">Bu sırada Halef kesik kesik çığlıklar atıyordu. Ancak sesi her an biraz daha kesiliyor gibiydi. Sonunda da çığlıklar zorlukla işitilebilen inlemelere dönüştü.</p>

  <p class="p44">Cellat birden durdu. Mahkum kendinden geçmişti.</p>

  <p class="p44">“Güzel,” dedi Hasan. “Bize ihtiyacın yok artık.”</p>

  <p class="p44">Hasan’la birlikte büyük dailer kulenin tepesine yönelirken hekim de hünerli elleriyle Cafer’i sultanın habercisi Halef e dönüştürme çabasına girişti.</p>

  <p class="p44">Birkaç saat sonra dönüştürülmüş, tepen tırnağa habercinin kıyafetine bürünmüş Cafer, Yüce Efendi’nin huzuruna çıktı. Hasan irkildi. Benzerlik müthişti. Aynı sakal, aynı bıyık, yanakta aynı eski yara, aynı kemerli burun. Hatta kulağının yanındaki doğum lekesi bile aynıydı. Yalnızca yanağındaki taze yara bir farklılık arz ediyordu.</p>

  <p class="p44">“Kimsin sen?”</p>

  <p class="p44">“Adım Halef. Ömer’in oğluyum. Ailem Gazneli…”</p>

  <p class="p44">“Güzel. Her şeyi böyle ezberledin mi?”</p>

  <p class="p44">“Ezberledim, Seyduna.”</p>

  <p class="p44">“O zaman iyi dinle beni. Atına atlayıp sultanın elçisinin</p>

  <p class="p44">Alamut’a gelirken kullandığı güzergahı takip ederek Bağdat’a gideceksin. Sultana Alamut’un efendisinin mesajını götürüyorsun unutma. Yoldaki hanları da biliyorsun zaten. Gözünü kulağını aç. Sultanın üzerimize ordu gönderip göndermediğini öğren. Ne pahasına olursa olsun onu görmeye çalış. Ancak sultana iletebileceğin haberlerin olduğunu söyle. Onlara sana Alamut’ta çok kötü muamele edildiğini anlat. Anlıyor musun beni? Burada birkaç tane hap var. Hatırladın mı? Seyahatte bunları da yanına al. Her gece bir tane yut. Ama sonuncusunu sultanın huzuruna çıkacağın zamana sakla. İşte bu da zehirli hançer. Yalnız dikkatli ol, küçük bir sıyrık bile ölüme neden olur. Sultanın huzuruna çıkınca bu dünyadaki İsmaililer arasında ölümsüzlük mertebesini öbür dünyada da cenneti kazanmak için ne yapman gerektiğini biliyorsun. Her şeyi açıkça anladın mı?”</p>

  <p class="p44">“Evet, Seyduna.”</p>

  <p class="p44">Cafer’in yanakları heyecandan ateş gibi yanıyordu.</p>

  <p class="p44">“İmanın sağlam mı senin?”</p>

  <p class="p44">“Evet, Seyduna.”</p>

  <p class="p44">“Ya kararlılığın?”</p>

  <p class="p44">“Asla sarsılmayacak derecede.”</p>

  <p class="p44">“İçimde, yüzümü kara çıkartmayacağına dair güçlü bir his var. Bu keseyi yanına al. Yol boyunca hayır dualarımı senden eksik etmeyeceğim. Kendine ve tüm İsmaililere onur kazandırmaya gidiyorsun unutma.”</p>

  <p class="p44">Onu gönderdi. Alamut yeni bir canlı hançeri hedefine yollamıştı. Hasan bahçeye indi.</p>

  <p class="p44">Meryem’le Halime’nin son derece üzücü biçimde aralarından ayrılması bahçe sakinlerini büyük umutsuzluğa sevk etmişti. Üstelik bu ruh halinden yalnızca kızlar değil, hadımlar hatta Apama da bir hayli etkilenmişti.</p>

  <p class="p44">Meryem servi ağaçları arasındaki küçük bir açıklıkta toprağa verilmişti. Kızlar mezarı, lale, nergis, menekşe ve çuha çiçekleriyle süslemişlerdi. Fatma bir kayaya büyük bir özenle ağıt yakan bir kadın figürü çizmişti. Ama resmi imzalamak içinden gelmemişti. Meryem’in mezarının hemen yan tarafında yine Fatma’nın yaptığı bir ceylan resmi yer almaktaydı. Ceylan resminin oyulduğu yerin etrafını da çiçeklerle bezemişlerdi. Böylece Halime’nin hatırasını da yaşatmış oluyorlardı. Her sabah burayı ziyaret edip, kaybettikleri arkadaşları için gözyaşı döküyorlardı.</p>

  <p class="p44">Fatma, Meryem’in yerini almıştı. Ama Hasan’la doğrudan değil ancak Apama aracılığıyla görüşebiliyordu. Zaten Apama’yla Fatma arasında herhangi bir sorun da yoktu. Üstelik Apama son zamanlarda iyiden iyiye içine kapanmıştı. Bazen görünmez biriyle sohbet edermişçesine elini kolunu sallayarak bahçelerde heyecanlı tavırlarla koştururken görüldüğü oluyordu. Onu bu halde gören birkaç kız arkasından gülmüştü ama karşısında ondan eskisi kadar korkuyorlardı. Apama’nın gece ziyaretlerinin meyve vermemesi hususunda umulduğu kadar başarılı olamamıştı. Züleyha, Leyla ve Sara büyük bir heyecanla içlerinde yepyeni bir yaşamın gelişmekte olduğunu hissediyorlardı. Cada’yla Safiye içlerinde en heyecanlı olanlarıydı. Bahçelerin bebeklerle dolmasını sabırsızlıkla bekliyorlardı.</p>

  <p class="p44">Hasan ölenlerin yerine iki yeni kız yollamıştı. Gelenler aslında sessiz, mütevazı kızlardı ama en azından ortamın tekdüzeliğini bir nebze de olsa canlandırmışlardı.</p>

  <p class="p44">“Sonbahar geldi bile. Yakında kış kapımızı çalacak,” dedi Hasan, Apama’ya. Boş bahçelerden birinde dolaşıyorlardı. “Son sıcak akşamları iyi değerlendirmemiz gerek. Havalar soğumadan buraya birkaç genç daha getirmeliyiz. Çünkü önce yağmurlar sonra da kar başlayınca cennet zevkleriyle dolu bir bahçe diye bir şey kalmayacak ortada.”</p>

  <p class="p44">“Peki kışın kızlar ne yapacak?”</p>

  <p class="p44">“Sende yeterince deve ve koyun yünü var. İpek de. Bırak yün eğirip, dikiş nakışla uğraşsınlar. En iyi yaptıkları işlerde ustalaşsınlar iyice. Çünkü Alamut’un her türlü şeye çok ihtiyacı var.”</p>

  <p class="p44">“Peki ya okul?”</p>

  <p class="p44">“Onlara öğreteceğin bir şey kaldı mı?”</p>

  <p class="p44">“Hayır, öğrenmeyi bir türlü başaramadıkları aşk sanatı dışında hiçbir şey kalmadı.”</p>

  <p class="p44">Hasan uzun zamandır ilk kez bu kadar çok gülmüştü.</p>

  <p class="p44">“Olsun, en azından amacımızın ne olduğunu biliyorlar. Görüyorsun ben de seninle aynı durumdayım, yerime bırakabileceğim kimsem yok.”</p>

  <p class="p44">“Oğlun var.”</p>

  <p class="p44">“Evet. Her an kaleye getirilmesini beklediğim bir oğlum var, doğru. Gelince de onun boyunu bir baş kadar kısaltmayı planlıyorum.”</p>

  <p class="p44">Apama ona büyük bir dikkatle bakıp, “Şaka yapıyorsun?” dedi.</p>

  <p class="p44">“Ne şakası! En değerli dostumu, sağ kolumu öldüren o hain böyle bir cezadan başka ne hak ediyor ki?”</p>

  <p class="p44">“Ama o senin oğlun!”</p>

  <p class="p44">“Oğlum mu? Bu da ne demek? Belki… Belki. Gerçi sen benim ne kadar dikkatli olduğumu bilirsin ama yine de fiziksel olarak oğlum olma ihtimali var, doğru. Ama hiçbir zaman onu ruhen evladım olarak kabul etmedim. Belki bir ara bu fiziksel bağı gereksiz yere önemsediğim oldu ama artık o günler geride kaldı. Aslında yerimi bırakabileceğim biri var belki de. Ama o da şu an çok uzaklarda, dünyayı gezmekle meşgul. Adı sana yabancı gelmeyecek. İbni Tahir.”</p>

  <p class="p44">“Anlamadım. İbni Tahir mi dedin? O ölmedi mi? Baş veziri öldüren o değil miymiş?”</p>

  <p class="p44">“Evet, o öldürdü. Ama sağ salim geri dönmeyi de başardı.”</p>

  <p class="p44">“Ve sen Hasan, gitmesine müsaade ettin, öyle mi?”</p>

  <p class="p44">“Evet, ettim.”</p>

  <p class="p44">“Nasıl olur?”</p>

  <p class="p44">“Eğer kalbimdekileri gerçekten okuyabilseydin anlardın. O bizden biri oldu. Oğlum, küçük kardeşim gibi. Her gece onun biraz daha gelişme kaydettiğini düşünerek uyuyorum. Benim gençliğimde kat ettiğim yollardan geçiyor. Bazen onun için endişeleniyor, bazen de artık gözlerinin açıldığını, keşiflerde bulunduğunu, dünya görüşünün değiştiğini, ortaya bambaşka bir şahsiyetin çıkmakta olduğunu hissediyorum. Ah, onun varlığı bana büyük güç veriyor.”</p>

  <p class="p47">Apama başım iki yana salladı. Bu karşısındaki Hasan onun için neredeyse bambaşka biri gibiydi. Yanından ayrıldığında kendi kendine, “Birine bu derece bağlandığına göre kendisini çok yalnız hissediyor olmalı. Evet, aynı anda hem çok korkunç hem de çok iyi bir baba o,” diye düşündü.</p>

  <p class="p44">Ertesi gün Gonbadan’dan gelen kervanla Hasan’ın zincire vurulmuş oğlu Hüseyin Alamut’a ulaştı. Tüm garnizon Huzistan’ın büyük daisinin katilini kendi gözleriyle görmek için toplanmıştı.</p>

  <p class="p44">Zincirlerini şakırdatarak ilerleyen Hüseyin babasının karşısında dimdik duruyordu. Hasan’dan biraz daha kısa olsa da aralarında çarpıcı bir benzerlik olduğu açıktı. Yalnız Hüseyin’in gözlerinde çok daha vahşi, neredeyse hayvani olarak nitelendirilebilecek bir ifade vardı. Çevresindekilere sık sık nefret dolu bakışlar fırlatıyordu. Onunla göz göze gelenler adeta damarlarındaki kanın donduğunu hissediyorlardı. Sanki birden üzerlerine atılarak onları parça parça edecekmiş gibi duruyordu. Ama elini kolunu bağlayan zincirler bunu yapmasına mani oluyordu. Zaten onun da bu durumu tam bir işkence olarak gördüğü ortadaydı.</p>

  <p class="p44">Minuçehr onu sıradan bir mahkum gibi karşıladı.</p>

  <p class="p44">“Beni derhal babama götürün!”</p>

  <p class="p44">Minuçehr onu duymamış gibi hareket ediyordu.</p>

  <p class="p44">“Abuna! Yanına altı adam al ve bu mahkumu zindana götür!”</p>

  <p class="p44">Hüseyin öfkeden köpükler saçarak bağırdı.</p>

  <p class="p44">“Ne dediğimi duymadın mı?”</p>

  <p class="p44">Minuçehr ona arkasını döndü.</p>

  <p class="p44">Hüseyin dişlerini gıcırdatıyordu. Ayaklan zincirle birbirine bağlı olmasına rağmen Minuçehr’e arkadan bir tekme atabilmeyi başardı.</p>

  <p class="p44">Minuçehr derhal arkasına döndü. Yüzü öfkeden kıpkırmızı kesilmişti. Hüseyin’in suratının ortasına sert bir yumruk patlattı.</p>

  <p class="p44">Hüseyin öfkeden deliye dönmüştü.</p>

  <p class="p44">“Ah, bağlı olmasaydım ciğerini sökerdim senin, it oğlu it.”</p>

  <p class="p44">Abuna’yla adamları onu ite kaka muhafız kulesinin altındaki, Alamut’un en korkulan zindanına götürüp, arkasından iterek bir hücreye attılar. Dengesini kaybedip yüzüstü yere kapaklandı.</p>

  <p class="p44">“Bekleyin! Hele bir serbest kalayım, uyuz itler gibi can vereceksiniz elimde!” diye avazı çıktığı kadar bağırıyordu kapalı kapıların ardından.</p>

  <p class="p44">Tam iki aydır zincire bağlı yaşıyordu. Yakalanmış ve bir kafese kapatılmış vahşi bir hayvan gibi hissediyordu kendini. İçi tüm dünya karşı derin bir nefretle doluydu. Serbest kaldığında karşısına ilk çıkanı elleriyle boğazlayacağına emindi artık. Ne Hüseyin Alkeyni’yi öldürdüğü için herhangi bir pişmanlık hissediyor ne de kendi geleceğinden endişe ediyordu. Daha küçük bir çocukken dahi yaptıklarıyla çevresindekileri dehşete düşürürdü. Dizginlenmesi mümkün olmayan her an öfkeli bir kişiliği vardı. Babası onu küçük bir çocukken terk etmişti. Tıpkı Hatice ve Fatma gibi Hasan’ın ikinci karısından dünyaya gelmişti. Annesiyle dedesinin Firuzkuh’daki evlerinde yaşamıştı. Dedesi onu dayak ve açlıkla terbiye etmeye çalışmıştı. Ama Hüseyin kolay kolay itaat edecek biri değildi. Arzularına mani olmaya çalışan herkese, başta da dedesine karşı en sert şekilde meydan okumaktan bir an bile geri durmazdı. Neticede kısa sürede dedesi Hüseyin’in can düşmanı haline dönüştü. Günün birinde de pusu kurup dedesini büyükçe bir taşla öldürdü. O günden itibaren yalnızca akrabaları değil, yaşadığı çevredeki herkes ondan korkmaya başlamıştı, Tarlada çalışmayı reddediyor, hatta hayvanlara dahi bakmıyordu. Askerlerle vakit geçirip, onların atlarıyla ilgileniyordu yalnızca.</p>

  <p class="p44">Babasının Mısır’dan dönüp İran’ın kuzeyine yerleştiğini söylediklerinde onun yanına gitmeye karar verdi. O günlerde babasını hiç tanımıyordu. Sadece dünyayı gezdiğini, çok hareketli bir hayat sürdüğünü işitmişti. Bu sebeple de onunla birlikte maceralara atılabileceğini, amaçsız bir hayat sürüp, serseriliğin tadını çıkaracağını düşündü. Ama daha babasının karşısına çıkar çıkmaz birbirlerine taban tabana zıt olduklarını anlamıştı. Babası ondan hayatta en çok iğrendiği, hor gördüğü şeyleri yapmasını talep ediyordu: Öğrenmek, itaat etmek ve çalışmak. Kısa sürede babasından da nefret etmişti. Başlangıçta bu nefretini bir şekilde gizlemeyi başardı. Ama sonunda kendisine daha fazla hâkim otamayarak adeta öfkesini kustu. “Ders çalışmak aptallara göre bir şeydir. İtaati de ancak köleler yapar. İkisi de umurumda değil benim. Ders çalışmaktan da itaat etmekten de iğreniyorum!” Hasan, “Güzel,” diye yanıt vermişti. Sonra da onun bir direğe bağlanarak herkesin huzurunda kırbaçlanmasını istedi. Bu cezanın ardından da onu burnu sürtülsün diye piyade olarak Hüseyin Alkeyni’nin yanma gönderdi. Gonbadan’da da büyük daiye itaatsizlik yaptığında Hüseyin Alkeyni, Hasan’ın talimatıyla onu zindana atmaya kalkmış, bu esnada fırsatını bulan Hüseyin de onu öldürmüştü.</p>

  <p class="p44">Kendisine nasıl bir ceza verilebileceğini pek düşünmemişti. Zaten işlediği cürümün İsmaililerin gözünde ne derece ağır olduğunun da bilincinde değildi. Neticede Hüseyin Alkeyni onu, Yüce Efendi’nin oğlunu zindana atmaya kalkmış, o da yapılan bu hareketi büyük bir saygısızlık olarak telakki etmişti. Böylesi bir durumda başka nasıl davranabilirdi ki? Daha da ötesi ayrıcalıklı bir babaya sahip olmanın onu başkalarından çok daha farklı haklarla donattığı kanaatindeydi. Keşke Hüseyin Alkeyni’ye yaptığı şeyi sonunda kendisini zincire vurup, zindana atmayı başaran Bin Ateş’e de yapabilseydi. Şimdi de kendisini derhal babasına götürmek yerine buraya tıktıkları için öfkeden çıldırmanın eşiğine gelmişti.</p>

  <p class="p44">Ebu Ali, Hasan’a oğlunun kaleye teslim edildiğini bildirdi.</p>

  <p class="p44">“Güzel. Onunla konuşalım biraz. Getirin buraya.”</p>

  <p class="p44">Abuna’yla adamları mahkumu almaya gittiler.</p>

  <p class="p44">“Kalk! Çabuk! Seyduna’nın huzuruna çıkacaksın.”</p>

  <p class="p44">Hüseyin dişlerini göstererek saldırgan bir tavırla sırıttı.</p>

  <p class="p44">“Allah’a şükür. Yakında sırtınıza kırbaç yağdırma fırsatı bulacağım.”</p>

  <p class="p44">Binanın dışında Abuna onu Hasan’ın muhafızlarına teslim etti. O an tuhaf, içgüdüsel bir korku hissetti. Buradan ayrıldığından beri kalede büyük değişiklikler olmuş gibiydi. Her yana sert, çelik gibi bir disiplin hâkimdi. Kalenin katı ve son derece kudretli eller tarafından idare edildiği açıkça belliydi.</p>

  <p class="p44">Koridorda gördüğü hadımlar nefretini daha da artırdılar. Merdivenlerin sonunda elinde gürzle hiç kıpırdamadan yalnızca gözleriyle kendisini süzen devin karşısına çıktığındaysa gidişatın pek de hayra alamet olmayabileceğini düşünmeye başladı. Babasının bu derece iyi korunan biri oluşuna çok şaşırmıştı.</p>

  <p class="p44">Hasan’ın odasına girse de ukalalığından ödün vermeyerek eşikte öylece durdu. Babası da divana uzanmış, önündeki kağıtları karıştırmakla meşguldü. Bir süre sonra başını kaldırıp oğluna baktı. Ayağa kalktı. Muhafızlara çıkmalarını işaret etti. Sonra da Hüseyin’i tepeden tırnağa süzdü.</p>

  <p class="p44">“Önce şu zincirlerimi çözdür!”</p>

  <p class="p44">Hüseyin bunu adeta meydan okurcasına söylemişti.</p>

  <p class="p44">“Zincire vurulmamış suçlu olur mu?”</p>

  <p class="p44">“Ne zamandır bir oğlun babasının karşısına bu şekilde çıkarıldığı görülmüş?”</p>

  <p class="p44">“Her şeyin bir ilki vardır.”</p>

  <p class="p44">“Benden korkuyorsun sen.”</p>

  <p class="p44">“Kuduz köpekleri bile öldürmeden önce bağlarlar.”</p>

  <p class="p44">“Ne kadar harika bir babasın!”</p>

  <p class="p44">“Haklısın. Ve şimdi de senin gibi birinin babası olmanın cezasını çekiyorum.”</p>

  <p class="p44">“Yani beni serbest bırakmak gibi bir niyetin yok?”</p>

  <p class="p44">“Suçunun cezasının ne olduğunu bilmiyorsun galiba? Kanunu koyan benim. Onu ilk uygulama şerefi de bana düşecek.”</p>

  <p class="p44">“Tehditlerinle beni zerre kadar korkutamıyorsun, haberin olsun.” “Seni aptal! Budala!”</p>

  <p class="p44">“İstediğini söyle. Umurumda değil.”</p>

  <p class="p44">“Allah’ım. Hâlâ nasıl bir suç işlediğinin farkında değilsin.” “Biri beni zincire vurursa sonuçlarına da katlanır.”</p>

  <p class="p44">“Yani en yakın dostumu, yardımcımı sırf benim emrimi yerine getirmeye çalıştığı için mi öldürdün?”</p>

  <p class="p44">“Senin için dost bir evlattan daha mı önemli?”</p>

  <p class="p44">“Maalesef öyle.”</p>

  <p class="p44">Bütün İran senin gibi bir babayla gurur duysun öyleyse. Bana ne yapacaksın?”</p>

  <p class="p44">“Yazdığım kanun komutanını öldüren biri için neye hükmediyor?” “Yazdıklarını okumadım.”</p>

  <p class="p44">“Önemli değil. Ben söyleyeyim sana. Kanuna göre önce mahkumun sağ eli kesilir sonra da tüm müminlerin huzurunda boynu vurulur.”</p>

  <p class="p44">Hüseyin dehşete kapılmıştı.</p>

  <p class="p44">“Bana da bunları yaptıracağım söylemiyorsun herhalde?” “Sence kanunları eğlence olsun diye mi yazdım?”</p>

  <p class="p44">“Doğru. Böyle bir babanın karşısında gerçekten tüm dünya titrer.” “Beni tanımıyorsun.”</p>

  <p class="p44">“Galiba öyle.”</p>

  <p class="p44">“Hâlâ eskisi kadar terbiyesizsin.”</p>

  <p class="p44">“Ne bekliyordun?”</p>

  <p class="p44">“Senin zırvalarına ayıracak zamanım yok. Yarın dailerin huzurunda yargılanacaksın. Çarptırılacağın cezayı da zaten biliyorsun. Bir daha benimle konuşamayacaksın. Annene ne söylememi istersin?”</p>

  <p class="p44">“Bana böyle bir baba seçtiği için ona teşekkür ettiğimi söyle. Bir hayvan bile yavrusuna daha iyi davranırdı.”</p>

  <p class="p44">“Çünkü bir hayvan da ondan. Ama insanların zekaları, uymak zorunda oldukları kanunları vardır. Söylemek istediğin başka bir şey var mı?”</p>

  <p class="p44">“Sana ne söylenebilir ki? Nasıl olur da tek oğlunun öldürülmesine rıza gösterirsin? Vârisin kim olacak?”</p>

  <p class="p44">Hasan yüksek sesle güldü. “Sen mi benim vârisim olacaktın? Tamamıyla mantık ve zeka üzerine kurulu bu teşkilatı yönetebileceğine gerçekten inanıyor olamazsın. Eşeklere yular takmaktan başka ne bilirsin sen? Kartalların hükümdarlıklarını buzağılara bıraktıkları görülmüş şey midir? Bu yüzden mi istediğin her şeyi yapabileceğini düşündün yoksa?”</p>

  <p class="p44">Hüseyin ona bakışlarıyla parçalamak istercesine büyük bir öfkeyle bakıyordu.</p>

  <p class="p44">“Köpekten köpek, sığırdan buzağı olur. Hık demiş babasının burnundan düşmüş demezler mi?”</p>

  <p class="p44">“O laf gerçekse bu durumda sen benim oğlum olamazsın.”</p>

  <p class="p44">“Bu sözlerinle anneme hakaret ettiğinin farkında mısın?” “Alakası yok. Sadece senin iddianın köpekler ve sığırlar için doğru ama insanlar için yanlış olduğunu ifade etmek istedim. Yoksa babaların zekaları ve cesaretleriyle kurdukları krallıklar evlatlarının aptallıkları ve yetersizlikleri yüzünden çökmezlerdi.”</p>

  <p class="p44">“Doğru. Lâkin dünyada kendi kanından canından bir oğlu varken tahtını bir yabancıya terk eden bir sultan görülmüş müdür?”</p>

  <p class="p44">“Bu anlamda da ilk olmak niyetindeyim doğrusu. Anlaşılan bana sormak istediğin başka soru yok. Annene söylememi istediğin bir şey yok mu sahiden?”</p>

  <p class="p44">“Az önce söylediğimden başka bir şey yok.”</p>

  <p class="p44">“Güzel.”</p>

  <p class="p44">Muhafızları çağırdı.</p>

  <p class="p44">“Mahkumu zindana götürün!”</p>

  <p class="p46">Hüseyin dişlerini göstererek, “Beni kölelerinin yönettiği mahkemeye çıkartacaksın ha! Madem öyle ben de orada senin ne kadar iğrenç biri olduğunu dünyaya haykırayım da gör.”</p>

  <p class="p44">Ertesi sabah dailerin yönettiği yüksek mahkeme toplandı. Başkanlığı Ebu Ali yapıyordu.</p>

  <p class="p44">“Kanunları inceleyip hükmü onlara uygun verin.”</p>

  <p class="p44">Hasan böyle yapılmasını emretmişti.</p>

  <p class="p44">Toplandıktan sonra muhafızlar Hüseyin’i getirdiler.</p>

  <p class="p44">Ebu Ali iki suçlamayla mahkeme önüne çıkartıldığını bildirdi. Birincisi isyan İkincisiyse komutanım öldürmekti. Her iki suçun cezası da ölümdü.</p>

  <p class="p44">Ebu Ali, “Suçlarını kabul ediyor musun, Hasan’ın oğlu?” diye sordu.</p>

  <p class="p44">“Ben kendimi suçlu olarak görmediğimden bu suçlamaları kabul etmiyorum. Söylediğiniz şeyleri yaptım ama bunlar suç olarak değerlendirilemez.”</p>

  <p class="p44">“Güzel. İsyan zaten tek başına idam cezası gerektirir.”</p>

  <p class="p44">Hüseyin birden öfkelendi.</p>

  <p class="p44">“Benim Yüce Efendi’nin oğlu olduğumu unutma.”</p>

  <p class="p44">“Kanunda istisnai bir hüküm yok. Sen Hüseyin Alkeyni’nin emrindeki sıradan bir erdin. Suçlamaları da bu mertebem temel alarak yöneltiyoruz.”</p>

  <p class="p44">“Ne? Yani önüne gelenin beni zincire vurabileceğini mi söylüyorsunuz gerçekten?”</p>

  <p class="p44">“Bak zaten zincire vurulmuşsun. Kendini müdafaa etmek için söyleyecek bir sözün var mı?”</p>

  <p class="p44">“Benden nasıl bir müdafaa bekliyorsunuz? Alkeyni beni babama gammazladı. Bunu da beni zindana daha rahatça atabilmek için yaptı. Kimse bana böyle davranamaz. Ben sıradan biri değilim. İsmaili hareketinin liderinin oğluyum ben!”</p>

  <p class="p44">“Ama ona isyan ettin! Yüce Efendimiz senin ceza olarak hapsedilmeni emretmişti. Bu emri yerine getirmeye çalıştığı için öldürdün Hüseyin Alkeyni’yi. Olay böyle cereyan etti değil mi?” “Evet, dediğiniz gibi.”</p>

  <p class="p44">“Güzel. Abdülmelik! Amire itaatsizlik ve komutanı öldürme suçlarına ilişkin kanunun ne dediğini oku.”</p>

  <p class="p44">Abdülmelik tüm heybetiyle ayağa kalktı. Büyük, kalınca bir kitabın işaretli bölümünü açtı. Önce eğilip hürmetle alnını değdirdi. Sonra da son derece ciddi bir sesle okumaya başladı.</p>

  <p class="p44">“İsmaili inancı taşıyan biri amirine karşı çıkar, isyan eder ya da bir üst merciden farklı bir emir almaksızın emre itaatsizlik yaparsa boynu vurularak idam edilir. İsmaili inancı taşıyan biri komutanına saldırır ya da onu öldürürse önce sağ eli kesilir sonra da boynu vurularak idam edilir.”</p>

  <p class="p44">Ebu Ali kitabı kapattı. Daileri eğilerek selamlayıp yerine oturdu.</p>

  <p class="p44">Ebu Ali söz aldı.</p>

  <p class="p44">“Yüksek mahkemenin daileri! Amire itaatsizlik ve komutan öldürme suçlarına ne ceza verildiğini duydunuz. Şimdi sizlere bu cürümleri işlemekle suçlanan hükümlü hakkındaki kanaatinizi soruyorum,”</p>

  <p class="p44">Buzruk Ümid’e dönerek ona adıyla hitap etti.</p>

  <p class="p44">“Suçlu,” diye karşılık verdi o da.</p>

  <p class="p44">“Emir Minuçehr?”</p>

  <p class="p44">“Suçlu.”</p>

  <p class="p44">“Dai İbrahim?”</p>

  <p class="p44">“Suçlu.”</p>

  <p class="p44">“Dai Abdülmelik?”</p>

  <p class="p44">“Suçlu.”</p>

  <p class="p44">“Dai Ebu Soraka?”</p>

  <p class="p44">“Suçlu.”</p>

  <p class="p44">Hüküm oybirliğiyle verilmişti.</p>

  <p class="p44">Hüseyin okunan her isimde irkilmişti. Son ana dek içinden hiç olmazsa sadece bir kişinin karşı koyacağım, onu haklı bulduğunu, onun yerinde kim olsa aynı şekilde davranacağım söylemesini ummuştu. Sonuncu dai de kararını umduğundan aksi istikamette açıklayınca, Hüseyin avazı çıktığı kadar, “Gani köpekler!” diye bağırdı.</p>

  <p class="p44">Zincirlere bağlı olduğuna aldırmadan üzerlerine atılmaya çalıştı. Muhafızlardan biri tam zamanında yetişip onu zapt etmeyi başardı. Hüseyin dişlerini gıcırdatıp, gözlerini devirerek çaresizlik dolu bir öfkeyle karşısındakilere bakmaya koyuldu.</p>

  <p class="p44">Ebu Ali vakarla yerinden kalkıp konuşmaya başladı.</p>

  <p class="p44">“Yüksek mahkemenin hürmetli üyeleri! Oybirliğiyle şu an huzurda bulunan sanığın suçlu olduğuna hükmettiniz. Bu sebeple, Sabbah’ın torunu, Hasan’ın oğlu, Hüseyin idama mahkum edilmiştir. Kanunun emrettiği gibi önce sağ eli kesilecek sonra da boynu vurulacaktır. Hüküm Yüce Efendi tarafından imzalandıktan sonra infaz edilecektir. Yüce mahkemenin değerli üyeleri, söylemek istediğiniz herhangi bir şey var mı?”</p>

  <p class="p44">Buzruk Ümid ayağa kalktı.</p>

  <p class="p44">“Muhterem dailer,” dedi. “Huzistan daisinin katili, Hasan’ın oğlu Hüseyin hakkında verilen hükmü dinlediniz. Bu suçlan işlediği ispat edildiği gibi kendisi de yaptıklarını itiraf etti. Bu sebeple hakkında verilen hüküm kanunlara tam olarak uygundur. Ancak yüce dailer bu noktada bir hususu izah etmeme izin verin. Hüseyin, Yüce Efendimizin kanunları sertleştirmesinden sonra hakkında böyle bir hüküm verilen ilk kişidir. Bu sebeple eğer suçlu pişmanlık beyan ederse mahkemenin Seyduna’dan bir defalık af talebinde bulunabileceği kanaatindeyim.”</p>

  <p class="p44">Dailer bu teklife müspet bakmışlardı.</p>

  <p class="p44">Ebu Ali, Hüseyin’e döndü.</p>

  <p class="p44">“Hükümlü! Yüce Efendimizden af diliyor musun?”</p>

  <p class="p44">Hüseyin öfkeden çıldırmış halde avaz avaz bağırdı.</p>

  <p class="p44">“Hayır! Asla! Kendi öz oğlunu katillere teslim eden bir babadan isteyecek hiçbir şeyim yok benim.”</p>

  <p class="p44">“Hüseyin, iyi düşün.”</p>

  <p class="p44">Buzruk Ümid onu ikna etmek için adeta yalvarıyordu.</p>

  <p class="p44">“Hayır. Af dilemiyorum.”</p>

  <p class="p44">“Aptallık etme! Bu senin son şansın,” diye ihtar etti Ebu Ali sinirlenerek.</p>

  <p class="p44">“Ona bir köpekten bile beter olduğunu söyleyin!”</p>

  <p class="p44">“Diline hâkim ol, katil!”</p>

  <p class="p44">İbrahim öfkeden kıpkırmızı kesilmişti.</p>

  <p class="p44">“Ben ağzımı kapatayım da sen etrafa o iğrenç ağzınla pislik saçmaya devam et, öyle mi?”</p>

  <p class="p44">Buzruk Ümid’le Abdülmelik mahkûma yaklaştılar.</p>

  <p class="p44">“Hasan’ın oğlu, teklifi düşün,” dedi büyük dai. “Sadece af dile, yeter. Ben de babanı ikna etmeye çalışayım.”</p>

  <p class="p44">“Af dilemek utanç verici bir şey değildir,” diye üsteledi Abdülmelik. “Sadece yaptığın şeyin kötülüğünü idrak ettiğini ve bundan sonra daha iyi bir insan olmaya niyet ettiğini ifade eder.”</p>

  <p class="p44">“Ne isterseniz yapın,” dedi Hüseyin sonunda yan isteksiz bir halde.</p>

  <p class="p44">Ebu Ali, Buzruk Ümid ve Abdülmelik yüksek mahkemenin verdiği hükmü bildirmek üzere Hasan’ın huzuruna çıktılar.</p>

  <p class="p44">Hasan onları sakin bir tavırla dinledi. Ancak Buzruk Ümid sözü af konusuna getirince şiddetle karşı çıktı.</p>

  <p class="p44">“Bu kanunları ben hazırladım,” dedi sert bir tavırla. “Bu yüzden de onlara en çok hürmet etmesi gereken kişi benim.”</p>

  <p class="p44">“İlk kez bir İsmaili, komutanını öldürdü.”</p>

  <p class="p44">“İşte ibreti âlem için tam da bu sebepten hükmün infazı gerekir.” “Bazen affetmek cezalandırmaktan daha iyi sonuçlar verir.” “Başka durumlarda belki. Ama bu husus için asla. Eğer Hüseyin’i affedersem müminler, ‘Bak, kanunlar bizim için yazılmış, oğlu için değil’ diyeceklerdir. Şimdiye dek bir karga başka bir kargaya saldırmaz diye söylenegelmedi mi?”</p>

  <p class="p44">“Ama hüküm infaz edilirse de dehşete kapılacaklardır. Nasıl bir baba bu böyle demeyecekler mi?”</p>

  <p class="p44">Hasan kaşlarını çattı.</p>

  <p class="p44">“Ben kanunları oğlumu ya da başkalarının oğullarım düşünerek yapmadım. Bu kanunlar tüm İsmailileri bağlar. Bu sebeple idam kararını tasdik ediyorum.”</p>

  <p class="p44">“İşte,” dedi. “Ebu Ali! Yüksek mahkemenin verdiği hükmü müminlere sen okuyacaksın. Yarın sabah güneş doğmadan önce cellat vazifesini bitirsin. Anlaşıldı mı?”</p>

  <p class="p44">“Evet, Seyduna.”</p>

  <p class="p44">Buzruk Ümid bu konuşmalar sırasında sessizce bir köşede beklemişti. Sonunda, “Belki cezanın en azından ilk kısmı infaz edilmeyerek bir hafifletme sağlanabilir,” dedi.</p>

  <p class="p44">“Hükmü imzaladım bile. Zahmetiniz için hepinize teşekkür ederim.”</p>

  <p class="p44">Yalnız kaldığında kendi kendine, “Oğlum inşa etmeye çalıştığım bu görkemli yapının önünde büyük bir engel. Onu ortadan kaldırmak zalimlik mi? Ama başlayan iş bitmelidir. Eğer yüreğim buna karşı çıkıyorsa onu susturmasını bilmem gerek. Çünkü tüm büyük şeyler, bütün insanlık onlara karşı çıksa da, büyüklüklerinden bir şey yitirmezler.”</p>

  <p class="p17">&nbsp;</p>

  <p class="p18">&nbsp;</p>
</body>
</html>
