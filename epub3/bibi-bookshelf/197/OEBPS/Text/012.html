<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p13">&nbsp;</p>

  <p class="p13">&nbsp;</p>

  <p class="p18">&nbsp;</p>

  <h1><a id="ncx2050"></a><a id="a43"></a><span class="th10">9</span></h1>

  <p class="p4">&nbsp;</p>

  <p class="p4">&nbsp;</p>

  <p class="p4">&nbsp;</p>

  <p>Alamut ordusunun sultanın öncüleriyle savaştığı sıralarda bahçelerde de hummalı bir koşturmaca hüküm sürüyordu.</p>

  <p>Günün ilk ışıklarıyla Adi, Apama’yı kızların yanına getirdi. Yaşlı kadın herkesin hâlâ uykuda olduğunu görünce çileden çıktı. Eline geçirdiği bir ağaç tokmakla çana olanca gücüyle vurmaya koyuldu.</p>

  <p>Odalarından dehşet içinde fırlayan kızları beklediği koridorda hakaretler ederek karşıladı.</p>

  <p>“Tembel maymunlar! Seyduna her an buraya gelebilir. Ama siz sanki tatildeymişsiniz gibi yan gelip yatıyorsunuz. Eğer sizi bu halde görürse derhal boynunuzu vurdurur bilesiniz.”</p>

  <p>Kızlar çarçabuk giyindiler. Efendilerinin bahçeleri ziyarete geleceğini öğrenmek hepsini oldukça heyecanlandırmıştı. Apama’yla Meryem derhal görev dağılımı yaptı. Kızlar da hevesle iş başına koştular.</p>

  <p>Apama aklını kaçırmış gibi bir o yana bir bu yana koşturup duruyordu.</p>

  <p>“Ah, keşke birazdan neler olacağını anlatabilsem,” diye en yakınındaki kızların duyabileceği kadar yüksek sesle mırıldanıyordu. Çevresinde tam bir kargaşa ortamı yaratmayı başarmıştı. Bu yüzden Meryem de işleri düzenleyebilmek için bir hayli gayret sarf etmek zorunda kaldı.</p>

  <p>Hasan fener yapmak için gerekli kağıt, boya, mum gibi malzemeleri göndermişti. Apama, Fatma’ya yapılması gerekenleri izah etti. Fatma da derhal işe girişti, Kısa süre içinde ilk fener hazırlanmıştı bile. Odayı karartıp fenerin içindeki mumu yaktılar.</p>

  <p>Kızlardan hayranlık dolu bir çığlık yükseldi.</p>

  <p>“Aptal kazlar! Bön bön bakacağınıza işinizin başına dönsenize!” diye azarladı Apama kızları.</p>

  <p>Fatma herkese bir iş vermişti. Bir grup kız yaptığı çizimleri kağıtlara aktarıyor, ikinci grup boyaları karıştırıyor, üçüncü grupsa bu boyalarla fenerleri boyuyor, dördüncüler kesme işlerini hallediyor, beşincilerse ayrı ayrı hazırlanan parçalan yapıştırıyordu. Bitirilen fenerler güneşte kurumaya bırakılıyordu. Kısa zamanda çok sayıda fener yapılmıştı.</p>

  <p>Bu zaman zarfında kızların tek konuştuğu konuysa Seyduna’nın gelişiydi.</p>

  <p>“Onun bir sultana benzediğinden eminim,” dedi Cada. “Altın işlemeli kırmızı kaftanının içinde…” <span class="t23">?</span></p>

  <p>“Bence peygambere benziyor olmalı,” diye karşı çıktı Halime.</p>

  <p>“Bunu sana bizzat o mu söyledi?” diye takıldı Cada.</p>

  <p>Halime az daha Meryem’ le Adi’nin kendisine anlattıklarından bahsedecekti. Ama son anda kendisine hâkim olmayı bildi. Apama yakındaydı. Konuşulanlara kulak misafiri olması işten bile değildi.</p>

  <p>“Muhammed hem peygamber hem de hükümdardı,” dedi Fatma.</p>

  <p>“Seyduna’dan mı bahsediyorsunuz?” diye sordu Apama o sırada önlerinden geçerken. Yüzünde kötü niyetli bir gülümsemeyle onları süzüyordu.</p>

  <p>“Bu gece bitmeden aranızdan bazılarının kellesi gidebilir,” diye ekledi. “Bu akşam başka misafirlerimiz de olacak. Gelenlere kim olduğunu, burasının neresi olduğunu söylemeye kalkanın derhal boynu vurulacak. Ümit ederim en azından bu konuda gevezelik etmemeniz gerektiğini anlayacak kadar zekanız vardır.”</p>

  <p>Kızlar dehşet içinde Meryem’e döndüler.</p>

  <p>“Apama haklı,” dedi o da. “Seyduna bu bahçeleri cenneti emsal alarak düzenlettirdi. Şu andan itibaren hepinizin de gerçekten cennetteymişsiniz gibi davranmanız gerekiyor. Sizler artık sıradan kızlar değil birer hurisiniz. Bunu bilerek tavırlarınızı düzenleyin. Aslında çok zorlanacağınızı sanmıyorum. Ama ağzından en ufak bir şey kaçıran derhal öldürülecek, bunu da asla aklınızdan çıkarmayın.”</p>

  <p>“Ben ağzımı bile açmayacağım,” dedi Sara. “Böylece ağzımdan bir şey kaçırma ihtimalim de ortadan kalkmış olur.”</p>

  <p>“Sana sorulan sorulara ayrıntılı biçimde cevap vermek zorundasın,” diye ikaz etti Apama.</p>

  <p>Halime gözyaşlarına boğulmuştu.</p>

  <p>“Kimsenin beni göremeyeceği bir yere saklanacağım.”</p>

  <p>“Hele bir dene!” diye azarladı Apama. “İşkence tezgahını boylarsın o vakit.”</p>

  <p>Kızlar büyük bir korkuya kapılmışlardı. Büyük bir gayretle ama artık hiç konuşmadan çalışıyorlardı.</p>

  <p>“Yeter somurttuğunuz,” dedi Fatma sonunda. “Ne olacaksa olacak. Daha önce yaşadığım haremde de benzer şekilde rol yaptım. İnanın bana genç erkekler hiç de zeki değillerdir. Bu sebeple de onları kandırmak çok kolaydır. Bu bahçelerde yaşayan huriler olduğumuza onları ikna etmek hiç de zor olmayacak.”</p>

  <p>“Şimdi düşündüm de,” dedi Züleyha. “Galiba Kuran’ın cenneti tasvir eden bölümlerini bu yüzden öğrettiler bize. Siz ne dersiniz?” Meryem gülümsedi. O da daha önce böyle bir şey düşünmemişti. Ama şimdi bilhassa da Hasan’ın kendisine en ince detayına kadar anlattığı şeyleri düşününce her şey yerli yerine oturmuştu.</p>

  <p><span class="t19">O kesinlikle cehennemden gelen bir hayalperest</span> diye düşündü. “Haklısın Züleyha. Hadi Kuran’dan öğrendiklerimizi gözden geçirelim,” diye önerdi Zeynep.</p>

  <p>“Kızlar! Hepimizin yeterli hayal gücü var zaten!” dedi onları teşvik etme gayretindeki Fatma. “Cennette olduğunuzu tasavvur edin yeter. Gerisi gelecektir zaten.”</p>

  <p>“Ne kadar doğal davranırsanız o derece başarılı olursunuz,” dedi onlara yol göstermeye çalışan Meryem. “Mübalağa etmeyin. Huri oluşunuz gayet normal bir şeymiş gibi davranın. Hatta sorulmadığı müddetçe bu konudan bahsetmeyin bile.”</p>

  <p>Halime bu sırada biraz sakinleşmişti. Merakına yenilerek, “Ama neden Seyduna bizim cennetteymişiz gibi davranmamızı istiyor?” diye sordu.</p>

  <p>Apama sözünü keserek, “Dilinizi tutmayı öğrenmeniz için küçük maymun,” dedi.</p>

  <p>Moad’la Mustafa avdan içleri keklik, bıldırcın, su kuşu ve balık dolu sepetlerle döndüler. Apama’yla yardımcıları getirilenleri temizleyip yemek hazırlığına girişmek üzere mutfağa yöneldi.</p>

  <p>Kızlar gidişinin ardından yavaş yavaş sakinleşiyorlardı.</p>

  <p>Ama Halime’nin merakı iyiden iyiye depreşmişti.</p>

  <p>“İyi de huri olduğumuzu söyleyeceğimiz bu misafirler kim?”</p>

  <p>Bu soru herkesin gülüşmesine neden olmuştu.</p>

  <p>“Her şeyden önce sakın onlara böyle bir şey sormaya kalkma,” diye şakayla karışık çıkıştı Meryem. “Gelenler bu sorunun cevabını senin biliyor olman gerektiğini düşüneceklerdir. Anlıyor musun? İkincisi, birazdan Seyduna gelip bize talimatlarını bildirecek. Ama merakını biraz olsun dindirmek için misafirlerimiz hakkındaki kendi düşüncemi söyleyeyim. Büyük bir ihtimalle çok yakışıklı genç adamlar gelecek buraya.”</p>

  <p>Halime gelincikleri akla getirecek kadar kızarmıştı. Herkes ona bakıyordu. Başını eğip, ayağını sertçe yere vurdu.</p>

  <p>“Burada olmayacağım ben!”</p>

  <p>“Buna mecbursun,” diye çıkıştı Meryem.</p>

  <p>Halime ayağını yere bir kez daha vurdu.</p>

  <p>“Burada olmayacağım.”</p>

  <p>“Halime!”</p>

  <p>Meryem öfkeden kıpkırmızı kesilmişti.</p>

  <p>“Yani Seyduna’nın emrine itaatsizlik mi edeceksin?”</p>

  <p>Halime dudaklarını sıkarak sustu. Sonunda sakinleşmişti.</p>

  <p>“Peki, sonra ne olacak,” diye sordu tedirgin bir ses tonuyla.</p>

  <p>Meryem güldü.</p>

  <p>“Görürsün.”</p>

  <p>Diğer kızlar ona takılmaya başladılar.</p>

  <p>“Öpeceksin onları,” dedi Fatma.</p>

  <p>“Sonra da Apama’nın öğrettiği her şeyi yapacaksın,” diye ekledi Sara.</p>

  <p>“Eğer beni hemen rahat bırakmazsanız elime geçen ilk şeyi kafanıza fırlatacağım.”</p>

  <p>“İşinize dönün,” diye çıkıştı Meryem. “Gevezelik edecek vaktimiz yok.”</p>

  <p>Köşede Sara, fenerleri yapıştırıp, köşelerini dikiyordu. Halime de onun yanına sığındı. Son zamanlarda aralan yeniden düzelmiş, iyi dost olmuşlardı. Ama bu eskisinden bütünüyle farklı bir dostluktu artık. Fatma, Halime için birkaç tane tahta zar yapmıştı. Halime bu zarlarla oynamaya bayılıyordu. En çok da Sara’yla zar atışıyorlardı. Ortaya neredeyse her şeyi koyuyorlardı. Fındık, muz, portakal, şekerleme, öpücük. Hatta kimin kimi sevdiğini tespit etmek için bile zar atıyorlardı. Kızlardan biri öğlen beraber dinlenmeyi teklif ederse Halime hemen şalvarındaki zarları çıkartıp atıyor, gelen sonuca göre karar veriyordu.</p>

  <p>Bu hengamede bile Sara’ya zar atmayı teklif etti. Zarları önlerindeki kağıtların altına saklayarak atıyorlardı. Sara’nın yanında birkaç tane fındık vardı. Eğer kaybederse fındıkları Halime’ye verecek, kazanırsa da Halime onu fındık sayısı kadar öpecekti. Sara kısa sürede bütün fındıklarını kaybetti. Bir kez daha kaybederse kulaklarının çekilmesi üzerinde anlaştılar.</p>

  <p>Halime hep kazanıyordu.</p>

  <p>“Kulaklarını dört defa çekeceğim,” dedi ciddi bir ifadeyle.</p>

  <p>Sara ona şüphe dolu bir ifadeyle bakıyordu.</p>

  <p>“Neden zarları atmadan önce dikkatle bakıyorsun onlara?” diye sordu.</p>

  <p>“Öylesine.”</p>

  <p>Sara misafirlerden en yakışıklı olanı hangisinin kapacağını zarlara sormayı teklif etti.</p>

  <p>Halime yine yüksek sayı atmıştı.</p>

  <p>“Hile yapıyorsun, Halime. Zarları avucunda ayarlıyorsun. Eğer benim gibi atmazsan bir daha seninle oynamayacağım.”</p>

  <p>Halime onun istediği gibi yaptı ve kaybetti.</p>

  <p>“Gördün mü? Hile yapmayınca kazanamıyorsun işte.”</p>

  <p>“Ben bir daha oynamayacağım,” dedi Halime. “Kazanmadığım zaman eğlenmiyorum ki.”</p>

  <p>“Yani bu doğru mu? Ben hile yapsam nasıl olur peki?”</p>

  <p>“Sakın yapma!”</p>

  <p>“Oh ne güzel! Sen istediğin kadar hile yap ben de seni salak gibi seyredeyim öyle mi?”</p>

  <p>Meryem yanlarına yaklaştı.</p>

  <p>“Ne var aranızda yine?”</p>

  <p>Sara zarları hemen bacaklarının arasına sakladı.</p>

  <p>“Bunları en iyi nasıl yaptırabileceğimizi tartışıyorduk.” Meryem ayağıyla Sara’nın dizlerini ayırdı.</p>

  <p>“Orada ne var?”</p>

  <p>Zarları görünce de çok sinirlendi.</p>

  <p>“Şu halinize bakın! Seyduna her an buraya gelebilir diyorum ama siz hiç aldırmadan zar atıyorsunuz. Tamam, devam edin. Akşam da zarlar yerine kellelerinizle oynarsınız artık.” Halime’ye sert sert baktı.</p>

  <p>“Bunlar senin zarların değil mi, Halime? Sen asla ıslah olmayacaksın. Ne yapacağım seninle?”</p>

  <p>Zarları alıp fırlattı.</p>

  <p>“Şimdilik bu kadar, sonra görüşeceğiz,” dedi.</p>

  <p>Halime’nin gözleri dolmuştu. Küstahça gülümsemeye çalışarak, “Kazanmama müsaade etmeyeceksen zarları ne yapayım ki zaten,” dedi. “Bütün suç sende. Kavgayı sen başlattın.”</p>

  <p>Yeniden işe döndüler.</p>

  <p>“Bence harika bir şey,” dedi Sara bir süre sonra. “Misafirlerin bizi huri sanmalarından bahsediyorum. Böylece bizi görür görmez âşık olacaklar değil mi?”</p>

  <p>Halime bir süre bunu düşündü. :</p>

  <p>“Artık zarlarımızın olmaması ne kötü. En çok hangimize âşık olacaklarını görmek için zar atamayacağız.”</p>

  <p>“Zarlarımız olsa yine hile yapardın. İyi ki Meryem attı onları. Ayrıca kime daha çok âşık olacaklarını ben biliyorum zaten.” “Sana âşık olacaklarını sanıyorsun herhalde. Halbuki böyle bir ihtimal bile yok.”</p>

  <p>“Erkekler hakkında ne biliyorsun ki? Sen onları görünce bir köşeye sineceksin nasıl olsa. Seni fark etmeyecekler bile.” Halime’nin gözleri doldu.</p>

  <p>“Ben de onlara senin nasıl biri olduğunu söyleyeceğim,” dedi. “Söyle de gör. Gülmekten öldürecek misin onları?”</p>

  <p>“Bekle sen. Onlara bana âşık olduğunu, bir türlü peşimi bırakmadığını anlatacağım.”</p>

  <p>Sara’nın gözleri öfkeden çakmak çakmak olmuştu.</p>

  <p>“Seni var ya!”</p>

  <p>Halime ayağa kalktı,</p>

  <p>“Bu doğru ama değil mi?”</p>

  <p>Gülerek gözlerindeki yaşları silip bir başka gruba katıldı.</p>

  <p>Kızlar giderek kendilerini bekleyen tehlikeli vazifenin neden olduğu gerginlik hissinden sıyrılıyorlardı. Makas ve bıçak seslerine artık kızların kahkahaları da eşlik ediyordu.</p>

  <p>“Bu gece fenerler yanınca burası gerçekten cennet gibi olacak,” dedi Züleyha. “Artık hiç korkmuyorum. Hepimiz tüllere bürünüp, huriler gibi şarkı söyleyip dans edeceğiz.”</p>

  <p>“Senin için söylemesi kolay. Hem güzelsin hem de dans etmeyi iyi biliyorsun,” diye hayıflandı Safiye.</p>

  <p>“Hepiniz güzelsiniz ve dans etmeyi de gayet iyi biliyorsunuz,” dedi Meryem.</p>

  <p>“En azından hayatımız biraz renklenecek,” dedi Fatma. “Ayrıca faydalı bir şey yapmış olacağız. Yoksa bunca dersi boş yere görmüş olacaktık.”</p>

  <p>“Eğer ağzımızdan bir şey kaçırırsak Seyduna gerçekten boynumuzu vurdurur mu?” diye sordu hâlâ endişeli olan Cada.</p>

  <p>“Bundan hiç şüphen olmasın!” dedi Meryem. “Dediğini yapar. Bu yüzden aptallık yapmayın. Düşünerek konuşun.”</p>

  <p>“Bilmiyorum ama ben nedense artık hiç korkmuyorum,” dedi Fatma.</p>

  <p>“Ya içimizden biri bir hata yaparsa?” diye sordu Safiye.</p>

  <p>“O zaman diğerleri hatayı telafi etmek zorunda,” diye cevap verdi Fatma.</p>

  <p>“Telafi etmek mi? Nasıl?”</p>

  <p>“Ya söylenenin şakaymış gibi gözükmesini sağlayacağız ya da anlamı bir şekilde değiştireceğiz.”</p>

  <p>“Ben hep senin yanında olmak istiyorum,” dedi Cada.</p>

  <p>“Ben de. Ben de.”</p>

  <p>Neredeyse herkes aynı şeyi istiyordu.</p>

  <p>Fatma bu büyük güveni görünce gülmekten kendini alamadı.</p>

  <p>“Çok korkmayın yeter, kızlar. İnsan mecbur olunca her şeyi yapar. Bence her şey yolunda gidecek.”</p>

  <p>Sonunda fener yapım işi tamamlanmıştı.</p>

  <p>“Gördünüz mü isteyince ne güzel şeyler yapıyorsunuz,” diye övdü Meryem onları. “Şimdi gelin benimle. Size bir şey göstermek istiyorum.”</p>

  <p>Kızları kapısı daima kilitli olan bir odanın önüne götürdü. Kapıyı açtı. Kızların gözleri şaşkınlıktan fal taşı gibi açılmıştı.</p>

  <p>Oda ağzına kadar giysilerle doluydu. İpek ve sırma işlemeli kumaşlar, samur atsalı kaftanlar, tüller, harika işlemelerle bezeli sandaletler. Semerkant, Buhara, Kabil, İsfahan, Bağdat ve Basra pazarlarının en nadide giysileri bu küçük odada toplanmıştı. Altın ve gümüşle süslü taçlar, inci kolyeler, nadide taşlarla süslü altın bilezikler, halhallar, firuze taşlar, elmas ve safir küpeler, değerli gerdanlıklar. Hepsi bir aradaydı.</p>

  <p>Kızların nefesi kesilmişti. <span class="t19">J</span></p>

  <p>“Bunlar kimin?” diye sordu Halime.</p>

  <p>“Hepsi Seyduna’ya ait,” dedi Meryem.</p>

  <p>“Demek Efendimiz çok zengin.”</p>

  <p>“Sultandan da halifeden de daha zengin.”</p>

  <p>“İstediğinizi alabilirsiniz,” dedi Meryem. “Üzerinize yakışacağım düşündüğünüz giysileri alıp odanıza götürün.”</p>

  <p>Önce ipek kaftanlarla tülleri denemelerini istedi. Ardından sırma işlemeli giysiler giydirip, yüzük, bilezik, halhal, küpeyle süsledikten sonra sandaletleri giymelerini istedi. Boyunlarına da kolye taktı. Nihayetinde de her bir kıza küçük bir metal aynayla hoş kokuların bulunduğu bir kutu verdi. Son olarak da kurdeleler, küçük takkeler, başörtüleri denediler.</p>

  <p>Kızlar adeta lükse boğulmuştu. Her biri kendini masallardan fırlamış bir prenses gibi hissediyordu.</p>

  <p>“Galiba kendimizi huri gibi hissetmekte gerçekten de hiç zorlanmayacağız,” dedi Halime. Yanakları heyecandan kızarmıştı.</p>

  <p>“Söylemiştim,” dedi Fatma. “Artık sıradan kızlar olmadığımıza kendimiz de inanabiliriz.”</p>

  <p>Meryem’in o gece Seyduna’nın yanından geldiğinde üzerinde olan kaftanın bir benzerini üzerine geçiren Halime yüzünü de incecik bir peçeyle kapattı.</p>

  <p>“Tanrım, ne kadar güzel oldun!” diye bağırdı Sara.</p>

  <p>Halime utançtan kızardı.</p>

  <p>“Misafirler geldiğinde böyle giyinmiş olmayacağız değil mi?” diye sordu.</p>

  <p>“Aptal! O zaman bunları neden deniyorsunuz?” dedi Meryem gülerek.</p>

  <p>“Utanırım ben.” •</p>

  <p>Herkes seçtiği giysileri alarak odasına yöneldi.</p>

  <p>Tam o sırada boru sesi işitildi.</p>

  <p class="p31">Apama mutfaktan fırlayıp, “Çabuk olun, herkes yerine,” diye bağırdı. “Seyduna geliyor.”</p>

  <p>Bu sıralarda Hasan odasına büyük dailerle hummalı bir sohbete dalmıştı. Perdeleri çekip, birkaç kandil yaktı. Bir hadım içeri bir testi şarap getirdi. Minderlere kuruldular. Testiyi elden ele geçirerek yudumlamaya başladılar.</p>

  <p>Önce Hasan konuşmaya başladı.</p>

  <p>“Buzruk Ümid, seninle Ebu Ali’ye mirasımı açıklayacağım. Seni bu yüzden ta Rudbar’dan buraya çağırdım. Aslında Hüseyin Alkeyni’nin de burada olmasını isterdim ama olaylar çok hızlı gelişti. Ayrıca Huzistan da haberci gönderemeyeceğim kadar uzak. Teşkilatımızın temel prensiplerini konuşalım öncelikle.”</p>

  <p>Ebu Ali güldü.</p>

  <p>“Sanki dünyaya yarın veda etmeye niyetin varmış gibi konuşuyorsun. Acelen ne? Belki Buzruk Ümid ya da ben senden önce toprağın altını boylarız.”</p>

  <p>“Hüseyin Alkeyni’den bahsettin,” dedi Buzruk Ümid. “Ama oğlun Hüseyin’i unuttun galiba. Neticede senin gerçek mirasçın o.”</p>

  <p>Hasan sanki yılan tarafından sokulmuş gibi ayağa fırladı. Odada bir ileri bir geri yürüyerek avaz avaz bağırıyordu.</p>

  <p>“Bana o aptal öküzü hatırlatmayın! Bu teşkilat akıl ve mantık üzerine kurulmuştur. Manasız peşin hükümler üzerine değil. Oğlummuş! Ne oğlu! İlmek ilmek dokuduğum bu muhteşem planımın o budala tarafından bir anda paramparça olmasına izin vermemi mi bekliyorsunuz benden? Ben başlarına ancak içlerinden en kabiliyetlinin geçmesine imkan tanıyan Katolik kilisesinin tavrını benimsiyorum. Babadan oğula aktarılan hükümdarlıkların ömrü uzun olmaz. Ama bakın Roma kilisesi bin seneden fazla bir zamandır dimdik ayakta. Oğullar? Kardeşler? Ruhen ben sizi oğullarım ve kardeşlerim olarak telakki ediyorum. Zaten sahip olduğum güce de bu inançla eriştim.”</p>

  <p>Büyük dailer biraz ürkmüşlerdi.</p>

  <p>“Eğer sözlerimle seni bu kadar inciteceğimi bilseydim çenemi kapalı tutardım,” dedi Buzruk Ümid. “Ama kan bağı ve miras hususunda böylesine… Şey… Alışılmadık fikirlerin olduğunu bilmiyordum.”</p>

  <p>Hasan gülümsedi. Aslında az önce kontrolünü kaybettiği için biraz mahcup olmuştu.</p>

  <p>“Mısır’dan geldiğim dönemde hâlâ kan bağı fikrice bağlıydım,” dedi gönüllerini almaya çalışarak. “Oğlumu ilk gördüğüm anı hatırlıyorum. O kadar güzeldi ki kendimi ona bakmaktan alamıyordum. ‘Onda kendimi görüyorum,’ diye düşünmüştüm. Onu yanıma aldım… Yaşadığım hayal kırıklığını size nasıl anlatacağımı bilmiyorum. Onun yaşındayken benim içimi yakan hakikati bulma arzusu onda zerre kadar yoktu. Bunun üzerine ona, ‘Kuran yedi mühürlü bir kitaptır,’ dedim. Niyetim biraz olsun meraklanmasını sağlamaktı. Bana, ‘Umurumda değil,’ cevabını verdi. ‘Ama sır kapılarını biraz olsun aralamak istemez misin?’ diye sordum. Bana, ‘Hayır, böyle şeylerle uğraşmaya niyetim yok,’ cevabım verince onunla bir tülü anlaşamayacağımı net biçimde idrak etmiş oldum. Yine de biraz olsun etkileyebilmek için ona gençliğimde verdiğim mücadelelerden bahsettim. ‘Başına bela getirmekten başka ne işe yaradı ki bunlar?’ karşılığını verdi sözlerimi dinledikten sonra. Babasının hayatını üzerine kurduğu prensipleriyle böyle alay ediyordu. Onu heveslendirmek, üzerine serpilmiş ölü toprağından kurtulmasını sağlamak gayesiyle ona en büyük sırrımızı açıklamaya karar verdim. ‘İnancımızın bize öğrettiği en yüce bilgi nedir biliyor musun?’ diye sordum. Bilemeyince de sun onunla paylaştım. ‘Hiçbir şey gerçek değil, her şey mübah.’</p>

  <p>Umurunda bile değildi. ‘Ben on dört yaşımdayken aştım onu,’ karşılığım verdi. Uğruna tüm hayatımı verdiğim, hakikatin peşinde okuldan okula, filozoftan filozofa koşmamı sağlayan, türlü türlü tehlikelerle boğuşmak zorunda kaldığım düsturumun daha on dört yaşında faydasız olduğu kanaatine erişmişti. ‘Belki de gerçekten çok zekidir,’ diye düşündüm başlangıçta. Ama en basit derslerde bile başarılı olamıyordu. Böylesi bir cehalet karşısında şaşkına dönüştüm. Onu en azından iyi bir piyade olması ümidiyle Hüseyin Alkeyni’ye yolladım.”</p>

  <p>Büyük dailer bakıştılar. Buzruk Ümid canından çok sevdiği oğlu Muhammed’i düşünüyordu. Onu fedai eğitimi görmesi için gerçekten Hasan’ın yanma gönderecek miydi? Aklında beliren bu düşünce tüylerinin ürpermesine yol açtı.</p>

  <p>Ebu Ali, “İbni Sabbah teşkilatın mantık üzerine bina edildiğini söyledin. Bu tam olarak ne demek?”</p>

  <p>Hasan ellerini arkasında kavuşturup dolaşmaya koyuldu.</p>

  <p>“Bu görüşler bütünüyle yeni değil aslında,” dedi. “Doksan sene önce Halife I. Hâkim benzer bir şeyi Kahire’de deneyerek Tanrı’nın kendisinde vücut bulduğunu iddia etmiş. Ancak kudretin etkisi bir süre sonra mantığını zedelemiş. Kısa süre içinde kendisi dahi ilahi birtakım vasıfları olduğuna inanmaya başlamış. Yine de yakın çalışma arkadaşları o günlerden bize son derece faydalı bir miras kalmasını sağladı. Hâkim’in yaptıklarını desteklemek için oluşturduğu prensipler bizim de temel felsefemiz olacak.”</p>

  <p>“İbni Sabbah, sence,” diye başladı Ebu Ali. “Bu prensibin çok kişi tarafından biliniyor oluşu değerini azaltmaz mı?”</p>

  <p>“Oğlumda acınacak derecede sefil örneğini de gördüğümüz üzere hiçbir şey gerçek değil, her şey mübah düsturu aslında garip derecede iki farklı yöne çekilebilecek bir felsefe. Ne denilmek istendiğini tam manasıyla idrak edemeyen şahıslar için bunlar yalnızca boş sözlerden ibaret olabilir. Ama anlayanlar için bu düstur ömür boyu önlerinde bir yıldız misali parıldayacaktır. Hâkim’in soyunun dayandığı Karmatilerle Dürziler talebelerin aydınlanması için dokuz merhaleden geçmesi gerektiğini düşünürlerdi. İleri gelenler yeni mürit toplamak için Ali’nin ailesi ve Mehdi’nin gelişiyle ilgili hikayeler anlatırlardı. Çoğu insan da bu anlatılan sıradan hikayeleri kafi bularak ikna olurdu zaten. Soru sormaya meyilli daha meraklılaraysa Kuran’da çok daha büyük gizemlerin saklı olduğu cevabı verilirdi. Bunlarla yetinmeyenlerin Kuran ve İslam inançlarında hocalar tarafından verilen cevaplarla belirgin bir zedelenme yaratılırdı. Daha da üsteleyenler çıkarsa onlara da tüm inançların benzer derecede tutarlı ve tutarsız yanları olduğu izah edilirdi. Nihayetinde, yalnızca küçük bir grup tüm inançların ve geleneklerin kusurlarla dolu olduğu bilgisinin&nbsp; asıl hakikat olduğunu idrak ederdi. Tabii bu mertebeye çıkabilmek kişinin çok cesur ve güçlü olmasını gerektirirdi. Çünkü bu öğrendiği bilgi hayatı boyunca ayaklarını yere sağlam basamayacağı bir yola girmesine sebebiyet verecektir. Kısacası çok sayıda insanın prensibimizden haberdar oluşunun bize zerre kadar zararı dokunmaz. Neticede çoğu hiçbir şey idrak edemeyecek.”</p>

  <p>“Şimdi anlıyorum,” dedi Ebu Ali. “Ama biraz önce bizi buraya vasiyetini açıklamaya çağırdığını söyledin. Ama henüz bu derece güçlü ve sağlıklıyken seni böyle şeyler düşünmeye sevk eden ne oldu?”</p>

  <p>Hasan güldü. Düşünceli tavırlarla odada dolaşmayı sürdürüyordu. Büyük dailer de gözlerini ondan ayırmadan hareketlerini izliyorlardı.</p>

  <p>“Kimse yarının neler getireceğini bilemez,” diye cevap verdi. “Bırakmayı planladığım mirasımda belirteceğim hususların uygulanabilmesi için bazı ayrıntıların bilinmesi gerekiyor. Zaten mirasçılarım olarak seni ve Hüseyin Alkeyni’yi seçmemin asıl nedeni de bu. Bugün üzerine teşkilatımızı bina ettiğimiz planı ikinize de izah edeceğim. Evet, bu planı öncelikle I. Hâkim’le Roma kilisesini misal alarak oluşturmaya başladım. Ama planımın özü bizatihi bana ait. Dinleyin.”</p>

  <p>Yüzünde söyleyeceklerinin karşısındakilerin kahkahalarla gülmesine ya da zırdeli olduğunu düşünmesine yol açacağını bilenlere has çocuksu bir gülümsemeyle yanlarına oturdu.</p>

  <p>“Muhammed’in İslam uğruna elde kılıç savaşırken ölenlere vaat ettiği ebedi cennet yaşamını gayet iyi biliyorsunuz. Yemyeşil çayırlardan, çağıldayan nehirlerden bahsetmiştir. Cennete kavuşanları muhteşem kokular yayan envai çeşit çiçeğin, enfes yiyeceklerin, nadide meyvelerin beklediğini söylemiştir. Onlara sırça köşklerde kara gözlü, güzel bakireler hizmet edecektir. Bu bakireler cennet sakinlerinin her istediğini yerine getirseler de ilelebet bakire kalmayı sürdüreceklerdi üstelik. Huriler altın testilerden asla sarhoş etmeyen şaraplarla dolduracaktır kadehleri. Ebedi bir bolluk ve sınırsız bir mutlulukla geçecektir tüm günler.</p>

  <p>Onu dikkatle izleyen büyük dailer bir yandan da söylenenleri başlarını sallayarak onaylıyorlardı.</p>

  <p>“Bunların hepsini biz de biliyoruz,” dedi Ebu Ali gülümseyerek. “İnan bana.”</p>

  <p>“Güzel,” dedi Hasan. “Bu vaatleri işiten ilk inananlar peygamberin ve öğretisinin peşinde aslanlar gibi dövüştüler. Kendilerinden istenen her şeyi büyük bir istekle yerine getirdiler. Hatta öbür dünyada kendilerini bekleyen zevkleri görmeye başladıklarından olsa gerek, şehit olanların ölmeden önce dudaklarının ucunda gülümseme belirdiği anlatıla geldi. Lâkin peygamberin vefatının ardından vaatlerinin etkisi de yavaş yavaş azalmaya başladı. Heyecan azalmaya müminler daha somut hedefler peşinde koşmaya başladılar. Zira derhal hedefe ulaşmayı ölünce gerçekleşecek mutluluğun peşinde koşmaya yeğlediler. Neticede ölenlerden geri dönüp peygamberin söylediklerinin doğru olduğunu söyleyebilecek kimse yoktu. Eğer konumumuzu peygamberle ve İslam’ın doğuş seneleriyle mukayese edersek Muhammed’in işinin ne derece kolay olduğunu çok daha iyi anlarız. Zira İslam ancak ölüme seve seve koşacak inananlarla mucize yaratabilirdi. Öyle de oldu. Böyle bir inanç gücü olmadan bizimki gibi bir teşkilatın benzeri başarıya ulaşabilmesi mümkün değildir. Bu yüzden de ilk amacım bizim taraftarlarımızda da benzeri bir inanç oluşturmak oldu.”</p>

  <p>“Tebrikler, İbni Sabbah,” diye sözünü kesti Ebu Ali. “Fedailer bu akşam bu konuda başarılı olduğunu ispatladılar.”</p>

  <p>“Dostlarım, fedailerimin henüz Muhammed’in ilk takipçilerinin ne kadar gerisinde olduğunun farkında değil miyim sanıyorsunuz? Ama göreceksiniz onun yaptığından da büyük bir başarı elde edeceğim.”</p>

  <p>Büyük dailer gülümseyerek birbirlerine baktılar.</p>

  <p>“Kendimizi peşine leopar takılmış zavallı bir av gibi hissediyoruz,” dedi Buzruk Ümid. “Şu alaycı gülümsemenle anlattıklarının sonu nereye varacak bir an evvel öğrenmek için sabırsızlıktan ölecek hale getirdin bizi.”</p>

  <p>“Devasa bir planım var,” diye devam etti Hasan. “Bu yüzden de ölümü arzuladıkları için hiçbir şeyden korkmayan müminlere ihtiyacım var. Hatta bir an evvel ölmek istemeliler. Ölümün peşinden koşmalarını, hatta ölmek için yalvarmalarını istiyorum. Ölüm ikna edilmesi zor, isteksiz bir bakire gibi kaçtıkça onlar kovalamaklar.” Ebu Ali’yle Buzruk Ümid kahkahalarla gülmeye başladı. Hasan’ın her zamanki şakalarını yaptığını, söylediklerinde ciddi olmadığını anladıklarını göstermenin en akıllıca şey olacağı kararını vermişlerdi.</p>

  <p>Hasan onlara aldırmadan konuşmayı sürdürdü.</p>

  <p>“Teşkilatımız her türlü düşmana karşı koyacak kadar kuvvetli olmalı… Dünyanın en önemli karar mercii haline gelmeliyiz. Ölüm arzusuyla yanıp tutuşan müminlerimiz sayesinde yapacağız bunu. Ölmelerine izin vermekle büyük lütufta bulunmuş olacağımız müminler. Elbette nasıl öleceklerini onlar seçemeyecek. Zira her ölüm bize bir fayda sağlamalı, yepyeni zaferlere yol açmalıdır. İşte planımın özü ve sizlere açıklamak istediğim mirasım budur.” Dudaklarındaki gülümsemeye rağmen ses tonu tuhaf derecede ciddiydi. Büyük dailer ne düşüneceklerini bilmiyorlardı.</p>

  <p>“Acaba diyorum bugün Türkler karşısında kazanılan zafer yüzünden bizlerle şakalaşmak için mi böyle konuşuyorsun? Yoksa… Ebu Ali cümlesini tamamlayamadı.</p>

  <p>“Evet…? Devam et!” Hasan güldü. “Siz de İsfahan’da misafiri olduğum dönemde reis Lumbani’nin aklından geçenleri düşünüyorsunuz değil mi? Bunu gözlerinizden okuyabiliyorum. Aklımı kaçırdığım kanaatindesiniz. Ama karar vermeden önce sizlere hazırladığım sürprizi bir görün derim ben.”</p>

  <p>Ebu Ali bir şey söylemese de giderek sinirleniyordu.</p>

  <p>“Ne olursa olsun,” dedi sonunda gergin bir ses tonuyla. “İnsanlık şu an olduğu gibi kaldığı müddetçe hiçbiri ölümün peşinden koşmayacaktır. Yepyeni bir insan türü yaratmadığın takdirde de tüm bu anlattıkların şakadan veya çılgınlıktan ibaret olarak kalmaya mahkum.”</p>

  <p>“İşte ben de bunun peşindeyim,” diye bağırdı Hasan keyifle. “İnsanı zayıf ve güçsüz yarattığı için Allah’ın işine müdahale etmek niyetindeyim. Onun yarattıklarıyla rekabet edeceğim. Kili bu sefer ben alıyorum elime. Ve o kilden yepyeni bir insan yaratacağım.” Ebu Ali öfkeyle Buzruk Ümid’e döndü.</p>

  <p>“Bir de Birinci Hâkim’e deli diyor!”</p>

  <p>Buzruk Ümid, Hasan’a göz kırptı. Tüm konuşmayı başından beri büyük bir dikkatle dinlemişti. Yüce Efendi’nin bambaşka bir şeye kalkıştığını başından beri hissediyordu zaten.</p>

  <p>“Önce mirasından bahsederek başladın konuşmaya,” dedi. “Sonra da peygamberin şehitlere vaat ettiği cennet nimetlerini anlattın. İnsanların inançlarının ancak bu şekilde güçlendirilebileceğinden bahsettin. Ardından da ölümü arzulayan yepyeni bir insan yaratacağını söyledin. Bunları birbirine nasıl bağlayacaksın çok merak ediyorum doğrusu.”</p>

  <p>“Aslında aralarındaki ilişki son derece basit,” diye cevap verdi Hasan gülümseyerek. “Yarattığım tarikatı sizlere miras bırakmak istiyorum. Bu tarikat, gücünü bütünüyle yepyeni bir insan türünden alacak. Bu tarikat mensupları ölüme duydukları büyük özlem ve Yüce Efendi’ye hissettikleri körü körüne bağlılıkla diğerlerinden ayrılacaklar. Tüm bunları da ancak mutlak bir iman gücüyle yapabiliriz. Bu iman gücü de inananların yüreklerinde cennet özlemini yeniden yaratmakla sağlanabilir.”</p>

  <p>“Harikaymış,” dedi Ebu Ali kızgınlıkla. “Biraz önce peygamberin vefatının ardından inancın zayıfladığını anlatmadın mı kendin? Şimdiyse tarikatımızı benzer bir şey üzerine bina etmekten söz ediyorsun. Şeytan anlamıştır belki ama ben demek istediklerinin tek bir kelimesini bile anlayamıyorum.”</p>

  <p>Hasan kahkahalara boğuldu. Yardımcılarını herhangi bir konuda sinirlendirebilmek onu hep neşelendirmişti zaten.</p>

  <p>“Ebu Ali, dostum,” diye başladı sonra. “Müritlerin içlerini cennet arzusuyla doldurup, oraya kavuşabilmek için bir an evvel ölme arzusuyla yanıp tutuşmalarım sağlamanın sence hiç mi yolu yok?”</p>

  <p>“Cennetin kapılarını açıp onlara göstermedikçe yok,” diye cevap verdi Ebu Ali öfkeyle. “Cennet nimetlerini tatmalarını sağlaman lazım. Zaten herkese cennetin anahtarlarının sende olduğunu söylemiyor musun? İşte bu cenneti görsem ben de seve seve can vermeye koşardım.”</p>

  <p>“İşte sizleri getirmek istediğim nokta tam da bu!” diye bağırdı Hasan ayağa fırlayarak, “Hadi gelin dostlarım. Sizlere cennetin kapısını açacak anahtarı göstereceğim.”</p>

  <p>Duvarın üzerinden sanki yirmi yaşındaymışçasına hızla atlayarak kulenin üzerine uzanan geçidi gizleyen halıyı kenara itti.</p>

  <p>“Hadi gelin,” diye seslenerek onları merdivenlere yöneltti.</p>

  <p>Büyük dailer onu izlerken bir yandan da birbirleriyle bakışıyorlardı. Ebu Ali işaret parmağını alnına götürerek kaşlarını kaldırdı. Buzruk Ümid’se elini kaldırarak sabırlı olmasını istedi.</p>

  <p>Terasa çıktılar. Ebu Ali bile daha önce buraya çıkmamıştı. Burası tam bir rasathane gibiydi. Yerde büyükçe bir yazı tahtası vardı. Üzerine dünyanın ve güneş etrafındaki diğer gezegenlerin yörüngeleri işaretlenmiş, ay evreleriyle burç kuşağı çizimleri eklenmişti. Küçük yazı tahtalarındaysa denklemler _ göze çarpıyordu. Bazılarıysa geometrik cisimlerle - daireler, elipsler, paraboller, hiperboller - doluydu. Her tarafta irili ufaklı cetveller, usturlaplar, pusulalar, trigonometri hesapları için kullanılan aletler vardı. Tam ortaya çizilmiş bir güneş saati de zamanı doğru olarak gösteriyordu. Kötü havalarda araç gereçlerin kaldırılması için arka tarafa bir de küçük bir depo inşa edilmişti. Depo kapısının hemen yanındaysa etrafı camla kaplı küçük bir çiçeklik bulunuyordu. Ancak bu çiçeklikte yalnızca ters dönmüş fırçaları andıran bir bitki türünden başka bir şey yoktu.</p>

  <p>Büyük dailer etraflarındaki her şeyi dikkatle inceliyorlardı. Sonra tam karşılarındaki kulenin üst kısmına gözleri takıldı. İri yarı bir muhafız adeta bir heykel kadar hareketsiz duruyordu.</p>

  <p>Güneş etrafı ısıtıyorsa da dağlardan esen tatlı bir meltem havayı serinletiyor, kar kokusu getiriyordu.</p>

  <p>“İnsan kendini dağın doruklarında sanıyor,” dedi Buzruk Ümid serin havayı ciğerlerine çekerek.</p>

  <p>“Sakın cennete daha yakından bakmak için burayı kurduğunuzu söylemeyesin bize,” dedi Ebu Ali gülerek. “Yoksa cennetin kapısını açacak anahtar bu mu?”</p>

  <p>“Aslına bakarsan gerçekten de buradan cenneti gözleyebiliyorum,” dedi Hasan şeytani bir gülümsemeyle. “Ama cennetin kapısını açacak anahtar şuradaki çiçeklikte saklı.”</p>

  <p>Yaklaşıp çiçeklikte büyüyen bitkileri işaret etti.</p>

  <p>Büyük dailer de peşinden geldiler. Başlarını iki yana sallayarak birbirlerine bakıyorlardı.</p>

  <p>“Hasan, Hasan,” dedi Ebu Ali. “Ne zaman şaka yapmayı bırakacaksın? Üçümüzün de artık eskisi kadar genç olmadığımızı aklından çıkarma. Biraz ciddiyetin kimseye bir zararı olmaz. Bugün muhteşem bir gün. Tadım çıkarmak için biraz şakalaşmanın sakıncası da yok, kabul, ama bu kadar yeter. Sabahtan beri bizimle alay edip duruyorsun!”</p>

  <p>Hasan onu ciddi bir ifadeyle tepeden tırnağa süzdü.</p>

  <p>“Bu cennet zevklerine açılan kapının anahtarı,” dedi anlayışlı bir tavırla.</p>

  <p>“Bu ot?”</p>

  <p>“Evet. Şaka filan da yok.”</p>

  <p>Deponun yanındaki minderleri gösterip oturmalarını söyledi.</p>

  <p>“Size az önce gösterdiğim bu bitkinin adı Hint keneviridir. Suyu da son derece sıra dışı etkiler yaratır. Dinleyin bakın; bir keresinde Kabil’de çok zengin bir Hint prensin tertip ettiği bir ziyafete katılmıştım. Bütün gece yiyip içildi. Sabaha karşı misafirlerin çoğu gitti. Ancak prens, ben de dâhil, kalan birkaç misafiri her yanı halılarla kaplı özel bir odaya götürdü. Köşelere konulan birkaç kandil odanın zifiri karanlık olmasını engelliyordu. ‘Sizlere çok özel bir şey hazırladım, dostlarım,’ dedi. ‘Şimdiye dek hiç görmediğiniz yerleri, uzak diyarları görmek ister misiniz? Sizleri oraya götüreceğim. Bakın! Bu küçük kutunun içinde <span class="t20">Binbir Gece</span></p>

  <p><span class="t20">Masallar</span><span class="t20">ı</span>‘ndan gelen sihirli bir araç var.’ Küçük, altın yaldızlı kutuyu açıp sıradan şekerlemeleri andıran minik hapları gösterdi. ‘Bir tane alıp deneyin,’ dedi. Hepimiz teker teker bizden istediğini yaptık. Minik şekerlemeyi ağzıma attığım sırada prensin bizimle alay ettiğini düşünüyordum. Sonra ağzımdaki şekerlemenin dışı eriyince ağzım acı bir tatla doldu. ‘Umarım zehirlenmiyoruzdur,’ diye düşündüm. Gerçekten de başım dönmeye başlamıştı. Birden çok tuhaf bir şey dikkatimi çekti. Halıların renkleri giderek çok daha canlı bir görünüme bürünüyordu. İşte o anda zehirlenmiş olabileceğim düşüncesinden de bütünüyle sıyrılmış oldum. Tüm dikkatimi duvardaki inanılmaz renk değişimine yöneltmiştim. Sonra halının üzerindeki motiflerin bile değişmeye başladığını fark ettim. Birden karşımda cariyelerin arasında oturan siyah sakallı bir adam belirdi. Derken bu adam birdenbire kayboldu. Bu sırada cariyeler dans etmeye başlamışlardı. ‘Ama bu olamaz, halının üzerindeki motifler nasıl hareket eder’ diyordum kendi kendime. Biraz daha yakından bakınca gerçekten dans edermiş gibi gözüken cariyelerin aslında hareketsiz durduklarını gördüm. ‘Ama böyle bir resim olamaz,’ diye düşündüm. Karşımdaki cariyeler öylesine kanlı canlıydı ki beynim onları resim olarak kabullenmeye bir türlü yanaşmıyordu. Bu sırada yanımdaki diğer misafirlerin varlığını tamamen unutmuştum. Resmen halının üzerindeki motiflere kilitlenmiştim. Renkler her geçen an biraz daha canlanıyor, halıya resmedilmiş insanlar adeta vücut bulup odanın ortasında beliriyorlardı. Karşımda dans eden bu insanları izledikçe içimde de nedeni belirsiz bir mutluluk hissi giderek büyüyordu. ‘Belki de ben tüm bunları yapan bir büyücüyüm,’ düşüncesi belirdi zihnimde aniden. Bunu denemek için de karşımdaki motiflere sessizce farklı şekillere bürünme talimatı verdim. Emrim derhal yerine getirildi. Sonsuz bir kudrete sahip olduğumu düşünür olmuştum. Evreni ve içindeki her şeyi kontrol eden muhteşem bir kraldım ben. Zamandan ve kainatı yöneten kanunlardan arınmıştım. Daha önce içimdeki bu eşsiz kudreti fark etmemiş oluşuma şaşıyordum. ‘Allah’tan neyim eksik,’ dedim kendi kendime. Bu mucizevi bir kudret havuzunda zevk içinde yüzüyordum. Derken gözlerimin önümde rengarenk plastik küpler belirdi. Bu küplerin bir araya gelerek Kahire’den daha muhteşem, Bağdat’tan daha etkileyici, İskenderiye’den daha büyük şehirler oluşturduğunu görünce nefesim kesildi. Devasa minarelerle altın, gümüş, sarı, kırmızı ve yeşil kubbeler gökyüzüne doğru yükseliyordu. Ebedi bir mutlulukla kendimden geçmiştim. ‘Evet, sen Allah’sın,’ dedi içimde bir ses. Tanrı! Kainatın efendisi! Sonra karşımdaki şekiller silinmeye başladı. O an zirve noktasına ulaştığımı ve her şeyin giderek normale dönmekte olduğunu sezinledim. Böylesine muhteşem bir şeyin elimden kayıp gidiyor oluşuyla paniğe kapıldım. Tüm gücümle bu muhteşem hali korumaya çaba harcadım. Ama dizlerim titriyor, başım dönerken karşımdaki resimler birer birer siliniyordu. Derken birdenbire kendimden geçtim. Uyandığımda başım feci şekilde dönüyordu. İçimde de müthiş bir iğrenme hissi vardı. Az önce görüp hissettiğim şeyleri hatırladım. Acaba onları görürken uyanık mıydım? Yoksa rüya mı görmüştüm? Bilemiyordum. Bir taraftan sanki uyanıkmışım gibi olup biten her şeyi fark etmiştim. Ama eğer uyanıksam nasıl olmuştu da gerçekte olmayan şeyleri de görebilmiştim? Başım çatlayacak gibiydi. Bir hizmetkar soğuk süt getirdi. İşte tam o anda odada yalnız olmadığımı fark ettim. Diğer misafirler etrafımda yatıyordu. Suratları bembeyazdı ve inliyorlardı. Derhal ayağa kalkıp orayı terk ettim…”</p>

  <p>Büyük dailer kıllarını bile kıpırdatmadan onu dinlemişlerdi. Bir an duraksayınca da Ebu Ali, “Böylesine mucizevi bir güç veren o hapların içinde ne vardı sence?” diye sordu.</p>

  <p>“Dinleyin,” diye devam etti Hasan. “Aynı akşama doğru içimi çok tuhaf bir huzursuzluk kapladı. Yerimde duramıyordum. Sanki bir şey kaybetmiştim. Ama ne kaybettiğimi de anlamaktan acizdim. Sonunda kendimi yeniden prensin evinde buldum. Prens sanki beni bekliyormuşçasına yüzünde samimi bir gülümsemeyle karşıladı beni. ‘Diğer misafirler de burada,’ dedi. ‘Bu küçük hapları bir kere yutunca o ilk yaşadıklarını tekrarlayabilme arzusuyla yanıp tutuşmaya başlarsın. Eğer bir defa daha denersen de farkında olmadan müptelası olursun. Bir süre sonra da bu küçük haplar olmadan yaşayamayacağını düşünmeye başlarsın. Bu konuda sizi ikaz etmek istiyorum. Bundan sonra size bu küçük haplardan bir daha vermeyeceğim. Ayrıca içlerinde ne olduğunu da kesinlikle açıklamayacağım.’ Birkaç gün sonra içimdeki huzursuzluk hissi tamamen sona erdi. Ama merakım depreşmişti artık. Kendi kendime o küçük hapların içindeki maddenin ne olduğunu bulacağıma yeminler ettim. Şansım da yaver gitti. O günlerde Kabil’de Apama adında çok güzel bir cariye tanımıştım. Aslında Apama’dan daha önce sizlere bahsettim sanırım. Onunla alakalı da sizlere bir sürprizim olacak ileride.” ‘</p>

  <p>Hasan gizemli bir tavırla gülümseyip sözlerini sürdürdü.</p>

  <p>“Çok girişkendim. Kanım kaynıyor, beni tutkularımdan alıkoyacak en ufak bir kudret tanımıyordum. Biraz önce bahsettiğim prens, Apama’nın sahibiydi. Önce onun kalbini kazandım. Geceleri bahçelerde buluşuyor, yasak cennet mutlulukları yaşıyorduk. Artık bütünüyle tuzağıma düşmüştü. Bir gün ona içimi kemiren meraklından bahsettim. O da benim için bu sırrı öğrendi. Bu küçük hapların içinde haşhaş adı verilen ve şu an çiçeklikte gördüğünüz Hint kenevirinden elde edilen bir madde vardı.”</p>

  <p>Güneşten korunmak için deponun ön tarafına doğru sokulmuşlardı. Hasan sözlerini bitirince bir süre kimse konuşmadı. Ebu Ali kaşlarım çatmış, yere bakıyordu. Buzruk Ümid’in bakışlarıysa dağa çevrilmişti. Sonunda konuşan da o oldu.</p>

  <p>“Giderek niyetinin ne olduğunu anlıyorum. Sanırım bu bitkinin özünü inananlara verip içlerindeki tutkuyu ateşleyecek ve sonunda kendi arzularıyla bu maddenin kölesi haline getireceksin.”</p>

  <p>“Ve bu işten fayda bekliyorsun öyle mi?” diye söylendi Ebu Ali. “Bu kenevir ya da haşhaş, adı her neyse, ondan verdiğin zaman kişiliklerinde ölüme koşmalarını sağlayacak bir değişiklik meydana geleceğini mi sanıyorsun? Kusura bakma ama bence büyük bir yanılgı içindesin. Belki bu madde olmadan yaşayamayacak hale gelebilirler ama senin istediğin biçimde hayatlarını feda edecekleri kanaatine nereden vardın ki? Bu yaşında, bana kalırsa, çok faydasız bir çabanın içine girmişsin. Bu küçük haplar sayesinde cennete girileceğine inanmalarım sağlamak benim idrak gücümü aşıyor doğrusu. Bence artık bu konuyu kapatıp, yetişkin insanlar gibi hızla yaklaşan sultanın ordusuna nasıl karşı koyacağımızı tartışsak daha iyi olur.”</p>

  <p>“Söylediğin her şeye katılıyorum,” dedi Hasan yüzünde beliren kurnazca bir gülümseyişle. “Hızla yaklaşan düşman ordusunu düşününce önümüzde iki seçenek kalıyor. Ya bilge dostumuz Muzaffer’in de tavsiye ettiği üzere, derhal bir kervan hazırlayıp Afrika’ya doğru yola koyulmak ya da bir mucize olacağına itimat edip beklemek. Sizin de bildiğiniz gibi ben mucize ihtimali üzerinde durmayı tercih ediyorum. Gerçi hâlâ üzerinde tartışmak için zamanımız var.”</p>

  <p>“Peygamberin sakalı adına!” diye bağırdı Ebu Ali. “Lafı nereye getireceğini hiç anlayamıyorum. Hiç olmazsa sadece bir kere açık ve net konuşamaz mısın?”</p>

  <p>“Pekala, bir deneyeyim. Biraz önce sizlere burada yalnızca cennetin anahtarını bulundurduğumu değil bizzat cenneti izlediğimi de söylemiştim değil mi? Kulenin bu tarafında olup bitenleri zaten gayet iyi biliyorsunuz. Peki acaba öbür tarafta neler oluyor hiç merak etmiyor musunuz? Korkuluklara kadar yürüyün bir zahmet.”</p>

  <p>Büyük dailer hemen kulenin etrafını dolaşan balkonun diğer tarafına doğru yürüdüler. Sonra eğilerek aşağıda olup bitenleri görmeye çalıştılar. Buradan aşağısı adeta devasa bir harita gibi gözüküyordu. Muhteşem ağaçlarla bezeli yemyeşil bahçeler. Nehrin iki kolu bu bahçeleri dört bir yandan kuşatıyor, böylece her biri küçük birer ada gibi görünüyordu. Beyaz çakıl taşı döşeli yollar pırıl pırıl parlıyordu. Servi ağaçlarının ortasında kristal sarayları andıran sırça köşkler göze çarpıyordu. Köşklerin içindeki neşeyle uçuşan kelebekleri hatırlatan rengarenk balıkların dolaştığı fıskiyeli küçük havuzlar da bir hayli göz alıcıydı.</p>

  <p>“Mucize, gerçek bir mucize,” diye mırıldandı Buzruk Ümid neden sonra.</p>

  <p><span class="t20">“Binbir Gece Masallar</span><span class="t20">ı</span><span class="t20">’n</span><span class="t20">ı</span><span class="t20">n</span> şairi görse kıskanırdı,” diye tasvip etti Ebu Ali.</p>

  <p>Hasan da ayağa kalkıp yanlarına geldi. Yüzünden müthiş bir memnuniyet okunuyordu.</p>

  <p>“Şimdi bir an için benimle biraz önce bahsettiğim prensin Kabil’deki sarayında olduğunuzu farz edin,” dedi. “Siz de içinizde muhteşem hisler uyandıran haşhaş hapını içmişsiniz. Sonra da yavaş yavaş kendinizden geçiyorsunuz. Ama uyandığınızda kendinizi benimki gibi karanlık bir odada değil tıpkı Kuran’da tasvir edildiği gibi genç bakirelerin emrinize amade olduğu aşağıdaki gibi bir bahçede buluyorsunuz. Ne düşünürdünüz?”</p>

  <p>“İnanılmazsın, İbni Sabbah!” diye bağırdı Ebu Ali; “Eğer genç ve tecrübesiz olsaydım kesinlikle cennet bahçelerine geldiğimi sanırdım.”</p>

  <p>“Burayı nasıl yaptın? Ne zaman bitti tüm bunlar?” diye sordu Buzruk Ümid. ,</p>

  <p>“Alamut’u inşa eden Deylem kralları bu bahçelerin de temellerini atmışlar. Ama kalenin sonraki sahipleri burayla hiç ilgilenmemişler. Zaman içinde de yabani otlar her yanı sarmış. Anlaşıldığı kadarıyla kalenin benden önceki hükümdarı asil Mehdi bu bahçelere nasıl girileceğini bile bilmiyormuş. Ama ben burasıyla ilgili birtakım söylentiler işitmiştim. Ayrıca bu bahçeleri kullanma fikri öteden beri içime yer ettiğinden ne yapıp edip bu kaleyi ele geçirmeyi kafama koydum. Sonra da her şeyi kendim ölçüp biçtim. Mısır’dan hadımlar gelince de işi onlarla birlikte yürüttüm. Böylece yavaş yavaş bir cennet yarattım. Hadımlarla benden başka kalede bu bahçelerin varlığını yalnızca siz ikiniz biliyorsunuz.”</p>

  <p>“Hadımların sana ihanet etmesinden hiç mi korkmadın?” diye sordu Buzruk Ümid.</p>

  <p>“Onlar hakkında en ufak bir bilgin bile olmadığı ortada. Bu hadımlar yalnızca bana aitler,” diye cevap verdi Hasan. “Benden başka kimseyle konuşmazlar. Komutanları Yüzbaşı Ali de bana körü körüne bağlıdır. Ayrıca her biri ağızlarından herhangi bir şey kaçırmaları durumunda bunun bedelini canlarıyla ödeyeceklerini gayet iyi bilir. Onlara sonuna kadar güveniyorum.”</p>

  <p>“Cennetine sokacağın kurbanların hileni anlayabilecekleri ihtimalini düşünmüyor musun hiç?”</p>

  <p>Ebu Ali, Hasan’a şeytani bir gülümsemeyle bakıyordu.</p>

  <p>“İşte bu yüzden henüz kadın sevgisi tatmamış gençleri seçtim ya. Bakir bir adamdan daha safı yoktur dünyada. Çünkü ancak bir kadın bir adamı gerçek bir erkek haline getirebilir. Erkeğin vücuduyla ruhu masumiyetlerini aynı anda yitirir. Tüm anlayışı değişir. Bu alışık olmadığı tutkunun peşinde amacına ulaşmak için her türlü şeye inanacak hale gelir.”</p>

  <p>“Peki, kim bu gençler?”</p>

  <p>Hasan gülümsedi. Herhangi bir şey söylemeden bir süre yüzlerine baktı.</p>

  <p>“Fedailer mi?”</p>

  <p>“Tam üstüne bastın.”</p>

  <p>Kuleye buz gibi bir sessizlik çökmüştü. Büyük dailer hiç konuşmadan aşağıda uzanan bahçeleri izliyorlardı. Hasan da bir süre anlayışlı bir ifadeyle onları seyretti.</p>

  <p>“Konuşamayacak hale mi geldiniz?” diye sordu sonunda. “Dün sultanın öncü birliği karşısında yirmi altı adamımızı kaybettik. Eğer asıl ordunun karşısına çıkarsak sonumuz geldi demektir. Bu nedenle dünyanın tüm krallarıyla hükümdarlarını korkudan titretecek birkaç kahramana ihtiyacım var. Sizleri bu adamları nasıl eğiteceğimi göstermek için çağırdım buraya. Bu gece insan tabiatı üzerine yapacağım deneyde bana eşlik edeceksiniz. Ebu Ali, sen fedaileri tanıyorsun. Bana karakter ve kabiliyet yönünden diğerlerinden ayrılan üçünün adını ver. Hangi kişilik özelliğindekinin işimize daha çok yarayacağını bir tecrübe edelim bakalım. Üç bahçe de ziyarete hazır.”</p>

  <p>Ebu Ali, Hasan’a baktı. Yüzü bir anda bembeyaz kesilmişti.</p>

  <p>“Ne demek istiyorsun İbni Sabbah?”</p>

  <p>“Bana birbirlerinden tamamen farklı kişilik özellikleri olan üç fedai getir.”</p>

  <p>Ebu Ali ne diyeceğini bilemeden öylece yüzüne bakıyordu.</p>

  <p>“Dur sana yardım edeyim. Türklere saldırmaya kalkan o cesur çocuğun adı neydi?”</p>

  <p>“Süleyman.”</p>

  <p>“Aralarında en kuvvetlisi kimdir?”</p>

  <p>“Yusuf.”</p>

  <p>“İbni Tahir’le birlikte üç olacak. Zaten onu çok merak ediyorum. Eğer o şüphelenmezse kimse şüphelenmez.”</p>

  <p>Buzruk Ümid soğuk soğuk terliyordu. Hasan’a olan sarsılmaz güvenini göstermek için az daha oğlu Muhammed’i fedai okuluna göndereceğini hatırlamıştı. Oysa şu an onu Alamut’tan mümkün olduğunca uzak tutmaktan başka bir şey istemiyordu. Onu Suriye veya Mısır’a gönderecekti.</p>

  <p>Hasan gülümsemesini gizlemeye çalışarak onları süzüyordu.</p>

  <p>“Dillerinizi mi yuttunuz?” dedi sonunda. “İşin daha başında bu kadar korkulur mu? Yapmaya çalıştığım şeyin ne derece mükemmel olduğunu kanıtlayınca en büyük hayranım sizler olacaksınız. Şimdi elbise dolabıma gidelim! Cennetimi ziyarete giderken gerçek krallar gibi süslenelim.” ‘</p>

  <p>Onları odasının yanındaki küçük odaya yöneltti. İki hadım giysileri önceden hazırlamışlardı zaten. Hasan onlardan birini kendilerine yardımcı olması için yanlarında tutarken diğerini Seyduna’nın geldiğini haber vermek üzere bahçeye yolladı.</p>

  <p>Hiç konuşmadan, hadımın da yardımıyla giyindiler. Hasan kırmızı, büyük dailerse mavi kaftanlar giydiler. Her üç kaftanın kenarları nadide beyaz kürklerle kaplıydı. Hasan başına çeşitli mücevherlerle bezeli altın bir taç geçirdi. Büyük dailerse ortası altın işlemeli sarıklar giydiler. Hasan’ın giydiği sandaletler altın, arkadaşlarınınkilerse gümüş işlemeliydi. Kabzaları işlemeli süslü kılıçlarını da kuşanıp Hasan’ın odasına geri döndüler.</p>

  <p>“Şehit Ali’nin sakalı adına,” diye bağırdı Ebu Ali yalnız kaldıklarında. “Bu kıyafetler içinde ben bile kral olduğuma inanacağım neredeyse.”</p>

  <p>Sizi tüm krallardan daha kudretli yapacağım,” dedi Hasan.</p>

  <p>Onları kuleden aşağı inmek için kullandığı odaya aldı. Verdiği işaretle de bölme alçalmaya başladı. Ebu Ali dehşet içinde ellerini kollarını sallarken neredeyse arkadaşlarını da düşürecekti.</p>

  <p>“Büyü bu,” diye bağırdı ilk korkusu dinince. “Bizi cehenneme götürmüyorsun değil mi?”</p>

  <p>“Etrafın insanı tekinsiz bir ortamda bulunduğunu düşündürecek şeylerle sanlı,” dedi Buzruk Ümid.</p>

  <p>“Bu makinede şaşılacak bir şey yok,” diye açıkladı Hasan.</p>

  <p>“Arşimed’in icat ettiği bir alet bu. Makara sisteminden ibaret. Aynı çöllerdeki kuyularda kullandıklarımızdan.”</p>

  <p>Aşağıda dehlizin hemen ağzında muhafızlar hazırda bekliyordu. Hepsi tepeden tırnağa silahlanmış, başlarına da miğferlerini geçirmişlerdi. Bellerinde kılıçları, omuzlarında gürzleri, diğer ellerinde de uzun mızrakları vardı. Davulcularla borazancıların eşliğinde ilerlemeye başladılar.</p>

  <p>İndirilen köprüden geçtiler. Karşı tarafta hadımlar hazır bekliyordu. Kayıklara binip ana bahçeye uzanan su solunda ilerlemeye başladı<a id="a44"></a>lar.</p>

  <p class="p17">&nbsp;</p>
</body>
</html>
