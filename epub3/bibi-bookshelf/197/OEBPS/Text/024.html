<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p4">&nbsp;</p>

  <p class="p4">&nbsp;</p>

  <h1><a id="ncx5490"></a><a id="a59"></a><span class="th10">21</span></h1>

  <p class="p4">&nbsp;</p>

  <p class="p4">&nbsp;</p>

  <p class="p4">&nbsp;</p>

  <p class="p44">Daha düne kadar dünyanın en kudretli imparatorluklarından biri olan Selçuklu imparatorluğu dağılmanın eşiğindeydi. Merhum sultanın oğulları, kardeşleri, amcaları ve hatta yeğenleri taht kavgasına girişmişlerdi. Artık İran’ı kimin yönettiği belli olmaktan çıkmıştı. Diğer taraftan artık İsmaililer Alamut’un üzerine inşa edildiği kayalıklar kadar güçlenmişlerdi.</p>

  <p class="p44">Sultan Melikşah’ın ölüm haberi Hasan taraftarları arasında tam bir şölen havasıyla kutlandı. Artık Rey, Rudbar ve Kazvin’den Firuzkuh, Damagan’a kadar olan bölgeyle, Girdkuh ve Gonbadan arasındaki tüm topraklar güvenliydi. İsmaili haberciler hatta askeri birlikler bölgede en ufak bir sorunla karşılaşmadan kaleden kaleye rahatça gidip gelebiliyordu. Alamut’u dini özgürlüğün ve refahın merkezi olarak gören müminler kaleye akın etmişti. Kısa sürede Alamut’ta yer kalmadı. Bunun üzerine Dai Ebu Soraka en güçlü ve kabiliyetlilerini kalede bırakıp, geri kalanları hediyelere boğup, Yüce Efendi tarafından korunacakları yeminiyle geldikleri yerlere geri gönderdi. Neredeyse yüz yıl sonra İran’ın tüm kuzey bölgeleri Ali taraftarlarının egemenliğine girmişti. Kahire halifesi de dini lider olarak telakki ediliyordu.</p>

  <p class="p44">Hasan’ın istihbarat ağı eskisinden de kusursuz hale gelmişti. İran’daki taht kavgası hususunda her türlü bilgiye ulaşabiliyordu. Halifenin Muhammed’i yeni sultan olarak tanıdığını, Berkyaruk’un da İsfahan’a döndüğünü öğrendi. Altını oyduğu Selçuk Hükümdarlığının artık sallandığını hissediyordu. Gençlik rüyası gerçek olmuştu.</p>

  <p class="p44">“Tüm bunlar masal gibi,” dedi kendi kendine. “Tüm bu sarsıntının sebebi bizzat ben olmasaydım olanlara asla inanamazdım. Gerçekten de bazı istekler mucizevi derecede kuvvetliymiş. Sanki isteklerim maddeleşip gerçek çelikten bir çekice dönüşmüşler gibi.</p>

  <p class="p47">Sonra çevresindeki her şey birdenbire sessizleşmiş gibi tuhaf bir boşluk hissine kapıldı. Devasa büyüklükte, korkunç ama bir o kadar da güzel bir şey elinden kayıp gidiyordu. Eski hareketli, güçlü kuvvetli olduğu günleri özlemle hatırladı. Artık tesis ettiği kurumu bir kez daha gözden geçirme, kudretini ölçme ve kendisinin ardından da varlığını devam ettireceğine emin olma sürecindeydi.</p>

  <p class="p44">Bundan tam altı ay kadar önce, kış başında Rey Kalesi’nden Reis Ebu Fazıl Lumbani çok önemli bir haberle gelmişti. Sava Emiri Töküştekin, Berkyaruk’a sığınma hakkı vermiş, tüm güçlerini de onun emrine atamıştı. İran’ın eski başkenti Rey’de onun sultanlığı ilan edilecekti. Bu amaçla da Muzaffer’den yardım ve destek talep edilmişti. Muzaffer de ona önce, Hasan’a danışıp onun desteğini alma tavsiyesinde bulunmuştu. Ebu Fazıl, Alamut’a bu sebeple gelmişti. Sultan olarak ilan edilir edilmez Berkyaruk tüm ordusuyla İsfahan üzerine yürüyüp, Muhammed’ i alaşağı edecekti.</p>

  <p class="p44">Büyük dailerle, Minuçehr ve Ebu Fazıl Lumbani, Yüce Efendi tarafından kabul edildiler.</p>

  <p class="p44">“Şimdi hayati önem taşıyan bir kararın arifesindeyiz,” dedi Hasan. “Halife ve hemen hemen bütün komutanlar kendilerine bağlı birlikleriyle beraber Muhammed’i sultan olarak tanıdılar. Kendimizi kandırmayalım. Eğer Hanım Sultan tarafı kazanırsa Tac ül-Mülk’ün ilk hedefinin İsmaililer olacağı açık. Her yeni hükümdar gibi kendisine bir zamanlar destek olanlar güç kazandığı anda bertaraf etmek isteyecektir. Yani bizi. Zaten nasıl biri olduğunu gayet iyi biliyoruz hepimiz. Berkyaruk da ihtiyacı kalmadığı ilk anda bizi ortadan kaldırmaya çalışacaktır. Biz böyle bir sonuçla karşılaşmamak için en başından elimizi sıkı tutmalıyız. Bu sebeple de düsturumuz; İran’da hiçbir hükümdar sınırsız güce sahip olmamalı, biçiminde şekillenecek. Şimdilik</p>

  <p class="p44">Muhammed’i devirme çabasında Berkyaruk’a destek olunabilir kanaatindeyim. Bırakalım Töküştekin onu Rey’de sultan olarak ilan etsin. Isfahan üzerine yürüdüğünde de arkasını kollayalım. Ama atasözünün söylediği gibi, demir tavında dövülür. Berkyaruk başarılı olduğunda bize saldırmayacağına dair yazılı taahhütname vermeli. Ayrıca kudretimizi net biçimde anlaması için ondan desteğimiz karşılığında yıllık bir miktar vergi talep edeceğiz. Artık hükümdarların ve vârislerin hayatlarının bizim elimizde olduğunu anlamalarının vakti geldi.”</p>

  <p class="p44">Orada bulunanlardan hiçbiri karşı çıkmadığı gibi herhangi bir yorumda dahi bulunmadı. Derhal Berkyaruk’a taleplerini içeren bir mektup yazıldı.</p>

  <p class="p44">Sonrasında daha hoş şeylerden bahsedilmeye başlandı. Bir şarap testisi elden ele dolaşıyordu. Hasan birden Reis Lumbni’ye dönerek, “Şu bana vermek istediğin delilik ilacı nasıl bir şeydi?” diye sordu gülümseyerek. “Hâlâ yanında taşıyor musun?”</p>

  <p class="p44">Ebu Fazıl kulağının arkasını kaşıyıp, “Biliyor musun İbni Sabbah, yaşlanınca insan gördüğü hiçbir şeye şaşırmıyor,” dedi. “Yedi yıl önce zekice bulduğum şeylerin aptalca olduğunu, zırdelilik olarak kabul ettiğim şeylerinse adeta bilgelik olduğunu fark ettim. Artık hiçbir şeyi anlayamıyorum. Bu yüzden de hüküm vermekten vazgeçtim. Galiba benim zamanım çok gerilerde kaldı.”</p>

  <p class="p44">Hasan uzun zamandır gülmediği kadar çök gülmüştü bu sözlere.</p>

  <p class="p44">“Sevgili reis, sevgili reis!” dedi. “Artık bir zamanlar sonsuza dek ayakta kalacağını düşündüğün binayı tutan sütunların aslında ne derece çürük olduğunu gördün. Sonuna kadar güvenebileceğim bir grup adamla koskoca Selçuklu ağacını kökünden kesmeyi başardım. Şimdi sana soruyorum, dünyada Alamut’taki bizleri korkutacak kudrette herhangi bir hükümdar, dini lider, peygamber ya da bilge bir kişi filan var mıdır?”</p>

  <p class="p44">“Hayır, kesinlikle yok, İbni Sabbah. Çünkü yaşayan hançerlerin sana karşı çıkmaya cüret eden herkese uzanabilir. Böyle bir silaha sahip olan birini kim kendine düşman etmek ister ki?”</p>

  <p class="p44">“Sevgili dostum, hâlâ düşmanlarımız var. Ama zamanı gelince dünyanın en uzak köşelerindeki hükümdarlar bile yüreklerinde bizim korkumuzu hissedecekler. Denizlerin öbür tarafındaki imparatorlar, krallar bile bize biat etmek zorunda kalacaklar.” Ebu Fazıl yalnızca başını iki yana sallamakla yetinmişti. “Sana inanıyorum. Zaten inanmak mecburiyetindeyim. Ama nasıl oldu da bu gençleri canlarını senin uğruna seve seve vermeye ikna ettin anlayamıyorum.”</p>

  <p class="p44">“Çünkü ölümün kendilerini derhal cennet zevklerine kavuşturacağını biliyorlar.”</p>

  <p class="p44">“Bu masala benim de inanmamı beklemiyorsun değil mi?” Hasan şakacı bir tavırla ona göz kırptı.</p>

  <p class="p44">“Doğruluğunu kontrol etmek ister misin?”</p>

  <p class="p44">“Allah beni o derece meraklı olmaktan korusun!” diye bağırdı. “Sen her şeye kadirsin gerçekten de. Beni de sonunda cennetin var olduğuna ikna edersen, bu yaşlı başlı halime aldırmadan elde kılıç düşman kabul ettiğin bir sultanın ya da vezirin üzerine atlarım valla.”</p>

  <p class="p44">Bütün liderler bu sözlere kahkahalarla güldü.</p>

  <p class="p46">Ertesi sabah Ebu Fazıl, Alamut’tan ayrıldı. Devesi tepeleme değerli hediyelerle yüklenmişti.</p>

  <p class="p44">Aradan yedi gün geçmemişti ki bir haberci Hasan’a Berkyaruk’un tüm şartları kabul ettiğini bildiren mektubunu getirdi. Kısa süre içinde de Rey şehrinde Töküştekin, Berkyaruk’un sultanlığını tanıdığını ilan etti. Güçlerini birleştirerek İsfahan üzerine yürüme planı yapmaya başlamışlardı. Ama Tac ül-Mülk de karşı saldırıya geçip kuvvetlerini Sava’ya gönderdi. Hamedan’la Kharb arasındaki Barugcir bölgesinde iki ordu karşılaştı. Tac ül-Mülk yenilerek esir alındı. Ardından da Berkyaruk’un talimatıyla boynu vurularak idam edildi. Artık ona İsfahan yolunda bir engel kalmamıştı. Bin doksan üç yılının başında şehrin surlarına dayandı. Merhum vezirin ikinci oğlu Hasan da birlikleriyle Horasan’dan gelip ona katıldı. Berkyaruk onu veziri olarak tayin etti. Sultanın dul karısının ordusundan kaçıp gelenler onun ordusuna katılıyordu. Sonunda Terken Hatun onunla barış yapmayı kabul etmek zorunda kaldı. Berkyaruk bu arada Terken Hatun tarafını tutan Azerbaycan valisi, amcası İsmail İbni Yakuti’yi de yenip, idam ettirmişti. Ancak tam bu mesele halledilmişti ki bu sefer de İsmail’in üvey kardeşi Şamlı Tutuş ona isyan etti. Tutuş önce Antakya üzerine saldırıya geçti. Orada da birliklerini Halep valisi Aksungur’un güçleriyle birleştirip Musul’u işgal etti. İyice korkuya kapılan halifeden kendisini sultan olarak ilan etmesini istedi. ‘</p>

  <p class="p44">Birden İran’ın tüm sınır boylarında birbiri ardına isyanlar patlak vermeye başladı. İmparatorluğa bağlı beylikler birer birer bağımsızlıklarını ilan ediyordu. Hatta İsfahan’ın gücünün sınırlılığını gören valiler bile bağımsızlık ilanı çabasına girişmişti. İdareciler arasındaki çekişmeler gün geçtikçe sertleşiyordu. İran’a artık daha önce kimsenin tahmin edemeyeceği kadar büyük bir kargaşa ortamı hâkimdi. Zavallı halife belirli bir askeri güce sahip olan herkesi sultan olarak tanıyordu. Hatta Bağdat’ta aynı anda birden fazla sultan için hutbe okutulduğu bile oldu.</p>

  <p class="p47">Artık Hasan’ın nihai darbeyi vurarak yarattığı esere son şeklini verme zamanı gelmişti.</p>

  <p class="p44">Dünyanın her tarafındaki dostlarını ve müttefiklerini Alamut’ta topladı.</p>

  <p class="p44">Harika bir kış günüydü. Dağların zirveleri hariç henüz hiçbir yere kar düşmemişti. Hava serin ama kuruydu. Hatta tepelerin üzerinde yükselen güneşin ışınları günün ilerleyen vakitlerinde etrafı bir hayli ısıtıyordu da.</p>

  <p class="p44">O gün çok erken saatte, daha henüz şafak sökmemişken, çalmaya başlayan davullar herkesi uykusundan uyandırdı. Askerler, fedailer, müminler ve liderler merasim kıyafetlerine bürünmüşlerdi. O gün Alamut’ta çok önemli hadiselerin meydana geleceğine ilişkin söylentiler kulaktan kulağa yayılıyordu.</p>

  <p class="p44">Sabah namazından sonra liderlerle misafirler büyük salonda toplandı. Yastıklarla kaplı divanlardaki yerlerini aldılar.</p>

  <p class="p44">Hasan yanında iki büyük daiyle içeri girdi. O da baştan aşağı beyazlara bürünmüştü. Başında da etkileyici, beyaz bir sarık vardı. Herkes ayağa kalkıp onu saygıyla selamladı. Hasan da tüm misafirlerine teker teker hoş geldiniz dedi. Sıra Muzaffere gelince de, “Kızlarını nasıl?” diye sordu. “Çalışkanlar mı? Ekmeklerini kazanmayı öğrendiler mi?”</p>

  <p class="p44">Muzaffer uzun uzun Hasan’ın kızlarını övdü.</p>

  <p class="p44">“İyi,” dedi Hasan. “Faydalı şeyler yapsınlar da. Eğer onlara layık birilerini bulursak evlendirelim kızlarımı diyorum.” Muzaffer elinden geleni yapacağına söz verdi.</p>

  <p class="p44">Sonra Reis Ebu Fazıl’ı görünce, gülümseyerek onu samimi bir tavırla selamladı.</p>

  <p class="p44">“Seni bu kadar sık görmek bana mutluluk veriyor,” dedi. “Alamut’a yerleşmeye ne dersin? Seni bahçelerimin idarecisi yaparım. Orada çok güzel hurilerim var.”</p>

  <p class="p44">“Hayır, hayır,” diye itiraz etti eski reis. “Zaten benim gerçek cennetin kapılarını çalmama fazla kalmadı.”</p>

  <p class="p44">Hasan bu sözlere kahkahalarla güldü. Sonra da herkesten oturmalarını rica etti. Ardından da sözlerine başladı.</p>

  <p class="p44">“İsmaili dostları ve liderleri! Bugün sizleri buraya teşkilatımızın yapısı ve hedefleri konusunda açık ve kesin kararlara varmak üzere topladım. Bu kalenin ele geçirilişinden bu yana yapılan her işte muvaffak olduk. Bu da doğru yolda olduğumuzu ortaya koyuyor. Gücümüzü savaşlardaki üstün başarılarımızla ispat ettik. Lâkin birlik içinde hareket etmemize ve kararlılığıma rağmen hâlâ bazı şeyleri netleştirebilmiş değiliz. Özellikle de dünyanın geri kalanıyla nasıl münasebetler kuracağımız hususunda herhangi bir karar vermedik. Ne büyük çabalarla bu hale geldiğimiz düşünülürse bu gayet anlaşılabilir bir durum. Lâkin bir hareketin nihai başarıya ulaşabilmesi için adım adım ilerlemek gerekir. Bizler de öncelikle eski sultandan bu kaleyi almıştık. Sonra Mısır’daki halifenin onayına ihtiyaç duyduk. Bu bizim için şarttı. Zira o günlerde etkinliğimiz bir hayli azdı, hadi daha dürüst konuşalım neredeyse en ufak bir etkinliğimiz bile yoktu. Ama o tarihten beri köprünün altından çok sular aktı. En büyük düşmanımız artık yok. İhtişamlı Selçuklu İmparatorluğu dağılmanın eşiğinde. Bizse gücümüze güç kattık. Başka hiçbir hükümdara nasip olamayacak derecede eğitimli, kabiliyetli müminlerden oluşan bir orduya sahibiz. Askerlerimiz kendilerini davamıza bu derece adamış oluşlarıyla artık efsaneleştiler. Hiçbir şeyden yılmayacak haldeler. Sarsılmaz bir sadakatle bize bağlılar. Kahire onlar için ne mana ifade ediyor? Hiçbir şey. Peki ya Alamut? Her şey.</p>

  <p class="p44">“Dostlarım! Artık iyice yaşlandım lâkin hâlâ yapacak çok iş var. Öğretimiz en ince ayrıntısına dek kağıda geçirilmeli. Bu ayrıntıların teşkilatımızın sekiz basamağına uydurularak düzenlenmesi de çok önemli. Bugün müminlere kendimi son kez göstereceğim. Sonrasındaysa kuleme çekilip, bir daha da dışarı çıkmayacağım. Eğer herhangi bir öneriniz varsa duymaktan memnun olurum.”</p>

  <p class="p44">Ebu Ali’ye döndü. Büyük dai de ayağa kalkıp konuşmaya başladı.</p>

  <p class="p44">“Yüce Efendimiz, İsmaili liderleri ve dostlarım, ben artık Kahire’yle bağlarımızı kopartıp tam bağımsızlığımızı ilan etmemizi öneriyorum. Bunu yaparak bir yandan dünyaya kuvvetimize olan güvenimizi göstermiş olacağız. Diğer taraftan da aslında bize sempati besleyen ama Kahire’yle ilişkilerimize bakarak çekingenlik gösteren İranlıların da kalbini kazanma fırsatı bulacağız.”</p>

  <p class="p44">İsmaili liderleri bu düşünceyi büyük bir hararetle tasdik ettiler. Ancak Muzaffer, Ebu Fazıl’la bir an için hayretle bakıp, “Allah adına! Mısır’daki halifenin Ali ve Fatma’nın soyundan geldiğine inanan müminlerin ne diyeceğini düşündünüz mü peki?” diye sordu. “Hepsi Alamut’a yüz çevirmezler mi?”</p>

  <p class="p44">“Endişelenme, Muzaffer,” diye karşılık verdi Buzruk Ümid. “Onlar zaten bizim için önem teşkil etmeyecek kadar az sayıdalar. Bizim asıl gücümüzü dayandırdığımız kitle tek bir otorite tanıyor. O da burası. Alamut!”</p>

  <p class="p44">“Bizim teşkilatımızın gücü takipçilerimizin sayısına dayanmıyor,” diye izah etti Hasan. “Daha ziyade onların yetenekleri bizim için önemli. Ayrıca çok geniş alanlara yayılmak gibi bir derdimiz de yok. Elimizdeki kaleler sağlam olsun bize yeter. Ve bu konuda da kimse bizim elimize su dökemez. Kahire’den bağımsızlığımı ilan etmemiz hakiki doğuşumuzun nişanesi olacak. Böylece göbek bağından kurtularak bütünüyle kendi ayakları üzerinde duran bir teşkilat olacağız.”</p>

  <p class="p44">Muzaffer ikna olmuştu. Sonra Ebu Ali, Hasan’ın merkezi Alamut olan yeni devletin kumcusu ve devlet başkanı olarak kabul edilmesini teklif etti. Bu teklif derhal oybirliğiyle kabul edildi. Sonra resmi bir tutanak hazırlanarak İsmaili topraklarının bağımsızlığı ve Hasan’ın liderliği kayda geçirildi. Toplantıya katılan herkes bu tutanağı imzaladı.</p>

  <p class="p44">Hasan ayağa kalkıp herkese kendisine duydukları güven nedeniyle teşekkür edip, Ebu Ali’yle Buzruk Ümid’i yardımcıları ve vârisleri olarak ilan etti. İç işlerinden Ebu Ali’nin dış işlerindense Buzruk Ümid’in mesul olduğunu da ekledi.</p>

  <p class="p44">“Böylece,” diye başladı Hasan. “Dünyayla ilişkilerimizi netleştirecek şartları da hazırlamış olduk. Hâlâ kudretimizi geliştirip, artırmak için yapılması gereken şeyler var. Zira her teşkilat sürekli gelişmek zorundadır. Çöküş sürecine girmemesi için her daim dinamiklerini koruması gerekir. Şu an yabancı ellerde olan çok sayıda kale var. Ama hepsi bir işaretimizle bize katılmaya hevesli. Lamasar Kalesi’ni bilirsiniz. Çok sağlam bir kale. Ama şu an askeri açıdan zayıf durumdalar. Tekdüze bir hayat askerlerinin tüm manevra kabiliyetlerini zayıflatmış durumda. Buzruk Ümid yanına istediğin kadar asker alıp kaleyi kuşat. Hiç vakit geçmeden saldırıya geçmeni istiyorum. Abdülmelik cesaretin ve gençliğin sayesinde en iyi savaşçılarımızın desteğiyle İsfahan yakınlarındaki muhteşem Şahdiz Kalesi’ni kolaylıkla ele geçirebileceğini biliyorum. Sultanın ölmeden önce inşa ettirdiği o kale bizim için tam manasıyla biçilmiş kaftan. Ne yapıp edip kaleyi ele geçirmeni istiyorum. O kale sayesinde İran’ın gelecekteki tüm hükümdarlarını avucumuzun içine almış olacağız. Ebu Ali en zor lâkin en şaşaalı vazifeyi sana sakladım. Sen Suriyelisin. Orada ele geçirilmesi çok güç bir kale var. Masyaf Kalesi. Orayı sen de bir keresinde ikinci Alamut olarak gördüğünü söylemiştin.</p>

  <p class="p44">Yanma istediğin kadar asker ve fedai al. İran’ın içinde bulunduğu karışıklıktan istifade ederek kale önüne dek rahatça ulaşacağını sanıyorum. Unutma, Masyaf mutlaka bizim olmalı. Orada Alamut benzeri bir fedai okulu tesis etmeni istiyorum. Münasip bulduğun şekilde yönetebilirsin orayı. Yeter ki gelişmelerden beni sürekli haberdar et. İbni Ateş, seni büyük dailiğe terfi ettirdim. Huzistan’a geri dönecek ve Gonbadan Kalesi’ni geri alacaksın. Girdkuh şehri senin hakimiyetine girmeli. Bu uğurda bölgedeki tüm kaleleri zapt et. Eğer özel bir mesele için fedaiye ihtiyacın olursa buradan sana göndeririz. Bu andan itibaren kale komutanı olan tüm dailere bölge daisi rütbesi verilecektir. Hepiniz bölgenizden mesul olan büyük daiye bağlı olacaksınız. Dış ilişkilerimizde hiyerarşik yapı bu şekilde tesis edilecek. Kendi kalelerinizle ilgili talimatlarsa tamamlandıkça sizlere bildirilecek. Şimdi birliklerinize geri dönün. Ebu Ali, müminlere aldığımız kararları ve az sonra onlara hitap edeceğimi bildir. Bugün beni son kez görecekler.”</p>

  <p class="p44">İsmaililer, Alamut’un bağımsızlığını ilan edeceği haberini büyük bir coşkuyla karşıladılar. Ebu Ali onlara yeni sefer ve zafer sözü verdi. Bu sözler heyecanı daha da arttırdı. Her yandan sevinç çığlıkları işitilmeye başlandı. Artık Alamut Kalesi’nin kendilerine dar geldiğini hissediyorlardı.</p>

  <p class="p44">Yüce Efendi üst avluda göründü. Bir anda etraf derin bir sükunete bürünmüştü. Alt avlunun en uzak köşesindeki süvari tarafından bile rahatlıkla duyulabilecek kadar yüksek bir sesle konuşmaya başladı. “İnançlı İsmaililer! Büyük dai az önce liderler kurulunda aldığımız kararlan bildirdi. Artık çok güçlüyüz. Bu güç bütünüyle size ve itaatkarlığınıza dayanılarak tesis edildi. Bundan sonra da amirlerinizin emirlerine harfiyen uyacaksınız. Onlar da benim emirlerimi uygulayacaklar. Ben de beni gönderen Yüceler Yücesinin emrindeyim. Doğrudan veya dolaylı olarak zaten hepimiz onun emirlerini yerine getiriyoruz. Şimdi vazifelerinizin başına dönün. Ve artık Mehdi’yi beklemeyin. Çünkü Mehdi zuhur etti!”</p>

  <p class="p44">Heyecanın dinmesini beklemedi bile. Toplantı salonundaki liderlere veda edip, büyük dailerle birlikte odasına çekildi.</p>

  <p class="p44">“Böylece tragedyamızın beşinci ve son perdesini de bitirmiş olduk,” dedi hüzünlü bir gülümseyişle. “Artık üzerimizde Allah’tan ve onun meçhul cennetinden başka bir güç kalmadı. Ama biz her ikisi hakkında da çok az bilgiye sahibiz. Bu sebeple de çözülmemiş bilmecelerle dolu kitabı kapatmalıyız.</p>

  <p class="p44">“Yeterince şey yaşadım. Bundan sonra zamanımı odama kapanarak inançlı çocuklarımıza hoşlarına gidecek hikayeler uydurmakla geçireceğim. Hikayeler, masallar hazırlamak tam da benim gibi dünyayı tanıyan yaşlı bir adama göre bir vazife olacak. Hâlâ yapmam gereken bir sürü iş var. Sıradan müminler için dünyanın kökeni ve başlangıcı, cennet ve cehennem, peygamberler, Muhammed, Ali ve Mehdi hakkında binbir türlü hikaye uydurmam gerek. İkinci seviyede savaşçı müminler geliyor. Onlara emirlerin ve yasakların yazıldığı bir kanun kitabı hazırlayacağım. Temel prensipleri maşlarla destekleyip, soru cevaplarla desteklenen bir başvuru kaynağı oluşturmalıyım. Fedailere ilk büyük İsmaili sırrım yani; Kuran’ın karmaşık bir kitap olduğunu ve anlaşılabilmesi için özel bir anahtara ihtiyaç olduğunu açıklayacağım. Daha üst mertebedekilereyse Kuran’ın aslında herhangi bir gizemi olmadığı, bu tür hikayelere neredeyse her inançta rastlanılabileceği anlatılacak. Bölge daisi olacak mertebeye yükselenlerse en korkunç İsmaili düsturuyla tanışacaklar. Hiçbir şey gerçek değil, her şey mübah! Lâkin bu mekanizmanın iplerini ellerinde tutan bizler nihai düşüncelerimizi kendimize saklayacağız.”</p>

  <p class="p44">“Kendini dünyadan soyutlamak istemen çok kötü,” diye karşı çıktı Buzruk Ümid. “Tam da hayat boyu takip ettiğin yolda zirveye çıkmışken.”</p>

  <p class="p44">“Büyük bir vazifeyi tamamlayan insan ancak ölünce gerçek gücüne erişir. Özellikle de peygamberse. Ben de kendi vazifemi tamamladım ve artık sıra kendimi düşünmeye geldi. Artık başkaları için ölmüş olacak ama kendim için yaşamayı sürdüreceğim. Böylece kurduğum sistemimin benden sonra nasıl işleyeceğini de görme şansım olacak. Anladınız mı?”</p>

  <p class="p44">Başlarım sallayarak anladıklarını ifade ettiler.</p>

  <p class="p44">“Ama tüm bu yaptıklarımın amacını, gerekliliğini sorarsanız size cevap verebileceğimi sanmıyorum,” diye devam etti. “Güçlendik çünkü güçlenme potansiyeline haizdik. Tıpkı toprağa atılan bir tohumun büyüyüp, gelişmesi, bir ağaca dönüşerek sonunda meyve vermeye başlaması gibi. Aniden ortaya Çıktık ve anîden yok olacağız.”</p>

  <p class="p44">“Hadi gidip son kez bahçelere bir bakalım,” dedi.</p>

  <p class="p44">Asansörle aşağı indiler. Bir hadım köprüyü indirip geçmelerini sağladı. Adi de onları kayığıyla orta bahçeye götürdü.</p>

  <p class="p44">Ağaçlar yapraklarını dökmüş, çiçekler solmuştu. Sadece koyu renkli servi ağaçlan kışa direniyordu.</p>

  <p class="p44">“Eğer birini buraya şimdi yollarsan,” dedi Ebu Ali. “Cennette olduğuna zor inandırırsın.”</p>

  <p class="p44">“Dünya renk, ışık ve ısıdan oluşur,” diye karşılık verdi Hasan. “Algılarımızın besinleridir bunlar. Bir tek ışık huzmesi bize her şeyi bambaşka gösterir. Algılarımız duygularımızı, duygularımız da ruh halimizi etkiler. Hayatın kendi kendini yenileme mucizesi de bu değil mi zaten?”</p>

  <p class="p44">Apama yanlarına geldi.</p>

  <p class="p44">“Kızlar nasıl?” diye sordu Hasan.</p>

  <p class="p44">“Çok konuşuyor, çok çalışıyor, çok gülüyor çok da ağlıyorlar. Ama pek fazla düşünmüyorlar.”</p>

  <p class="p44">“En iyisi. Aksi takdirde hapishanede olduklarının farkına varırlardı. Bunun da onlara bir faydası olmazdı. Siz kadınlar haremlere, hapishanelere alışıksınız. İnsan hayatının tamamını dört duvar arasında geçirebilir. Kendisini tutsak olarak hissetmediği müddetçe tutsak sayılmaz. Ama kainatın sonsuz büyüklüğünü, milyonlarca yıldızı, galaksiyi görüp, onlara asla erişemeyeceğini bilen biri için koskoca dünya hapishaneden farksızdır. İdrak ettikleri şey zamanın ve mekanın tutsağı haline getirir.”</p>

  <p class="p44">Boş yollarda sessizce yürüdüler.</p>

  <p class="p44">“Yeni bir şeyler var mı?”</p>

  <p class="p44">“Hayır. Sadece birkaç bebek bekliyoruz.”</p>

  <p class="p44">“Bak, bu güzel. Onlara ihtiyacımız olacak. Onlarla senin ilgilenmeni istiyorum.”</p>

  <p class="p44">Sonra büyük dailere dönerek, “Bunlar, babalan, annelerinin cennette yaşayan bakire huriler olduğuna inanan ilk çocuklar olacak.”</p>

  <p class="p44">Havuza kadar yürüdüler.</p>

  <p class="p44">“Yine bahar gelecek. Sonra da yaz,” diye devam etti Hasan. “Kışı mümkün olduğunca sıcak kalarak geçirin ki bahçeler yeniden canlanınca tabiatın tadım çıkarabilesiniz. Şimdi bizler de odalarımıza çekileceğiz. Gökyüzü kapkara bulutlarla kaplandı. Belki yarın kar yağacak. Hava daha da soğuyacak.”</p>

  <p class="p44">Kuleye dönünce Hasan büyük dailerle vedalaştı.</p>

  <p class="p44">“Dünya henüz yarı yaşında bile değil. Ama buna rağmen şimdiye kadar ne kadar çok şey değişti. Koskoca bir İran imparatorluğu yok artık. Bizim teşkilatımızsa karanlıktan sıyrıldı. Bundan sonra ne olacak peki? Bilmiyoruz. Üzerimizdeki yıldızlar susuyor.”</p>

  <p class="p44">Son kez arkadaşlarına sarıldı. Asansöre bindi. Asansörün yükselişini izleyen arkadaşlarının yüreklerini garip bir hüzün kaplamıştı.</p>

  <p class="p44">Dairesine girip, kapılarını dış dünyaya bütünüyle kapattı.</p>

  <p class="p44">Ve efsanesi onu kanatlarıyla sardı<a id="a60"></a>.</p>

  <p class="p17">&nbsp;</p>
</body>
</html>
