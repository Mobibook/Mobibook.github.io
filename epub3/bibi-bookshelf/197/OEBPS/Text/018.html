<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p17">&nbsp;</p>

  <p class="p17">&nbsp;</p>

  <h1><a id="ncx4094"></a><a id="a52"></a><span class="th10">15</span></h1>

  <p class="p4">&nbsp;</p>

  <p class="p4">&nbsp;</p>

  <p class="p4">&nbsp;</p>

  <p class="p44">Yüce Efendi’nin oğlu Huzistan daisini öldürmüştü! Ertesi gün Alamut’ta herkes bu konuyu konuşuyordu. Aslında kimse haberin tam olarak nasıl yayıldığını bilmiyordu. Haberci durumu ilk olarak büyük dailere bildirmişti. Onlar da haberciyi derhal Hasan’ın huzuruna çıkarmışlardı. Belki o sırada yakınlarda bulunan bir dai ya da bizatihi büyük dailerden biri bunu istemeden ağzından kaçırmıştı. Sonuçta artık herkes durumu biliyordu. Bu yüzden de haberi müminlerden saklamaya çalışmanın bir manası kalmamıştı.</p>

  <p class="p44">İbni Tahir, Hasan tarafından kabul edilmeyi uzunca bir süre beklemek zorunda kaldı. Zira Yüce Efendi cinayeti tüm detaylarıyla öğrenmek istiyordu, bu yüzden de haberciyi uzun uzun sorguya çekti.</p>

  <p class="p44">“Emirlerinizi getiren posta güvercini Gonbadan’a ulaştığında on gündür Kızıl Şarık’ın kuşatması altındaydık. Bölgedeki diğer tüm küçük kaleleri birer birer ele geçiren Kızıl Sarık yirmi bin askeriyle etrafımızı kuşattı. Çekip gidersek canımızı bağışlayacağını söyledi ama büyük dai bu teklifi kabul etmedi. Ama oğlunuz Hasan kalenin teslim edilmesi hususunda ısrarcı oldu. Ne yapacağını şaşıran Alkeyni de sizden ona ne yapması gerektiği hususundaki fikrinizi sordu. Siz de onun derhal zincire vurulması talimatını verdiniz. Alkeyni bu kararı ona açıklayıp, tavrını değiştirmeye çalıştı. Ama Hüseyin öfkeden deliye dönmüştü. ‘Beni babama sattın, köpek!’ diye bağırarak kılıcını çekip komutanımızı oracıkta katletti.” “Katile ne yaptınız?”</p>

  <p class="p44">“Zincirleyip zindana kapattık. Şeyh Abdülmelik Bin Ateş kumandayı aldı.”</p>

  <p class="p44">“Durum ne vaziyette?”</p>

  <p class="p44">“Kötü, efendim. Suyumuz kalmadı. Yakında müminlerin yiyecekleri de tükenecek. Kalede şu an üç bin kişi var. Aslında tüm Huzistan halkı bizim yanımızda. Lâkin Kızıl Sarık zalimliğiyle herkesi sindirmiş durumda. Bu nedenle de halktan fazla bir şey bekleyemeyiz.”</p>

  <p class="p44">Hasan onu gönderdi.</p>

  <p class="p44">Şimdi yeniden kendine gelip, dikkatini toplamayı başarmıştı. “Oğlunu ne yapmayı düşünüyorsun, İbni Sabbah?” diye sordu Buzruk Ümid?</p>

  <p class="p44">“Onu kanunlarımıza göre yargılayacağız.”</p>

  <p class="p44">Büyük daileri de gönderip İbni Tahir’i çağırttı.</p>

  <p class="p44">“El-Gazali konusundaki çalışmaları ne âlemde?”</p>

  <p class="p44">“Bütün geceyi okuyarak geçirdim, Seyduna.”</p>

  <p class="p44">“Güzel. Huzistan’da olanlardan haberdar mısın?”</p>

  <p class="p44">İbni Tahir başını kaldırıp baktığında karşısında endişeyle allak bullak olmuş bir yüz görmüştü.</p>

  <p class="p44">“Evet, Seyduna.”</p>

  <p class="p44">“Yerimde olsaydın ne yapardın?”</p>

  <p class="p44">İbni Tahir zeka dolu bakışlarını ona yöneltti.</p>

  <p class="p44">“Kanunlar ne emrediyorsa onu.”</p>

  <p class="p44">“Haklısın… İblis kimdir bilir misin?”</p>

  <p class="p44">“İlk insanı yoldan çıkartan kötü bir cindir.”</p>

  <p class="p44">“Yalnızca bu kadar değil ama. İblis efendisine yani Allah’a ihanet ederek onun yeminli düşmanı oldu.” İbni Tahir başıyla onayladı.</p>

  <p class="p44">“Kim hak yolundan dönüp, ona karşı düşmanlık ederse İblis’in tarafını seçmiş sayılır. Çünkü hak yolu Allah’ın yoludur. Ve de sadece tek bir hak yolu vardır.”</p>

  <p class="p44">“Evet. İsmaili inancı.”</p>

  <p class="p44">“Doğru. Peki bizim inancımıza ihanet eden yeminli düşmanımızın kim olduğunu biliyor musun?”</p>

  <p class="p44">İbni Tahir gözlerini gözlerine dikerek onun kimi kastettiğini anlamaya çalıştı.</p>

  <p class="p44">“Galiba Baş vezirden bahsediyorsun, efendim.”</p>

  <p class="p44">“Evet. İnancımızı yaydığı için büyükbabanı katleden de odur. Bizim için Baş vezir İblis’in ta kendisidir. Sen de bizim baş meleğimiz olup büyükbabanın öcünü alacaksın. Kılıcını hazır tut.”</p>

  <p class="p44">İbni Tahir yumruklarını sıktı. Hasan’ın karşısında dimdik duruyordu.</p>

  <p class="p44">“Kılıcım emrine amade, Seyduna.”</p>

  <p class="p44">“Rey’den Bağdat’a uzanan yolu bilir misin?”</p>

  <p class="p44">“Bilirim. O yol üzerindeki Sava kasabasında doğdum.”</p>

  <p class="p44">“O zaman iyi dinle. O yolu takip etmeni istiyorum. Önce Rey’e oradan da Sava ve Hamedan üzerinden Nihavend’e gideceksin. Ama seni baba ocağım ziyaret etmekten men ediyorum. Tüm seyahatin boyunca amacına nasıl ulaşacağım düşünmekten başka bir şeyle meşgul olmamalısın. Kulağını dört aç ve Baş vezirin nerede olduğunu, ne yapmayı planladığını öğren. Onun Nihavend yakınlarında büyük bir ordu topladığını, bize ve rakibi Tac el-Mülk üzerine saldırıya geçmeye hazırlandığına dair haberler aldım. Dediklerimi aklında tutabilecek misin? Gazali onun yakın dostudur. Şu andan itibaren sen de Gazali’nin talebesi Osman’sın. Baş vezire öğretmeninden bir mesaj götürüyorsun. Bu kitabı yanma al. Giymen için Sünni talebelerinki gibi siyah bir cübbe hazırlattım. Yolda harcaman için biraz da para vereceğim. Bir de Baş vezire götürmek üzere bir mektup. Mektubun üzerinde gördüğün mühür sana tüm kapıları açacaktır.”</p>

  <p class="p44">İbni Tahir siyah cübbeyi alıp, heyecanla inceledi. Ardından para kesesini kuşağına, mektubu da cübbesinin içine yerleştirdi.</p>

  <p class="p44">“Hekim’den Baş vezirin huzurunda nasıl davranman gerektiğini öğrendin zaten. Alamut’taki büyün eşyalarını şu çuvalın içine koy. Kaleden iyice uzaklaşınca bu giysileri ve kimliğini belli edecek her şeyi ortadan kaldır. Nizamülmülk’ü iyi tanırım. Seni Gazali’nin yolladığını duyunca sana kucak açacağından kuşkun olmasın. Şimdi dikkatle dinle! Şu mühürlü zarfın içinde ince bir hançer var. Baş vezir mektubu alacağı sırada hançeri boynuna batır. Bir tek damla kan bile görsen vazifeni başarıyla tamamladığına emin olabilirsin. Ama hançerin ucunda çok tesirli bir zehir var. Bu yüzden dikkat et de vazifeni tamamlamadan kendini zehirleme. Çünkü küçücük bir sıyrık bile ölmene dolayısıyla da vazifeni yerine getirememene neden olacaktır. Bu durumda da cennet kapıları sana ebediyen kapanacak.”</p>

  <p class="p44">İbni Tahir’in yüzü bembeyazdı. Ama gözleri parıldıyordu.</p>

  <p class="p44">“Sonra… Sonra ne yapacağım?”</p>

  <p class="p44">Hasan ona sert bir bakış fırlattı.</p>

  <p class="p44">“Sonra… Kendini Allah’a teslim et. Cennet kapılan açılacak sana. O andan itibaren bu hakkı senden kimse alamayacak. Halıların üzerine yumuşacık yastıklar yerleştirildi bile. Meryem diğer hizmetkarlarınla birlikte seni bekliyor. Şehit olduğun anda doğrudan onun kollarının arasına uçacaksın. Anlıyor musun beni?”</p>

  <p class="p44">“Anlıyorum, Seyduna.”</p>

  <p class="p44">Eğilip, Hasan’ın elini öptü.</p>

  <p class="p44">Hasan hafifçe titremişti ama İbni Tahir kendi düşüncelerine gömüldüğünden bunu fark edecek halde değildi. Derken Yüce Efendi raftan İbni Tahir’in daha önce gördüğü altın bir kutu aldı. Açıp, birkaç küçük hapı ince bir kumaş parçasına sardı.</p>

  <p class="p44">“Her gece bir tane al. Her seferinde cennete bir adım daha yaklaşacaksın. Ama sonuncuyu Baş vezirin huzuruna çıkacağın zamana sakla. Dikkat et, kaybetme. Çünkü cennet kapılan sana bunlar sayesinde açılacak.”</p>

  <p class="p44">Ellerini omuzlarına koydu.</p>

  <p class="p44">“Şimdi gidebilirsin artık, oğlum.”</p>

  <p class="p44">Şaşkın, bitkin ama bir o kadar da gururlu ve coşku dolu olan İbni Tahir huzurdan ayrıldı. Hasan, gözden kayboluncaya dek arkasından bakmıştı. Sonra birden kalbine bir ağrı saplandı. Sendeleyerek terasa çıkıp derin bir nefes aldı.</p>

  <p class="p44">“Daha erken,” dedi kendi kendine.</p>

  <p class="p44"><span class="t19">Asl</span><span class="t19">ı</span><span class="t19">nda</span> <span class="t19">ş</span><span class="t19">imdi ölmek güzel olurdu</span> diye düşündü. Sâdece bir anlık karar neticesinde kendini korkulukların üzerinden atabilir, böylece her şey nihayete ererdi. Ama Allah bilir nerede uyanırdı sonra?</p>

  <p class="p44">Bir gece önce Alkeyni’nin öldürüldüğünü öğrendiğinde ölüme inanılmaz derecede yaklaşmıştı. Kendine getirene dek büyük dailer akla karayı seçmişlerdi. O da kendine geldiği ilk anda da öldüğünü ve başka bir dünyada bulunduğunu sanmıştı. Korkudan çıldıracak hale gelmişti. “Demek ölümden sonra da bir şeyler varmış,” demişti kendi kendine. Bu, tüm hayatı boyunca onu en çok korkutan şeydi. Zira yaptığı her şey ölümden sonra koca bir hiçlik bulunduğu düşüncesi üzerine bina edilmişti. Neden sonra iki dostunun seslerini duyarak nerede olduğunu fark etmişti.</p>

  <p class="p47">Kısa bir süre sonra da kendini tamamen toplamıştı. O güçsüz halinden eser yoktu şimdi. Büyük daileri gönderdi. Sağ kolu Hüseyin Alkeyni öz oğlu tarafından katledilmişti! Kanunu en ufak bir merhamet göstermeden uygulayacaktı. İbni Tahir’e vazifesini bildirecekti. Bir kağıda birkaç satır karalayıp, mühürledi. Sonra tığa benzer ince bir bıçağı zehre batırıp kuruttu. Ardından da kendini yatağa atarak ölüler gibi uyudu.</p>

  <p class="p44">Dailerle diğer ileri gelenler Huzistan’daki cinayet hususunda hararetli tartışmalar yürütüyorlardı. Hasan ne yapacaktı? Gerçekten de kanunu uygulatacak mıydı? Kendi oğlunun ölüm fermanını imzalayabilecek miydi?</p>

  <p class="p44">“İbni Sabbah çok zor bir durumla karşı karşıya,” dedi Abdülmelik. “Hüseyin Alkeyni onun en yakın dostuydu ama katil de öz evladı neticede.”</p>

  <p class="p44">“Kanun her şeyin üzerindedir,” dedi İbrahim.</p>

  <p class="p44">“Bir karga başka bir kargaya saldırmaz.”</p>

  <p class="p44">Yunanlı bu sözleri söyleyip kahkaha atınca İbrahim ona ters ters baktı.</p>

  <p class="p44">“İbni Tahir’in mesuliyeti çok büyük.”</p>

  <p class="p44">“Biliyorum, Dai İbrahim. Ama yine de benim için bir babanın öz evladını cellata teslim edebileceği fikrini kabul etmek o kadar kolay değil.”</p>

  <p class="p44">“Hüseyin, İsmaili tarikatının üyesiydi.”</p>

  <p class="p44">“Doğru,” dedi Ebu Soraka. “Kendi yazdığı kanunla eli kolu bağlandı şimdi.”</p>

  <p class="p44">“Bizim için konuşması kolay,” dedi Minuçehr. “Öz oğlu için ölüm fermanı verirken neler hissedeceğini bilemeyiz.”</p>

  <p class="p44">“Başkalarının evlatları için böyle hükümler vermek kolaydır,” diye mırıldandı Yunanlı.</p>

  <p class="p44">“Konu başkaları olunca adalet dağıtmak kolaydır elbette,” diye ekledi Ebu Soraka.</p>

  <p class="p44">“Onun yerinde olmak istemezdim,” dedi Abdülmelik. “Alkeyni ona öz oğlundan yakındı. Başarısının neredeyse yansını ona borçlu.”</p>

  <p class="p44">“Babalar evlatlarının yaptıklarından her zaman mesul değillerdir,” dedi İbrahim.</p>

  <p class="p44">“Lâkin oğlu hakkında hüküm verirse insanlar onun için ‘Ne kadar zalim bir baba!’ diyeceklerdir. Kanunu değiştirme gücüne haiz olmasına karşın bunu yapmamakla itham edeceklerdir onu,” dedi Ebu Soraka.</p>

  <p class="p44">Yunanlı da, “Yabancılar da onunla alay edecekler, aptala bak, kendi koyduğu kanunun esiri oldu diyeceklerdir,” diye ilave etti.</p>

  <p class="p44">Sıra İbrahim’deydi. “Diğer taraftan kanun uygulanmazsa müminler isyan ederler. Neticede kanun karşısında herkes eşit olmalı.”</p>

  <p class="p47">“Gerçekten de Efendimiz çok zor bir durumla karşı karşıya,” dedi Yunanlı. “En hayati zamanda en güvenilir müttefikini yitirdi. Şimdi Huzistan’da onun adına kim vergi toplayacak? Kim kafir kervanlarına pusu kurup, yağmalayacak? Ama ne olursa olsun galiba kanunu uygulamaktan başka çaresi yok.”</p>

  <p class="p44">Yusuf’la Süleyman talebelere yaptırdıkları sabah taliminden dönmüşlerdi. Güneş avluyu kasıp kavurduğundan da yataklarına geçip, bir yandan tembellik yapıp kurutulmuş meyvelerini yerken bir yandan da çene çalıyorlardı.</p>

  <p class="p44">Tutkularım dindirecek bir çare bulamadıklarından mutsuzlukları giderek artmıştı. Başlarında sürekli bir ağırlık vardı. Gözleri kızarmış, gözaltları iyice şişmişti.</p>

  <p class="p44">Birden Naim içeri daldı.</p>

  <p class="p44">“İbni Tahir, Seyduna’yı görmeye gitmiş. Yol hazırlığı yapıyor.”</p>

  <p class="p44">Bu haber yıldırım etkisi yaratmıştı.</p>

  <p class="p44">“Nereye gidecek?”</p>

  <p class="p44">“Kim söyledi sana bunu?”</p>

  <p class="p44">“Onu kuleden çıkarken gördüm. Ama İbni Tahir beni göremeyecek kadar dalgındı. Kendi kendine gülümseyerek, gidip, kendisine bir at hazırlanmasını emretti.”</p>

  <p class="p44">“Cennete mi gidiyor?”</p>

  <p class="p44">Süleyman yatağından fırladı.</p>

  <p class="p44">“Gidip konuşalım onunla, Yusuf!”</p>

  <p class="p44">Bu sırada İbni Tahir tüm eşyalarını toplamıştı. Üzerinde Meryem’in ısırık izinin bulunduğu mumu imha etti. Sonra da tüm şiirlerini toplayıp bir zarfa koydu. Cafer gelince de zarfı ona verdi.</p>

  <p class="p44">“Bu sende kalsın. Bir aya kadar dönmezsem Seyduna’ya verirsin.”</p>

  <p class="p44">Cafer bunu yapacağına söz verdi.</p>

  <p class="p44">Tam Bu sırada Süleyman’la Yusuf içeri daldılar. Naim de kapının önünde dikiliyordu.</p>

  <p class="p44">“Seyduna’yı görmüşsün?”</p>

  <p class="p44">Süleyman, İbni Tahir’i omuzlarından yakalayarak gözlerinin içine baktı.</p>

  <p class="p44">“Öğrendiniz mi?”</p>

  <p class="p44">“Elbette. Naim söyledi.”</p>

  <p class="p44">Kendisini Süleyman’ın kollarından kurtarıp içi Hasan’ın verdikleriyle dolu çuvalı omuzladı.</p>

  <p class="p44">Yusuf la Süleyman ona kederle bakıyordu.</p>

  <p class="p44">Cafer, Naim’e başıyla işaret edince ikisi birlikte odayı terk ettiler.</p>

  <p class="p44">“Zor ama susmak zorundayım,” dedi İbni Tahir yalnız kaldıklarında.</p>

  <p class="p44">“En azından bizim de cennete geri dönüp dönemeyeceğimizi söyleyebilirsin.”</p>

  <p class="p44">Süleyman neredeyse yalvarırcasına sormuştu bu soruyu. “Sabırlı olun. Seyduna’nın her emrini yerine getirin. O hepimiz için en iyisini bilir.”</p>

  <p class="p44">İkisine de veda etti.</p>

  <p class="p44">“Bizler fedaileriz,” dedi. “Kendimizi ölüme adadık. Mükafatı da gördük. Bu yüzden ölüm bizi korkutamaz.”</p>

  <p class="p44">Dostlarına son bir kez sarılmak istiyordu aslında. Ama kendine hâkim olup yalnızca el sallamakla yetinip, atma binmek üzere yanlarından ayrıldı. Sonra da kalenin kapısına yönelip, köprünün indirilmesini emretti. Parolayı söyleyince de muhafızlar kaleden ayrılmasına müsaade ettiler. Vadide biraz ilerleyince dönüp son kez ardına baktı. Tıpkı birkaç ay önceki gibi şimdi de etrafındaki her şeye hükmedercesine yükselen iki kuleyi görüyordu. Burası kartal yuvası manasına gelen Alamut’tu. Mucizelerin yaşandığı, dünyanın kaderinin yeniden belirlendiği yer. Bu yeri tekrar görebilecek miydi acaba? Tuhaf bir şekilde hüzünlenmişti. Kaleye bakmayı biraz daha sürdürürse ağlayacağını fark etli.</p>

  <p class="p44">Uygun bir yer bulup kıyafetlerini değişti. Yanına almak istemediği her şeyi çuvala koyup bir oyuğa yerleştirdi. Üzerini de taşlarla kapattı.</p>

  <p class="p44">Kıyafetini şöyle bir inceledi. Evet, artık eski İbni Tahir’den eser kalmamıştı. O Bağdat medresesinin hocası Gazali’nin talebelerinden Osman’dı. Siyah şalvar, siyah cübbe ve siyah sarık. İsmaili inancının düşmanı, kafir Sünnilerin rengine bürünmüştü. Kitabı ve içinde hançerin bulunduğu mektubu cübbesinin içine yerleştirdi. Erzak çantasını ve su matarasını omzuna astı.</p>

  <p class="p44">Güneye doğru yola koyuldu. Bütün gün ve gece boyunca devam etti. Ancak ay çıktığı vakit dinlenmeye karar verdi. Kayalıklarda kamp kurdu. Güneşin doğuşuyla beraber kalktığında ileride kurulmuş büyük karargahı fark etti. Sultanın ordusunun öncü birlikleri. Onlara gözükmeden ilerleyip akşama doğru Rey’e vardı.</p>

  <p class="p44">Geceyi geçirmek üzere girdiği bir handa Emir Arslantaş’ın sonunda Alamut’a saldırmaya karar verdiğini bu amaçla da tüm ordusuyla harekete geçtiğini öğrendi. Türk öncü birliğinin utanç verici mağlubiyeti üzerine Sultan’ın kesin talimatıyla harekete geçmişlerdi. Ancak Baş vezir hakkında hiçbir şey öğrenemedi.</p>

  <p class="p44">Odasına çekilip titreyen elleriyle çıkınını açarak içinden Hasan’ın seyahat için verdiği haplardan ilkini ağzına atıp tesirini göstermesini beklemeye koyuldu.</p>

  <p class="p44">Bir kez daha gizemli bir gücün etkisine girmişti. Üstelik bu sefer ilkinde olduğu gibi herhangi bir halsizlik de hissetmedi. Meryem’i düşünmeye çalıştı ama bütünüyle farklı hayallere kaptırdı kendini. Önünde uzun kuleleriyle yükselen devasa binalar vardı. Göz kamaştırıcı beyazlıktaki bu binalar göğe kadar yükseliyordu. Sonra sanki görünmeyen bir el tarafından siliniyorlarmış gibi gözlerinin önünden kaybolmaya başladılar. Bu sırada yepyeni, binalarının kubbeleri rengarenk parıldayan yeni şehirler belirmeye başladı. Kendisini tüm bunların gücü her şeye kadir hükümdarı gibi görüyordu. Hayali yerini yorgunluğa ve uykuya terk ederek sona erdi. Sabah geç vakit uyandı. Kollarını, bacaklarını kaldıracak hali yoktu. Ah, neden ilk seferki gibi olmamıştı?</p>

  <p class="p44">“Acele etmem gerek,” diye mırıldandı kendi kendine. Doğduğu kasabanın etrafından dolaştı. Hatıralar onu korkutuyordu. Başı zonkluyor, gökte güneş acımasızca parıldıyordu. Düşüncelerini toplayacak halde değildi. Sadece hedefe konsantre olmuştu. Aslında tek bir dileği vardı. Bir an evvel geceyi geçireceği bir yer bulup yeni bir hap daha alıp kendisini o mucizevi gücün kollarına bırakmak istiyordu.</p>

  <p class="p44">Hamedan yakınlarında bir grup atlı tarafından durduruldu “Neredensin sen, yiğidim?” diye sordu bir çavuş.</p>

  <p class="p44">“İsfahan. Aslında Baş vezirle görüşmek üzere Bağdat’tan gönderildim. Ama İsfahan’da onun sultanın ordusuna katılmak üzere bu tarafa yöneldiğini öğrendim.</p>

  <p class="p44">“Baş vezir Nizamülmülk hazretlerini arıyorsun öyle mi?” Çavuş birden ona daha saygılı davranmaya başlamıştı.</p>

  <p class="p44">“Evet. Ona vermem gereken bir mektup var. İsfahan’da bunu yapmak mümkün değilmiş anladığım kadarıyla.”</p>

  <p class="p44">“Bizimle gel! Baş vezir hazretleri ordugahını Nihavend’de kuracak. Birlikler orada toplanacak, ardından da söylenildiği üzere İsfahan’a sefere çıkılacak.”</p>

  <p class="p44">“Başkentte az daha ben de onların eline düşecektim. Konakladığım handa Baş vezir hazretlerinin başka bir yöne doğru ilerlediğini tesadüfen öğrendim. Orada kafirlerle bir muharebe olmayacak mıydı?”</p>

  <p class="p44">“İsmailileri mi söylüyorsun? Onlar tehlikeli değiller. Emir Arslantaş’la Kızıl Sarık onların hakkından gelir. Buradaki mesele çok daha önemli.”</p>

  <p class="p44">İbni Tahir çavuşla birlikte at sürüyordu.</p>

  <p class="p44">“Bahsettiğiniz önemli meselenin ne olduğunu bilmiyorum.” “Söylenenlere göre sarayda şiddetli bir taht kavgası yaşanıyor. Nizamülmülk sultanın veliahdı olarak ilk oğlu Berkyaruk’un ilan edilmesini istiyor. Ama Hanım Sultan sultana kendi oğlu Muhammed’i tahtının vârisi olarak ilan etmesi için baskı yapıyor. Ordu da halk da Berkyaruk’u destekliyor aslında. Ben de onu bir kez gördüm. Tam bir erkek. Tepeden tırnağa bir asker. Ama Muhammed’in nasıl biri olacağını kimse bilemez. Neticede çocuk daha beşikte.” .</p>

  <p class="p47">Hamedan’a ulaşmadan İbni Tahir halkın ve askerlerin sarayda yaşananlar hakkındaki tüm fikirlerini öğrenmişti. Şehirde de sultanın Nihavend’den ayrılıp Bağdat’a doğru yola çıktığının haberini aldı. Çavuşun yanından ayrılıp geceyi başka bir handa geçirdi. Sabah da at değiştirip Nihavend’e doğru yola koyuldu.</p>

  <p class="p44">Ülkenin dört bir yanından gelen birlikler Nihavend yakınlarındaki ordugahta toplanmaktaydı. Güneşten kavrulan otlaklarda birkaç bin çadır göze çarpıyordu. Kuru otlan kemiren at, katır ve develerin dağılmaması için atlı muhafızlar etraflarında koşturup duruyorlardı. Binlerce sığır, keçi ve koyun devasa büyüklükteki ağıllara yerleştirilmişti. Sabahları çobanlar sürüleri yeşil otların bulunduğu tepelerde dolaştırıyor, bu sırada askerler de hayvanlar ve kendileri için civar köylerde ne bulurlarsa alıyorlardı.</p>

  <p class="p44">Kampın tam ortasında büyükçe bir açıklık vardı. Burada birkaç gün öncesine kadar sultanın çadırları bulunuyordu. Ezilmiş otlarla söndürülmüş ateşlerin kalıntılarından çadırların nereye yerleştirildiği kolayca anlaşılıyordu.</p>

  <p class="p44">Bu açıklıkta yalnızca bir tek çadır kalmıştı. Büyük, görkemli, yeşil bir çadır. Baş vezirin çadırı.</p>

  <p class="p44">Sultanın gözünden düştüğü dönemde, yani birkaç aylık zaman zarfında Nizamülmülk bir hayli yaşlanmıştı. Aslında o ana dek yetmişini geçmiş olmasına karşın sağlıklı ve zinde olmayı başarmıştı. Herkes at sırtındaki duruşuna hayran olurdu. Ülkenin dizginlerini de otuz seneden fazla elinde tutmuştu. Şu anki hükümdarın babası sultan Alparslan Şah onu Baş vezir yapmış, bundan da hiçbir zaman pişmanlık duymamıştı. Ölüm döşeğindeyken de oğlundan ve vasilerinden onu görevine devam ettirmelerini istemişti. Daha sonraları ona kralın babası manasına gelen atabey unvanı verilmişti. Baş vezir sınır boylarında barışı tesis etmiş, ülkeyi boydan boya saran yollar inşa edip, şehirler, camiler, okullar yaptırmıştı, Vergi sistemini düzenli hale getirip, halkın güvenlik ve refah seviyesini daha önceden tahmin edilemeyecek seviyelere çıkarmıştı. Genç Hanım Sultan tahtın vârisi hususunda tartışma çıkarıncaya kadar hükümdarın sınırsız güveninin tadını çıkarmıştı. Daha önce rakipleri ve aleyhtarları adını karalamaya çalışmışlardı. Ama sultan bu türden şeylere hiç itibar etmemişti. Baş veziri hizmetleri karşısında cömertçe ödüllendirmiş, hatta Nizamülmülk’ün on iki oğlunu devletin en üst kademelerine yerleştirmesine de müsaade etmişti. Ama Terken Hatun sonunda ne yapıp edip sultanı Baş vezirinin eylemlerinin tutarsız olduğu, hatta ihanete teşebbüs ettiği hususunda ikna etmişti. Sürekli Baş vezirin tıpkı bir talebe misali kendisini sağlanan imkanları kötüye kullandığını söylüyordu. Kısa bir süre sonra da Nizamülmülk’ün büyük oğlu Muadullah’ın talihsiz bir davranışı neticesinde Hanım Sultan’ın iddiaları doğrulanmış oldu. Sultan ondan Adil isimli bir zatı hizmetine almasını istedi. Ama Baş vezirin oğlu bu isteği geri çevirip adı geçenin o mertebeye uygun olmadığını ileri sürdü. “Kendi ülkemde sözüm geçmiyor mu artık?” diye bağırdı sultan. Derhal Baş vezirin oğlunun görevden alınmasını ve yerine onun beğenmediği Adil’in atanmasını emretti. Bu hareket Baş veziri çok yaralamıştı. Hükümdarın nankörlüğü üzerine çok sert ifadeler kullandı. Bu sözler kulağına gidince sultan daha da öfkelendi. Nizam’ı Baş vezirlik sembolleri olan sadak, kalem ve hokkayı elinden almakla tehdit etti. “Hokkamı da sadağımı da kalemimi de sultana seve seve geri veririm,” dedi Baş vezir acı dolu bir ifadeyle. “Bu ülkede barışı ve refahı ben tesis ettim. Deniz fırtınalıyken hükümdarımız beni güvenine mazhar kıldı, Ama şimdi dalgalar yatışıp, gökyüzü açılınca hakkımdaki tenkitlere itibar eder oldu. Ama çok yakında benim sadağımın ve hokkamın onun tahtını nasıl koruduğunu gayet iyi anlayacak.” Bu sözlerle sultanın sabrını taşırmıştı. Ardından Baş vezir Hasan’ın yeteneklerini yorumlamada başarısızlığını kabul edip, sultanın gururunun incinmesine neden olunca da sultan kapıldığı büyük öfkeyle Baş veziri azletti.</p>

  <p class="p44">Şimdi ülkenin içinde bulunduğu tehlikeli durum sebebiyle yeniden vazifesinin başına çağrılmış, her geçen gün eski gücünü tesis etmeye başlamıştı. Kendine iki temel amaç belirlemişti. Biri rakibi Tac ül-Mülk’ü devirmek, İkincisi de can düşmanı Hasan’ı ortadan kaldırmaktı. Eğer bu iki amacına da ulaşabilirse bir kez daha İran’ın en güçlü kişisi haline gelebilirdi.</p>

  <p class="p44">Bu yönde attığı ilk adımlar hiç de kötü sonuçlar doğurmuyordu. Türk öncü birliğinin Alamut önlerinde aldığı yenilgiyi kendi lehine kullanmıştı. Aslında önemsiz bir çarpışma olarak görülmesi gereken bu muharebeyi abartarak anlatmış, böylece sultanın Tac ül-Mülk’e olan güveninin sarsılmasını sağlamıştı. Sultan hem Hanım Sultan’ın hem de katibesinin onu İsmailliler üzerine herhangi bir saldırıya kalkışmaması konusunda ne kadar çaba gösterdiklerini gayet iyi hatırlıyordu. Şimdi Baş vezir ancak bu kafirlerin üzerine kararlılıkla giderek tebaası üzerinde eski itibarını tesis edeceği hususunda onu ikna etmeyi başarmıştı. Böylece hükümdar bir kez daha ona Alamut konusunda tam yetki vermişti. Nizam saldırı vaktinin geldiği kanaatindeydi. Kalede yaşanan mucizeler, Hasan’ın müminleri cennete gönderdiğine ilişkin hikayeler onun da kulağına gelmişti. Her ne kadar bu türden hikayelerin bütünüyle uydurma olduğunun bilincinde olsa da, böyle şeylerin kalabalıklar üzerindeki gücünü görmezden gelemezdi. Zira kalabalıkların kolayca kandırılabileceklerini de onların mucizelerle ilgili safsataları dinlemekten büyük zevk aldıklarını da gayet iyi bilirdi.</p>

  <p class="p44">Şimdi yakınlarına ordugahını kurduğu Nihavend’i geçici merkez olarak kabul etmişti. Her yandan insanlar şikayetlerini bildirip, taleplerde bulunmak üzere buraya geliyordu. Nizam’ın yerine Baş vezirlik görevine getirilen Tac ül-Mülk çok sayıda eski üst düzey görevlinin vazifesine son verip yerlerine kendi adamlarım tayin etmişti. Görevlerinden almanlar şimdi sultanın eski vezire yeniden yetki verdiğini öğrenince işlerini kaybetmelerinin sebebinin ona olan sadakatleri olduğunu ileri sürerek eski vazifelerine atanmalarını istemek üzere birer birer ordugaha koşuyordu. Nizamülmülk dilekçeleri kabul edip, çeşitli vaatlerde bulunuyordu. Diğer taraftan da Hanım Sultan tarafından himaye edilen hasmını geri çekilmeye zorlamak için kuvvetli bir ordu teşkil etme çabasındaydı.</p>

  <p class="p44">Bir sabah teşrifatçı başı, Gazali’nin talebelerinden Osman adlı birinin huzura kabul edilmeyi dilediğini bildirdi. Anlaşıldığı kadarıyla Bağdat’taki Nizamiye medresesindeki hocası Baş vezire sunması için bir dilekçe göndermişti.</p>

  <p class="p44">Baş vezir yastıklara uzanmış, kuru üzüm, şekerli fındık ve benzeri tatlılar yemekle meşguldü. Cam çektikçe ağzına bir tane atıyor, bakır bir sürahiden doldurduğu bardağındaki şırayı yudumluyordu. O ana dek çok sayıda dilekçe kabul etmişti. İki katibinin önünde de kağıtlar yığılıydı.</p>

  <p class="p44">“Ne? Gazali’nin talebesi mi dedin? Çabuk içeri alın! Çabuk!”</p>

  <p class="p44">Baş vezirin huzuruna çıkmak Hasan Sabbah’ın huzuruna çıkmaktan çok daha kolaydı. O sabah İbni Tahir bunu bizzat tecrübe etmişti. Ordugahın kapısındaki muhafızlardan birine yaklaşıp ona üzerinde Bağdat’taki medresenin mührü olan mektubu gösterip bunu Baş vezire vermeye geldiğini söylemişti. Nizam’ın yeşil çadırı işaret edilerek geçmesine izin verildi.</p>

  <p class="p44">Son derece sakin ama bir o kadar da dikkatliydi. Buraya ne amaçla geldiğini izah ederken bir an bile tereddüt göstermemişti. Hapın herhangi bir etkisini de henüz hissetmiyordu. Ama cenneti, Meryem’i ve onun o çocuksu yüzünü de bir an bile aklından çıkarmıyordu. Aslında son günlerde onu çok fazla düşünmemişti. Şimdi birdenbire onun bu vazifenin sonunda kendisini bekleyen mükafat olduğunu hatırlamış, başarıya ulaşma azmi daha bir katlanmıştı.</p>

  <p class="p44">Muhafız perdeyi açıp onu başka bir odaya aldı. İbni Tahir bu odaya girince Baş vezirin çadırının aslında bir sarayı andırdığım fark etmişti. Biraz daha ilerleyip başka bir kapıdan geçince de kendisini başka bir silahlı muhafız grubunun karşısında buldu. İçlerinden biri elinde gümüş bir merasim asası tutuyordu. Gümüş ve altın işlemeli gömleği, kırmızı şalvarı, uzun tuğlarla süslü renkli sarığıyla göz alıcı derecede şık olan bu adam teşrifatçı başıydı. Misafiri baştan aşağı süzüp ne istediğini sordu.</p>

  <p class="p44">İbni Tahir yerlere kadar eğildi. Sonra da net ifadelerle kendisini kimin gönderdiğini izah etti. Mektubu ve üzerindeki mührü gösterdi. Teşrifatçı başı işaretiyle bir muhafız gelip İbni Tahir’in üzerini aradı. Üzerinden Gazali’nin bir kitabıyla bir kese içinde bir miktar para çıktı.</p>

  <p class="p44">“Usulümüz böyle,” diye izah etti teşrifatçı başı, özür diler bir tonda. Ardından Baş vezire ziyaretçiyi bildirmek üzere arka tarafa yöneldi.</p>

  <p class="p44">İbni Tahir yerinde duramayacak haldeydi. Vücudundaki zehir etkisini göstermeye başlamıştı. Duyduğu seslerin kime ait olduğunu anlamaya çalışıyordu. Birden tuhaf bir hisle tepeden tırnağa ürperdi. Meryem’in sesini duyar gibi olmuştu.</p>

  <p class="p44">“Allah’ım,” dedi kendi kendine. “Seyduna haklıymış. Daha şimdiden cennetin seslerini duymaya başladım.”</p>

  <p class="p44">Teşrifatçı başı ona sesini duyurmak için iki kez seslenmek zorunda kalmıştı. Sonunda muhafızlardan biri perdeyi çekip içeri girmesine müsaade etti. Kendisini, iyiliksever bir hükümdarın huzurunda olduğunu düşündüren bir ortamda bulmuştu. İbni Tahir kendisine hitaben bir şeyler söylendiğini işitir gibi oldu ama ne dendiğini anlayamıyordu. Zira sesler sanki çok ama çok uzaklardan geliyordu.</p>

  <p class="p44">Yerlere kadar eğilerek selam verdi. Doğrulduğunda etrafındaki her şey değişmişti. “Cennet köşkü,” diye mırıldandı kendi kendine.</p>

  <p class="p44">“Sakin ol, evladım,” dedi davudi bir ses. “Demek seni Gazali gönderdi?”</p>

  <p class="p44">Artık karşısındaki Baş veziri net biçimde görebiliyordu. Yaşlı adam onun tuhaf hareketlerini heyecanına verdiğinden gülümseyerek sakinleştirmeye çalışıyordu.</p>

  <p class="p44">İbni Tahir birden kendini topladı. <span class="t19">Haplar</span><span class="t19">ı</span><span class="t19">n tesiri</span> diye düşündü.</p>

  <p class="p44">“Evet, Gazali yolladı beni, efendimiz. Bir de bu mektubu size iletmemi istedi.”</p>

  <p class="p44">Mektubu yaşlı adama uzatırken son derece soğukkanlı bir hareketle içindeki ince hançeri avucuna kaydırdı. Bunu öylesine tabii bir hareketle yapmıştı ki orada bulunanların hiçbiri bunu fark edememişti.</p>

  <p class="p44">Baş vezir mührü söküp zarfı açtı.</p>

  <p class="p44">“Bilge dostum Bağdat’ta neler yapıyor?” diye sordu.</p>

  <p class="p44">İbni Tahir aniden ileri doğru atılıp hançeri Baş vezirin çenesinin altından boynuna sapladı. Bu Baş vezir için öylesine beklenmedik bir hareketti ki ilk anda canının yandığını bile fark etmedi. Sadece gözleri fal taşı gibi açılmıştı. Sonra mektuptaki tek cümleyi okudu ve her şeyi anladı. Derhal yardım çağırdı.</p>

  <p class="p44">Bu sırada İbni Tahir sanki bedeni ve ruhuyla felç olmuşçasına hiç kıpırdamadan öylece duruyordu. Odadaki her şey eriyip bambaşka şekle bürünüyor gibiydi. Meryem’i ve onunla birlikte olma isteğini hatırladı. Bacakları titriyordu. Yere uzanıp, hapın tadını doya doya çıkarmaktan başka hiçbir arzusu yoktu. Ama içeri dolan muhafızlar üzerine çullanmışlardı bile. İçeri giren başkaları da ona saldırmaya kalktı. İçgüdüsel olarak kendini koruma gayesiyle etrafa tekmeler, yumruklar savurup, yakaladığını ısırmaya çalışıyordu. Ama kalabalık muhafızlar onu zapt edip iyice döverek etkimiz hale getirdiler. Üstü başı paramparça olmuştu.</p>

  <p class="p44">Aniden vazifesini yerine getirdikten sonra ölmesi yönünde verilen kararı hatırladı. Hiç karşı koymadan nihai darbeyi beklemeye koyuldu. Alnından akan kanla gölgelenen bakışları arasında Meryem’in o güzel yüzünü görür gibiydi.</p>

  <p class="p44">Baş vezir bitkin bir sesle, “Öldürmeyin onu! Sağ yakalayın!” talimatı vermişti.</p>

  <p class="p44">Tekmeler, yumruklar bıçakla kesilmişçesine sona erdi. Şimdi ellerinin bacaklarının bağlandığını hissediyordu, Ancak gözleri kan içinde kaldığından etrafında olup bitenleri seçemiyordu.</p>

  <p class="p44">Dev kollar onu ayağa kaldırdı. Korkutucu bir ses, “Kimsin sen, hain?” diye sordu.</p>

  <p class="p44">“Öldürün beni. Ben Yüce Efendimizin intihara adanmış kuluyum.”</p>

  <p class="p44">Bu sırada görevliler Baş vezirin yarasını temizleyip sarmışlardı. Diğerleri de hekim çağırmaya koştular.</p>

  <p class="p44">Baş vezir İbni Tahir’in cevabını duyunca, “Ah, aptal,” diye inledi. “O alçağa inanmış!”</p>

  <p class="p44">Baş vezirin muhafız başı yerdeki mektubu alıp sessizce okuduktan sonra teşrifatçı başına uzattı. O da, “Cehennemde görüşmek üzere. İbni Sabbah,” yazılı mektubu okuyunca korkuyla irkilmişti. Baş vezirin hekimbaşı gelip yarayı inceledi.</p>

  <p class="p44">“Kötü mü?” diye sordu Baş vezir endişeyle, sesi titreyerek. “Galiba kötü. Çünkü kendimi hiç iyi hissetmiyorum.”</p>

  <p class="p44">Hekimbaşı muhafız başına dönerek, “Maalesef hançer zehirliymiş,” diye fısıldadı.</p>

  <p class="p44">“Alamut’un efendisi yollamış,” diye karşılık verdi muhafız başı sesini alçaltarak.</p>

  <p class="p44">Bir anda olup bitenler çadırda kulaktan kulağa yayıldı. İsmaililerin lideri Baş veziri öldürmek üzere bir katil göndermişti.</p>

  <p class="p44">“Ne? Dağların şeyhi mi yaptırmış bunu?”</p>

  <p class="p44">“Baş vezirin seneler önce sultanın karşısında küçük düşürdüğü Hasan değil mi bu?”</p>

  <p class="p44">“Evet. Bu da onun intikamı.”</p>

  <p class="p44">İbni Tahir’in böylesine cesurca dikiliyor oluşu herkesi daha bir korkuya sevk ediyor, olup bitenleri idrak etmekte büyük sıkıntı yaşıyorlardı.</p>

  <p class="p44">“Ordugaha elini kolunu sallayarak girip herkesin ortasında Baş vezirimizi bıçakladı. Bir insan sonunda öleceği apaçıkken nasıl bu kadar korkusuzca bir eylemde bulunabilir?”</p>

  <p class="p44">“Dini hayallere kendini kaptırmış!”</p>

  <p class="p44">“Hayır, hayır bu deliliğin ta kendisi.”</p>

  <p class="p44">En yaşlılar bile böylesine cesurca bir eylemin bir benzerini hatırlamıyorlardı. Bazıları farkında bile olmadan için için ona hayranlık duyar gibiydiler.</p>

  <p class="p44">“Kesinlikle ölümden korkmuyor.”</p>

  <p class="p44">“Umursamıyor bile.”</p>

  <p class="p44">“Ya da belki de ölümü arzuluyor.”</p>

  <p class="p44">Davul ve borazan sesleri işitiliyordu. Askerler silahlarına davranıp ne yapacaklarını bilmez halde koştururken ilk açıklama yapıldı. Baş vezir ağır yaralanmıştı. İsmaililerin efendisi, dağın şeyhi onu öldürmesi için bir katil göndermişti.</p>

  <p class="p44">Bu haber öfkeli naralarla karşılandı. Eğer o an İsmaililere saldırma emri verilseydi bütün askerler gözlerini kırpmadan savaş alanına koşa koşa gidecek hale gelmişlerdi.</p>

  <p class="p44">&nbsp;</p>

  <p class="p44">&nbsp;</p>

  <p class="p44">&nbsp;</p>

  <p class="p44">Hekimbaşının kanı durdurmasına karşın yaralının durumu gözle görülür biçimde kötüleşiyordu. Damarları şişmişti. Sanki bir şey beynini kemiriyordu.</p>

  <p class="p44">“Hançer zehirli olmalı,” dedi sesi titreyerek. Ümitsiz bir çocuk edasıyla hekimbaşına baktı. “Yapacak hiçbir şey yok mu?”</p>

  <p class="p44">Hekimbaşı kaçamak bir cevap verdi. “Meslektaşlarıma danışmam gerek.”</p>

  <p class="p44">Tüm hekimler ön odada toplandı. Çoğu, yaranın dağlanması fikrindeydi. <span class="t21">1</span></p>

  <p class="p44">Durumu artık iyice ağırlaşan yaralının yanına gittiler.</p>

  <p class="p44">“Yarayı dağlamamız gerekiyor,” dedi hekimbaşı.</p>

  <p class="p44">Yaralı ürperdi. Alnında soğuk terler birikmişti.</p>

  <p class="p44">“Çök acıyacak mı?”</p>

  <p class="p44">Ürkek, zorlukla duyulabilen bir tonla konuşuyordu artık.</p>

  <p class="p44">“Başka çaremiz yok,” diye yanıt verdi hekimbaşı kupkuru bir sesle.</p>

  <p class="p44">“Allah’ım yardım et bana!”</p>

  <p class="p44">Hekimler gerekli aletleri hazırladılar. Yardımcılarından biri içi kor kömürle dolu bir mangal getirdi. Birbirine sürten metal aletlerin sesleri işitiliyordu.</p>

  <p class="p44">Baş vezir zehrin tüm vücuduna yayıldığını hissediyordu. Artık hiçbir şey yapılamayacağını o da idrak etmişti.</p>

  <p class="p44">“Dağlamaya gerek yok,” dedi bitkin bir tavırla. “Ölüyorum.”</p>

  <p class="p44">Hekimler birbirlerine baktılar. Rahatlamışlardı. Zira hepsi de yapacakları işin faydasız olduğunun farkındaydılar.</p>

  <p class="p44">“Sultan’a haber verildi mi?”</p>

  <p class="p44">“Haberci yola çıktı bile.”</p>

  <p class="p44">“Çabuk, yazın,” diye emretti bitkin bir sesle.</p>

  <p class="p44">Hemen söylediklerini yazmaya koyuldular.</p>

  <p class="p44">“Yüce sultan, büyük imparator! Hayatımın büyük bir kısmını imparatorluğunda adaleti tesis etmeye çalışarak geçirdim. Sen de bu hususta her zaman beni destekledin. Şimdi bu dünyada yaptıklarımın hesabını vermek üzere tüm hükümdarların efendisinin huzuruna gidiyorum. Hizmetinde bulunduğum zaman zarfında sana gösterdiğim sadakati ona kanıt olarak sunacağım. Katilin elindeki hançer yetmiş üç yıllık hayatıma son veriyor. Sana yalvarıyorum. Bu işi kimin yaptığını asla aklından çıkarma. Katiller hayatta kalmayı, Alamut’ta toplanmayı sürdürdüğü müddetçe ne sen ne de imparatorluğun güven içinde olabilir. Ben sana hakkımı helal ediyorum. Sen de helal et. Sana ruhen ve kalben bağlı olan oğullarımı da sana emanet ediyorum.”</p>

  <p class="p44">Konuşmak onu iyice tüketmişti. Artık zorlukla soluk alabiliyordu. Hekim, alnına soğuk bir bez koydu. Baş vezir oğullarına da kısa bir veda mektubu yazdırdı.</p>

  <p class="p44">Kısa bir süre sonra, “Cani nerede?”</p>

  <p class="p44">“İşkence altında,” diye yanıtladı katip. “Bildiği her şeyi öğrenmeye çalışıyorlar.”</p>

  <p class="p44">“Onu bana getirin!”</p>

  <p class="p44">Kan içindeki vücudu, paramparça olmuş giysileriyle İbni Tahir’i huzura çıkardılar. Ayakta durmakta bile zorluk çekiyordu İbni Tahir.</p>

  <p class="p44">Baş vezir yüzüne baktığı anda tepeden tırnağa ürperdi.</p>

  <p class="p44">“Ama bu daha bir çocuk,” diye mırıldandı kendi kendine. “Neden beni öldürmek istedin?”</p>

  <p class="p44">İbni Tahir dik durmaya çalışıyordu. Ama konuştuğunda sesi çok zayıf çıkmıştı.</p>

  <p class="p44">“Seyduna’nın emrini yerine getirdim.”</p>

  <p class="p44">“Ama kaçamayacağım sonunda burada öldürüleceğini bilmiyor muydun?”</p>

  <p class="p44">“Evet, biliyordum.”</p>

  <p class="p44">“Ama korkmadın?”</p>

  <p class="p44">“Bir fedai için vazifesinin sonunda ölmek en büyük mutluluktur.” “Ne büyük bir delilik bu!” diye inledi Baş vezir.</p>

  <p class="p44">Sonra birden öfkeye kapıldı.</p>

  <p class="p44">“Kandırılmışsın sen, evlat! Ne yaptığının farkında bile değilsin. İsmaililerin temel ilkesinin ne olduğunu bilir misin?”</p>

  <p class="p44">“Elbette. Efendinin emirlerine itaat et.”</p>

  <p class="p44">“Aptal! Fanatik deli! Daha efendinin öğretisini bile bilmiyor musun yoksa?”</p>

  <p class="p44">“Elbette biliyorum. Mesela senin bir dönek, bir hain olduğunu da biliyorum.”</p>

  <p class="p44">&nbsp;“Dinle beni, evlat. İsmaili liderinin temel prensibi şudur: Hiçbir şey gerçek değil, her şey mübah.”</p>

  <p class="p44">“Bu bir yalan!”</p>

  <p class="p44">İbni Tahir öfkeyle başını iki yana sallıyordu.</p>

  <p class="p44">“Sen Seyduna’nın kim olduğunu bilmiyorsun,” dedi. “Seyduna tüm insanların en zekisi ve en kudretlisidir. Allah ona müminlere cennet kapılarını açma yetkisi vermiştir.”</p>

  <p class="p44">“Allah’ım, affet onu. Ne dediğini bilmiyor.”</p>

  <p class="p44">“Ne dediğimi bilmiyor muyum? Cennete gönderilenlerden biri de bendim.”</p>

  <p class="p44">Baş vezir şaşkınlık içindeydi. Zorlukla bir dirseği üzerine doğruldu. İbni Tahir’in gözlerinin içine baktı. Karşısındaki bu gencin yalan söylemediğine emindi. Başını hayretle iki yana salladı.</p>

  <p class="p44">Alamut’la ilgili anlatılan efsaneleri hatırlamıştı. Cennette bir gece geçirdiğini ileri süren gençlerden söz ediliyordu bu efsanelerde. Şimdi her şeyi anlamaya başlamıştı.</p>

  <p class="p44">“Demek cennete gittiğini ileri sürüyorsun?”</p>

  <p class="p44">“Kendi gözlerimle gördüm cenneti. Her şeye kendi ellerimle dokundum.”</p>

  <p class="p44">“Ve ölünce de oraya geri döneceksin öyle mi?”</p>

  <p class="p44">“Evet, ölüm beni oraya götürecek.”</p>

  <p class="p44">Baş vezir yastıklara gömüldü.</p>

  <p class="p44">“Allah! Allah!” diye inledi cılız bir sesle. “Ne büyük bir günah bu böyle! Demek o yüzden bu kadar çok sayıda güzel köle kıza ihtiyacı varmış. Demek bu yüzden köle pazarında ne kadar güzel kız varsa satın alıyormuş.”</p>

  <p class="p44">İbni Tahir söylenenleri dikkatle dinliyordu. Yüzü müthiş derecede gerilmişti.</p>

  <p class="p44">Baş vezir, “Hiç kandırılıyor olabileceğini düşünmedin mi? Orasının Hasan’ m yaptığı bir cennet olabileceği hiç mi aklına gelmedi? Alamut’tan aslında hiç ayrılmamış olabileceğin ihtimalini hiç mi düşünmedin?”</p>

  <p class="p44">“Alamut’ta öyle bahçeler yok ki. Benim girdiğim bahçeler Kuran’daki tasvirlere tam olarak uyuyordu.”</p>

  <p class="p44">Orada bulunan ve neredeyse İran’daki tüm kaleleri tanıyan üst düzey bir subay söze karıştı.</p>

  <p class="p44">“Orası eski Deylem krallarının kendi zevklerine göre inşa ettikleri bahçeler olmalı. Onlardan bahsedildiğini işitmiştim.”</p>

  <p class="p44">İbni Tahir’in gözleri fal taşı gibi açılmıştı. Yüreğine çocukça bir korku düşmüştü.</p>

  <p class="p44">“Sen uyduruyorsun bunu…”</p>

  <p class="p44">Öfkeden kıpkırmızı kesilen subay, “Diline hâkim ol, katil!” diye bağırdı. Ülkenin kuzeyinde vazife yapan herkes Deylem krallarının yaptırdığı Alamut’un arkasındaki o bahçeleri bilir.”</p>

  <p class="p44">İbni Tahir’in başı dönüyordu. Umutsuzca son bir itirazda bulundu.</p>

  <p class="p44">“O bahçelerde kuzu kadar uysal, sahibesini bir köpek gibi sadakatle izleyen bir leopar gördüm.”</p>

  <p class="p44">İçerideki herkes kahkahayla güldü.</p>

  <p class="p44">“Tüm prenslerin, asilzadelerin böyle evcil leoparları vardır. Hatta av köpekleri yerine onların kullanıldığı bile olmuştur.”</p>

  <p class="p44">“Peki ya bana hizmet eden kara gözlü huriler?”</p>

  <p class="p44">“Kara gözlü huriler mi?” diye güldü Baş vezir acıyla. “Hepsi İran’daki pazarlardan toplanan Hasan’ın köleleri ve cariyeleri. Elimde tüm bu satışlarla ilgili ayrıntılı raporlar var.”</p>

  <p class="p44">Bu sözler İbni Tahir’in gözlerindeki perdeyi kaldırmaya başlamıştı. Birden her şeyi tüm açıklığıyla görür gibi oldu. Meryem, Hasan’ın kölesi ve cariyesi. Kendisi, İbni Tahir’se onun aşağılık entrikalarının kurbanı bir zavallı. Beyni patlayacak gibiydi.</p>

  <p class="p44">Dizlerinin bağı çözüldü. Yere kapanıp hıçkırıklara boğuldu.</p>

  <p class="p44">“Allah’ım, affet beni!”</p>

  <p class="p44">Baş vezir kasılarak kendinden geçti. Boğazından hırıltılar yükseliyordu. Katip hemen yanına diz çöktü.</p>

  <p class="p44">“Ölüyor,” diye fısıldadı. Gözleri yaşla dolmuştu.</p>

  <p class="p44">Hekimler yaralının yardımına koştular. Su ve tütsü yardımıyla ayılmasını sağladılar.</p>

  <p class="p44">“Ne büyük bir suç!” diye fısıldadı.</p>

  <p class="p44">Yere kapanan İbni Tahir’i fark etti.</p>

  <p class="p44">“Şimdi anladın mı?” diye sordu.</p>

  <p class="p44">İbni Tahir evet manasında başını salladı. Ağzını açacak hali kalmamıştı. Hayatını adadığı fikirlerin çöküşü onu da mahvetmişti.</p>

  <p class="p44">“Senin bu kara cahilliğin yüzünden ölüyorum.”</p>

  <p class="p44">“Allah’ım! Allah’ım! Ben ne yaptım! ”</p>

  <p class="p44">“Pişman mısın?”</p>

  <p class="p44">“Evet, efendimiz.”</p>

  <p class="p44">“Sen cesur bir çocuksun. İşlediğin suçu telafi etmek ister misin?”</p>

  <p class="p44">“Ah, keşke böyle bir imkan olsa.”</p>

  <p class="p44">“Var zaten. Alamut’a geri dön ve İran’ı o İsmaili şeytandan kurtar.”</p>

  <p class="p44">İbni Tahir işittiklerine inanamıyordu. Gözyaşları arasında çocuksu bir ifadeyle gülümseyerek etrafına bakındı. Çevresindeki herkes ona nefret dolu bakışlar fırlatıyordu.</p>

  <p class="p44">“Korkuyor musun?”</p>

  <p class="p44">“Hayır, korkmuyorum. Sadece benimle ne yapmayı planladığınızı anlayamadım.”</p>

  <p class="p44">“Seni Alamut’a geri dönmek üzere serbest bırakacağız.” Hemen itirazlar yükseldi. Suçlu cezasını çekmeliydi. Onu serbest bırakamazlardı.</p>

  <p class="p44">Baş vezir bitkin bir ifadeyle elini sallayarak herkesi susturdu. “Ben insanları tanırım,” dedi. “Eğer Hasan’la başa çıkabilecek biri varsa o da bu delikanlıdır.”</p>

  <p class="p44">“Ama bir katilin serbest bırakıldığı nerede görülmüş? Sultan hazretleri ne der sonra?”</p>

  <p class="p44">“Korkmayın. Hâlâ hayattayım ve tüm mesuliyet de bana ait. Katip, yaz!”</p>

  <p class="p44">Katip fermanı yazmaya koyuldu.</p>

  <p class="p44">İçeridekiler başlarını sallayarak bakışıyorlardı.</p>

  <p class="p44">“Ben değil, Alamut’taki caninin eline düşen bu genç asıl kurbandır. Şimdi hem benim hem de kendisinin intikamını alacak. Zira gerçeği gördü. Bir bölük asker ona Alamut’a kadar eşlik etsin. İçeri girmesini sağlayın. Orada vazifesini yerine getirecektir.” “Hançeri gırtlağına saplayıvereceğim.”</p>

  <p class="p44">Gözleri nefretle parıldayan İbni Tahir ayağa kalktı. “İntikamımı alıncaya ya da ölünceye kadar huzur bulmayacağım. Yemin ediyorum.”</p>

  <p class="p44">“Duydunuz mu? Bu kadarı kafi benim için. Şimdi onu yıkayıp, yaralarını sarın. Yeni giysiler verin… Çok yoruldum.”</p>

  <p class="p44">Gözlerini kapattı. Damarları içlerinde kor alev varmışçasına yanıyordu Titremeye başladı.</p>

  <p class="p44">“Son yaklaşıyor,” diye fısıldadı hekimbaşı.</p>

  <p class="p44">Verdiği işaretle herkes odayı terk etti. Muhafızlar İbni Tahir’i başka bir çadıra götürdüler: Onu yıkayıp, yaralarını sardıktan sonra yeni giysiler giydirip, bir direğe bağladılar.</p>

  <p class="p44">Hayat tıpkı bir kabusa dönüşmüştü. Takipçileri tarafından evliya olarak görülen, aslında büyük bir sahtekardı. İnsanların mutluluğu ve hayatlarıyla küçük taşlarla eğlenen bir çocuk misali oynamıştı. Güvenleri sömürmüş, kendisinin bir peygamber, Allah’ın elçisi gibi görülmesine müsaade etmişti. Bunu nasıl yapmıştı? Alamut’a geri dönmek zorundaydı! Bu sefer yanılmadığına emin olmalıydı. Eğer gerçekten de büyük bir sahtekarlığa maruz kalmışsa zehirli hançerini onun vücuduna seve seve sokacaktı. Nasıl olsa hayatı mahvolmuştu. O andan sonra da kendisini Allah’a bırakacaktı.</p>

  <p class="p44">Baş vezir geceyi ateşler içinde yanarak ve yarı bilinçsiz halde geçirdi. Arada sırada korkunç hayaller görerek kendine geldiği de olmuştu. Öyle anlarda inleyip, Allah’tan yardım diliyordu.</p>

  <p class="p44">Sabaha karşı tüm direnci kırıldı. Artık kendinden tamamen geçmişti. Öğlene doğru da kalbi durdu.</p>

  <p class="p44">Haberciler ölümünü dünyanın dört bir yanına yaydılar. “Nizamülmülk, İmparatorluğun ve dünyanın yöneticisi, Celaleddin, ülkenin ve inancın şerefi, Sultan Alparslan Şah’ın ve oğlu Melik’in Baş veziri, İran’ın en büyük devlet adamı, Alamut şeyhinin kurbanı olmuştur!”</p>

  <p class="p17">&nbsp;</p>
</body>
</html>
