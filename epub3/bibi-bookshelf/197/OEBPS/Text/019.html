<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p17">&nbsp;</p>

  <p class="p17">&nbsp;</p>

  <h1><a id="ncx4371"></a><a id="a53"></a><span class="th10">16</span></h1>

  <p class="p4">&nbsp;</p>

  <p class="p4">&nbsp;</p>

  <p class="p4">&nbsp;</p>

  <p>İbni Tahir’in Alamut’tan ayrıldığı günün ertesinde kaleye dörtnala gelen bir kâşif, Emir Arslantaş’ın birliklerinin büyük bir hızla kaleye yöneldiklerini bildirdi. Davullar çalınıp, borazanlar öttürüldü. Müthiş bir süratle herkes mevzilerdeki yerlerini aldı. Dışarıdaki muhafızlara ufukta ilk atlılar görülünceye dek yerlerini muhafaza etmeleri talimatı verildi. Sonra da vadiye çeşitli tutaklar bırakarak geri çekileceklerdi.</p>

  <p>O andan itibaren sürekli yeni kaşifler, yaklaşmakta olan düşman ordusunun hareketlerini neredeyse anı anına bildirmeye başladı. Ertesi sabah şafak vakti Hasan, büyük dailerle birlikte kulesindeydi. Birlikte ufka bakarak düşmanı görmeye çalışıyorlardı.</p>

  <p>“Bunun böyle olacağını da düşünmüş müydün?” diye sordu Ebu Ali endişeyle Hasan’ı süzerek.</p>

  <p>“Her şey tam beklediğim gibi gelişiyor. Her hamleye karşı bir hamlem var.”</p>

  <p>“Bu arada İbni Tahir’i Nihavend’e göndermiş olma ihtimalin var mı?”</p>

  <p>Buzruk Ümid kendi cesaretine şaşırmıştı.</p>

  <p>Hasan kaşlarını çattı. Sanki soruyu duymamış gibi gözlerini ufka dikmiş bir şeyler görmeye çalışıyordu.</p>

  <p>“Yaptığım her şey,” dedi neden sonra. “Ortak davamızın zaferi için.”</p>

  <p>Büyük dailer birbirlerine baktılar. Hasan’ın hazırladığı karşı hamlenin ne olduğunu artık az çok tahmin edebiliyorlardı. Ama bu onların korkusunu dindirmiyordu. Neticede her alanda başarı ya da başarısızlık binlerce küçük tesadüfe bağlıdır. Tüm hesaplamaların gerçekleşeceğine olan bu kibirli inancı onun anormal biri olduğunun da göstergesiydi aslında.</p>

  <p>“Diyelim ki,” diye başladı cesaretini yeniden toplayan Buzruk Ümid. “Emir’in ordusu Alamut dışında kış sonuna dek kalmaya karar verdi.”</p>

  <p>“Susuzluktan ölürüz diye mi korkuyorsun?” diye sorarken bir taraftan da gülüyordu Hasan. “Çok sağlam bir müdafaa hattımız var. Ayrıca erzakımız da bize bir yıl yeter.”</p>

  <p>“Ama yılın sonunda buradaki askerleri yenileriyle değiştirip kuşatmayı devam ettirebilirler. O zaman ne yapacağız?”</p>

  <p>“Eski dostum, inan ben de bilmiyorum. Ben daha ziyade ya çok uzun ya da çok kısa vadeli planlar yaparım.”</p>

  <p>“Çok tehlikeli,” diye fikir beyan etti Ebu Ali. “Herhangi bir kaçış yolumuz yok buradan.”</p>

  <p>“Dağlara kaç, dostum. İstersen hepinizi dağlara süreyim.” Hasan hafifçe güldü. Sonra onları biraz olsun rahatlatmak istercesine, “Bu kuşatmanın o kadar uzun süreceği kanaatinde değilim,” diye ekledi.</p>

  <p>Tam o esnada Buzruk Ümid vadinin girişindeki gözetleme kulesindeki bayrağı işaret eti. Bayrak gönderden indiriliyordu.</p>

  <p>“Muhafızlar çekiliyor,” dedi nefesini tutarak. “Düşman yaklaşıyor.”</p>

  <p>Kısa bir süre sonra ufukta önce bir toz bulutu ardından da siyah bayraklar belirdi. Gözetleme kulelerinin bulunduğu tepelerde düşman süvarileri görülüyordu. Artık düşmanın siyah bayrakları dalgalanmaya başlamıştı bile.</p>

  <p>Sürekli yeni birlikler geliyordu. Tüm vadi bir anda çadırlarla dolmuş, tepelere dek her yan düşman askeriyle kaplanmıştı.</p>

  <p>Akşama doğru kuşatmada kullanılacak malzemeler ve merdivenler hazırlandı. Yüzlerce saldın makinesi göze çarpıyordu. Üç lider kuleden olup bitenleri takip ediyordu.</p>

  <p>“Çok ciddiye almışlar,” dedi Ebu Ali.</p>

  <p>“Ciddi bir zafer için ciddi düşman lazım zaten,” diye yanıt verdi Hasan.</p>

  <p>“İki ya da üç gün içinde hazırlıkları biter,” dedi Buzruk Ümid. “Sonra da saldırıya geçeceklerdir.”</p>

  <p>“Bize vadi tarafından yaklaşamazlar,” dedi Ebu Ali. “Orası çok güvenli. Surlara kadar gelseler bile teker teker avlarız onları. Dağlardan üzerimize inmeye çalışacaklardır ama tedbiri elden bırakmadığımız takdirde o noktada da etkili olamazlar.”</p>

  <p>“Eğer kaleyi bizi açlıktan ölünceye dek kuşatmaya alıp ele geçirmekten başka bir niyetleri varsa askeri deha olan bir komutanlara ihtiyaçları olacak demektir,” dedi Hasan. “Ama değil İran’da tüm dünyada böyle bir dâhinin bulunduğunu hiç duymadım.”</p>

  <p>“Ama zaman onların yanında,” dedi Buzruk Ümid.</p>

  <p>“Cennet de bizim,” diye karşılık verdi Hasan gülerek.</p>

  <p>Kale arı kovanına dönmüştü. İki ön kuleyle surlar askerlerle doluydu.</p>

  <p>Kalın halatlarla kayalarla ağır kütükler uygun yerlere yerleştiriliyordu. Yakılan ateşlerin üzerine içleri zift ve yağ dolu kazanlar yerleştirilmişti. Düşmanın üzerine dökülmeye hazır kaynar sıvı artık en kısa zamanda hazır olacaktı. Savaş miğferli komutanlar bir mevziden diğerine koşarak hazırlıkların tamam olup olmadığını kontrol ediyordu. Minuçehr’le iki yaveri at sırtından çevreyi inceliyorlardı. Herkes çok büyük bir ordu tarafından kuşatıldıklarını biliyordu ama kaledeki hiç kimse henüz düşman askerini görememişti. Savaş alanını sadece kuledeki hâkim konumlarından üç lider görmekteydi.</p>

  <p>Solgun yüzlü fedai okulu talebeleri kendilerine vazife verilmesini bekliyorlardı. Dersler geçici bir süre askıya alınmıştı. Süleyman’la Yusuf talebelerin komutanı olarak tayin edilmişti. Onlar da her fırsatta talebelere Türk öncü birlikleriyle yaptıkları savaşı anlatıp duruyorlardı. Anlattıkları hikayeler talebelerin heyecanını ve korkularını daha bir artırıyordu. Korkuları arttıkça savaş özlemleri de bir o kadar artıyordu. Ama seçkin bir birliğin mensupları olduklarının bilincindeydiler. Ve her ne pahasına olursa olsun buna göre davranmaya kararlıydılar.</p>

  <p>İkindiye doğru güvercinliklerin bulunduğu kulenin önünde mevzi almaları emredildi. Hepsi ok ve yaylarını kuşanmıştı. Zift ve yağ dolu kazanları boşaltmak üzere altı asker de emirlerine verildi.</p>

  <p>İkindi namazının ardından talebeler Süleyman’ la Yusuf’un yemeklerini getirdiler. Mazgalların üzerinde, diğerlerinden ayrı bir yerde yiyorlardı yemeklerini. Savaş miğferlerinin iplerini de çözmüşlerdi. Böylece nispeten daha az terliyor olsalar bile yine de şakaklarından ter damlaları süzülüyordu. Onları altı ay önce gören biri şimdi gelip baksa kesinlikle tanıyamazdı. Yüz hatları sertleşmiş, bakışları yalnızca talebeleri değil başkalarını da korkuyla titretecek kadar zalim bir ifade almıştı.</p>

  <p>“Kapana kısılmış bir fare gibi kalakaldık burada,” dedi Süleyman. “İlk sefer ne güzeldi. Düşmanla kılıç kılıca muharebe etmiştik. Tadı damağımda kaldı doğrusu.”</p>

  <p>“Biraz sabırlı ol. Seyduna kesin şu an bir şeyler planlıyor olmalı. Dışarıda en az otuz bin kafir var ne de olsa.”</p>

  <p>“Sayının ne önemi var? Şimdi emir verilse koşa koşa fırlarım dışarı. Hiçbir şey yapmadan durmak cehennem azabı gibi. Daha ne kadar tahammül edeceğiz buna?”</p>

  <p>“Kesinlikle haklısın. Hemen şimdi şu kafir köpeklere günlerini göstersek ne güzel olurdu!”</p>

  <p>“Bütün gün ne düşündüm biliyor musun? Ama kimseye söyleme sakın. Seyduna’dan beni düşman ordugahına sızıp Arslantaş’ı öldürmekle görevlendirmesini isteyeceğim.”</p>

  <p>“Buna izin vermez. Yemin ettik. Şimdi verilecek emirleri beklemek zorundayız.”</p>

  <p>“Bıktım beklemekten! Aklımı kaçırmama az kaldı. Bazen kendimi çok acayip hissediyorum. Dinle bak. Birkaç gün önce akşamla yatsı namazı arası birden gözlerimi kan bürüdü. Nasıl olduğunu anlamadım ama hançerimi kaptığım gibi dışarı fırladım. Yüksekçe bir duvarın üzerine çıkınca da aşağıdan geçen üç talebeyi fark ettim. Konuşarak bana doğru geliyorlardı. Damarlarımdaki kan kaynamıştı adeta. Üzerlerine atılmak, bıçaklamak, hançerimi gırtlaklarına sokmak için dayanılmaz bir istek duyuyordum. Tam altımdan geçtikleri sırada üzerlerine atladım. Korkup kadınlar gibi çığlık attılar. Tam hançerimi kaldırırken kendime geldim. Ayakta duramayacak derecede bitkindim. Bütün gücümü toplayarak gülümsemeye çalıştım. ‘Yuh be, ne biçim kahramanmışsınız siz böyle,’ dedim onlara. ‘Cesaretinizi sınamak istedim ama görüyorum ki daha çok yolunuz var.’ Sonra Abdülmelik usulü kısa bir vaaz verdim. ‘Bir İsmailinin özellikle de fedainin her zaman hazırlıklı olması gerekir. Hele hele az önceki gibi çığlık çığlığa bağırmak hiç yakışmaz size,’ dedim. Böyle konuşarak sergilediğim davranışa bir bahane bulmuş oldum. Ama o andan beri içimde her an aklımı kaçırabileceğim korkusu yaşıyorum. Eğer Seyduna kısa sürede bana bir görev vermezse sonum kötü.”</p>

  <p>Yusuf farkında olmadan ondan biraz uzaklaşmıştı. Korkuyordu.</p>

  <p>“Seyduna’nın verdiği hap yüzünden olmalı,” dedi. “Bizi cennete göndermek için onları verdi ama şimdi de aklımızda cennete geri dönmekten başka bir şey yok.”</p>

  <p class="p32">“Bir kez cenneti tadan birinin oraya tekrar gitmek istenmemesi mümkün mü? Allah’ım! Neden bunca çile çekmemiz gerekiyor ki?”</p>

  <p>İki gün bu şekilde hummalı hazırlıklar ve tedirgin edici bir sessizlikle geçti. Bekleyiş herkesi dayanma noktasının sonuna getirmişti.</p>

  <p>Kulelerinden Hasan’la büyük dailer düşmanın manevralarını izliyorlardı. Düşmanın bir hazırlık içinde olduğunu sezseler de vadinin yapısı neler yapıldığını görmelerine engel teşkil ediyordu. Ebu Ali aracılığıyla Übeyde’ye keşif kolunu sultanın ordusuna biraz daha yaklaştırma emri verildi.</p>

  <p>Sonunda düşman vadiyi tuzaklardan temizlemeyi başarmıştı. Kuledeki üç adam Emir’in askerlerinin vadiyi kontrol edip, çevreyi incelediğini gözlemliyordu.</p>

  <p>Halfa’yla İbni Vakkas’a günün ilk ışıklarında Alamut’un surlarından aşağı inip, nehri geçmeleri, ardından vadinin diğer tarafındaki kayalıklara tırmanma talimatı verildi.</p>

  <p>Alamut’taki tüm askerler bu zor vazifeyi heyecan içinde izliyorlardı. Eski askerler, iki fedai karşı taraftaki kayalıklara tırmanırken nefeslerini tutmuşlardı. İbni Vakkas önden tırmanıyordu. Ayağını sağlam bir yere basınca aşağı halat sarkıtıp Halfa’yı yukarı çekti. Zirveye yaklaştıkları sırada güneş de dağların üzerinde belirmişti.</p>

  <p>Buradaki ağaç gövdelerinden de destek alarak son bölümü biraz daha hızlı tırmandılar.</p>

  <p>Alamut’ta onları izleyenler fedailerin birden gözden kaybolduğunu görmüşlerdi. Okçular herhangi bir durum karşısında hazırlıklı olmak için yaylarını gerdiler. Ama fedailer maymun çevikliğiyle, halatla bir ağaçtan diğerine atlaya atlaya nehrin üzerinden geçmeyi başardılar.’ Sonunda sağ salim karşı tarafa ulaştıklarını gören okçular da yaylarını indirdiler.</p>

  <p>“Düşman Alamut’u çepeçevre kuşatmış. Ateş ve kaya fırlatmak üzere mancınıkları hazırlıyor!”</p>

  <p>Bu haber derhal kaleye ulaşmıştı.</p>

  <p>Ve gerçekten de fedailer bu durumu bildirir bildirmez büyükçe bir kaya Alamut surlarının dibine düştü. Hemen ardından kaleye adeta yağmur gibi taş yağmaya başladı. İlk taşlar Şahrud’a düşerek herhangi bir tehlike yaratmamıştı. Ama bir süre sonra kale duvarları da isabet almaya başladı. Kaledekiler altlarındaki zeminin titrediğini fark ediyorlardı. Herkes bembeyaz bir yüzle düşmanın ortaya çıkmasını bekliyordu.</p>

  <p>Aniden fırlatılan devasa büyüklükte bir kaya parçası kale duvarına çarpıp bir kısmını çökertti. Surların o kısmı büyük bir gürültüyle Şahrud’a gömülmüştü. Ardından uçurum tarafına da benzeri bir darbe geldi. Sonra da üzerlerine ağaç kütüklerine bağlanmış kaya blokları yağmaya başladı. Şahrud’a düşen bu blokların bazıları suyun akıntısıyla uzaklaşıp giderken bazıları nehrin üzerinde kalıyordu. Kısa bir süre sonra üst üste yığılan bu kayalar küçük bir gölet meydana getirdiler.</p>

  <p>Artık Alamut’taki askerler karşı tepelerdeki hareketlenmeleri görebiliyorlardı. Mancınıkları kullanan askerler net biçimde seçiliyordu. Minuçehr’in talimatıyla ok yağmaya başladı. Ama mesafe çok fazlaydı. Bu yüzden de ok atarak karşı tarafa herhangi bir zarar vermek imkansızdı.</p>

  <p>Alevler içindeki bir gülle Alamut surlarında patladı. Bunu diğer gülleler takip etti. Bu sırada gökten yağmur gibi ok yağıyordu. Askerlerden biri yaralandı.</p>

  <p>Minuçehr yaralı askerin yanına koştu.</p>

  <p>“Aptallar! Çıkmayın dışarı! Siper alın!”</p>

  <p>Öfke ve heyecandan soluk soluğa kalmıştı.</p>

  <p>Askerler solgun gülümsemelerle birbirlerine baktılar. Bu türden bir savaşta yapabilecekleri hiçbir şey yoktu.</p>

  <p>“Sadece gözümüzü korkutmak istiyorlar,” diye kükredi Minuçehr. “En ufak bir tehlike bile yok.”</p>

  <p>Lâkin taş ve gülle yağmuru askerlerin moralini iyice bozmuştu. Kaleden çıkmalarının mümkün olmadığının farkındaydılar. Aslında her biri düşmanla açık arazide muharebeye girişmeyi yeğlerdi.</p>

  <p>“Eğer Seyduna izin verirse şu duvarı fedailerle birlikte tırmanıp önüme geleni kıtır kıtır keserdim,” dedi Abdülmelik öfkeden dişlerini gıcırdatarak.</p>

  <p>Yusuf’la Süleyman da hiddetlerinden yumruklarını sıkıp duruyorlardı. Böyle bir katliam talimatı verilse en Ön safta olmak için bir an bile tereddüt göstermezlerdi. Ama anlaşıldığı kadarıyla kalesindeki Seyduna henüz büyük dailerle görüş alışverişinde bulunup, eşsiz kararlar almakla yetiniyordu. Süleyman’ın artık sabredecek hali kalmamıştı.</p>

  <p>Ebu Ali surların durumu hakkında bilgi verip ardından, “Adamların cam sıkkın,” dedi gülerek.</p>

  <p>“Arslantaş da tam bunu istiyor zaten,” diye yanıt verdi Hasan. “Bizi etkilemek, direncimizi kırmak, korkutmak istiyor. Ama bu halden faydalanmak istiyorsa acele etmesi gerek. Yoksa askerlerimiz bir iki gün içinde kopan bu yaygaraya alışıp üzerlerinden geçen gülleleri kementle yakalamaya filan kalkarlar.”</p>

  <p>“Yani kısa sürede merdiven dayayıp surlara tırmanmayı denerler diyorsun öyle mi?”</p>

  <p>“Hayır, böyle bir şey yapmayacaklardır. Tam tersine büyük bir sıkıntıyla karşı karşıya olduklarını öğrenebiliriz.”</p>

  <p>İkindi namazı vakti Emir’in saldırısı aniden kesildi. Ortalığı meşum bir sessizlik kaplamıştı. Kalede sabahki saldırının yakında meydana gelecek çok daha büyük bir olayın habercisi olduğuna dair bir kanaat oluşmuştu.</p>

  <p>Kuledeki üç nöbetçi vadiden kaleye doğru yaklaşan üç atlıyı fark ettiler. Atlılar iyice yaklaşıp, Alamut’a uzanan asma köprünün önünde durarak barış işareti yaptılar.</p>

  <p>“Bu bir tuzak olabilir,” dedi bir subay Minuçehr’e.</p>

  <p>“Yüce Efendimizden talimat gelinceye dek köprüyü indirmeyeceğiz,” diye yanıt verdi kale komutanı da ona.</p>

  <p>Emir kısa süre içinde verildi. Gevşetilen zincirler şakırtıyla köprüyü aşağı indirince üç atlı, gururlu ama bir o kadar da dikkatli tavırlarla ilerlemeye başladı. Minuçehr de son derece saygılı bir tavırla karşıladı onları.</p>

  <p>Bu sırada surlarda nöbet tutan birkaç asker dışında Hasan’ın tüm ordusu alt ve orta avlularda toplanmıştı. Fedailerle talebeler bir yanda, okçularsa diğer yanda bekliyorlardı. En alt avluda da hafif ve ağır silahlar kuşanmış birlikler savaş düzeni almışlardı.</p>

  <p>Minuçehr’le yanındaki subayları, elçileri orta avluya aldılar. Avlunun ortasına gelince de yeni emirleri öğrenmek üzere beklemeye koyuldular.</p>

  <p>“Bu sabah bizi etkilemeye çalıştılar,” dedi Hasan. “Şimdi sıra bende. Üzerlerinde kıyamet gününe dek unutamayacakları bir tesir yaratacağım.”</p>

  <p>Bir kez daha gerek sesinin tonu gerekse de yüzünün aldığı şekil büyük daileri ürpertmişti. Bakışlarında fedaileri bahçelere gönderdiği günkü gizemli ifade belirmişti.</p>

  <p>“Boyunlarını vurdurup surlarda mı sergileyeceksin?” diye sordu Ebu Ali.</p>

  <p>“Bunu yapacak kadar aptal değilim,” diye cevap verdi Hasan. “Böyle bir hareket Emir’in askerlerini yüreklerinde zerre kadar korku kalmayacak derecede hırslandırıp, öfkelendirecektir. Oysa bizim şu an hissettikleri korkuyu mümkün olduğunca artırmamız gerek.”</p>

  <p>“Ordu toplandı. Elçiler bekliyor,” dedi Buzruk Ümid korkuluklardan aşağı bakarken.</p>

  <p>“Bırak beklesinler. Onlar bizi üzerimize gülle yağdırarak sindirmek istediler. Biz de aynı şeyi onları bekleterek yapalım.”</p>

  <p>Arslantaş’ın elçilerinin komutanı, süvari Yüzbaşı Ebu Cafer de fedailerle okçuların tam ortasındaydı. Elini kılıcının kabzasına hafifçe dayamış, küçümser bir tavırla karşısındakilere bakıyordu. Adamları da her iki yanına geçmişlerdi. Onlar da kılıçlarının kabzalarım kavramış, hırçın bakışlarla etrafı süzüyorlardı. Üçü de başlarına gelebileceklere ilişkin korkularıyla sabırsızlıklarım dışa vurmama konusunda bir hayli başarılıydı.</p>

  <p>Minuçehr’le subaylar on adım kadar önlerindeydi. Bir yandan elçilere tehditkar ifadelerle bakıyor bir yandan da aralarında konuşuyorlardı. Arada sırada da Yüce Efendi’nin kulesine doğru kaçamak bakışlar fırlatıyorlardı.</p>

  <p>Ama kulede en ufak bir hareketlenme yoktu. Sanki Hasan tüm askerleriyle üç düşman elçisinin kendi komutunu beklediğini unutmuştu.</p>

  <p>Güneş askerlerle hayvanların üzerinde acımasızca parıldıyordu. Ama askerlerin hiçbirinde en ufak bir huzursuzluk ifadesi yoktu. Kayıtsız bir tavırla artık sabırsızlanma emareleri göstermeye başlayan düşman elçileri seyrediyorlardı.</p>

  <p>Sonunda Ebu Cafer daha fazla tahammül edemeyerek Minuçehr’e dönüp, yapmacık bir kibarlıkla, “Misafirleri kızgın güneşin altında bekletmek burada bir gelenek midir?” diye sordu.</p>

  <p>“Burada sadece tek bir gelenek var. O da Yüce Efendimizin talimatlarına harfiyen uymak.”</p>

  <p>“Bu durumda Efendim Arslantaş’a bu kadar uzun bekletilmenin efendinizin cevabının bir parçası olduğunu bildirmekten başka çarem kalmayacak.”</p>

  <p>“Nasıl arzu ederseniz.”</p>

  <p>Yine sustular. Ebu Cafer öfkeyle gökyüzüne bakarken şakaklarından ter süzülüyordu. Giderek kendine olan güveni kayboluyor gibiydi. Neden onları bunca silahlı askerin karşısında bekletiyorlardı? Ayrıca neyi bekliyorlardı böyle? Kale komutanının kendileriyle ilgili nasıl bir planı vardı? Aklına binlerce şey geliyor ve her bir düşünce de korkusunu daha bir artırıyordu.</p>

  <p>Bu sırada büyük dailerle Hasan beyaz merasim cübbelerini giyip, omuzlarına beyaz örtüler attılar. Ardından da muhafızlar eşliğinde binadan çıktılar.</p>

  <p>Hasan Alamut’u ele geçirdikten sonra ilk kez takipçilerinin karşısına çıkacaktı. Kendisine hâkim olmaya çalışıyordu ama o bile bir hayli gergindi.</p>

  <p>Çalan borazanlar onun gelmekte olduğunu bildirdi. Bütün gözler o anda üst avluya döndü. Yanlarındaki yarı çıplak, gürz taşıyan muhafızlar eşliğinde tepeden tırnağa beyazlara bürünmüş üç kişi belirmişti avluda. Askerler nefeslerini tutmuştu. Çünkü bu üçlüden sadece birini ilk kez görüyorlardı. Öyleyse bu Seyduna olmalıydı.</p>

  <p>Yusuf’la Süleyman’ın gözleri fal taşı gibi açılmıştı.</p>

  <p>“Seyduna!” diye fısıldadılar.</p>

  <p>Haber bir anda kulaktan kulağa yayıldı.</p>

  <p>Seyduna kendini göstermişti! Büyük şeyler olacak. Askerlerin heyecanı hayvanlara da sirayet etmişti. Huzursuzlukla kıpırdanıp duruyorlardı.</p>

  <p>Üç elçi de havadaki gerginliği hissetmişti. Merasim kıyafetleri içindeki üç komutam görünce içgüdüsel olarak dikkat kesildiler. Yüzlerindeki kan çekilmişti.</p>

  <p>Hasan’la yanındakiler üst avlunun kenarına dek yürüdüler. Etraf hiç olmadığı kadar sessizdi. Şahrud’un Alamut’taki yaşama sinmiş olan gümbürtüsü dışında çıt çıkmıyordu.</p>

  <p>Hasan konuşacağını bildirmek için elini kaldırdı. Sonra da berrak bir ses tonuyla Ebu Cafer’e, “Sen kimsin yabancı? Neden Alamut’a geldin?” diye sordu.</p>

  <p>“Efendim, ben Ebu Bekir’in oğlu Yüzbaşı Ebu Cafer’im. Buraya memleketimizin iftiharı ulu Sultanımız Melikşah tarafından vazifelendirilen efendimiz, haşmetli Emir Arslantaş’ın emri üzerine gelmiş bulunuyorum. Sultan hakkın olmadan ele geçirdiğin Alamut Kalesi’ni derhal terk etmeni istiyor. Kaleyi üç gün içinde Emir Arslantaş’a teslim edeceksin. Bu durumda, Efendimiz buradan güven içinde uzaklaşmanıza izin verecek. Ancak bu emre itaat etmezseniz Sultan sizi devlet düşmanı olarak addedecektir. Bu durumda Efendimiz nihai darbeyi vurana dek peşinizi bırakmayacak. Zira şu an Baş vezir Nizamülmülk de büyük bir orduyla Alamut üzerine gelmekte. Eğer derhal kararınızı vermezseniz İsmaililere karşı en acımasız tavrı sergileyecek o orduyu da karşınızda bulacaksınız. Efendimizin söylememi istedikleri bundan ibarettir.”</p>

  <p>Tehdit edici son sözleri sarf ederken aslında sesi biraz titremişti.</p>

  <p>Hasan gülümsedi. Sonra alaycı bir tavırla karşısındakinin konuşma üslubunu taklit ederek söze başladı.</p>

  <p>“Ebu Bekir oğlu Ebu Cafer! Efendin, haşmetli Emir Arslantaş’a onun düşmanı olmamamıza karşın eğer saldırırsa Alamut’un direneceğini söyle. Tüm hazırlıklarımızı yaptık. Uyarımızı dinlemez de savaşmaya karar verirseniz sonunuz öncü birliğiniz gibi olacak, komutanınızın kellesi şuradaki kalede sergilenecektir.”</p>

  <p>Ebu Cafer kıpkırmızı kesilmişti. Öne doğru bir adım atıp kılıcına davrandı.</p>

  <p>“Ne hakla Efendimize hakaret edersin? Sahtekar! Mısırlıların uşağı! Dışarıda otuz bin kişi olduğumuzu bilmez misin?”</p>

  <p>Bu sözleri işiten İsmaililer de silahlarına davranmışlardı. Hepsi harekete geçmek için komutanlarının gözünün içine bakıyordu.</p>

  <p>Soğukkanlılığını koruyan Hasan, “Yabancı liderlere hakaret etmek sultanın adamları arasında bir gelenek mi?”</p>

  <p>“Hayır. Nasıl muamele görürsek öyle karşılık verme geleneğimiz var daha ziyade.”</p>

  <p>“Kale dışında otuz bin kişi var dedin değil mi? O zaman söylesene bana bu adamlar buraya kelebek yakalamaya mı yoksa yeni peygamberi dinlemeye mi geldiler?”</p>

  <p>“Eğer İsmaililer kelebekse, doğru, kelebek yakalamaya geldiler. Zira yeni bir peygamberle ilgili hiçbir şey duymadım ben.” “Ne yani cennetin ve dünyanın efendisi Hasan İbni Sabbah’ı işitmedin mi hakikaten? Allah’ın ona istediğine cennet kapılarını açma yetkisi verdiğinden de mi habersizsin?”</p>

  <p>“Kafir bir lider olan Hasan İbni Sabbah’ı işittim. Eğer hislerini beni yanıltmıyorsa şu an onun karşısındayım. Ama cennetin ve dünyanın efendisi olması hususunda Allah’ın ona bu türden bir yetki vermesi konusunda da en ufak bir şey işitmedim.”</p>

  <p>Hasan’ın gözleri Süleyman’la Yusuf’u arıyordu. Bulunca da yanma çağırttı. Gençler adlarını işitince bulundukları yerlerden fırlayıp koşar adım üst avluya yöneldiler. Hasan, “İkiniz de tüm peygamberler ve şehitler adına bilinciniz tamamen yerindeyken cennete gittiğinize yemin eder misiniz?” diye sordu.</p>

  <p>“Evet, ederiz, Seyduna.”</p>

  <p>“Edin o zaman.”</p>

  <p>Yüksek sesle yemin ettiler.</p>

  <p>Ebu Cafer gülmek istemişti. Ama fedailerin inançlarına bu derece içten bağlılık sergiliyor olmalarını görmek tüylerinin ürpermesine neden olmuştu. Yanındakilere baktı, sanki onun yerinde olmadıkları için memnun bir halleri vardı. Yeniden konuşmaya başladığında kendine pek’ o kadar da güvenmiyor gibiydi.</p>

  <p>“Buraya sizinle dini münakaşalarda bulunmaya gelmedim, efendim. Size haşmetli Sultanımızın ve efendim Emir Arslantaş’ın buyruklarını getirdim. Şimdi de cevabınızı bekliyorum.”</p>

  <p>“Neden kaçamak cevaplar veriyorsun, dostum? Uğruna savaştığın kişinin gerçek bir peygamber olup olmadığının önemi yok mu?”</p>

  <p>“Ben herhangi bir peygamber uğruna savaşmıyorum ki. Ben sadece Sultanıma hizmet ediyorum.”</p>

  <p>“Zamanında Peygamber’e karşı savaşan ordu komutanları da aynı lafları söylemişlerdi. Ama sonunda helak olup gittiler.”</p>

  <p>Ebu Cafer inatçı bir tavırla öylece duruyordu. Bu son sözlere herhangi bir karşılık da vermedi.</p>

  <p>Hasan parıltılı gözleriyle adeta yere zincirlenmişçesine kıpırdamadan duran Yusuf’la Süleyman’a baktı. Merdivenlerden inerek yanlarına doğru yürüyüp cebinden bir bilezik çıkardı.</p>

  <p>“Bu bileziği hatırladın mı, Süleyman?”</p>

  <p>Süleyman’ın yüzü kağıt gibi bembeyaz olmuştu. Dudaklarının kenarında köpükler belirmişti. Adeta kendinden geçmişçesine dalgın bir ifadeyle ve sesi titreyerek, “Evet, efendim,” dedi.</p>

  <p>“Git ve sahibine geri ver bunu.”</p>

  <p>Süleyman’ın dizleri titriyordu. Hasan elini yeniden cübbesinin içine attı. Bu sefer bir hap çıkartıp Süleyman’a uzattı.</p>

  <p>“Yut bunu,” diye emretti.</p>

  <p>Ardından Yusuf’a döndü.</p>

  <p>“Seni de Süleyman’la birlikte gönderirsem mutlu olur musun?”</p>

  <p>“Ah… Seyduna.”</p>

  <p class="p51">Yusuf’un gözleri mutlulukla parıldıyordu. Hasan ona da bir hap uzattı.</p>

  <p class="p51">Emir’in elçileri olup bitenleri giderek artan bir korkuyla izliyorlardı. Kısa süre içinde her iki gencin yüzündeki dalgın, boş ifadeyi fark etmişlerdi. Bu gençler başkaları tarafından görülmeyen bambaşka bir âleme bakıyorlardı sanki.</p>

  <p>Ebu Cafer tedirgin bir ifadeyle, “Bu anlamsız şeylerin ne gereği var şimdi?” diye sordu.</p>

  <p>“Göreceksiniz, sabredin. Sadece gözlerinizi iyi açın. Çünkü az sonra görecekleriniz insanlık tarihinde ilk kez vuku bulacak.”</p>

  <p>Bu sözlerin ardından vakarla gençlere dönüp, fok bir sesle, “Yusuf,” dedi. “Züleyha seni cennette bekliyor. Şu kuleyi görüyor musun? Koşarak çık yukarı ve at kendini aşağı. Düştüğünde kendini onun kollarında bulacaksın.”</p>

  <p>Yusuf’un yüzü mutlulukla parıldadı. Hapı yuttuğu anda uzun zamandır hissetmediği huzura kavuştuğunu fark etmişti, farika, mutluluk dolu bir huzur. Her şey iki arkadaşıyla cennete gittiği günkü gibiydi. Hasan’ın emrini idrak eder etmez topukları üzerinde dönerek arkadaşlarının yanından geçip kuleye doğru koşmaya başladı.</p>

  <p>Kaleye çöken ölüm sessizliğini bozan Hasan bu kez Süleyman’a döndü.</p>

  <p>“Hançer’in yanında mı, Süleyman?”</p>

  <p>“Burada, Seyduna.”</p>

  <p>Üç elçi içgüdüsel olarak kılıçlarına davranmışlardı. Ama Hasan onlara bakıp gülümseyerek başını iki yana salladı.</p>

  <p>“Bileziği al! Hançeri tüm gücünle kalbine sapladığın anda bu bileziği sahibine verme imkanına da kavuşmuş olacaksın.”</p>

  <p>Süleyman büyük bir mutlulukla bileziği alıp göğsüne bastırdı. Sonra da diğer eliyle hançeri olanca gücüyle kalbine sapladı. Hâlâ mutluluk ifadesi yayılan dudaklarından bir iç çekiş işitildi. Hemen ardından da yere yığıldı.</p>

  <p>Elçiler olup bitenleri dehşet dolu bakışlarla takip ediyordu.</p>

  <p>Solgun, bitkin bir gülümseyişle, cesedi işaret eden Hasan, “Gelin, yakından bakın,” dedi elçilere.</p>

  <p>Kısa bir tereddütten sonra söyleneni yaptılar. Gencin vücuduna saplı bir hançer vardı. Beyaz elbisesinin ön kısmında büyükçe bir kan lekesi göze çarpıyordu. Artık hayatta olmasa da yüzünden hâlâ mutluluk ifadesi okunmaktaydı.</p>

  <p>Ebu Cafer eliyle gözlerini kapattı.</p>

  <p>“Yüce Allah’ım,” diye inledi.</p>

  <p>Hasan hadımlara cesedi götürmeleri talimatım verdi. Ardından dönüp kuleyi işaret etti. “Oraya bakın!”</p>

  <p>Nefes nefese haldeki Yusuf kulenin üzerinde belirmişti. Kalbi yerinden çıkacak gibi atıyordu. Şaşkınlık içindeki kule muhafızları donakalmalardı. Yusuf korkuluklara doğru yürüdü. Aşağıda rengarenk saraylar, kuleler, kubbeler görüyordu.</p>

  <p>“Ben bir kartalım. Sonunda, yeniden kartal oldum,” diye fısıldadı.</p>

  <p>Kollarını salladı. Gerçekten de kanatlarını hissediyordu. Kararlı bir sıçrayışla korkulukları aşıp kendini boşluğa bıraktı.</p>

  <p>Vücudu büyük bir hızla yere çakıldı.</p>

  <p>Yakındaki atlar sesten ürküp gerileyince asker saflarında belirgin bir dalgalanma meydana geldi. Biniciler atlara hâkim olmakta bir hayli zorlanmıştı.</p>

  <p>“Gidip o cesede de bir bakın,” dedi Hasan elçilere.</p>

  <p>“Yeterince gördük,” diye yanıt verdi Ebu Cafer. Sesi daha önce hiç olmadığı kadar cılızdı.</p>

  <p>“Pekala, Ebu Cafer. Gördüklerini efendime yanıtım olarak bildir. Ayrıca şunu da mutlaka söyle; sizin otuz bin kişilik ordunuzda az önceki iki asker gibisi olamaz. Baş vezirle ilgili tehdide gelince. Onunla ilgili sizin de altı veya en fazla on iki gün içinde öğreneceğiniz çok önemli bir bilgiye haizim. O bilgi size ulaşınca beni ve mesajımı hatırlarsınız… Elveda!”</p>

  <p class="p31">Elçilerin atlarının getirilmesini emretti. Ebu Cafer’le yardımcıları eğilerek onu selamladılar. Hasan birliklerin dağılması talimatını verdi. Muhafızlar cesetleri götürdüler. Hasan da büyük daileriyle birlikte kulesine döndü.</p>

  <p>Yaşanılan dehşet verici olayın etkisi altında herkes vazifesinin başına döndü. Uzunca bir süre kimse duygu ve düşüncelerini ifade edecek uygun kelime bulamamıştı. İsmaililerin dilleri yavaş yavaş çözüldü.</p>

  <p>“Doğruymuş! Seyduna inananlarının hayatlarının ve ölümlerinin efendisiymiş. Kimi istese cennete gönderebiliyor.”</p>

  <p>“Sana emir verse kendini bıçaklar mıydın?”</p>

  <p>“Kesinlikle evet.”</p>

  <p>Herkesin gözleri ihtirasla parıldıyor, her biri kendilerini Seyduna’ya, diğer İsmaililere ve tüm dünyaya kanıtlamak için dayanılmaz bir arzuyla dolmuştu.</p>

  <p>“Elçilerin ne hale geldiğini gördünüz mü? Ebu Cafer’in sesi nasıl titriyordu öyle?”</p>

  <p>“Seyduna’yla başa çıkabilecek bir hükümdar yok ki yeryüzünde.”</p>

  <p>“Kendisine yeni peygamber dediğini işittiniz değil mi?”</p>

  <p>“Ama biz bunu biliyorduk zaten.”</p>

  <p>“İyi ama bu durumda nasıl Mısır halifesine hizmet edebilirdi?”</p>

  <p>“Belki de durum tam tersidir.”</p>

  <p>Fedailer içgüdüsel olarak her zamanki yerlerinde, surların üzerinde toplanmışlardı. Solgun yüzleriyle bir süre birbirlerine baktılar. Hiçbiri ilk konuşan olmaya cesaret edemiyordu.</p>

  <p>Sonunda sessizliği bozan Übeyde oldu.</p>

  <p>“Süleyman’la Yusuf artık aramızda değil,” dedi. “Dünya gözüyle onları bir daha göremeyeceğiz.”</p>

  <p>Naim’in gözleri doldu.</p>

  <p>“Buna emin misin?”</p>

  <p>“Hadımların cesetlerini taşıdığını görmedin mi?”</p>

  <p>“Şimdi cennetteler mi?”</p>

  <p>Übeyde zorlukla gülümsedi.</p>

  <p>“Onlar buna kesinlikle inanmış gibi gözüküyorlardı.”</p>

  <p>“Ama sen inanmadın mı?” diye sordu İbni Vakkas.</p>

  <p>“Bunu Seyduna söyledi. İnanmamak mümkün mü?”</p>

  <p>“Şüphe duymak suç işlemek demektir,” diye ilave etti Cafer ciddi bir yüzle.</p>

  <p>“Onlar olmayınca her şey bana boş geliyor,” dedi İbni Vakkas kederle.</p>

  <p>“Önce İbni Tahir aramızdan ayrıldı. Şimdi de onlar.”</p>

  <p>“İbni Tahir<span class="t21">’</span>e ne oldu? Nerede? Yoksa o da mı cennete gitti?” diye sordu Naim.</p>

  <p>“Buna ancak Allah ve Seyduna cevap verebilir,” diye karşılık verdi İbni Vakkas.</p>

  <p>“Onu keşke bir kez daha görebilseydim,” dedi Naim.</p>

  <p class="p31">“Bence o da iki yol arkadaşının gittiği yerde şu an,” diye karşılık verdi Übeyde.</p>

  <p>“Emir Hazretleri inanılmaz şeyler gördüm,” dedi Yüzbaşı Ebu Cafer dönüp Arslantaş’ın huzuruna çıktığında. “Beni asıl şaşırtan gençlerin efendilerinin emirlerini derhal yerine getirmeleri değil. Neticede öylesine zalim bir hükümdar karşısında başka ne yapılabilir ki? Ama bizi şaşırttığı kadar dehşete düşüren bu gençlerin daha önce eşini benzerini görmediğimiz kadar büyük istekle ölüme kucak açmaları oldu. Keşke öldükleri takdirde cennete gidecekleri söylendiğinde gözlerinin nasıl mutlulukla parıldadığını zatıaliniz de görebilseydiniz. Yüreklerinde en ufak bir şüphe kırıntısı bile yoktu. Daha önce gittikleri cennete yeniden döneceklerine olan inançları Alamut’u kuşatan dağlar kadar sağlam gibiydi. Arkadaşlarım da gördüklerimi tasdik edeceklerdir.”</p>

  <p>Düşüncelere dalan Emir Arslantaş çadırında volta atıyordu. Uzun boylu, yakışıklı biriydi. Bakımlı görünüşünden hayatın tadını çıkarmayı seven biri olduğu anlaşılıyordu. Ancak yüzü endişeyle allak bullak olmuştu. Hasan’ın verdiği cevap hiç hoşuna gitmemişti. Sırayla elçilerinin yüzüne baktı. Sonra da, “Kandırılmadığınıza emin misiniz?” diye sordu.</p>

  <p>“Kesinlikle evet,” diye cevap verdi Ebu Cafer. “Süleyman en fazla beş, altı adım önümüzde kendini hançerledi. Ayrıca Yusuf’un korkulukları aşıp kendini aşağı bıraktığını Alamut’taki herkes gördü.”</p>

  <p>Arslantaş başını iki yana salladı.</p>

  <p>“Bir türlü inanamıyorum. Hint büyücülerin mucizevi şeyler yaptıklarını ben de duymuştum. Mesela havaya bir ip atıyorlarmış. İp öylece dimdik vaziyette yere düşmeden kalıyormuş. Sonra da büyücünün çırağı bu ipe tırmanırmış. Çırak yeterince yukarı çıkınca büyücünün verdiği talimatla havada asılı duran ip yere düşer, tabiatıyla üzerindeki çırak da olanca hızla yere kapaklanırmış. Büyücü yere düşen çırağının cesedinin üzerine bir sepet geçirirmiş. Birkaç dua mırıldandıktan sonra sepeti kaldırdığında çırağı eskisi gibi sağlıklı, neşe dolu bir halde ayağa fırlarmış. Tüm bunların bir tek açıklaması var aslında. Göz yanılgısı.”</p>

  <p>“Alamut’taki hadise kesinlikle öyle bir şey değildi. Hançer Süleyman’ın kalbine sapma kadar saplandı. Giysileri kan içindeydi.”</p>

  <p>Emir bir kez daha susup volta atmaya koyuldu. Anlatılanları kabul etmek imkansızdı.</p>

  <p>Sonra yeniden sözlerine başladı.</p>

  <p>“Neyse ne! Size Alamut’ta gördükleriniz hususunda bir mezar kadar sessiz olmanızı emrediyorum. Askerlerin böyle bir düşmanla karşı karşıya olduklarını öğrenmeleri itaatsizliklere sebebiyet verebilir. Baş vezir geliyor zaten. Yerdiği emirleri harfiyen yerine getirmezsek çok sinirlenir.”</p>

  <p>Ebu Cafer’in yardımcıları birbirleriyle bakıştılar. Buraya gelinceye dek Alamut’ta gördüklerini birkaç kişiyle paylaşmışlardı bile.</p>

  <p>Emir bu bakışmaları fark etmemişti. Volta atmayı sürdürürken derin düşüncelere gömülmüştü. “Acaba İsmaili lideri altı ila on iki gün içinde Baş vezir hakkında önemli bir şey öğreneceğimi söylerken ne demek istiyordu?”</p>

  <p>“Zatıalinize bana söylediği her şeyi aynen aktardım.”</p>

  <p>“Büyük ihtimalle bizi korkutmak istiyor olmalı. Baş vezir hakkında benim bilmediğim ne bilebilir ki? Neticede şu an İsfahan yolunda değil mi? Sonra da oradan Alamut üzerine gelmeyecek mi?” Öfkeyle elini kolunu salladı.</p>

  <p>“Bu kafirlerle savaşmak bana nasip oldu diye sevinsem mi üzülsem mi? Ne biçim bir düşmanla karşı karşıyayız böyle? Kalede saklanıyor, açık arazide savaşmaktan kaçmıyor, cahilleri garip masallarla kandırarak tehlikeli aptallara dönüştürüyor. Onlarla nasıl mücadele etmem bekleniyor benden?”</p>

  <p>“Pekala, bu kadar kafi. Çekilebilirsiniz! ” dedi kısa bir süre sonra. “Raporunuzu değerlendireceğim. Siz de çenenizi tutun.” Elçiler selam vererek çekildiler.</p>

  <p class="p32">Emir kendini yumuşak yastıklara atıp, kadehine şarap doldurarak düşünceli bir tavırla yudumlamaya koyuldu. Yüzü yavaş yavaş renkleniyordu. Ellerini çırpınca perdenin arkasından iki güzel cariye belirdi. Kızlar yanma oturup ona sarıldılar. Kısa sürede Alamut’u da kalenin acımasız komutanını da unutup gitmişti.</p>

  <p>Tam tersine dışarıdaki askerlerinse aklı fikri elçilerin Alamut’ta yaşadıkları maceradaydı. Haber yıldırım hızıyla yayılmıştı. Ebu Cafer’le yardımcıları Emir’in çadırından çıkınca arkadaşları onları soru yağmuruna tuttu. O da parmağını dudaklarına götürerek susma işareti yapıp Emir’in kendilerine gördükleri şeyler hakkında bir mezar kadar sessiz olma talimatı verdiğini söyledi. Aslında bu ileri gelenlerin önüne muhafız koydukları başka bir çadırda toplanıp hadiseyi enine boyuna tartışmaya başlayacakları manasına gelen bir işaretti.</p>

  <p>Askerler de kendilerince Alamut’u değerlendirmeye koyulmuşlardı.</p>

  <p>“Alamut’un efendisi gerçek bir peygamber olabilir. Baksanıza tıpkı Muhammed gibi bir avuç adamla işe başladı. Ama şimdi emri altında binlerce insan var.”</p>

  <p>“İsmaililer Ali taraftarları değil mi? Bizim babalarımız da öyleydi. Neden babalarımızın inançlarına bağlı kalanlara karşı savaşıyoruz ki?”</p>

  <p>“Peygamber Alamut’un efendisi kadar güçlü değildi. Yalnızca kendisi cennete gidebiliyordu. Ama yaşayan birini cennete gönderebiliyor muydu?”</p>

  <p>“Elçilerimizin huzurunda kendilerini öldürenlerin daha önce cennete gittiği söyleniyor. Başka türlü kimse ölüme böyle koşa koşa gitmezdi.”</p>

  <p>“Hayatım boyunca böyle bir şey duymadım. Böylesine kudretli bir peygambere karşı savaşmak doğru bir şey mi?”</p>

  <p>İsmaililer, Türk de Çinli de değil. Neden Sultan onlara savaş ilan ediyor ki? Onlar da tıpkı bizim gibi İranlı. Üstelik Müslümanlar.” “Baş vezir yeniden Sultan’ın gözüne girmeye çalışıyor. O yüzden bizi Alamut’a yolladı. Böylece eski itibarını geri kazanacak. Ben bu tür şeyleri daha önce de gördüm. Dünkü çocuk değiliz neticede.” “İyi ki Emir’imiz zeki bir adam. Acele etmiyor. Havalar soğuyunca güneydeki kışlık mevzilerimize çekiliriz olur biter.”</p>

  <p class="p32">“Elbette kimsenin nefret etmediği bir düşmana karşı savaşmak aptalca olur.”</p>

  <p>Büyük dailer hiç konuşmadan Hasan’la birlikte kuleye dönmüşlerdi. Yüce Efendi gözle görülür derecede bitkindi. Üzerindeki beyaz pelerini çıkartıp yastıklara uzandı. <span class="t21">!</span></p>

  <p>Büyük dailerse ayakta bekliyorlardı.</p>

  <p>“Bugün en çok kimin yanımda olmasını isterdim biliyor musunuz?” dedi sonunda sessizliği bozarak. “Ömer Hayyam’ın.” “Neden bu kadar kişi arasında bilhassa onu istiyorsun?” “Nedenini izah etmek güç. Sadece onunla konuşmak istemdim.” “Vicdanın mı sızlıyor yoksa?”</p>

  <p>Buzruk Ümid ona son derece sert bir ifadeyle bakıyordu. Hasan içgüdüsel olarak doğruldu. Merak dolu bir yüzle büyük dailere baktı. Soruya cevap vermedi.</p>

  <p>“Gençleri görmek üzere bahçeye indiğin gece Ebu Ali’ye seni Şahrud’a atmayı önermiştim, biliyor musun?”</p>

  <p>Hasan içgüdüsel bir hareketle kılıcının kabzasına yapıştı. “Evet, ben de bir şeyler hissetmiştim zaten. Peki, neden uygulamadın planını?”</p>

  <p>Buzruk Ümid omuzlarını silkerken Ebu Ali dili tutulmuş gibi öylece kalakalmıştı.</p>

  <p>“Bilhassa biraz önce yapmadığıma pişman oldum açıkçası.” “Gördün mü? Belki de Ömer Hayyam’ı bu kadar çok özlememin nedeni budur. Yalnız sakın korktuğumu sanmayın. Sadece konuşacak birilerine ihtiyacım var hepsi bu.”</p>

  <p>“Bizimle konuş. Dinliyoruz işte.”</p>

  <p>“O zaman size bir soru sorayım. Bir çocuğun rengarenk oyuncaklar karşısında duyduğu sevinç hakiki bir sevinç midir?”</p>

  <p>“Yine ima dolu bir sohbete başlamayalım şimdi, İbni Sabbah,” dedi Buzruk Ümid kızgınlığım apaçık ortaya koyarak. “Ne demek istiyorsan doğrudan söyle.”</p>

  <p>“Ama benî dinleyeceğinizi söylemiştin.”</p>

  <p>Hasan’ın ses tonu bir kez daha eski sert ve kararlı şeklini almıştı.</p>

  <p>“Niyetim yaptıklarımı haklı çıkarmaya çatışmak değil. Elbette rengarenk oyuncaklarıyla oynayan bir çocuğun mutluluğu yetişkin bir erkeğin para ya da kadınlar karşısında hissettiği mutluluk kadar hakikidir. Herkesin kendince bir mutluluk anlayışı vardır. Kısacası ölümü mutluluk olarak telakki eden biri için hayatının sona ermesi bir başkasının para veya kadınlar karşısında duyduğu hazzın benzerini hissetmesine neden olacaktır. Zaten öldükten sonra da pişmanlığın anlamı kalamaz.”</p>

  <p>“Bir köpek olarak yaşamak ölü bir kral olmaktan iyidir,” diye mırıldandı Ebu Ali.</p>

  <p>“Kral da olsan köpek de neticede öleceksin. En iyisi kral olarak öl.”</p>

  <p>“Tabii sen insanların hayatları ve ölümleri üzerinde karar verecek derecede kudretli birisin, bu yüzden de konuşmak senin için kolay,” dedi Buzruk Ümid. “Ama ben senin ölen iki fedainin yerinde olmaktansa bir sokak köpeği olmayı tercih ederim.”</p>

  <p>“Beni anlamadın,” diye karşılık verdi Hasan. “Sana kim böyle öleceksin dedi ki? Bizim konumumuz onlarınkinden bütünüyle farklı. Onlar için mutlulukların en büyüğü olan şey sende dehşet uyandırıyor olabilir. Lâkin sana sınırsız mutluluk veren bir şey de bir başkasında tahammül edilemeyecek derecede sıkıntı yaratabilir. Hiçbirimiz hadiseleri her açıdan değerlendirenleyiz. Bunu ancak gücü her şeye kadir tanrı yapabilir. Kısacası izin verin de herkes istediği gibi mutlu olsun!”</p>

  <p>“Ama sen o fedaileri bilerek, isteyerek kandırdın! Kendilerini sana adayan insanların güvenlerini bu şekilde sömürme hakkını nereden alıyorsun sen?”</p>

  <p>“İsmaili öğretisinin en büyük düsturundan elbette.”</p>

  <p>“Ama buna rağmen bir de kalkmış her şeye kadir bir tanrıdan bahsediyorsun?”</p>

  <p>Bu anda Hasan doğruldu. Bir hayli heyecanlanmış gibiydi. “Evet, her şeye kadir bir tanrıdan bahsettim. Ama ne Yehova, ne Hıristiyanların Tanrısı ne de Allah, üzerinde yaşadığımız dünyayı yaratmış olamaz. Hiçbir şeyin lüzumsuz olmadığı bu dünyada güneş kaplanın, kuzunun, filin, sineğin, akrebin, kelebeğin, yılanın, güvercinin, tavşanın, aslanın, çiçeğin, meşe ağacının, dilencinin ve kralın üzerinde eşit derecede parıldar. Hastalık iyiyi, kötüyü, güçlüyü, zayıfı, akıllıyı, aptalı aynı şekilde vurur. Ne zaman mutlu olacağımız ne zaman acılarla boğuşacağımız belli değildir. Ve yaşayan herkesi aynı son bekler. Ölüm. Anlamıyor musunuz? İşte ben böyle bir tanrının peygamberiyim.”</p>

  <p>Büyük dailer içgüdüsel bir tepkiyle birkaç adım uzaklaştılar. Demek bu garip adamın yavaş yavaş şu anki çılgınlığına sürüklenmesinin sebebi bu düşünceydi. Yani sahiden de kendini bir peygamber olarak görüyordu. Tüm felsefi izahatları yalnızca kuşkucuları kandırmak için uydurmuştu. Belki de kendi kendini de bu şekilde kandırmıştı. O zaman kendini inançlarına bu derece kaptırıyor oluşuyla İsmaili liderlere değil daha ziyade fedailere benziyordu.</p>

  <p>“Yani tanrıya inanıyorsun, Öyle mi?” diye sordu Buzruk Ümid tedirgin denilebilecek bir ses tonuyla.</p>

  <p>“Evet, öyle.”</p>

  <p>Aralarında devasa bir uçurum oluşmuştu.</p>

  <p>Büyük dailer ayrılırken eğilerek selamladılar onu.</p>

  <p>“Görevlerinize devam edin. Sizler benim haleflerimsiniz.”</p>

  <p>Evlatlarına gülümseyen bir baba gibi gülümseyerek onları yolcu etti.</p>

  <p>Dışarı çıktıklarında, Ebu Ali, “Tam Firdevsi’ye göre bir malzeme,” diye bağırdı.</p>

  <p class="p18">&nbsp;</p>
</body>
</html>
