<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p17">&nbsp;</p>

  <p class="p17">&nbsp;</p>

  <h1><a id="ncx4822"></a><a id="a56"></a><span class="th10">18</span></h1>

  <p class="p4">&nbsp;</p>

  <p class="p4">&nbsp;</p>

  <p class="p4">&nbsp;</p>

  <p>Sonraki günlerde Emir’in ordusu Alamut’u düzenli olarak taş yağmuruna tutmaya devam etti. Ancak İsmaililer de kale surlarında patlayan gülle seslerine alışmışlardı. Hasan’ın bu konudaki tahmini doğru çıkmıştı. Askerler surların üzerine çıkarak yapılan atışları değerlendirmeye bile başlamışlardı. Kötü atışlarla alay edip gülerken iyi atışları alkışlarla karşılıyorlardı. Ama hiçbirinde zerre kadar korku ve endişe kalmamıştı. Düşmanla neredeyse işaretleşecek derece rahatlamışlardı. Übeyde’nin yerine keşif birliğinin liderliğini üstlenen İbni Vakkas şartların da elverişliliği sayesinde kısa sürede Emir’in ordusundaki askerlerle doğrudan temas kurma imkanına kavuşmuştu. Kendi adamlarını esirlerden biriyle düşmanın ön saflarına yolladı. Bu esir asker kaledeki arkadaşlarının rahatlarının yerinde olduğunu, İsmaililerin onlara gayet iyi baktığını anlattı. İsmaili kaşif de Emir’in adamlarına Alamut’la ticaret yapmayı isteyip istemediğini sordu. Neticede kalede çok para vardı. Ve bir gecede her iki taraftaki bu adamlar sayesinde bir karaborsa ağı kuruldu.</p>

  <p>İbni Vakkas’ın bu ağ sayesinde elde ettiği bilgiler kuşatma altındaki bir kale için hayati önem taşımaktaydı. İlk olarak Emir’in ordusunun öyle söylendiği gibi otuz bin kişilik değil en fazla bunun yarısı kadar olduğunu öğrendi. Sonrasındaysa orduda erzak sıkıntısı baş gösterdiği, askerlerin geri çekilmek için sürekli baskı yaptıkları bilgisine ulaştı. Emir Arslantaş aslında beş bin askerini Rey’e ya da Kazvin’e göndermek niyetindeydi. Lâkin İsmaili fanatiklerin kararlılığını ve kabiliyetlerini göz önüne alarak avantajlı konumunu kaybedip, Sultan’ın öncü birliğinin akıbetine uğramaktan bir hayli korkuyordu.</p>

  <p>Aradan bir haftadan biraz daha uzun bir süre geçmişti ki bir haberci Emir’in karargahına dalarak bir İsmaili’nin, Baş veziri Nihavend’de hem de kendi adamlarının ortasında bıçaklayarak öldürdüğüne ilişkin korkunç haberi getirdi. Arslantaş yıldırım çarpmışa dönmüştü. Gözlerinin önünden aynı sonla kendisinin de karşılaşabileceği düşüncesi geçiyordu. Alnında buz gibi ter damlaları birikmişti.</p>

  <p>“Ebu Cafer’i buraya çağırın,” diye emretti.</p>

  <p>Yüzbaşı geldi.</p>

  <p>“Duydun mu?” diye sordu endişeyle.</p>

  <p>“Evet, efendim. Nizamülmülk öldürülmüş.”</p>

  <p>“Alamut’un efendisi ne demişti?”</p>

  <p>“Sizin altı ila on iki gün içinde Baş vezirle ilgili bir bilgi alacağınızı söylemişti. Ve bu haberi aldığınızda kendisini ve sözlerini hatırlamanızı eklemişti.”</p>

  <p>“Ey Yüce Allah’ım! Demek her şeyi daha o zaman biliyormuş. Nihavend’e katili yollayan da oymuş. Ama kendisini hatırlamamı söylerken ne demek istiyordu acaba?”</p>

  <p>“Maalesef sizin açınızdan hiç de hayırlı şeyler söylemediği kesin.”</p>

  <p>Emir bir eliyle gözlerini kapadı. Sonra da ürkek bir ceylan gibi kapıya koştu.</p>

  <p>“Muhafız başı! Çabuk! Derhal adamlarının sayısını on katına çıkar. Kimse silahsız dolaşmayacak. Her yere muhafız dikin. Şahsen tanıdıklarım ve subaylarım dışında kimsenin huzuruma çıkmasına müsaade etmeyin!”</p>

  <p>Ardından yeniden Ebu Cafer’in yanına döndü.</p>

  <p>“Davullar çalsın! Derhal savaş durumuna geçilsin, Alamut’la en ufak bir temasta bulunduğu öğrenilenin derhal boynu vurulacak. Bu da böyle biline.”</p>

  <p>Ebu Cafer aldığı emirleri uygulamak üzere dışarı yönelmişti ki başka bir subay telaşla içeri daldı.</p>

  <p>“İhanet! Mancınık ekibi, atlarıyla katırlarını alarak güneye kaçmışlar. Onları komuta eden subay da dövülmüş ve bağlı haldeydi.”</p>

  <p>Arslantaş başını ellerinin arasına aldı.</p>

  <p>“Ah, seni köpek! İt oğlu it seni! Buna nasıl müsaade ettin?” Öfke içindeki subay hiçbir şey demeden yere bakıyordu. “Karınları aç. Kudretli bir peygambere karşı savaşmak istemiyorlar.”</p>

  <p>“Pekala, sen ne yapmamı öneriyorsun?”</p>

  <p>Ebu Cafer duygularını işe karıştırmadan konuşmaya çalışarak, “İsmaililerin can düşmanı olan Baş vezir öldü,” dedi. “Artık Tac ül-Mülk iktidarda. Onun da Alamut’un efendisiyle arası gayet iyidir.”</p>

  <p>“Yani?”</p>

  <p>“Kuşatma silahlarını kullanabilen askerler kaçtı. Artık Alamut’u kuşatmaya devam etmenin ne manası var?”</p>

  <p>Arslantaş gözle görülür derecede rahatlamıştı. Birden sebepsiz yere, laf olsun diye bağırmaya başladı. “Yani bana kaçma onursuzluğu göstermemi öneriyorsun öyle mi?”</p>

  <p>“Haşa, efendim. Lakın Baş vezirin ölümüyle durum değişti. Artık sultanın ve yeni Baş vezirin emirlerini beklememiz gerek.” “Aslında haklısın.”</p>

  <p>Derhal subay meclisini toplantıya çağırdı. Çoğu çekilme fikrini benimsiyor, İsmaililerle savaşmaya karşı çıkıyordu.</p>

  <p>“Pekala,” dedi. “Ordugahı dağıtın. Askerler de sessizce çekilme hazırlıklarına başlasınlar.”</p>

  <p class="p33">Ertesi sabah güneş terk edilmiş ovayı aydınlattı. Sadece çiğnenmiş toprak ve sayısız kamp ateşi kalıntısı, dün akşam burada devasa büyüklükte bir ordunun bulunduğuna delalet ediyordu.</p>

  <p>İbni Vakkas kaynaklan sayesinde Baş vezirin ölümünü çok kısa süre içinde öğrenmişti.</p>

  <p>“Bir İsmaili, Baş veziri kendi çadırında öldürmüş! Alamut’u kuşatan sultanın ordusu dağılarak geri çekiliyor!”</p>

  <p>Haber kalede yıldırım hızıyla yayıldı. İbni Vakkas öğrendiklerini Ebu Ali’ye aktardı. O da derhal Buzruk Ümid’in yanına çıktı.</p>

  <p>“İbni Tahir vazifesini yerine getirmiş. Nizamülmülk öldü!” İkisi birlikte haberi Hasan’a vermeye gittiler.</p>

  <p>Bu sırada Yüce Efendi, Meryem’in banyoda bileklerini kestiğini öğrenmiş, bu da daha çok içine kapanmasına sebebiyet vermişti. Kurduğu mekanizma, planına uygun biçimde işliyordu lâkin asla arzu etmediği şeyler de oluyor, istemediği insanlar da bu mekanizmanın çarkları arasında öğütülüyordu. İlk kurbanı İkincisi, ikinci kurbanı üçüncüsü izlemişti. Artık sistemin bütünüyle kendi kontrolü altında olmadığını hissediyordu. Artık mekanizmanın kudreti onu aşmış, kendisine bağlı, yardımlarına ihtiyaç duyduğu insanları da yok etmeye başlamıştı.</p>

  <p>Artık burada, kendi dostlarından bile korkar halde tek başınaydı. Meryem’in ölümüyle, ruhunu açıp içini dökebileceği son kişiyi de kaybetmiş oluyordu. Keşke Ömer Hayyam yanında olsaydı! Acaba o yaptıklarını nasıl değerlendirirdi? Tasvip etmeyeceği kesindi ama en azından onu anlardı. Zaten en çok ihtiyacı olan şey de anlaşılmak değil miydi?</p>

  <p>Büyük dailer, odasına girdiler. Tavırlarındaki ciddiyetten çok önemli bir haber getirdiklerini sezinlemişti.</p>

  <p>“Emir’in ordusu arkasına bakmadan kaçıyor. Senin İsmaili de Baş veziri öldürmüş.”</p>

  <p>Hasan birden irkildi. Birbirlerine yeminle bağlı üçlüden en önde geleni artık aralarında yoktu. Bundan sonra önünde hiçbir engel kalmamıştı.</p>

  <p>“Sonunda,” diye mırıldandı. “O şeytani adamın ölümü talihin değişmeye başlayacağının da işareti.”</p>

  <p>Üçü bir süre sustular. Sonra Hasan, “Failin akıbeti hakkında bilginiz var mı?”</p>

  <p>Buzruk Ümid omuz silkti.</p>

  <p>“Hiçbir şey duymadık. Ama zaten tek bir seçenek var ortada.”</p>

  <p>Hasan düşüncelerini okumaya çalışarak yüzlerine bakıyordu. Ebu Ali’nin yüzünde sadakat ve güven sezinlemişti. Buzruk Ümid’in yüzündeyse hayranlığa varan bir tasvip ifadesi belirmişti.</p>

  <p>Rahatladı.</p>

  <p>“Fedailere bundan sonra en görkemli şehidimizin İbni Tahir olduğunu söyleyin. Dua ederken Süleyman ve Yusuf’la birlikte onun da adı anılsın. İradem budur. Bu andan itibaren yükselişimiz başlıyor. Tüm kuşatılmış kaleler özgürlüğüne kavuşacak. Derhal Gonbadan’a bir haberci gönderilsin. Hüseyin Alkeyni’nin öcü mutlaka alınacak. Kızıl Sarık kuşatmayı kaldırır kaldırmaz oğlumu bir kervanla Alamut’a getirsinler.”</p>

  <p>Onları gönderip kulesinin balkonuna çıkarak geri çekilen Emir’in askerlerini seyretti.</p>

  <p>Ertesi sabah tüm İsmaili kalelerine haberciler salınmıştı. İbni Vakkas’a da Rudbar’la temas kurma vazifesi verilmişti.</p>

  <p>Akşama doğru Ebu Ali nefes nefese bir halde Yüce Efendi’nin huzuruna çıktı.</p>

  <p class="p53">“İnanılmaz bir şey oldu!” dedi daha kapıdan içeri girerken. “İbni Tahir kaleye geri döndü.”</p>

  <p>&nbsp;</p>

  <p>Baş veziri bıçakladığı gece İbni Tahir’in hayatının en kötü gecesi olmuştu. Dövülmüş, yaralı bir halde çadırlardan birinin orta direğine bağlanmıştı. Zihninde binlerce umutsuzluk dolu düşünce vardı. Gözlerini kapattığında Alamut’taki ihtiyarın alaycı kahkahalarını duyar gibi oluyordu. Bu sahtekarlığı nasıl daha önce fark edememişti? Gözleri bu derece mi kördü? Allah’ım! Allah’ım! Bir dini liderin, binlerce insanın adalet ve hakikatin temsilcisi olarak kabul edip kendilerini adadığı mübarek bir zatın aslında böylesine büyük bir sahtekar olduğunu nereden bilebilirdi ki? Soğukkanlı, her hareketini önceden ince ince tasarlayarak yapan bir sahtekar! Peki ya o meleksi güzelliğe sahip Meryem? Onun suç ortağı mıydı? O zaman Meryem, Seyduna’dan en az on kat daha kötü bir insandı. Zira aşkını alet etmişti bu oyuna. Ondan ifade edilemeyecek derecede nefret ediyordu.</p>

  <p>Gece sanki hiç bitmeyecek gibiydi. Istırabı yaşadıklarını unutup uyumasına mani oluyordu. Meryem o korkunç ihtiyarın sevgilisi miydi? Kendisinin çocuksu ahmaklığıyla beraberce mi alay etmişlerdi? Oysa İbni Tahir ona sayfalar dolusu şiir yazmıştı. Onun hayalini kurmuş, onu özlemiş, onun için yanıp tutuşmuştu. Oysa bu sırada Seyduna bir yandan kendisine inananları ölüme gönderirken bir yandan da şarabını yudumlayıp Meryem’le gününü gün ediyordu. Allah’ım, her şeyi anlamanın acısı öyle katlanılmazdı ki!”</p>

  <p>Ama bu nasıl mümkün olabilirdi? Böyle bir suçun cezasını verecek kimse yok muydu? Gerçekten böylesi davranışlara sınırlama koyacak hiçbir kuvvet yok muydu?</p>

  <p>Meryem bir fahişe! İşte bu tahammül etmekte en çok zorlandığı düşünceydi. Güzelliğini, zekasını, şefkatini, kendisi gibi aptalları kandırmak için kullanmıştı! Böylesi bir aşağılanmaya tahammül edebilmesi imkansızdı. İşte bu yüzden ne pahasına olursa olsun Alamut’a dönmeli, o ihtiyarla hesaplaşmalıydı. Ancak ondan sonra huzur içinde ölebilirdi. Neticede korkacağı ne vardı ki?</p>

  <p>Ama yine de, Meryem hayatının en güzel mucizesi değil miydi? İçinde yaktığı ateş ne kadar da güçlüydü! Bu derece güçlü duyguların etkisinde olduğunu da tam olarak şimdi fark ediyordu. Keşke dudaklarını bir kez daha öpebilme fırsatı bulabilseydi. Sonra da zevk anının ortasında onu boğar, cezasını verirdi.</p>

  <p>Ertesi gün ona Baş vezirin öldüğü haberi verildi. Ancak sultanın talimatını beklemeye karar verdiklerinden onu hemen Alamut’a göndermekten vazgeçmişlerdi.</p>

  <p>Sultan Melikşah, Nizamülmülk’ün ölüm haberini aldığında Bağdat yolunu yarılamıştı. İki gün sonra Nihavend’e döndü.</p>

  <p>Baş vezirin yıkanmış, üzerine hoş kokular serpilip, kırmızı kaftanıyla muhteşem sarığının giydirildiği cenazesi mavi örtülü, sayısız flama, taç ve süslemelerle bezeli yüksekçe bir platforma yerleştirilmişti. Baş vezirlik nişaneleri olan sadağı, hokkası ve kalemi ayakucuna konulmuştu. Sapsan yüzündeki biçimli beyaz sakalıyla çevresine asalet ve haşmet saçıyordu.</p>

  <p>Oğulları, ülkenin dört bir yanından en hızlı atlara binerek cenazeye yetişmişlerdi. Babalarının yanı başında diz çöküp soğuk, taşlaşmış parmaklarını öptüler. Çadırda ağlamalarla inlemeler yankılanıyordu.</p>

  <p>Sultan, Baş vezirin cesedini görünce bir çocuk gibi ağlamaya başladı. Bu otuz yıl boyunca ülkesine hizmet eden bir adamdı! Kralın babası, atabey unvanı nasıl da yakışıyordu ona! Geçen sene ona sert davrandığı için çok pişmandı. Nasıl olmuştu da bir kadının devlet işlerine burnunu sokmasına müsaade etmişti? Keşke onu diğerleriyle birlikte haremine kapatsaydı.</p>

  <p>Ordugahta korkunç cinayetin ayrıntılarını öğrendi. Demek Hasan’ın gerçek yüzü buydu! Katil Baş vezir yerine pekala kendisini de öldürebilirdi. Dehşetle ürperdi. Hayır, bu alçaklığın yayılmasına müsaade edemezdi. Hasan’ı tüm İsmaililerle birlikte ortadan kaldırmak mecburiyetindeydi. Alamut yerle bir edilecekti.</p>

  <p>Baş vezirin oğullarının babalarının cenazesini İsfahan’a götürüp orada merasimle toprağa vermelerine müsaade etti. Katile gelince, çoğunluk merhum vezirin son arzusuna uyulması kanaatindeydi. “Alamut’ta öldürecekler onu nasıl olsa,” dediler. Sonunda sultan İbni Tahir’in huzura getirilmesini istedi.</p>

  <p>Yaralan şişmiş, ayakta duramayacak haldeki İbni Tahir’i ite kaka sultanın karşısına getirdiler. Sultan onu görünce şaşkınlık içinde kaldı. Bunca yıllık hükümdarlığı sayesinde karşısındaki hakkında ilk anda hüküm verme kabiliyetine sahip olmuştu. Ama karşısındaki bu çocuk hiç de katile benzemiyordu.</p>

  <p>“Neden böylesine korkunç bir suç işledin?”</p>

  <p>İbni Tahir tüm kalbiyle her şeyi izah etti. Sözlerinde ne bir çarpıtma ne de art niyet gizliydi. Sultan soğuk soğuk terlemişti. Tarihi iyi bilirdi ama bu dinlediği kadar kan dondurucu derece korkunç bir hikaye duymamıştı.</p>

  <p>“O yaşlı adamın elinde nasıl oyuncak olduğunu anladın mı şimdi?” diye sordu İbni Tahir’in sözleri bitince.</p>

  <p>“Artık tek dileğim suçumun kefaretini ödeyip dünyayı Alamut’taki canavardan kurtarmak.” “Sana güveniyor ve gitmene müsaade ediyorum. Otuz adam sana Alamut’a kadar eşlik edecek. Dikkat et, niyetin hemen anlaşılmasın. Öfkeni liderin huzuruna çıkıncaya dek bastır. Sen kararlı, zeki bir gençsin. Planının başarıya ulaşacağına inanıyorum.”</p>

  <p class="p32">Gerekli talimatları verdikten sonra sultan yeniden Bağdat’a doğru yola koyuldu.</p>

  <p>İbni Tahir otuz kişiyle birlikte yıldırım hızıyla ilerliyordu. Buna rağmen Baş vezirin ölüm haberi onlardan bir gün önde ilerlemekteydi. Rey’le Kazvin arasında Alamut’taki kuşatmadan dönen askerlerle karşılaştılar. Onlardan haberin emirle ordusu üzerinde nasıl bir tesir bıraktığını öğrendiler. Bu yoldan devam ederlerse İsmaili birliklerinin ellerine düşme ihtimalleri vardı.</p>

  <p>İbni Tahir, “Şahrud’un diğer tarafından dolanan bir yol biliyorum. O yol güvenlidir,” dedi.</p>

  <p>Onun önderliğinde nehrin sığlaştığı bir bölgeden karşıya geçtiler. Dağların eteklerinden geçip, nehir yatağı boyunca kıvrıla kıvrıla giden yolda ilerliyorlardı. Bu şekilde herhangi bir sorunla karşılaşmadan Alamut’a iyice yaklaştılar. Derken kaşif karşı yönden bir atlının yaklaştığını bildirdi. Hemen çalılıkların arasına gizlenerek pusuya yattılar.</p>

  <p>İbni Tahir, İbni Vakkas’ı ilk anda tanımıştı. Birden karmaşık duygulara kapıldı. Seyduna <span class="t19">onu Rudbar ‘a yollam</span><span class="t19">ı</span><span class="t19">ş</span> <span class="t19">olmal</span><span class="t19">ı</span> diye düşündü. İçten içe yaklaşan fedainin bir şekilde kendisine kurulan tuzaktan kurtulmasını arzu ediyordu. “Bu neticede onun kabahati değil,” diye de ikna etmeye çalışıyordu kendini. “O da benim gibi sahtekar bir yaşlı adamın kurbanı oldu.” Ayrıca hâlâ Alamut’a tuhaf bir biçimde bağlı olduğunu hissediyordu.</p>

  <p>İbni Vakkas tam aralarındaydı. Bir anda saklandıkları yerden fırlayarak etrafını sardılar. Hasımlarına çok yakın olduğu için mızrağını kullanma fırsatı bulamamıştı.</p>

  <p>“Yetiş ya Mehdi!”</p>

  <p>Bu şekilde bağırarak kendini düşmanlarının üzerine attı. En yakınındaki, cesaretinden korkarak biraz geriledi. Bembeyaz kesilen İbni Tahir adeta kendinden geçmiş gibiydi. Kale önündeki, Türk sancağını ele geçirdiği savaşı hatırlamıştı. Süleyman’ın Ebu Soraka savaşmalarına izin vermediği için kendini yere atıp avaz avaz bağırışı gözünün önündeydi. İsmaililerin güçlerini artık çok daha fazla artırdıkları ortadaydı. Sultanın binlerce kişilik ordusu Alamut karşısında darmaduman olmuştu. İran’da yeni bir peygamberden bahsediliyordu. Büyük ve korkunç bir peygamberden… Başını atının boynuna yaslayıp sessizce ağlamaya başladı.</p>

  <p>Bu esnada İbni Vakkas müthiş bir cesaret gösterisi sergiliyordu. Kılıcı karşısındakilerin kalkanlarında, miğferlerinde çınlıyordu. Derken içlerinden biri atının üzerinden fırlayıp fedainin mızrağını yakalayıp, atının böğrüne sapladı. At önce şaha kalktı sonra da binicisini de altına alarak yana devrildi. Çabuk davranan İbni Vakkas yine de atın altından kurtulmayı başarmıştı. Ama başında patlayan bir gürz darbesiyle yere yığıldı. Adamlar baygın haldeki fedaiyi bağladılar. Sonra da yaralarını yıkayıp ona su getirdiler.</p>

  <p>Gözlerini açtığı anda karşısında İbni Tahir’i gördü. Bir gün önce onun adının evliya mertebesinde zikredildiğini hatırlayınca dehşete kapıldı.</p>

  <p>“Öldüm mü ben?” diye sordu ürkek bir sesle.</p>

  <p>Düşman birliğin komutanının yanma yaklaştığım görünce de gözleri fal taşı gibi açıldı. Ama pek fazla dayanamayıp yine kendini kaybetti.</p>

  <p>İbni Tahir gelip onu omzundan sarstı.</p>

  <p>“Kendine gel, İbni Vakkas. Hâlâ mı hatırlamadın beni?” Yaralı gence su uzattılar. O da büyük bir iştahla içti.</p>

  <p>“Sen İbni Tahir’sin. Ve de ölmemişsin. Bu adamların yanında ne işin var?”</p>

  <p>Düşman subayı işaret etmişti.</p>

  <p>“Tarihin en büyük yalancı ve sahtekarını öldürmek için Alamut’a geri dönüyorum. Onun bizi gönderdiği cennet kalenin arkasındaki eski Deylem krallarının bahçeleriymiş meğer.”</p>

  <p>İbni Vakkas söylenenleri dikkatle dinledi. Sonra yüzünü İbni Tahir’den iğreniyormuş gibi buruşturarak, “Hain!” diye bağırdı. İbni Tahir’in yüzü kıpkırmızı kesilmişti.</p>

  <p>“Bana inanmadın mı?”</p>

  <p>“Ben sadece Seyduna’ya ettiğim yemine bağlıyım.”</p>

  <p>“O hepimizi aldattı! Öyle birine edilen yeminin nasıl bir bağlayıcılığı olabilir ki?”</p>

  <p>“Biz bu yemin sayesinde sultanın ordularını yendik. Tüm düşmanlarımız bizden korkuyor artık.”</p>

  <p>“Bunu bana borçlusunuz. Baş veziri ben öldürdüm.” “Biliyorum. Zaten Yüce Efendimiz seni bu yüzden şehit olarak ilan etti. Yoksa onu öldürmek için mi geri dönüyorsun?”</p>

  <p>“Eğer şu an bildiklerimi o vakit bilseydim sadece onu öldürürdüm.”</p>

  <p>“Onu öldürmek mi? Bir emriyle Süleyman hepimizin gözleri önünde kendini bıçakladı. Yusuf da kuleden aşağı atladı. Öldüklerinde yüzlerinde inanamayacağın kadar mutlu bir ifade vardı.” “Ah, kalpsiz katil! Çabuk gidelim! Bıçağımı onun kalbine ne kadar çabuk saptayabilirsem dünyayı onun gibi bir pislikten o kadar çabuk kurtarmış olacağım,”</p>

  <p>Yola devam ettiler. Alamut’a yaklaşık yarım fersah bir mesafe kalınca da durdular.</p>

  <p>“Bundan sonra tek başına devam edeceksin,” dedi birliğin komutanı İbni Tahir’e. “Esiri de rehine olarak yanımızda götüreceğiz. Allah intikamım almana yardım etsin. Sonrasındaysa kolay bir ölüm nasip eder inşallah.”</p>

  <p>İbni Tahir nehri aştı. Karşıya geçince de kaleden ayrılırken elbiselerini sakladığı yeri kolayca buldu. Hemen üzerini değiştirip vadiye doğru yöneldi. Kendisine eşlik eden birliktekiler gözden kayboluncaya dek arkasından baktılar. Sonra da komutanları Rey’e dönme talimatı verdi.</p>

  <p>Vadi girişinde bulunan kuledeki muhafız onu tanıyıp geçmesine müsaade etti. Kalenin köprüsü de hemen indirildi. Askerler sanki öbür dünyadan canlanıp geri dönmüşçesine şaşkınlıkla bakıyorlardı yüzüne.</p>

  <p>“Derhal Seyduna’yla konuşmam lazım,” dedi nöbetçi subaya. “Ona sultanın ordugahından çok önemli havadisler getirdim. Subay telaşla koşturarak haberi Ebu Ali’ye, o da Hasan’a iletti.</p>

  <p class="p54">İbni Tahir kararlı bir şekilde bekliyordu. Sahtekara gününü gösterme arzusu korkusuna üstün geliyordu. Farkında bile olmadan cübbesinin içindeki kılıcını kontrol etti. Belinde bir hançer, kolunun yerinde de Baş vezire sapladığı zehirli, ince bıçak vardı.</p>

  <p>İbni Tahir’in geri döndüğünü duyan Hasan’ın neredeyse nutku tutulmuştu. Karşısındaki Ebu Ali’ye sanki onun orada olduğunu unutmuşçasına boş gözlerle bakıyordu. Tuzaktan çıkış yolu arayan bir fare misali tüm olasılıkları teker teker gözden geçiriyor, bu sıra dışı olaya mana vermeye çabalıyordu.</p>

  <p>“Git. İbni Tahir’i buraya getir. Muhafıza geçmesine mani olmamasını söyle.”</p>

  <p>Beş hadımdan derhal odasındaki perdenin arkasına saklanmalarını istedi. Ardından da onlara adam içeri girer girmez üzerine atılıp, etkisiz hale getirmelerini ve bağlamalarını emretti.</p>

  <p>Sonra da beklemeye koyuldu.</p>

  <p>İbni Tahir Yüce Efendi’nin kendisini beklediğini ve yanına herhangi bir engelle karşılaşmadan çıkacağını işitince hemen kendini toparladı. “Başladığım işi bitirmeliyim,” dedi kendi kendine. “Allah yardımcım olsun.” Abdülmelik’le yaptığı dersleri hatırlıyordu. Hasan’ın kendisine bir tuzak kurmuş olma ihtimalinin farkındaydı. Ama odasına bir girse sonrası kolaydı!</p>

  <p>Solgun bir yüzle ama son derece kararlı bir tavırla komutanın odasına yöneldik Bir eliyle cübbesinin atandaki kılıcın kınımı, bir eliyle de hançerini saldırıya hazır biçimde kavramıştı. Muhafızların yanından geçerken ayaklan geri geri gidiyordu adeta. Ancak muhafızlar koridorların başında hiç kıpırdamadan duruyorlardı. Onlara bakmamaya çalışarak adımlarını hızlandırdı.</p>

  <p>Merdivenlerin en üst basamağındaki omzunda dev bir gürz tutan muhafız da ona aldırış etmemiş gibiydi. Artık tüm kararlılığıyla bu işi bitirmeliydi Koridorun sonunda liderin odasının kapısındaki muhafızın karşısındaydı artık. Muhafız perdeyi aralayıp içeri girmesini işaret etti.</p>

  <p>O anda sırtından soğuk terler boşanıyordu Çabuk, çabuk, diye düşündü. <span class="t19">Bitir art</span><span class="t19">ı</span><span class="t19">k bu i</span><span class="t19">ş</span><span class="t19">i.</span> Dikkat ve kararlılıkla dudaklarını sıkarak ileri atıldı.</p>

  <p>Tam o anda üzerine yumruk yağmaya başladı. Bileklerini yakalamaya çalışmışlardı ama İbni Tahir boştaki eliyle kılıcım çekmeyi başarmıştı. Tam o sıra birkaç hadım daha atılıp kollarından bacaklarından sımsıkı bağladılar.</p>

  <p>“Neden bu kadar aptalım ben!” diye bağırdı. Korku ve elinden bir şey gelmemesinin yarattığı müthiş öfkeyle dişlerini sıkıyordu.</p>

  <p>Hasan odaya girdi.</p>

  <p>“Emriniz yerine getirildi, Seyduna.’’</p>

  <p>“Güzel. Çıkıp koridorda bekleyin.”</p>

  <p>Yüzünde alaycı bir gülümsemeyle ayaklarının dibinde sımsıkı bağlanmış halde yatan İbni Tahir’e baktı.</p>

  <p>“Cani! Masumların katili! Döktüğün kan yetmedi mi?”</p>

  <p>Bu hakaretleri duymamış gibi son derece sakin bir sesle, “Emrimi yerine getirdin mi?” diye sordu Hasan.</p>

  <p>“Neden sorma zahmetine giriyorsun ki, seni yalancı? Beni ne kadar güzel aldattığım bilmiyorsun sanki.”</p>

  <p>“Pekala. Geri dönmeyi nasıl başardın?”</p>

  <p>İbni Tahir acı dolu bir ifadeyle gülümsedi.</p>

  <p>“Ne önemi var ki? Sonuçta hançerimi kalbine saplamaya geldim buraya.”</p>

  <p>“Pek de kolay olmayacak herhalde bu yiğidim.”</p>

  <p>“Farkındayım. İkinci kez aptal gibi davrandım.”</p>

  <p>“Neden? Bir fedai olarak zaten ölmeye yazgılısın sen. Seni şehit mertebesine yükselttik bile. Ama geri dönerek bizi korkuttun. Şimdi seni kalıcı olarak cennete göndermek gerek.”</p>

  <p>“Her şeyi biliyorum, yalancı! Bizi Deylem krallarının bahçelerine gönderdin. Sonra basit bir sahtekar tüccar gibi bizleri cennetin kapılarını açtığına inandırdın. Bu inancım yüzünden de gidip dürüst bir adamı bıçakladım ben. Ve o dürüst adam ölüm anında bile benimle konuşup gözlerimi açmamı sağlayacak şefkati sundu bana.”</p>

  <p>“Sakin ol, İbni Tahir. Neredeyse tüm insanlık seninkinin benzeri bir cehalet içinde zaten.”</p>

  <p>“Nasıl olmasınlar ki? İnsanların inançlarını senin gibi sömürenler oldukça tersi mümkün mü? Ah, sana nasıl inandım! Senin İslam dünyasının yansına hükmedecek bir peygamber olduğuna bütün kalbimle iman etmiştim. Bir sahtekar, bir yalancı olabileceğine hiç ihtimal vermedim. Zaten sen de bizleri kandırmak için her fırsatı kullandın. Sana güvenenlerin inançlarını kullanarak canice planlarına alet ettin hepimizi.”</p>

  <p>“Başka bir dileğin var mı?”</p>

  <p>“Lanet olsun sana!”</p>

  <p>Hasan gülümsedi.</p>

  <p>“Bu tür laflar beni üzmez.”</p>

  <p>İbni Tahir’in kuvveti tükeniyordu. Soğukkanlılığını korumaya çalışarak, “Beni öldürmeden önce sormak istediğim bir soru var,” dedi.</p>

  <p>“Sor bakalım.”</p>

  <p>“Sana bizler gibi ruhen ve bedenen böylesine bağlı insanları kandırmanı sağlayacak bu iğrenç planı nasıl düşünebildin?”</p>

  <p>“Ciddi ciddi dinlemek ister misin cevabımı sahiden?”</p>

  <p>“Evet, istiyorum.”</p>

  <p>“Dinle o zaman… Son isteğini yerine getireyim. Taraftarlarıma hep Arap asıllı olduğumu söyledim. Düşmanlarımsa bunun aksini ispat etmeye çalıştılar. Biliyor musun, haklıydılar da. Ama bu şekilde davranmak zorundaydım, zira siz İranlılar kendi ırkınızdan utanıyorsunuz. Peygamberin doğduğu topraklardan gelenleri bir dilenci bile olsalar kendinizden üstün tutuyorsunuz. Rüstem’in, Suhrab’ın, Minuçehr’in, Ferudun’un torunları, İran’ın o şaşaalı şahlarının, Hüsrev’in, Ferhat’ın Arşaklı hükümdarlarının vârisleri olduğunuzu unuttunuz. Dilinizi, Firdevsi’nin, Ensari’nin ve daha nice şairin dili olan o güzelim Farsçayı terk ettiniz. Arapların inancını kabul ederek her şeyinizle onlara teslim oldunuz. Şimdi de Türkistan’dan gelen Türklere boyun eğiyorsunuz. Zerdüşt’ün gururlu torunları yarım asırdır Selçuklunun kendilerine hükmetmesine müsaade ediyor! Gençken, öldürdüğün o Baş vezir ve Ömer Hayyam’la bir yemin ettik. Selçuklu işgalcileri kovmak için elimizden geleni ardımıza koymayacaktık. Planlarımızı gerçekleştirmek için mümkün olduğunca güçlenecek, sonunda nihai güce erişmek için de birbirimize destek olacaktık. Ben araç olarak hem Bağdat’a hem de Selçuklulara karşı olan Şiileri kullanmayı seçtim. Vezirse Selçukluların hizmetine girdi. Başta onun bu vazifeyi emellerimize ulaşmak için seçtiğini düşünmüştüm. Ama ona yeminini hatırlattığımda kahkahalarla gülüp alay etti. Hatta o çocukça oyuna bağlılığımı sürdürmemi şaşkınlıkla karşıladığını söyledi. Bana sadece sarayda bir vazife bulma noktasında yardım edecek kadar bir borcu olduğu kanaatindeydi. Lâkin kısa sürede benim tüm kalbimle yeminime sadık olduğumu gördü. Arkamdan iş çevirerek adımı kötüye çıkarıp saraydan atılmamı sağladı. Ancak etki alanımı giderek genişlettiğimi görünce beni ortadan kaldırmaya karar verdi. Başıma on bin altın ödül koydu! İşte bu bizim gençlik hayallerimizin sonu olmuştu. Vezir makamına kurulmuş, yabancıların şakşakçılığını yapıyordu. Ömer’se şarap içip, kadınlarla aşk yaşıyor, kaybettiğimiz özgürlüğüne hayıflanıp, tüm dünyayı alaya alarak gününü gün ediyordu. Ama ben yolumdan dönmedim. Bu ve diğer tecrübeler gözlerimi açmıştı. İnsanların kayıtsızlığını ve miskinliğini görünce onlar için kendimi feda etmeye değmeyeceğine karar verdim. Onları uyandırıp gözlerini açmaya çalıştım bir süre. Sence halkın ezici çoğunluğu hakikatin ne olduğuna aldırıyor mu? Umurlarında bile değil! Sadece rahat bırakılmak ve hayal güçlerini besleyecek masallarla kandırılmak istiyorlar. Peki ya adalet? Şahsi ihtiyaçları karşılandığı müddetçe onlar için bu kavramın da zerre kadar ehemmiyeti yok. Eğer insanlık böyleyse büyük hedeflere ulaşmak için bu zayıflıktan istifade edecektim. Aslında anlamasalar da bu onların da faydasına olacaktı. İnsanların aptallıklarıyla saflıklarını kullanacaktım. Bencil istekleri, çıkarcı tavırları sonunda bana kapıları ardına kadar açtı. Senin de saflarına katılmayı arzu ettiğin bir peygamber oldum. Kitleler arkamda toplandı, Bütün engelleri birer birer aştım. Şimdi biraz daha ileri gitme vakti, Selçuklular yıkılana dek devam edecek bu ilerleyiş. Anlamıyor musun? Mantıksız mı konuşuyorum? Yoksa haklı mıyım?”</p>

  <p>İbni Tahir anlatılanları fal taşı gibi açılmış gözlerle takip ediyordu. Her şeye karşı hazırlıklıydı ama Hasan’ın kendisini hem de bu şekilde müdafaa etmesini hiç beklememişti doğrusu.</p>

  <p>“Fedailerin inançlarının sağlam olduğunu söyledin. Hiç sanmıyorum! Altmış sene ölüm korkusu içinde yaşadım ben. Ölümümün İran’ın şanlı tahtını yabancı despotların egemenliğinden kurtaracağını bilsem herhangi bir cennet mükafatı beklemeden seve seve canımı feda ederdim. En azından o yıllarda. Tabu şimdi geçmişe bakınca görüyorum ki o despotlardan birini tahttan indirmeyi başarmış olsaydım dahi yerini hemen bir başkası alırdı. Çünkü ölümümden istifade etmeyi başarabilecek biri yoktu. Ben de bunun üzerine böyle bir amaç uğruna kendilerini feda edecek birilerini bulma çabasına giriştim. Ama kimse gönüllü olmuyor, dava uğruna kimse canını feda etmeye yanaşmıyordu. Başka bir metot bulmalıydım. Böylece senin de bildiğin gibi Deylem krallarının bahçelerinden istifade ettim. Hayatta aldatmaca nerede başlar, hakikat nerede biter? Bunu söylemesi zor. Zaten anlayamayacak kadar da gençsin. Ama benim yaşımda olsaydın o zaman cennetin kişinin cennet olarak gördüğü yer olduğunu anlardın. Aldığı haz da onun için gerçektir. Eğer sen işin iç yüzünü anlamamış olsaydın tıpkı Süleyman’la Yusuf gibi büyük bir mutlulukla ölüme koşacaktın. Hâlâ mı söylediklerim sana bir şey ifade etmiyor?”</p>

  <p>İbni Tahir şaşkınlık içinde başını iki yana sallıyordu.</p>

  <p>“Anlıyor gibiyim. Ama bu çok korkunç bir şey.”</p>

  <p>“El-Araf m ne olduğunu biliyor musun?”</p>

  <p>“Biliyorum, Seyduna. Cennetle cehennemi ayıran duvarın adı.” “Doğru. Denilir ki bu duvar ana babalarının rızalarını almaksızın büyük amaçlar uğruna elde kılıç şehit olanların ikametine ayrılmıştır. Cennete gidemezler ama cehennemi de hak etmemişlerdir. Onların kaderi her iki tarafı da uzaktan seyretmektir. Bilmeleri için! Evet, el-Araf kendi bildikleri doğrultuda yürüyen gözleri açılmış kişiler için bir semboldür. Bak. Bir ara gerçekten cennette olduğuna inandın. Şimdiyse artık inkar ettiğin için cehennemdesin. Ama Araf ne zevkin ne de hayal kırıklıklarının yaşandığı yerdir. El-Araf ta iyiyle kötü dengededir. Uzun ve engebesiz bir yol. Ancak sınırlı sayıda insan bu yolda yürüyebilir. Bazıları buna kalkışmaktan bile korkar. Çünkü Araf yalnızlığın yeridir. Seni diğerlerinden ayırır. O mertebeye erişebilmek için çelik gibi bir kalp gerekir. Anlatabiliyor muyum?”</p>

  <p>İbni Tahir, “Ne kadar korkunç,” diye inledi.</p>

  <p>“Bu kadar korkunç bulduğun ne?”</p>

  <p>“Her şeyi bu kadar geç idrak etmek. Bunları keşke hayatımın başında bilebilseydim.”</p>

  <p>Hasan onu şöyle bir süzdü. Yüzü aydınlanmıştı. Ama ona, “Hayatına şimdi yeniden başlasaydın ne yapardın?” diye sorarken sesinde belirgin bir şüphe de seziliyordu.</p>

  <p>“Öncelikle büyük zekaların keşfettiği her şeyi öğrenmeye adardım kendimi. Bütün ilimleri inceler, tabiat ve kainatın sırlarına vakıf olmaya çalışırdım. Dünyanın en ünlü medreselerine gider en büyük kütüphanelerini gezerdim…”</p>

  <p>Hasan gülümsedi.</p>

  <p>“Peki ya aşk? Aşkı unuttun mu?”</p>

  <p>İbni Tahir’in yüzü karardı. “O beladan uzak dururdum. Kadınlar hayâsız yaratıklar.”</p>

  <p>“Öyle mi? Bu derin bilgiye nasıl ulaştın böyle?”</p>

  <p>“Senin bunu bilmen gerek…”</p>

  <p>“Meryem’i mi kastettin? O halde onun bana uzun zamandır senin için yalvardığını da bil. Ama artık aramızda değil. Bileklerini kesti. Kan kaybından öldü.”</p>

  <p>İbni Tahir adeta yıkılmıştı. Yüreğinde derin bir sancı vardı şimdi. Evet, onu hâlâ seviyordu.</p>

  <p>“El-Araf’ı arşınlamak isteyen aşkın da efendisi olmalı.” “Anlıyorum.”</p>

  <p>“Şimdi benim hakkımda ne düşünüyorsun?”</p>

  <p>İbni Tahir gülümsedi.</p>

  <p>“Kendimi sana çok yakın hissediyorum.”</p>

  <p>“Şimdi belki kalbinde büyük bir planla kırk yıl boyunca dünyayı gözlemlemenin nasıl bir şey olduğunu da anlıyorsundur. Sonra büyük rüyayı gerçekleştirmek için yirmi yılı araştırarak geçirmenin de. Bu öylesine bir plan öylesine bir rüyaydı ki adeta görünmeyen bir efendiden alınan bir emir gibiydi. Dünyaysa kaleni kuşatan bir düşman ordusu. Eğer aldığın emri düşman kuvvetlerine de iletmek istiyorsan kaleden sağ salim dışarı çıkmaya mecbursun. Aynı anda hem cesur hem de dikkatli olman gerek… Anlıyor musun?”</p>

  <p>“Giderek daha fazla anlıyorum, Seyduna.”</p>

  <p>“Beni hâlâ iğrenç bir katil olarak mı görüyorsun?”</p>

  <p>“Hayır. Şu an göründüğün kadarıyla bir katil değilsin.” “El-Araf a tırmanacak cesaretin var mı?”</p>

  <p>“Şu andan itibaren başka bir arzum yok.”</p>

  <p>Hasan yanma yaklaşıp ellerini çözdü.</p>

  <p>“Kalk ayağa. Serbestsin.”</p>

  <p>İbni Tahir hayretle yüzüne bakakalmıştı.</p>

  <p>“Serbest miyim? Beni Zindana… ” Sözlerini tamamlayacak halde değildi. •</p>

  <p>“Serbestsin!”</p>

  <p>“Ne? Ben mi? Seni öldürmeye gelmiştim ben buraya.”</p>

  <p>“O İbni Tahir yok artık. Sen bundan sonra Avni’sin yeniden. El-Arafa tırmanmaya başladın. Bir karga başka bir kargaya saldırmaz.” İbni Tahir gözyaşlarına boğuldu. Kendini Hasan’ın ayaklarının dibine attı.</p>

  <p>“Affet beni! Affet beni!”</p>

  <p>“Git buradan evlat! Oku, dünyayı tanı. Hiçbir şeyden korkma. Her türlü önyargıdan uzak dur. Hiçbir şeyi aşın yüceltme gözünde. Hor da görme. Her şeyi araştır. Cesur ol. Artık öğrenecek bir şey kalmadığına kanaat getirince buraya geri dön. Ben burada olmayabilirim. Ama halkım burada olacak. Seni bağırlarına basacaklarını biliyorum. İşte bu mertebeye ulaştığında Araf’ın da zirvesine çıkmış olacaksın.”</p>

  <p>İbni Tahir istekle ellerini öptü. Hasan onu ayağa kaldırıp uzunca bir süre gözlerinin içine baktı. Sonra da kucaklayıp öptü.</p>

  <p>“Oğlum,” diye kekeledi parlayan gözleriyle. “Bu yaşlı kalbi mutlu ettin. Sana biraz para vereceğim. Ayrıca seyahatinde lazım olabilecek her şeyi alabilirsin yanma.”</p>

  <p>İbni Tahir bir hayli duygulanmıştı.</p>

  <p>“Bahçelere son bir kez bakabilir miyim?”</p>

  <p>“Gel balkona çıkalım.”</p>

  <p>Birlikte balkona çıkıp aşağıdaki bahçelere baktılar. İbni Tahir iç çekti. O an duygularına hâkim olamayacak hale gelmişti. Başını korkuluklara dayayarak hıçkıra hıçkıra ağlamaya başladı.</p>

  <p>İçeri dönünce Hasan gerekli talimatları verdi. İbni Tahir şiirleri de dâhil tüm eşyalarını topladı. Bu şiirleri onun için çok değerliydi. Para ve silahlarını alıp katırının sırtında kaleyi terk etti. Dışarı çıkınca çevresine şaşkın gözlerle baktı. Dünya ona yabancı geliyordu. Sanki gözlerini ilk kez açmış gibiydi. Cevaplanması gereken binlerce soru vardı aklında. Fedai İbni Tahir ölmüştü. Filozof Avni doğmuştu.</p>

  <p>Yüreği bir hoş olan Hasan odasına geri döndü. Kısa bir süre sonra büyük dailer nefes nefese bir halde içeri daldılar.</p>

  <p>“Keler oluyor? İbni Tahir’in az önce kaleyi terk ettiğini biliyor musun? Herkes gördü onu.”</p>

  <p>Hasan neşeyle güldü.</p>

  <p>“Yanılıyorsunuz. Gözleriniz sizi aldatmış. İbni Tahir İsmaili davası uğruna şehit oldu. Sizin gördüğünüz başka biri olmalı. Bu arada size söylemem gereken çok güzel bir haberim var.”</p>

  <p>Büyük dailer başlarını sallayarak bakıştılar.</p>

  <p>İbni Tahir’i Alamut’a getiren birlik Nihavend’e İbni Vakkas’ı esir alarak dönmüştü. Yolda sürekli yeni bir haber bekleyip durdular. İsmaili hareketinin liderinin ölüm haberinin yayılmasını bekliyorlardı. Ama böyle bir bilgi yoktu.</p>

  <p>Nihavend’de merhum Baş vezirin oğlu Far el-Mülk babasının intikamını almak için, kaçan gerçek katil yerine İbni Vakkas’ı idam ettirdi.</p>

  <p class="p55">Bu sırada İbni Tahir çoktan İran sınırını geçip Hindistan’a ulaşmıştı.</p>
</body>
</html>
