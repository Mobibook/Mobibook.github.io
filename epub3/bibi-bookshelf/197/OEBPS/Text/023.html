<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p18">&nbsp;</p>

  <p class="p18">&nbsp;</p>

  <p class="p18">&nbsp;</p>

  <h1><a id="ncx5332"></a><a id="a58"></a><span class="th10">20</span></h1>

  <p class="p4">&nbsp;</p>

  <p class="p4">&nbsp;</p>

  <p class="p4">&nbsp;</p>

  <p>Ertesi sabah gün doğmadan davulların sesi işitildi. Yüce Efendi’nin oğlunun Huzistan büyük daisini öldürme suçuyla idam edileceği haberi kulaktan kulağa yayılmıştı Çoktan.</p>

  <p>Ebu Ali mahkumun hücresine Minuçehr ve İbrahim’le birlikte girdi. Biraz sesi titreyerek Yüce Efendi’nin, af talebini kabul etmediğini bildirdi.</p>

  <p>“Hadi gidelim, Hasan’ın oğlu. Adalet yerini bulsun.”</p>

  <p>Hüseyin bir anlığına dailere şaşkın bir hayvan gibi bakmıştı. Sonra üzerlerine atılmak istedi ama ayakları zincire dolandı ve yere kapaklandı.</p>

  <p>“Köpekler! Lanet köpekler!” diye inledi.</p>

  <p>Onu yerden kaldırdılar. Hüseyin tüm gücüyle idamın yapılacağı yere gitmemeye çalışıyordu. Muhafızlar onu zindandan zorla çıkardılar.</p>

  <p>Askerler orta ve aşağıdaki avluda toplanmıştı. Orta avlunun en merkezi yerine büyükçe bir kütük yerleştirilmişti. Cellat yardımcılarıyla birlikte geldi. Belinden yukarısı çıplaktı ve omzunda büyükçe bir balta taşıyordu. Sanki etraftakileri görmüyormuşçasına rahat ve gururlu bir ifadeyle ortaya kadar yürüdü.</p>

  <p>O an askerler arasında bir fısıltı işitildi.</p>

  <p>“Onu getiriyorlar.”</p>

  <p>Muhafızların arasında getirilen Hüseyin hâlâ çırpınmaktan vazgeçmemişti. Söyleniyor, vahşî bir hayvan gibi sağa sola dişlerini gösteriyordu. Onu sürükleyerek getirmeye çalışan muhafızlarınsa neredeyse nefes alacak halleri kalmamış gibiydi. Sonunda ite kaka idam kütüğünün önüne dek getirdiler.</p>

  <p>Tam o esnada hükümlü celladı ve elindeki baltayı gördü ve yaprak gibi titremeye başladı. Kendisini neyin beklediğini anlamanın neden olduğu dehşetle donakalmıştı.</p>

  <p>“Seyduna’nın oğlu. Yüce Efendimizin oğlu,” diye fısıldıyordu askerler.</p>

  <p>Ebu Ali, Buzruk Ümid ve Minuçehr atlarına bindiler. Sükunetin sağlanması için borazan çaldı. Ebu Ali diğerlerinden birkaç adım öne çıktı. Elindeki kağıttan ölüm kararını yüksek sesle okudu. Sonra da vazifesini yapması için celladı çağırdı.</p>

  <p>O an herkes mezara girmişçesine sessizdi. Çağlayan nehrin sesi işitiliyordu sadece.</p>

  <p>Aniden Hüseyin gırtlağını parçalarcasına avaz avaz bağırmaya başladı.</p>

  <p>“İnsanlar! Duymuyor musunuz? Bir baba öz oğlunu cellata teslim ediyor!”</p>

  <p>Askerler kendi aralarında bir şeyler mırıldanıyorlardı. Fedai talebelerin önünde duran Abdurrahman hemen arkasındaki Naim’e baktı. Delikanlının yüzü kağıt gibi bembeyaz kesilmişti.</p>

  <p>Yardımcılar mahkumun sağ elini çözdüler. Hüseyin hâlâ umutsuzca karşı koymaya çalışıyordu. İçgüdüsel olarak idam kütüğünden uzak durmaya çalıştı ama iki iri yardımcı onu yakalayıp, zorla yere diz çöktürdü. Sonra da sağ elini kütüğün üzerine yerleştirdi. Cellat mahkumun sağ bileğini, sımsıkı kavrayıp diğer elindeki baltayı olanca gücüyle indirdi. Havayı yararak inen keskin balta tüyler ürpertici bir sesle kemiklerin parçalanmasına neden olmuştu. Hüseyin etraftaki herkesi dehşete düşürecek derecede acı dolu bir çığlık attı. Kendisini tutan cellatın yardımcılarının elinden kurtulup sağa sola bakarken etrafa kan saçıyordu. Sonra birden kendini kaybedip yere yığıldı. Cellat yardımcıları onu yerden kaldırıp, başı tam kütüğün üzerine gelecek şekilde yerleştirdiler. Cellat bir hamlede başı gövdeden ayırmıştı. Yardımcısı ona bir örtü uzattı. Cellat da çevresi kan gölüne dönen cesedin üzerini örttü.</p>

  <p>Sonra da Ebu Ali’ye döndü.</p>

  <p>“Cellat vazifesini yaptı,” dedi kupkuru bir sesle.</p>

  <p>“Adalet yerini buldu,” diye karşılık verdi büyük dai.</p>

  <p>Bir kez daha askerlere hitap etmek üzere hazırda bekleyen birliklere doğru yöneldi.</p>

  <p>“İsmaililer! Az önce Alamut’ta adaletin nasıl sağlandığına şahitlik ettiniz. Seyduna, Yüce Efendimiz, hiçbir istisna kabul etmemekte. Suç işleyen her kim olursa cezasını çekecektir. İster komutan ister er, herkes hak ettiği cezaya çarptırılır. Bu yüzden sizlere bir kez daha kanunlara bağlı kalmanızı hatırlatıyorum. Eşhedü en la ilahe illallah ve eşhedü enne Muhammedün abdühü ve resulühü. Yetiş ya Mehdi!”</p>

  <p>Sonra günlük vazifelerinin başına dönmelerini söyleyerek dağılma emri verdi.</p>

  <p>Çoğu, “Gerçekten de dünyada adalet varmış,” diye konuşuyordu bu sırada.</p>

  <p>Bazılarıysa, “Kendi oğlunu kanuna kurban eden başka bir hükümdar daha var mıdır?” diye soruyordu.</p>

  <p>İsmaili liderinin öz oğlunu cezalandırdığı haberi tüm ülkede yıldırım hızıyla yayıldı. Bu da Hasan’a karşı duyulan saygının ve elbette korkunun iyiden iyiye artmasına neden oldu.</p>

  <p>Bu sırada sultanın habercisi Halef’in yerine geçen Cafer, Bağdat yolunda çok sayıda temasta bulunmuştu. Kazvin’i geçer geçmez Nihavend’teki birliklerine katılmak üzere bazıları atlı bazıları da yaya olarak ilerleyen kalabalık bir askeri birlikle karşılaştı. Çoğu Horasan ve Huzistan bölgesinden gelen bu askerler Kızıl Şarık’ın artık dağılmış ordusunun mensuplarıydılar. Ona sultanın muhafız birliğinin bir subayı olması sebebiyle büyük saygı göstermişlerdi. Ama konuşup fazla bilgi verme niyetinde de değillerdi.</p>

  <p>Her konaklama yerinde at değiştirme imkanı bulmuştu. Aslında ilk geceyi dışarıda, yıldızların altında geçirmişti ama sonraki geceler yol üzerindeki kervansaraylarda konakladı. Sava şehrine ulaşan yolu yarıladığında kaldığı handaki odasını Kızıl Şarık’ın ordusuna mensup iki subayla paylaştı. Subaylar ona Gonbadan’daki kuşatmanın kaldırılışından ve Baş vezirin öldürülüşünün orduya nasıl tesir ettiğinden bahsettiler.</p>

  <p>“Bütün kuzey bölgeleri Şiidir,” dedi içlerinden biri. “Onlar da İsmailileri din kardeşi olarak kabul ederler. Nizamülmülk de artık öldüğüne göre dağların şeyhiyle savaşmaya gerek kalmadığı kanaatinde herkes.”</p>

  <p>Cafer de onlara sultanın habercisi olarak Alamut’tan geldiğini söyledi. Ona dehşet içinde bakakaldılar.</p>

  <p>“Sakın bizi ele verme,” dediler. “Biz sadece herkesin düşüncesini söyledik. Yoksa emir gelirse tabii ki savaşa hazırız.”</p>

  <p>Cafer onları sakinleştirdi. Askerler bir hayli meraklanmıştı. Aslında kendi de bir hayli şaşkındı. Rolüne bu derece adapte olmasının nedeni, dış görünüşündeki değişiklik mi yoksa gerçek kimliğinin ortaya çıkabileceğine ilişkin endişeleri miydi acaba? Onlara Alamut’la alakalı tüyler ürpertici hikayeler anlattı. Sonra uyuduğunda kendisi de benzer kabuslar görmüştü. Fakat kalktığında sultanın askerlerinin yanında olduğunu fark edince ilk anda içgüdüsel bir tepkiyle kılıcına davranır gibi oldu. Ancak kısa bir süre sonra nerede olduğunu, büründüğü rolü hatırlayabilmişti.</p>

  <p>Çabucak sabah namazını kılıp süt ve yulaf ekmeği yiyip atma atladığı gibi yola koyuldu.</p>

  <p>Bir süre sonra oldukça iyi silahlanmış bir Türk süvari birliğiyle karşılaştı. Birliğin komutanı durdurup, ondan kendisini tanıtmasını istemişti.</p>

  <p>Cafer hemen onun yanma gidip Alamut’tan dönen sultanın habercisi olduğunu söyledi.</p>

  <p>“Güzel. Benim de vazifem o kafir kaleler önündeki kuşatmanın kaldırılmasıyla dağılan birlikleri yeniden toplamak. Ye her ne pahasına olursa olsun bunu yapacağım. Zira haşmetli sultanımız İsmaililere yeniden saldırılması talimatını verdi,”</p>

  <p>Cafer seyahatine devam etti. Bir yandan da, <span class="t19">acaba Seyduna, Alamut’a yönelen bu yeni tehditten haberdar m</span><span class="t19">ı</span> diye düşünüyordu. Ama onun, yerine getirmesi gereken bir vazifesi vardı. Ve hiçbir şey onu yolundan döndüremezdi.</p>

  <p>Yol askeri birliklerle doluydu. Sürekli yeni birliklere rastlıyordu. Her seferinde durdurulmamak için de artık uzaktan sultanın habercisi olduğunu bağırarak bildirmekle yetiniyordu. Bazen yol kenarında bembeyaz çadırlar görüyordu. Atlar, develer, eşekler, sığırlar kalan son yeşillikleri de yiyebilmek için birbirleriyle yarış halindeydiler.</p>

  <p>Etrafta çok fazla askeri birlik olduğu için Nihavend’in dışından dolaşmak zorunda kaldı. Ama sonrasında Bağdat’a kadar uzanan yol açıktı. Tekrar kervansaraylarda geceleme imkanına kavuşmuştu. İşte o sırada haplardan ilkini yuttu. Birden tarifi imkansız bir dehşete kapılmış, dört bir yandan hayaletlerin saldırısına uğramıştı. Sonra insan yığınlarıyla dolu devasa büyüklükteki şehirlerin hayalini gördü. Ardından da kara gözlü hurilerle dolu cennet bahçeleri belirdi gözünün önünde. Geceyle gündüz birleşmişti. Artık bu hayaller en büyük tutkusu haline gelmişti. Ama son hapı son güne dek saklaması gerekiyordu. Bunun için çok büyük bir irade savaşı vermesi gerekmişti.</p>

  <p>Birden büyük bir şehrin kapıları önünde buldu kendisini. Kapının önü tepeden tırnağa silahlı muhafızlarla doluydu. Bunun da başka bir hayal olduğunu düşünerek doğrudan üzerlerine at sürdü. Aniden altı mızrak üzerine çevrildi.</p>

  <p>Ancak o an hayal görmediğini fark etti. Alamut’tan ayrılalı on gün olmuştu. Sonunda Bağdat kapılarındaydı.</p>

  <p>Hemen kendisini toparladı.</p>

  <p>“Ben sultanımızın habercisiyim,” dedi ters ters.</p>

  <p>Muhafız yüzbaşı önce kağıtlarını kontrol etti. Sonra da, “Tamam, geçebilirsin,” dedi.</p>

  <p>Böylelikle şehrin surlarını geride bıraktı. Şaşkınlıktan ağzı açık kalmıştı. Gördüğü mermer saraylar, biri diğerinden güzel dümdüz uzanan caddeler, altın ve yeşil işlemelerle bezeli kubbeleriyle camiler, gökyüzüne dek uzanan minareler, meydanlar, pazar yerleri karşısında hayrete düşmemesi imkansızdı. Alamut’ta kendisine nasıl bir şehirle karşılaşacağına dair anlatılanların bu gördüğü manzara karşısında en ufak bir hükmü bile kalmamıştı. Kendisini çok ama çok küçük hissediyordu. Cesaretini toplamak için kendi kendine, “Cafer! Seni buradan binlerce kat büyük ve çok daha güzel bir yer bekliyor. Yeter ki vazifeni başarıyla tamamla,” dedi.</p>

  <p>Dört kişilik bir muhafız birliği görünce hemen komutanlarına, “Bana sultanın sarayını gösterin,” dedi.</p>

  <p>Çavuş ona hayretle bakakalmıştı.</p>

  <p>“Ne bakıyorsun öyle,” dedi Cafer. “Bana sarayı göstersenize.”</p>

  <p>“Biz de oraya gidiyorduk zaten. Bizi takip et.”</p>

  <p>Adamlardan biri atının dizginlerinden tuttu. Bir sürü evin, konağın önünden geçtiler. Sonunda yolun sonunda ihtişamlı bahçeleriyle uzanan eşsiz güzellikteki bembeyaz bir saraya ulaştılar.</p>

  <p>“Burası sultanımızın sarayı,” dedi çavuş.</p>

  <p>Cafer de zaten görür görmez Halefin anlattıklarından doğru yerde olduğunu anlamıştı. Bahçenin yan tarafındaki barakalara girip çıkan askerler göze çarpıyordu. O da büyük giriş kapısına doğru yönelip parolayı söyledi.</p>

  <p>Kapıdaki muhafız şaşırdı.</p>

  <p>“Bu parola artık geçerli değil,” dedi.</p>

  <p>“Ben sultanın habercisiyim,” diye bağırdı Cafer. “Alamut’tan geliyorum. Efendimize acil haberlerim var.”</p>

  <p>Yan taraftaki barakadan fırlayan bir çavuş aklı karışmış halde onu tepeden tırnağa süzdü. Cafer günlerdir yolda olduğu için toz toprak içindeydi. Ayrıca yanağında da boydan boya bir yara vardı. Tüm suratı şişmişti.</p>

  <p>“Nöbetçi subayı çağırayım,” dedi yabancının talebini işitince.</p>

  <p>Cafer giderek tedirgin olmaya başlamıştı. Sanki sinirleri iki değirmen taşının arasına alınmış öğütülüyor gibiydi. Kendisine doğru yaklaşan subayı gördü. Ne yapacaktı şimdi? Acaba onu tanıyormuş gibi mi davransaydı? Ama bu adam Halefi tanımayan biriyse o zaman her şey mahvolurdu.</p>

  <p>Subay yanına kadar gelip ona dikkatle baktıktan sonra, “Sen Ömer oğlu Halef değil misin?” diye sordu.</p>

  <p>“Başka kim olacak ya? Çabuk muhafız başına geldiğimi haber ver. Onu derhal görmem lazım.”</p>

  <p>Subay başını iki yana salladı.</p>

  <p>“Atından in ve benimle gel.”</p>

  <p>Bir süre hiç konuşmadan yürüdüler. Subay bir yandan yan gözle onu süzüyordu. Evet, görüntüsünde biraz değişiklik olsa da bu adam kesinlikle Gazneli Halefti. Değişikliğin nedeni de belli ki yorgun oluşuydu.</p>

  <p>Muhafız başı onu derhal saraya kabul etti.</p>

  <p>“Vazifeni yapabildin mi, Halef?”</p>

  <p>“Evet, emrettiğiniz biçimde. Ama çok kötü davranışlara maruz kaldım. Sultanımızın planlarını öğrenebilmek için bana işkence yaptılar. Ona çok önemli havadisler getirdim.”</p>

  <p>“Mektup mu verdiler sana?”</p>

  <p>“Hayır, sözlü bir mesaj.”</p>

  <p>“Söyle bana.”</p>

  <p>“İsmaili lideri mesajı doğrudan sultana iletmemi söyledi.” “Saray kurallarını unuttun mu sen?”</p>

  <p>“Hayır, Emir. Lâkin o kafir kumandanın yanağıma, açtığı yara hâlâ sızlıyor. Hatta bütün kemiklerim sızlıyor. Kaybedecek vaktim yok. Çok korkunç haberler getirdim.”</p>

  <p>“Hasan İbni Sabbah nasıl biri?”</p>

  <p>“İnsan görünüşlü bir hayvan adeta. Gerçek bir cani. Onu ve tüm adamlarını yeryüzünden kaldırmanın zamanı geldi de geçiyor.” Subay gidince Cafer hemen ağzına bir hap attı. Hapın etkisine artık alışmıştı. Kendine güveninde de cesaretinde de en ufak bir değişiklik olmuyordu artık. Aşina olduğu hayaller canlandı gözünün önünde. Kendisini bu hayallere bütünüyle kaptırmamak için direnmek mecburiyetindeydik</p>

  <p>“Şimdi sadece vazifeme odaklanmalıyım,” dedi kendi kendine. Takvim bin doksan iki yılının kasım ayının on sekizini gösteriyordu. Sultan Melikşah haremdeki artık halifenin tek karısı olan kız kardeşine yaptığı kısa ziyaretten dönmüştü. Sayısız ikna çabaları ve savurduğu tehditler sayesinde halifeye kız kardeşinden olan oğlu Cafer’i veliaht halife olarak ilan ettirmeyi başarmıştı. Halifenin ilk oğlu Mustazir de böylece azledilmiş oluyordu. Eniştesine bu durumu kabul ettirmek sultan için çok meşakkatli olmuştu. Hatta Halife el-Muktedir’i on günlük bir düşünme süresi vererek Basra’ya sürgüne göndermek zorunda bile kalmıştı.</p>

  <p>Bu beş gün önce olmuştu. Ancak az önceki ziyareti sırasında kız kardeşi ona halifenin talebini kabul ettiğini bildirmişti. Sultan şimdi tahta kurulmuş, ellerini zevkle ovuşturarak karşısındakilere gülümsüyordu. En şaşaalı günlerini yaşayan, zeki, sağlıklı bir hükümdardı. Zenginliği, lüksü çok sever, ilme ve sanata hayranlık duyardı. Yeni, alışılmadık her şey onun hoşuna giderdi.</p>

  <p>Kendi kendine, isteyebileceğim başka bir şey var mı diye düşündü. Ülkemin sınırları daha önce hiç olmadığı kadar genişledi. Krallar, sultanlar bana itaat edip, hediyeler yolluyorlar. Çölde yükselen şehirlerim Ve yollarım ihtişamla parlıyor. Halkım refah içinde. Hepsi bana büyük bir sadakatle bağlı. Hatta müminlerin hükümdarını dahi dize getirdim. Bundan sonra benim kanımdan, canımdan biri oturacak peygamberin makamında. İstediğim her şeye ulaştım. Kudretimin zirvesindeyim.</p>

  <p>Katip, muhafız başının gelişini bildirdi. Emir içeri girip sultanı usullere uygun biçimde selamladıktan sonra konuşmaya başladı.</p>

  <p>“Efendimiz! Ömer oğlu Halef, Alamut’tan döndü. Yanağında büyükçe bir yara izi var. Taleplerinizi öğrenen İsmaili liderinin yaptığını söylüyor. Size sözlü bir mesaj getirmiş ve acizane huzura kabul edilip bizzat bu mesajı size iletmeyi talep ediyor.”</p>

  <p>İlk anda sultanın yüzü bembeyaz oldu. Ardından da büyük bir öfkeye kapıldı.</p>

  <p>“Ne? Benim elçime ne cüretle işkence eder? Bu ne alçakça bir hareket. Çabuk Halefi içeri alın. Bakalım kalede gördükleri hususunda neler anlatacak.”</p>

  <p>Emir çıkıp kısa sürede Cafer’le birlikte içeri döndü.</p>

  <p>Fedai sultanın önünde yere kapandı.</p>

  <p>“Ayağa kalk, Ömer’in oğlu.”</p>

  <p>Sultan, Cafer’in yüzünü görünce feryadı bastı. “Halef, neler oldu sana? Anlat, her şeyi anlat. Dağlardaki o katil seni nasıl bu hale getirdi? Bana ne mesaj yolladı, anlat?”</p>

  <p>Cafer’in başı dönüyor, gözleri kararıyordu. Etrafındaki her şey sanki bambaşka şekillere bürünmüştü. Haşhaşın tesiri en üst seviyeye ulaşmıştı. “Emri yerine getirmem gerek,” dedi kendi kendine. “Huriler beni bekliyor.”</p>

  <p>Halefin sultanın huzurunda nasıl konuşulması gerektiğine ilişkin Söylediklerini hatırladı.</p>

  <p>“Ülkemizin ışığı ve mutluluğu, yüce sultanım!” diye kekeledi. “Alamut’a girdim. Liderleri bana saldırdı…”</p>

  <p>Cübbesinin içindeki küçük hançeri eliyle yokladı. Hafif bir hareketle eline aldı. Sonra da bütün gücünü toplayarak sultanın üzerine atıldı.</p>

  <p>Hükümdar içgüdüsel olarak geri çekildi. Kolunu da kendini koruma gayesiyle yukarı kaldırdığı için hançer sadece kulağını hafifçe çizmişti. Cafer kolunu yeniden kaldırmaya yeltendi ama Emir’in kılıcı başını gövdesinden ayırmıştı bile.</p>

  <p>Katip bağırmaya başladı.</p>

  <p>“Sus,” dedi Emir. Korkudan tir tir titreyen, suratı kağıt gibi bembeyaz kesilen sultana uzanması için yardım etti.</p>

  <p>“Adam delirmiş anlaşılan,” dedi sonra da. Eğilip kılıcını cesedin cübbesine sildi.</p>

  <p>“Kesinlikle aklını kaçırmış,” diye onayladı sultan sesi titreyerek. “Alamut’a giren ya katile ya da deliye dönüşüyor.”</p>

  <p>Katibin çığlığıyla muhafızlarla saray eşrafından görevliler içeri koştular. Sultan kaftanının koluyla akımı sildi ve o anda kan lekesini fark etti.</p>

  <p>“Bu da ne?”</p>

  <p>Gözlerinde müthiş bir korku vardı.</p>

  <p>Üzerine eğilen katip, “Sultan yaralanmış!” diye bağırdı. “Sultan’ın kulağı kanıyor!”</p>

  <p>O esnada emir yerdeki küçük hançeri gördü. Alıp dikkatle inceledi. Baş vezirin nasıl öldürüldüğünü hatırlamıştı. Bir anda tepeden tırnağa ürperdi. Önünde kan gölünün ortasında yatan cesede baktı. Kan cesedin yüzündeki yapışkan maddeyi yumuşatmıştı. Emir tutup çekince sakalıyla bıyığı birden eline geldi.</p>

  <p>“Bu Halef değil,” diye mırıldandı.</p>

  <p>Sultan ona dönüp baktığı anda her şeyi anlamıştı. Yüreği tarifi imkansız bir korkuyla dolmuştu. Baş vezirin ölümünü hatırlayınca kendisinin de sonunun yakın olduğunu idrak etti.</p>

  <p>Herkes yerdeki cesedin başında toplanmıştı.</p>

  <p>“Hayır, bu gerçekten de Halef değil,” diye fısıldaşıyorlardı.</p>

  <p>Sultanın hususi hekimi çağrıldı. Geldiğinde de emir kulağına, “Korkarım zehirli bir hançerle yaralandı. Elini çabuk tut!” diye fısıldadı.</p>

  <p>Hekim sultanı muayene etti.</p>

  <p>“Derin bir yara değil,” dedi onu rahatlatma gayretiyle. “Ama her ihtimale karşı yarayı dağlasak iyi olacak.”</p>

  <p>“Ölümcül olmadığına emin misin?”</p>

  <p>Sultan’ın sesi korkmuş bir çocuğunki gibiydi</p>

  <p>“Öyle umuyorum,” diye karşılık verdi hekim.</p>

  <p>Yardımcısını aletlerini getirmeye yolladı. Her şey en kısa sürede hazırlanmıştı.</p>

  <p>Bu sırada artık kendini toplamayı başaran emir talimat yağdırmaya başladı.</p>

  <p>“Sarayı şu andan itibaren kimse terk etmeyecek. İçeri de kimse alınmasın. Az önce olanlar hakkında tek kelime bile edilmeyecek. Komutayı üzerime alıyorum.”</p>

  <p>Muhafızlar cesedi dışarı çıkardılar. Hizmetçiler de çabucak yerdeki kanı temizlediler.</p>

  <p>Hekim çelikten yapılmış bir bıçağı ateşe tuttu. Sultanın kulağına doğru yaklaştırırken sultan, “Çok acıyacak mı?” diye sordu.</p>

  <p>“Sultanım birkaç kadeh şarap içseniz iyi olur. O zaman daha az acır.”</p>

  <p>Hizmetçilerden birinin derhal getirdiği şarabı içen sultan hafif bir uyuşukluk haline girmişti.</p>

  <p>Hekim kor haldeki bıçağı yaranın üzerine bastırdı. Sultan korkunç bir çığlık attı.</p>

  <p>“Sabır, sultanım,” diye yalvardı hekim.</p>

  <p>“Eğer böyle işkence yapmaya devam edersen senin boynunu vurdururum.”</p>

  <p>“Nasıl buyurursanız, haşmetlim. Lâkin yaranın yakılması şart.”</p>

  <p>Sultan gücünü toplamaya çalıştı. Hekim de böylece işini bitirdi.</p>

  <p>“Çok acıdı,” dedi sultan sonunda iç çekerek. Yüzü bembeyaz olmuştu.</p>

  <p>Hizmetçiler onu yatak odasına sedyeyle götürdüler. Hekim, kuvvetini yeniden kazanabilmesi içi sultana bir ilaç verdi. Sonra da perdelerin çekilmesini emretti. Yorgunluktan bitap düşen sultan da uykuya daldı.</p>

  <p>Maiyeti bekleme odasında toplanmıştı. Hekim zaman zaman içeri girip hastasını kontrol ediyordu. İçeriden her çıktığında endişe dolu bakışlar üzerine çevriliyordu.</p>

  <p>“Çok kötü gözükmüyor,” dedi birkaç kez.</p>

  <p>Ama son seferinde korku dolu bir suratla dışarı fırlamıştı.</p>

  <p>“Sultanımızın çok yüksek ateşi var. Sayıklamaya başladı. Korkarım tüm çabalarımıza karşın zehir dolaşım sistemine karıştı.”</p>

  <p>“Allah’ım ne büyük bir felaket,” diye fısıldadı emir.</p>

  <p>Sultan avazı çıktığı kadar bağırmaya başlamıştı.</p>

  <p>Emirle hekim hemen içeri koşturdu. Perdeleri açıp içeriyi aydınlattılar.</p>

  <p>Sultan kısa süreliğine de olsa kendine gelmiş gibiydi.</p>

  <p>“Kurtarın beni! Kurtarın beni!” diye inledi. “Sanki damarlarımda ateş dolaşıyor.”</p>

  <p>Sonra da yeniden sayıklamaya başladı. Bekleme odasındakilerin hepsi içeri girmiş, yatağın çevresinde toplanmıştı. Bembeyaz bir yüzle birbirlerine bakıyorlardı.</p>

  <p>Hasta şarkı söylemeye başladı. Odada bulunan herkes o an diz çöküp secdeye kapandı.</p>

  <p>“Korkunç, korkunç,” diye mırıldanıyorlardı.</p>

  <p>Sultan yastıklardan destek alarak doğruldu. Etrafına yüzünde şaşkın bir ifadeyle bakıp, ayağa kalkmaya çalıştı.</p>

  <p>Hekim hemen müdahale edip, odadakilere dışarı çıkmalarını işaret etti.</p>

  <p>Bekleme alanında emir, “Yeniden kendine gelince ondan yerine kimin geçmesini istediğini öğrenmemiz gerek. Hâlâ biraz zamanı var. Zira Muhammed henüz dört yaşında bile değil. Böyle bir zamanda koca bir imparatorluğu küçücük bir çocuğun ellerine bırakamayız.”</p>

  <p>“Biraz: daha bekleyelim bakalım,” dedi yaşlı bir saraylı.</p>

  <p>“Hanım Sultan’la Tac ül-Mülk’ün güçlenmesi hiç iyi olmaz,” diye uyardı katip.</p>

  <p>“Ama sultana durumun daha da kötüye gittiğini nasıl söyleriz?” dedi önemli mevkideki biri.</p>

  <p>“İran’ın kaderi buna bağlı,” diye karşılık verdi emir kederli bir sesle.</p>

  <p>“Kız kardeşine haber vermemiz gerek. En kısa sürede burada olabilecek tek akrabası o.”</p>

  <p>“Saraya kimsenin girmesine müsaade edemeyiz,” dedi emir sert bir sesle. “Kimse sultanın bir İsmailinin hançerinin kurbanı olduğunu öğrenmemeli. Eğer en kötüsü başımıza gelirse sultanımızın yüksek ateş neticesi vefat ettiğini söyleyeceğiz. Zira İran halkı sultanın da tıpkı Baş vezir gibi Alamut’tan gelen bir katil tarafından öldürüldüğünü öğrenirse onlara karşı savaşmaktan korkar hale gelecektir. Ayrıca bu ikinci ölümün hesabı da bizzat bizden sorulacaktır.”</p>

  <p>O gece sabaha kadar sultanın maiyeti başında bekledi. Ateşi sürekli yükseliyordu. Emir boş yere veliaht konusunu açmaya yeltendiyse de bu çabalan sonuç vermemişti. Sonunda da sultan bilmemi bütünüyle kaybetti. Şafak sökerken ölüm kasılmaları başladı ve öğle namazına dek devam etti. Sonrasındaysa hekim kalbinin durduğunu beyan etti. Herkes ağlıyordu. İran, tarihinin en kudretli hükümdarını kaybetmişti.</p>

  <p>Daha düne kadar her yanında şenliklerin düzenlendiği, heyecan verici, hareketli, hayat dolu Bağdat şehri birden sessizliğe gömülmüş, matem havası kenti sarmıştı. Sultanın ölüm haberi şehrin dış mahallelerine ulaşmadan saray eşrafı arasında taht kavgaları patlak vermişti bile. Hızlı haberciler kara haberi iletmek üzere dört bir yana dağıldı. Onun hâlâ Hindistan sınırında olduğunu düşünen muhafız birliği komutam, adamlarını Berkyaruk’la merhum vezirin oğullarına yolladı. Bu sırada Muhammed taraftarları da sultanın dul karısıyla Tac ül-Mülk’e adamlarını gönderdiler. Suriye ve diğer komşu bölgelerin sultana biat etmiş hükümdarları sultanın tertip ettiği merasimlere katılmak üzere bulundukları Bağdat’ı derhal terk etmişlerdi. Fırsattan istifade edip İran’dan bağımsızlıklarını elde etme niyetindeydiler. Daha kısa bir süre önce merhumun ardından altı aylık matem ilan etmiş olan halife bite için için olayların bu şekilde gelişmesinden memnuniyet duymaktaydı. Şimdi istediği kişiyi vârisi olarak seçebilecekti. Ve yeniden ilk oğlunda karar kılmıştı<span class="t21">1</span>. Çok sayıda kralla, üst düzey idarecinin Bağdat’ta bulunan casusları gelişmeyi efendilerine bildirmek üzere dört bir yana haberciler salmışlardı.</p>

  <p class="p31">Bağdat, sultanın öldüğü günle beraber entrikalarla çalkalanmaya başlamıştı. Her yanda İran tahtının vârisi olduğunu iddia eden birileri türüyordu. Neredeyse merhum sultanın tüm kardeşleri ve oğulları hakkın kendilerinde olduğunu iddia ederek taraflar toplayıp, halifeyi de kendi yanlarına çekme çabasına girişmişti. Ama bir süre sonra aslında yalnızca iki rakip grup olduğu ortaya çıktı. Berkyaruk tarafı ve Muhammed tarafı. Sultan son zamanlarında Muhammed’den yana tavır almıştı. Şimdi Hanım Sultan’la Tac ül-Mülk bu durumu kendi lehlerine çevirme çabasına girişmişlerdi. Gidişatı fark eden çok sayıda prens, üst sınıf idareci, subay ve öldürülen Baş vezirin sert tavrı nedeniyle sinmek zorunda kalmış dini lider çocuk yaştaki Muhammed’i desteklemekteydi. Kısa sürede halifeyi de kendi yanlarına çekmeyi başardılar. İki grup arasındaki mücadele giderek sertleşti. Nihayet Berkyaruk taraftarları Bağdat’ta kalmanın artık çok zor olduğunu görüyordu. Bazıları saklanırken çoğu da şehri terk etti. Muhammed taraftarlarıysa büyük bir sabırsızlıkla Hanım Sultan’la Tap ül-Mülk’den gelecek haberleri bekliyordu. Bir yandan da güçsüz halifeyi kendi adaylarını sultan olarak ilan ettirmek için baskı yapmayı sürdürüyorlardı. Zira böylesi bir kararın diğer taraf açısından nihai bir yenilgi manasına geleceğinin farkındaydılar.</p>

  <p>Sultanın ölümünün ardından İsmaililerle savaşmak üzere Nihavend ve Hamedan civarında toplanan askeri birliklere bundan vazgeçildiği, yerine İsfahan üzerine yürümeleri emredildi. Lâkin yarı yolda sultanın dul karısının elçileri yollarını kesip komutanlara değerli hediyeler sundu. Onlara eğer Muhammed’i desteklerlerse çift maaş verileceği vaadinde bulunuldu. Ayrıca Bağdat’a giden diğer haberciler de Muhammed’i sultan olarak ilan edip, adına tüm ülkede hutbe okunması talimatı vermesi için halifeyi hediyelere boğdular. Bu arada Berkyaruk da birliklerinin bir kısmıyla İsfahan’a varmıştı. Ama babasının tıpkı Baş vezir gibi bir cinayete kurban gitmiş olduğundan habersizdi. Şehre girdiğinde tam bir kargaşa ortamıyla karşılaştı. Şehre dört bir yandan asker yağıyor, hepsi çocuk yaştaki Muhammed’in hükümdarlığını haykırıyordu.</p>

  <p>Berkyaruk birkaç gün geç kaldığım anlamıştı. Sultanın dul karısıyla vezirine karşı direniş başlatmaya çalıştı ama tam o esnada</p>

  <p>Bağdat’tan halifenin Muhammed’i yeni sultan olarak tanıdığı haberi onun için tam bir yıkım oldu. Kalan birliklerini toplayarak Sava’ya çekildi. Orada çocukluk arkadaşı Emir Töküştekin’in yanına sığınabilmeyi umuyordu.</p>

  <p>O andan itibaren yeni sultandan hoşnut olmayanları bir bayrak altında toplamaya çalışmaktan başka çaresi yoktu. Nizam’ın beş oğlu ona katıldı. Berkyaruk da derhal içlerinden birini vezir olarak atadı. Kısa sürede hatırı sayılır büyüklükteki bir ordunun komutanı haline gelmişti.</p>

  <p>Bu kargaşa ortamından istifade eden Hanım Sultan’la veziri bir tek istisna hariç her şeyi düşünmüşlerdi. Lâkin eski müttefikleri Hasan’ı bütünüyle unutmuşlardı. Emir Töküştekin’le Muzaffer’in arası gayet iyiydi. Böylece Berkyaruk, Muzaffer aracılığıyla Alamut’un efendisi ve İsmaililerle temas kurma çabasına girişti.</p>
</body>
</html>
