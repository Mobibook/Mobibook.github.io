<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p17">&nbsp;</p>

  <p class="p17">&nbsp;</p>

  <h1><a id="ncx3090"></a><a id="a49"></a><span class="th10">12</span></h1>

  <p class="p4">&nbsp;</p>

  <p class="p4">&nbsp;</p>

  <p class="p4">&nbsp;</p>

  <p class="p44">Hadımlar İbni Tahir’i getirdiklerinde Meryem’in köşküne tam bir ölüm sessizliği çökmüştü. Tek kelime bile etmeden İbni Tahir’i yatırıp sedyeyi de yanlarına alarak gitmişlerdi.</p>

  <p class="p44">Safiye, Hatice’ye doğru sokulup siyah battaniyenin altındaki hareketsiz bedene korku dolu gözlerle bakıyordu. Havuzun kenarına ilişen diğer kızlar da şaşkınlıktan donakalmış bir şekilde onu seyrediyorlardı. Meryem bir kenara çömelip arpına yaslanıp boş gözlerle etrafı seyretmeye koyuldu.</p>

  <p class="p44">Acısı yeniden körüklenmişti. Demek Hasan onu yanına bir sevgili gönderecek kadar az seviyordu! Oysa tam tersine Hasan’ı haberi olmadan aldatmış olsa ona karşı hissettiği sevgisi artardı belki de. Ama bu halde ondan nefret ediyordu. Sadece ondan da değil, bu gece ilgilenmesi için gönderdiği karşısındaki bu bilgisiz, saf gençten de nefret ediyordu. Güzelliğini ve kabiliyetlerini kullanarak onu baştan çıkarması ve cennette olduğuna ikna etmesi gerekiyordu üstelik. Bunu düşününce karşısında yatan genci iyiden iyiye küçümsemişti.</p>

  <p class="p44">Battaniyenin altındaki vücut kıpırdadı. Kızlar nefeslerini tutmuşlardı.</p>

  <p class="p44">“Reyhane! Kaldır örtüyü.”</p>

  <p class="p44">Meryem sert ve buz gibi bir tonlamayla konuşmuştu.</p>

  <p class="p44">Reyhane çekingen tavırlarla söyleneni yerine getirdi. İbni Tahir’in yüzünü gördüklerinde hepsi şaşkınlık içinde kalmıştı. Neredeyse bir çocuk gibiydi. Çenesinde tek tük sakal belirmişti. Başındaki beyaz sarığı kaymış, geniş alnıyla kısacık kesilmiş saçları ortaya çıkmıştı. Uzun kirpikli göz kapakları ve kırmızı dudakları sımsıkı kapalıydı.</p>

  <p class="p44">“Demek şair İbni Tahir bu,” diye fısıldadı Hatice.</p>

  <p class="p44">“Bu sabah Türk sancağını da o ele geçirmiş,” dedi Sit.</p>

  <p class="p44">“Yakışıklıymış,” diye fikrini söyledi Safiye.</p>

  <p class="p44">Meryem de uyuyan misafire bakmak üzere yanlarına gelmişti. Dudaklarının ucunda bir gülümseme belirdi. Kurbanını böyle tasavvur etmemişti.</p>

  <p class="p44">Bu genç kahraman bir şair miydi yani? Ne kadar da saçma geliyordu tüm bunlar.</p>

  <p class="p44">“İyi de bu daha bir çocuk,” dedi kendi kendine. ,</p>

  <p class="p44">Bu düşünceyle bir nebze de olsa rahatlamıştı. Onu cennette olduğuna ikna etme işini seveceğini düşünmeye başlamıştı. Aslında Hasan’ın kendisine verdiği vazife gerçekten de enteresandı. Efendisinin muhteşem ama bir o kadar da tuhaf biri olduğu kesindi! Artık planı uygulama safhasına geçmişti. Kendisi de bu planın önemli bir parçasıydı. Kendisine bu vazifeyi vermiş olması Hakan’ın ona olan güvenini ortaya koymuyor muydu? Belki de boş gururu yüzünden Hasan’ı anlamakta güçlük çekiyordu. Neticede hayatı boyunca böylesi oyunların peşinde koşmamış mıydı? Hasan da ona istediği fırsatı sunmuştu. Bu türden bir oyunun içinde olmasa hayatı çok daha bomboş olmayacak mıydı?</p>

  <p class="p44">İbni Tahir’in gencecik yüzünü gören diğer kızların da omuzlarından yük kalkmıştı sanki. Hatta çekingen Safiye bile, “Onu cennette olduğuna ikna etmek zor olmayacak,” demişti.</p>

  <p class="p44">Meryem parmaklarını arpın tellerinde dolaştırmaya koyuldu.</p>

  <p class="p44">“Şarkı söyleyip dans edin!”</p>

  <p class="p44">Köşkün havası değişmişti sanki. Bazıları enstrümanlarını alıp çalmaya başlarken geri kalanlar da dans etmeye koyuldular. Tüllerin arasından görünen kollarını, bacaklarını seyretmek gerçekten de çok keyifliydi. Meryem sanki misafirleri uyanmışçasına cezbedici danslar sergileyen kızları gülümseyerek izliyordu.</p>

  <p class="p44">“Hâlâ uyanmadı,” dedi Sit tamburuyla zilini bir kenara koyarken. Morali bozulmuş gibiydi.</p>

  <p class="p44">“Hadi üzerine biraz su dökelim,” diye önerdi Reyhane.</p>

  <p class="p44">“Sen delirdin mi?” diye azarladı onu Hatice. “Cennette böyle bir karşılama mı olur?”</p>

  <p class="p44">“Çalıp dans etmeye devam edin,” dedi Meryem. “Ben de onu uyandırmaya çalışayım.”</p>

  <p class="p44">İbni Tahir’in yanına çömelip dikkatle incelemeye koyuldu. Yakışıklı, asil çehresinden etkilenmişti.</p>

  <p class="p44">Elini uzatıp usulca omzuna dokundu. İbni Tahir irkildi. Meryem gencin bir şeyler mırıldandığını duyar gibi olmuştu. Korkuyordu ama bir o kadar da merak içindeydi. Kendini bu tuhaf yerde bulunca ne diyecek acaba diye düşünüyordu.</p>

  <p class="p44">Ona yavaşça adıyla seslendi.</p>

  <p class="p44">İbni Tahir birden doğruldu. Gözlerini fal taşı gibi açıp şaşkın bir ifadeyle etrafına bakınmaya başladı.</p>

  <p class="p44">“Neredeyim ben?”</p>

  <p class="p44">Titrek, mahcup bir ses tonuyla konuşmuştu.</p>

  <p class="p44">Dans edip şarkı söyleyen kızlar durdular. Onlar da derin bir şaşkınlıkla gence bakıyorlardı.</p>

  <p class="p44">Meryem hemen ayağa kalktı.</p>

  <p class="p44">“Cennettesin, İbni Tahir.”</p>

  <p class="p44">Şaşkınlık içinde etrafına bakınıp yeniden yattı.</p>

  <p class="p44">“Rüya gördüm herhalde,” diye mırıldandı.</p>

  <p class="p44">“Duydunuz mu? Cennette olduğuna inanmıyor,” diye fısıldadı Hatice korkuyla.</p>

  <p class="p44"><span class="t19">Hiç de fena bir ba</span><span class="t19">ş</span><span class="t19">lang</span><span class="t19">ı</span><span class="t19">ç de</span><span class="t19">ğ</span><span class="t19">il</span> diye düşündü Meryem. Bir kez daha dokunarak adıyla seslendi.</p>

  <p class="p44">İbni Tahir bu sefer de doğruldu. Bakışlarını Meryem’in yüzüne dikti. Dudakları titriyordu. Gözlerinden hissettiği dehşet net biçimde okunuyordu. Etrafına bakındı. Sağını solunu elledi. Bulunduğu odayı dikkatle incelemeye çalıştı. Sonra bir eliyle gözlerini kapattı. Yüzü balmumu gibi bembeyazdı.</p>

  <p class="p44">“Bu gerçek olamaz,” diye mırıldandı. “Bu saçmalık! Kesin bir hile var işin içinde!”</p>

  <p class="p44">“Kuşku mu duyuyorsun, İbni Tahir? Seyduna’nın güvenine verdiğin karşılık bu mu?”</p>

  <p class="p44">Gülümsüyor ama bir taraftan da sitem dolu bakışlar yöneltiyordu.</p>

  <p class="p44">İbni Tahir ayağa kalkıp her şeyi yakından incelemeye koyuldu.</p>

  <p class="p44">Önce duvara doğru yürüyüp dokundu. Sonra havuza döndü. Eğilip elini suya daldırdı. Ardından da yüzünde korku dolu bir ifadeyle kızlara bakıp, Meryem’e döndü.</p>

  <p class="p44">“Anlayamıyorum,” dedi sesi titreyerek. “Dün gece Seyduna bizi yanma çağırıp küçük, acı bir hapı yutmamızı istedi. Uyudum ve bir sürü tuhaf rüya gördüm. Şimdi de uyandığımda tamamen bambaşka bir yerdeyim. Dışarıda ne var?”</p>

  <p class="p44">“Senin de Kuran’dan bildiğin gibi bahçeler var.”</p>

  <p class="p44">“Görmek istiyorum.”</p>

  <p class="p44">“Götüreyim seni. Ama önce yıkanıp bir şeyler yemek istemez misin?”</p>

  <p class="p44">“Onu sonra yaparım. Önce nerede olduğumu görmek istiyorum.”</p>

  <p class="p44">Kapıya doğru yürüyüp perdeyi kenara çekti.</p>

  <p class="p44">Meryem de hemen arkasında belirmişti. Koluna girince koridorda ilerlemeye başladılar. Dışarı çıktıklarında da merdivenlerin en üst basamağında durakladılar.</p>

  <p class="p44">“İnanılmaz bir manzara!” dedi İbni Tahir karşısında uzanan etkileyici biçimde aydınlatılmış bahçeye bakarken. “Hayır, Alamut’ta olmadığımız kesin. Ayrıca yakınlarda da bildiğim kadarıyla bir yer yok. Beni bu kadar uzağa getirdiklerine göre uzun bir süre uyumuş olmalıyım.”</p>

  <p class="p44">“Günaha girdiğinin farkında değil misin, İbni Tahir? Cennette olduğunu hâlâ mı kabul etmiyorsun? Dünyandan yüz binlerce fersah uzaktasın. Ama tekrar Alamut’ta uyandığında aradan sadece bir gün geçmiş olacak.”</p>

  <p class="p44">İbni Tahir, Meryem’e döndü. Sonra bir kez daha ellerini kendi vücudunda dolaştırmaya koyuldu.</p>

  <p class="p44">“O halde rüya görüyorum. Rüyada gördüklerimi gerçek sanışım ilk değil. Hatta bir keresinde babamın evine döndüğümü ve orada bir küp altın bulduğumu görmüştüm. Hep hazine bulduğuma ilişkin rüyalar görürdüm demiştim kendi kendime o sırada. Ama bu kez gerçek olmuştu işte. Küpü ters çevirip altınları avucuma dökerken kahkahalarla gülüyordum. Allah’a şükürler olsun bu sefer rüya değil diyordum. Ama sonra uyandım. Yine rüya görmüştüm. Hayal kırıklığımın ne derece büyük olduğunu tahmin edemezsin. Bu sefer kendimi kaptırmayacağım. Gerçi bu seferki rüya da inanılmaz derecede hayat dolu ama bunun nedeni Seyduna’nın verdiği o küçük hap olmalı. Uyandığımda bir kez daha hayal kırıklığına uğramayacağım.”</p>

  <p class="p44">“Yani benim sadece rüyanda gördüğüm biri olduğumu mu düşünüyorsun, İbni Tahir? Uyan o zaman! Gel, dokun bana!”</p>

  <p class="p44">İbni Tahir’in elini tutup vücudunda dolaştırdı.</p>

  <p class="p44">“Benim de senin gibi kanlı canlı bir insan olduğumu görmüyor musun?”</p>

  <p class="p44">İbni Tahir’in elini elleri arasına alıp gözlerinin içine baktı.</p>

  <p class="p44">İbni Tahir ürpermişti.</p>

  <p class="p44">“Kimsin sen?” diye sordu şaşkın bir tavırla.</p>

  <p class="p44">“Cennet kızı Meryem.”</p>

  <p class="p44">İbni Tahir başını iki yana salladı. Basamaklardan inip etrafında pervanelerle yarasaların dönüp durduğu fenerlerin yanından geçti. Etrafındaki daha önce görmediği bitkilere, çiçeklere ve meyvelere şaşkınlıkla bakıyordu.</p>

  <p class="p44">“Her şey büyülü gibi. Tam bir rüya ülkesi,” diye mırıldandı. Meryem de onunla birlikte yürüyordu.</p>

  <p class="p44">“Hâlâ anlayamadım mı? Dünyada değil cennettesin.”</p>

  <p class="p44">Köşkten müzik sesleri işitiliyordu.</p>

  <p class="p44">İbni Tahir durup dinlemeye koyuldu.</p>

  <p class="p44">“Bu sesler son derece dünyevi. Ayrıca sen de tam manasıyla kanlı canlı bir insansın. Cennette böyle olmaması lazım.”</p>

  <p class="p44">“Kuran konusunda bu derece cahil misin gerçekten? Kuran’da cennet sakinlerinin yabancılık çekmemeleri için her şeyin dünyadakilere benzediği yazmıyor mu? Eğer inançlı biriysen bunlara neden şaşırıyorsun ki?”</p>

  <p class="p44">“Neden mi şaşırıyorum? Yaşayan, etten kandan yapılmış bir insan cennete nasıl girebilir?”</p>

  <p class="p44">“Yani peygamber yalan mı söyledi?”</p>

  <p class="p44">“Haşa, böyle bir şeyi nasıl düşünürüm.”</p>

  <p class="p44">“O da ölmeden buraya gelmedi mi? Kanlı canlıyken Allah’ın huzuruna çıkmadı mı? Kıyamet günü geldiğinde yeniden etleri kemikleri birleşmeyecek mi? Eğer gerçek bir ağzın ve vücudun olmasa cennetteki nimetleri nasıl tadıp, hurilerden zevk alacaksın?” “Bunlar bize yalnızca ölümden sonra lütfedilecek şeyler.” “Yani Allah’ın seni ancak öldüğünde buraya getirebileceği kanaatindesin öyle mi?”</p>

  <p class="p44">“Bunu söylemiyorum. Ama bize böyle anlatıldı hep.”</p>

  <p class="p44">“Ama Allah’ın Seyduna’ya istediği kişiyi cennete sokmasını sağlayacak anahtarı verdiği de söylendi değil mi? Yoksa inanmadığın şey bu mu?” ‘</p>

  <p class="p44">“Ne kadar aptalım! Şu an rüya gördüğümü kendime sürekli hatırlatmam gerek. Ama bu yaptığımız sohbet, görünüşün, içinde bulunduğumuz çevre o kadar gerçekçi ki. Tüm bunların gerçek olmayışı ne kötü!”</p>

  <p class="p44"><span class="t19">Tam s</span><span class="t19">ı</span><span class="t19">n</span><span class="t19">ı</span><span class="t19">rda dola</span><span class="t19">ş</span><span class="t19">ı</span><span class="t19">yor</span> diye düşündü Meryem.</p>

  <p class="p44">“Kötü mü? Yani hâlâ inanmıyorsun öyle mi, İbni Tahir? İnatçılığın beni hayrete düşürüyor. Gel, yaklaş bana bir kez daha iyice bak.”</p>

  <p class="p44">Üzerinde açık ağızlı, gözleri parıldayan bir kaplan başı resmi bulunan bir fenere yaklaştı. İbni Tahir önce ona sonra da başının üzerindeki fenere baktı. Kızın süründüğü kokulan alabiliyordu.</p>

  <p class="p44">İçinden bambaşka çılgınca bir düşünce geçti. Biri onunla alay ediyor olmalıydı.</p>

  <p class="p44">“Bu şeytani bir oyun!”</p>

  <p class="p44">Gözleri öfkeyle parıldıyordu.</p>

  <p class="p44">“Kılıcım nerede?</p>

  <p class="p44">Meryem’i hırsla omuzlarından yakaladı.</p>

  <p class="p44">“İtiraf et, kadın! Buradaki her şey bir sahtekarlık ürünü, değil mi?”</p>

  <p class="p44">Bir çıtırtı işitildi. Hemen ardından da simsiyah bir gövde birden atılıp İbni Tahir’i yere yıktı. Korkudan ağzım bile açamayan İbni Tahir karşısındaki yeşil renkli iki vahşi göze bakakalmıştı. “Ehrimen!”</p>

  <p class="p44">Meryem leoparı tutup İbni Tahir’den uzaklaştırdı.</p>

  <p class="p44">“Zavallı şey! Şimdi inandın mı bana? Az daha hayatını kaybediyordun.”</p>

  <p class="p44">Hayvan uysal bir tavırla Meryem’in ayaklan dibine oturdu. İbni Tahir de hemen ayağa kalktı. Şaşkınlığı her an biraz daha artıyordu. Eğer rüya görüyor olsaydı az önce yaşadığı korku yüzünden uyanması gerekirdi. Yani yaşadıkları gerçek olabilir miydi? Neredeydi böyle?</p>

  <p class="p44">Uzun bacaklı, tuhaf kedinin yanına çömelen kıza baktı. Yere boylu boyunca uzanan hayvan okşandıkça mırıldanıyordu. “Cennette şiddetin yeri yoktur, İbni Tahir.”</p>

  <p class="p44">Gülüşü İbni Tahir’in yüreğine işlemişti. Şu an bir sahtekarlık kurbanı olmasının ne zararı vardı ki? Eğer rüya görüyorsa sonunda uyanacaktı zaten. Şu an müthiş derecede heyecan verici, alışılmadık şeyler yaşıyordu. Şu an gördüklerinin gerçek olması o kadar da önemli miydi sahiden? Şu an bu deneyimi yaşıyordu işte. Önemli olan bu değil miydi? Belki çevresindeki nesnelerin gerçekliği konusunda kararsızdı ama hisleri ve düşünceleri konusunda en ufak bir kararsızlığı yoktu.</p>

  <p class="p44">Etrafına bakındı. Uzakta gökyüzüne doğru yükselen, duvarı andırır bir karartı görür gibi oldu.</p>

  <p class="p44">Bu Alamut olmalıydı.</p>

  <p class="p44">Ellerini gözlerine siper edip daha dikkatli baktı.</p>

  <p class="p44">“Şuradaki duvara benzeyen yüksek şey ne?”</p>

  <p class="p44">“O cennetle cehennemi ayıran el-Araf’ın duvarı.”</p>

  <p class="p44">“İnanılmaz,” diye mırıldandı. “Az önce üzerinde dolaşan bir gölge görür gibi oldum.”</p>

  <p class="p44">“Büyük bir ihtimalle hak yolunda elde silah savaşırken şehit olan kahramanlardan birini görmüşsündür. Ancak ana babalarının rızasını almadan savaşa gittikleri için bahçelerimizi oradan seyretmek zorundalar. Allah’ın dördüncü emrine itaatsizlik ettikleri için buraya gelemezler. Ama şehit oldukları için de cehenneme gönderilmeyecekler. Kısacası orada kalıp her iki tarafı da sonsuza dek izlemeye mahkumlar. Biz zevkini çıkartıyoruz onlar da izliyor.” “Peki Allah’ın tahtı, merhamet alametleri, peygamberler, şehitler nerede?”</p>

  <p class="p44">“Cenneti dünyevi bir yer olarak düşünme, İbni Tahir. Burası sonsuz büyüklükte bir yer. Buradan, Araf m hemen yanından başlayıp göklerin son katına dek yükselir. İşte Allah’ın tahtı da oradadır. Yalnızca peygamberle, Seyduna’nın oraya gitmesine müsaade edilir. Burası daha ziyade sizin gibi basit seçilmişlere ayrılmış bir bölüm.”</p>

  <p class="p44">“Yusuf la Süleyman nerede?”</p>

  <p class="p44">“Onlar da Araf’ın dibindeler. Ama bahçeleri buradan uzakta. Yarın Alamut’a döndüğünde üçünüz yaşadıklarınızı birbirinize anlatırsınız.”</p>

  <p class="p44">“Tabii sabırsızlığıma yenik düşmezsem.” ’</p>

  <p class="p44">Meryem gülümsedi.</p>

  <p class="p44">“Hâlâ merak ettiğin şeyler varsa sor.”</p>

  <p class="p44">“Öncelikle nasıl oluyor da bu kadar çok şey biliyorsun söyle bana.”</p>

  <p class="p44">“Her bir huri hususi biçimde, hususi gayeler için yaratılmıştır. Allah, bilme tutkusuyla dolu iman sahiplerini ikna etmek için bana bu bilgileri bahşetti.”</p>

  <p class="p44">“Rüya görüyorum, rüya görüyorum,” diye mırıldandı İbni Tahir. “Tek izahı bu. Ama gerçekler bile bu rüya kadar canlı değil. Gördüğüm, karşındaki bu muhteşem varlığın anlattığı her şey müthiş derecede tutarlı. Oysa rüyada genellikle her şey kopuk kopuk gelişir. Ayrıca hiçbir şey bu derece berrak değildir. Tüm bunlar Seyduna’nın eşsiz kabiliyetinin ürünleri olmalı.”</p>

  <p class="p44">Meryem büyük bir dikkatle onu dinliyordu.</p>

  <p class="p44">“Sen ıslah olmazsın, İbni Tahir! Basit mantığında kainatın tüm gizemlerini çözebileceğini mi sanıyorsun? Gözlerine çekilen perde o kadar çok şeyi gizliyor ki senden. Ama bu münakaşayı bırakalım artık. Misafirlerini görmeye can atan hurilerin yanma dönme vakti geldi artık.” ,</p>

  <p class="p44">Ehrimen’i bırakıp çalılıkların arasına yolladı. Sonra da İbni Tahir’i elinden tutup köşke doğru yürümeye koyuldu.</p>

  <p class="p44">Tam basamaklara geldiğinde belli belirsiz bir ıslık sesi işitti. Anlaşılan Apama onları dinlemişti ve şimdi de kendisiyle konuşmak istiyordu. İbni Tahir’i ana salona sokup usulca kızlara doğru itti.</p>

  <p class="p44">“İşte geri geldik,” dedi.</p>

  <p class="p44">Sonra da hemen koridora geri döndü.</p>

  <p class="p44">Koridorun ucunda Apama bekliyordu.</p>

  <p class="p44">“Anlaşılan kelleni kaybetmeye kararlısın!”</p>

  <p class="p44">Meryem’i bu sözlerle karşılamıştı.</p>

  <p class="p44">“Seyduna’nın emirlerini bu şekilde mi yerine getiriyorsun? Onu sarhoş edip kafasını karıştırmak yerine bilinci yerindeyken Allah ve cennet hakkında münakaşa yapmak da neyin nesi?” “Benim de bir aklım var. Neyin doğru olduğuna kendim karar verebilirim.”</p>

  <p class="p44">“Öyle mi? Yani bir erkeği bu şekilde konuşarak baştan çıkartabileceğini mi sanıyorsun? Benden hiç mi bir şey öğrenmedin? O zaman kırmızı dudaklara, bembeyaz bacaklara ne gerek var?” “Bence sen ortadan kaybolsan çok iyi olur, Apama. Seni görürse, işte o zaman içinde cennette olduğuna dair küçücük bir inanç kırıntısı bile kalmaz.”</p>

  <p class="p44">, Apama onu oracıkta gözleriyle parçalamak istermiş gibi bakıyordu.</p>

  <p class="p44">“Orospu! Hayatınla kumar oynuyorsun. Benim vazifem Seyduna’ya bunu bildirmek. Bekle sen! ”</p>

  <p class="p44">Çalılıkların arasına dalıp gözden kaybolunca Meryem de hemen geri döndü.</p>

  <p class="p44">Meryem’le İbni Tahir’in yokluğundan istifade eden kızlar az da olsa çakırkeyif olmuşlardı. Neşeyle şarkılar söyleyip, dans ediyorlardı. İbni Tahir’in geldiğini görünce de etrafım sarıp, yiyecek içecek ikramına başladılar.</p>

  <p class="p44">Meryem içeri girince bir an için hepsi sustu. Kızın yüzündeki ifadeyi görünce de onu kızdırmış olabileceklerini düşünüp korkuya kapıldılar.</p>

  <p class="p44">Meryem onları rahatlatmak için hemen yanlarına yöneldi. “Misafirimiz üzerindeki dünyevi yorgunluğu atmak için yıkansa iyi olur. Yardım edin de yıkansın.”</p>

  <p class="p44">İbni Tahir başını sertçe iki yana salladı.</p>

  <p class="p44">“Kadınların önünde yıkanmayacağım.”</p>

  <p class="p44">“Sen bizim efendimizsin. Nasıl istersen öyle olur.”</p>

  <p class="p44">Meryem ve kızlar birlikte odayı terk ettiler. İbni Tahir kendisini kimsenin görmeyeceğine ikna olduktan sonra hızla yatağa gidip yastıkları kaldırıp incelemeye koyuldu. Sonra yiyeceklerin yerleştirildiği masaya yönelip her bir yiyeceği ayrı ayrı kokladı. Çoğunun ne olduğunu bile bilmiyordu. Hafızasını zorlayarak daha önce böyle meyvelerden bahsedilip bahsedilmediğini hatırlamaya çalıştı. Oradan duvarda asılı halılara yöneldi. Kaldırıp altlarına baktı. Tüm bu gayretlerine karşın nerede olduğunu gösterecek en ufak bir iz bile tespit edememişti. İçinde daha önce hissetmediği türden bir korku belirmişti. ‘</p>

  <p class="p44">Kendi kendine gerçekten de cennette olabilir miyim diye soruyordu. Etrafındaki her şey tuhaf ve gizem doluydu. Egzotik çiçeklerle dolu yemyeşil bahçelerin, garip meyve ağaçlarının yaşadığı, o dağlık arazide bulunma ihtimali yoktu. Hâlâ Yüce Efendi tarafından çağrıldıkları gecede miydiler? Eğer öyleyse Seyduna’nın kendilerine verdiği o küçük hapın tesiriyle şu an hayal görüyor olması dışında geriye başka bir mantıklı izahat kalmıyordu. Tabii bir de İsmaili öğretisinin bütünüyle doğru oluşu ve Seyduna’nın istediği kişiyi cennete sokabilme yetkisine haiz kılındığı ihtimali vardı.</p>

  <p class="p44">Şaşkın bir halde cübbesini çıkarıp havuza girdi.</p>

  <p class="p44">Sıcacık su çok hoşuna gitmişti. Uzanarak kendini suya bıraktı. Kızların her an geri dönebileceklerini bilse de sudan çıkmak istemiyordu.</p>

  <p class="p44">Gerçekten de kısa süre sonra kapının perdesi çekildi ve kızlardan biri başım içeri uzattı. İbni Tahir’in kendisini görmekten rahatsız olmadığını fark edince de gülümseyerek içeri yöneldi.</p>

  <p class="p44">Diğerleri de onun arkasındaydılar.</p>

  <p class="p44">Reyhane, “Sonunda İbni Tahir buranın efendisi olduğunu anlamış,” dedi.</p>

  <p class="p44">“Çıkmak istediğinde söyle de sana havlu tutalım.”</p>

  <p class="p44">Şimdi hepsi İbni Tahir’e hizmet etmek gayesiyle birbirleriyle yanşıyordu.</p>

  <p class="p44">Ama Meryem içeri girdiği anda İbni Tahir yeniden tedirgin oldu. Hemen havlu ve giyeceklerini istedi.</p>

  <p class="p44">Kızlar ona cübbesi yerine kalın, desenli dokunmuş bir giysi uzattılar. O da giyinip kemerini kuşandı. Aynada bir süre kendini inceledi. Resimlerdeki eski zaman prenslerini andırdığını düşünerek gülümsedi. İçinde bulunduğu ortamın tesirine karşı koyamıyordu.</p>

  <p class="p44">Yastıkların üzerine kurulup ikram edilen yiyecek, içecekleri tatmaya koyuldu. Kızlar ona birbirleriyle yarışırcasına hizmet ediyorlardı. Meryem içmesi için şarap ikram etti. Tuhaf bir huzurun giderek etkisinde kaldığını fark etmenin şaşkınlığı içindeydi. İbni Tahir gelinceye dek içtiği şaraplar en ufak bir etki göstermemişti. Ama şimdi birdenbire içkinin tesirini hissetmeye başlamıştı. Konuşmak kahkahalarla gülmek istiyordu.</p>

  <p class="p44">“Sen bir şairsin, İbni Tahir,” dedi etkileyici bir gülümsemeyle. “Bunu biliyoruz, sakın inkar etmeye kalkma. Hadi şiirlerinden birini oku bize.”</p>

  <p class="p44">“Kim söyledi size bunu?” diye sordu kıpkırmızı kesilen İbni Tahir. “Şair filan değilim ben. Okuyacak şiirim yok.”</p>

  <p class="p44">“Kendine mi saklıyorsun şiirlerini yani? Ama bu kadar mütevazı olmak doğru değildir. Hadi bekliyoruz.”</p>

  <p class="p44">“Okumaya değecek bir şiirim yok. Yalnızca yazmaya çalıştığım birkaç sözcük hepsi bu.”</p>

  <p class="p44">“Bizden korkuyor musun? Bak hiç ağzımızı açmadan, heyecanla dinleyeceğiz seni, söz.”</p>

  <p class="p44">Hatice, “Aşk şiirleri mi yazıyorsun?” diye sordu.</p>

  <p class="p44">“Böyle bir şeyi nasıl sorarsın, Hatice?” diye çıkıştı Meryem. “İbni Tahir hak yolunda yeni peygamberin emrinde dövüşen bir savaşçı.”</p>

  <p class="p44">“Meryem haklı. Hakkında hiçbir şey bilmediğim bir konuda nasıl şiir yazabilirim ki?”</p>

  <p class="p44">Kızlar gülümsediler. Karşılarındaki delikanlının tecrübesizliği hoşlarına gitmişti.</p>

  <p class="p44">İbni Tahir, Meryem’e baktı. Tatlı bir korkuyla ürperdi. Savaştan önceki geceyi hatırlamıştı. Alamut’un dışında yere uzanıp yıldızları seyrettiği o gece ne olduğunu anlayamadığı karmakarışık duygular hissetmişti. Gayretli, duygusal bir insandı. Arkadaşlarını özellikle de insan güzelliğinin numunesi olarak gördüğü Süleyman’ı çok severdi. O sırada kısa süre sonra Süleyman’ın güzelliğini katbekat geride bırakacak kusursuz bir güzellikle karşılaşacağını hayal edebilir miydi? O an Meryem’in gözlerinin içine bakarken yüreğinin derinliklerinde en başından beri beklediği kişinin o olduğunu hissediyordu. Gerçekten de her şeyiyle cennete yaraşır birine bakıyordu. Yay gibi kaşları, düz burnu, güldüğünde müthiş bir çekicilik kazanan dolgun kırmızı dudakları, geniş, ceylanlarınkini andıran zeka dolu, bilgelik fışkıran gözleri, kısacası tüm vasıflarıyla öteden beri ruhunun derinliklerinde taşıdığı güzellik kavramının vücut bulmuş haliydi. İçindeki güzelliği aynı biçimde dışarı vurmasını sağlayan Seyduna’nın o küçük hapları gerçekten de çok tesirliydi. İster hayal görüyor olsun isterse de gerçekten cennete kabul edilmiş olsun o an içi müthiş bir mutlulukla dolmuştu.</p>

  <p class="p44">“Bekliyoruz, İbni Tahir.”</p>

  <p class="p44">“Tamam. Size birkaç şiirimi okuyayım.”</p>

  <p class="p44">Kızlar nadiren gerçekleşen bir gösteriyi izleyeceklermişçesine heyecanla etrafına oturdular. Meryem yüzükoyun yatıp, ona yaslandı. İbni Tahir kızın göğüslerini hissediyordu. Başı arzudan dönmeye başlamıştı. Başım eğdi. Sonra alçak sesle, Alamut hakkında yazdığı şiirini ezberden okumaya başladı. Sesinden o an hissettiği tedirginlik net biçimde belli oluyordu.</p>

  <p class="p44">Lâkin kısa sürede üzerindeki bu tedirginliği attı. Aslında okuduğu şiir o an ona manasız, tesirsiz sözlerden ibaretmiş gibi geliyordu ama sesiyle tüm sözcüklere duygularının gücüyle bambaşka manalar katıyordu.</p>

  <p class="p44">Alamut’tan sonra Ali ve Seyduna hakkında yazdığı şiirleri okudu.</p>

  <p class="p44">Kızlar sesinin içerdiği gizli hisleri anlamışlardı. Meryem şiirlerin aslında kendisine okunduğunu gayet açık bir biçimde hissediyordu. Sevildiğini, daha önce hiç olmadığı kadar sevildiğini idrak etmenin neden olduğu mutluluğa direnmek için en ufak bir çaba bile harcamadan teslim oldu. Dudaklarının köşesinde gizemli bir gülümseme belirmişti. Kendi iç sesini dinliyordu. İbni Tahir’in sözleri ruhunun derinliklerine tesir etmişti adeta. Ancak sıra Seyduna’yla ilgili şiire geldiğinde kendini toplayabildi. Ah, İbni Tahir, gerçeği bir bilsen!</p>

  <p class="p44">“Bunların hepsi, değersiz şeyler,” diye bağırdı sözlerini bitirdiği anda “Anlamsız, boş sözler. Kendimi çaresiz hissediyorum. İçmek istiyorum. Bana biraz şarap verin!”</p>

  <p class="p44">Kızlar onu avutup övmeye çalışıyorlardı.</p>

  <p class="p44">“Hayır! Hayır! Ben yazdıklarımın şiir olmadığım gayet iyi biliyorum. Şiir tamamen bambaşka bir şeydir.”</p>

  <p class="p44">Meryem’e baktı. Kız ona gülümsüyordu lâkin İbni Tahir açısından bu gülümseyişin manasını kavramak imkansızdı. Sonra birdenbire şiir denen şeyin ne olduğunu anladığını hisseder gibi oldu. Evet, gerçek bir şiirin nasıl olması gerektiğini biliyordu! Bu geceye dek hayran olduğu, beğendiği her şey Meryem’in karşısında değerini kaybetmişti. Artık bundan emindi.</p>

  <p class="p44">İlk kez âşık olduğunu hissetmenin neden olduğu gergin heyecanı hissediyordu. Sonsuz bir aşka kapılmıştı.</p>

  <p class="p44">Aniden aklına orada yalnız olmadıkları geldi. Diğer kızların varlığından rahatsız oluyordu. Ah, keşke şimdi onunla yalnız kalabilseydi. Keşke buraya ilk geldiğinde saçma sapan sorular sorarak vakit yitirmeseydi. Elini tutup, gözlerinin içine bakarak kendisini anlatabilse, duygularından, aşkından bahsedebilseydi. Artık içinde bulunduğu bahçenin gerçekte ne olduğu onu zerre kadar ilgilendirmiyordu. Şu an içinde bulunduğu cennet ortamı hakikatin ta kendisiydi. Önemli olan da buydu. Peygamber bu dünya hayatının öbür dünyanın engellerle sınırlanmış bir yansıması olduğunu söylememiş miydi? Ama şu an doruk noktasına eriştiğini hissettiği duygularında en ufak bir sınırlanma hissetmiyordu. Coşkun, kusursuz, olağanüstü bir duygu seline kapılmıştı.</p>

  <p class="p44">Belki de vücudu hâlâ Seyduna’nın kulesindeki o karanlık odada yatıyordu. Şu an yaşadığı bu harikulade mutluluğu tadansa ancak ruhunun küçük bir parçasıydı. Ama ne olursa olsun Meryem’in güzelliği ve ona karşı hissettikleri gerçekti.</p>

  <p class="p44">Meryem’in yumuşacık, narin, pembe elini tutup alnına bastırdı.</p>

  <p class="p44">“Alnın ne kadar sıcak, İbni Tahir!”</p>

  <p class="p44">“Yanıyorum,” diye fısıldadı İbni Tahir.</p>

  <p class="p44">Kıza ateş saçan gözleriyle baktı.</p>

  <p class="p44">“Alevler içindeyim.”</p>

  <p class="p44"><span class="t19">Ne kadar da tutkulu</span> diye düşündü Meryem. Kalbi yerinden çıkacaktı sanki. <span class="t19">Böylesi büyük bir yang</span><span class="t19">ı</span><span class="t19">na ben de mi kap</span><span class="t19">ı</span><span class="t19">laca</span><span class="t19">ğı</span><span class="t19">m yoksa?</span></p>

  <p class="p44">İbni Tahir, Meryem’in elini öpücüklere boğuyordu. Adeta kendinden geçmiş gibiydi. Sonra diğer elini tutup onu da öpmeye koyuldu.</p>

  <p class="p44"><span class="t20">Meryem,</span> <span class="t20">İ</span><span class="t20">bni Tahir’in yüzünü incelerken dü</span><span class="t20">ş</span><span class="t20">üncelere dalm</span><span class="t20">ı</span><span class="t20">ş</span><span class="t20">t</span><span class="t20">ı</span><span class="t20">.</span> <span class="t19">Muhammed beni Musa’dan kaç</span><span class="t19">ı</span><span class="t19">r</span><span class="t19">ı</span><span class="t19">rken ayn</span><span class="t19">ı</span> <span class="t19">bu</span> <span class="t19">ş</span><span class="t19">ekilde bak</span><span class="t19">ı</span><span class="t19">yordu. Tabii o biraz daha olgun ve vah</span><span class="t19">ş</span><span class="t19">iydi.</span> <span class="t20">Bu dü</span><span class="t20">ş</span><span class="t20">ünce içinin ürperme</span><span class="t20">sine neden olmu</span><span class="t20">ş</span><span class="t20">tu.</span> <span class="t19">Neden en güzel</span> <span class="t19">ş</span><span class="t19">eyler i</span><span class="t19">ş</span> <span class="t19">i</span><span class="t19">ş</span><span class="t19">ten geçtikten sonra ba</span><span class="t19">ş</span><span class="t19">ı</span><span class="t19">na geliyordu ki?</span></p>

  <p class="p44">Diğer kızlar İbni Tahir’in kendilerine en ufak bir alaka bile göstermiyor oluşundan dolayı çok üzgündüler. Hüzünle aralarında fısıldaşıyorlar bir yandan da karşılarında kendilerinden geçmiş çifte öfke dolu bakışlar fırlatıyorlardı.</p>

  <p class="p44">Sonunda İbni Tahir, Meryem’in kulağına, “Bizi yalnız bırakmalarını istiyorum,” diye fısıldadı.</p>

  <p class="p44">Meryem de kızların yanma gidip hepsinden odalarına çekilerek eğlenceye orada devam etmelerini istedi.</p>

  <p class="p44">Kızlar emre itaat ettiler. Ancak bazılarının kalpleri kırılmıştı.</p>

  <p class="p44">“Her şeyi kendin için istiyorsun,” dedi Reyhane yavaşça. “Başka birine âşık olduğunu duyunca Seyduna ne der sence?”</p>

  <p class="p44">Meryem hiçbir şey söylemeden neşeyle gülümsemekle yetindi.</p>

  <p class="p44">“Kızlar, şarabı da yanımızda götürelim. Tek eğlence kaynağımız o, ne de olsa!”</p>

  <p class="p44">Tayyibe kaderine teslim olmuştu. Meryem havadaki gerginliği hissettiğinden bu sözlere en ufak bir karşılık bile vermedi. Yalnızca her birini şefkat dolu bakışlarla süzüp, Safiye’ye usulca sarıldı.</p>

  <p class="p44">“Nasıl âşık olduğunu anlatan bir şarkı besteleyeceğim,” diye tehdit etti Sit. Gelince onun da duyması için burada söyleriz şarkımızı.”</p>

  <p class="p44">“Hadi gidip besteleyin bakalım.”</p>

  <p class="p44">Kızları gönderip İbni Tahir’in yanma döndü.</p>

  <p class="p44">Korkuyor ama bu korkusu onu İbni Tahir’e daha da yakınlaştırıyordu. Kadehleri şarapla doldurup tokuşturarak yudumlamaya başladılar.</p>

  <p class="p44">Birbirlerinin gözlerinin içine bakıyorlardı.</p>

  <p class="p44">“Bana bir şey söyleyecektin, İbni Tahir.”</p>

  <p class="p44">“Şu an hissettiklerimin yanında tüm kelimeler kifayetsiz kalıyor. Sanki bambaşka bir ışık keşfetmiş gibiyim. Bu kısa zaman zarfında öylesine çok şey öğrendim ki! Ferhat’la Şirin’in hikayesini bilir misin? Seni gördüğüm an sanki daha önce bir yerlerde karşılaşmışız gibi hissetmiştim. Şimdi bunun nedenini anlıyorum. Şirin’i hayalimde senin gibi hayal etmişim meğer. Tabii şu an karşımda ete, kana bürünmüş duran varlık hayalimdekinden bile muhteşem. Sakın gülme bana, Meryem. Allah şahidim olsun şimdi zavallı Ferhat’ı daha iyi anladım. Böylesi bir güzelliği her gün görüp sonra da ondan sonsuza dek ayrılmak zorunda kalmak! Bu cehennem azabı değil de nedir? Ferhat’ın aklını kaçırmaması mümkün değildi. Kendini sevgilisinin resmini kayalara oymaktan alıkoyamamıştı. Allah’ım! Acısı ne kadar büyük olmalı. Kaybedilen o büyük mutluluğun bir daha asla geri gelmeyeceğini bilerek yaşamak ne kadar da korkunç!”</p>

  <p class="p44">Meryem başını eğdi. Yastıklara yaslanmış öylece duruyordu. Yansıyan ışık ipek giysisinin altındaki teninin adeta mermer bir heykel misali parıldamasına neden oluyordu. Yuvarlak yüzü, kolları, bacakları, vücut ölçüleri kısacası her şeyiyle kusursuzdu. Onu seyreden İbni Tahir adeta kendinden geçmişti. Sanki bir tanrıçanın karşısındaymışçasına huşu içindeydi. Ruhunun bu kusursuzluğa bütünüyle teslim olduğunu hissediyordu. Hissettiği zevkli ama acı verici bu duyguların etkisiyle inledi. Tam o esnada da eline damlayan gözyaşlarını fark etti.</p>

  <p class="p44">Meryem korkmuştu.</p>

  <p class="p44">“Ne oldu, İbni Tahir?”</p>

  <p class="p44">“Çok güzelsin. Güzelliğine dayanamıyorum. Bunun için çok zayıfım ben.”</p>

  <p class="p44">“Ah, seni akılsız!”</p>

  <p class="p44">“Evet, akılsızım. Divaneyim. Şu an Seyduna ve şehit Ali benim için en fazla Çin İmparatoru kadar değerli. Allah’ı tahtından indirip yerine seni geçirme isteğiyle doluyum.”</p>

  <p class="p44">“Gerçekten aklını kaçırdın! Bunlar kafirce sözler. Cennettesin, unutma!”</p>

  <p class="p44">“Umurumda değil. Benim Şirin’im, sen yanımda oldukça ister cennette ister cehennemde olayım hiç fark etmez.”</p>

  <p class="p44">Meryem gülümsedi.</p>

  <p class="p44">“Beni başkasıyla karıştırıyorsun. Ben Şirin değilim. Cennet kızı Meryem’im ben.”</p>

  <p class="p44">“Sen Şirin’sin. Şirin. Ben de senden ayrılmaya yazgılı olduğu için kederinden aklını kaçıran Ferhat’ım.” ’</p>

  <p class="p44">Böylesine tutku dolu bir genci ona yollaması ne kadar büyük bir acımasızlıktı! İbni Sabbah’ın cehennem hayalcisi olduğuna artık kesinlikle emindi.</p>

  <p class="p44">Kararım çabuk verdi. Kollarını İbni Tahir’in boynuna dolayıp yüzünü yüzüne yaklaştırdı. Gözlerinin içine bakmaya koyuldu. İbni Tahir’in tüm vücudu tir tir titriyordu. Birden hissettiği tutkunun ağırlığı altında ezildiğini, tüm kuvvetini kaybettiğini hissetmeye başlamıştı.</p>

  <p class="p44">Meryem dudaklarına bir öpücük kondurdu.</p>

  <p class="p45">Ama İbni Tahir kıpırdamamıştı. Sarılmamıştı da. Giderek kendinden geçiyordu. Mutluluğun zirvesine ulaşmasına az kalmıştı.</p>

  <p class="p44">Bu sırada kızlar içlerinden birinin odasında toplanmışlardı. Yastıkları yere serip üzerlerine kurulmuşlar, keyifle şaraplarını yudumluyorlardı. Sesleri giderek daha çok çıkıyordu. Önce şarkı söylemeye başladılar. Kavga ediyor hemen ardından da öpüşüp sarılarak barışıyorlardı.</p>

  <p class="p44">Apama onları bu halde yakaladı. Önce dikkatle perdeyi kaldırıp altından bakmış içeride misafir olmadığına emin olunca da hızlı adımlarla içeri girmişti.</p>

  <p class="p44">“Misafiriniz nerede? Meryem nerede?”</p>

  <p class="p44">Öfkeden titriyordu.</p>

  <p class="p44">“Odada yalnızlar.”</p>

  <p class="p44">“Seyduna’nın buyruklarını böyle mi yerine getiriyorsunuz?” Kelleniz gidecek! Kadın misafire her an sırlarımızı verebilir ama siz oturmuş kısraklar gibi kişneyip duruyorsunuz.”</p>

  <p class="p44">Kızlardan bazıları gözyaşlarına boğulmuştu.</p>

  <p class="p44">“Meryem onları yalnız bırakmamızı emretti.”</p>

  <p class="p44">“Derhal oraya dönün! Kendinizi çocuğun koynuna atıp o orospunun söylemiş olabileceği her şeyi unutturmaya çalışın. Sonra içinizden birinden rapor alacağım. Havuzun sol tarafındaki beyaz güllerin arkasında bekleyeceğim.”</p>

  <p class="p44">Kızlar salona döndüklerinde çok tuhaf bir manzarayla karşılaştılar. İbni Tahir yerde adeta bir ölü gibi yatıyordu. Ama dudaklarında mutluluk dolu bir gülümseyiş vardı. Meryem üzerine doğru eğilmiş büyük bir merakla gencin yüzünü inceliyordu. Başını kaldırdığı anda içeri giren arkadaşlarını fark etti. Kızların tedirginliğinden yolunda gitmeyen bir şeyler olduğunu hissetmişti. Ayağa kalkıp yanlarına gitti.</p>

  <p class="p44">“Apama?” diye sordu.</p>

  <p class="p44">Başlarını sallayarak onayladılar. Meryem umursamaz bir tavırla omzunu silkti.</p>

  <p class="p44">“Şarkıyı bitirdiniz mi?”</p>

  <p class="p44">“Evet.”</p>

  <p class="p44">Bu sırada İbni Tahir kendine gelmişti. Gözlerini ovuşturup sakin bir tavırla etrafına bakınıyordu.</p>

  <p class="p44">“İzin verirsen sana şarkı söylemek istiyoruz.”</p>

  <p class="p44">“Şarkı mı? Harika.”</p>

  <p class="p44">İbni Tahir’in mutluluğu yüzünden okunuyordu.</p>

  <p class="p44">Arplarını alıp çekingenliklerini unutarak çalmaya başladılar.</p>

  <p class="p44">&nbsp;</p>

  <p class="p44">Cennetteki bakireler arasında</p>

  <p class="p44">Biri vardı, adı Meryem.</p>

  <p class="p44">Yoğrulmuştu aşkla</p>

  <p class="p44">Benzemezdi başkasına.</p>

  <p class="p44">&nbsp;</p>

  <p class="p44">Bembeyazdı teni</p>

  <p class="p44">Gül kokardı her yeri</p>

  <p class="p44">Simsiyahtı saçları</p>

  <p class="p44">Sarardı ay yüzlü çehresini.</p>

  <p class="p44">&nbsp;</p>

  <p class="p44">Gözleri kömür karası</p>

  <p class="p44">Gelincik kırmızısı dolgun dudakları</p>

  <p class="p44">Narin kolları, biçimli bacakları</p>

  <p class="p44">Melike gibi bir duruşu vardı</p>

  <p class="p44">&nbsp;</p>

  <p class="p44">Ama Allah tüm bakireler arasından</p>

  <p class="p44">Bilhassa onu seçip ayırdı</p>

  <p class="p44">Çünkü çok güzeldi ve alımlı</p>

  <p class="p45">Ama asıl şaşırtıcı olan zekasıydı</p>

  <p class="p44">Bilir o tüm sırlan</p>

  <p class="p44">Kuşatan cenneti ve dünyayı</p>

  <p class="p44">İlim meraklısı sanat sevdalısı</p>

  <p class="p46">Buldu onlarda en yoğun anlamı</p>

  <p class="p44">Bir haller oldu ona bu gece</p>

  <p class="p44">Bilginin ve zekanın prensesine</p>

  <p class="p44">Şaşkına dönmüş nedense</p>

  <p class="p44">Yanakları olmuş pembe pembe</p>

  <p class="p44">&nbsp;</p>

  <p class="p44">Tabii ki sebebi malum hepimizce</p>

  <p class="p44">Kalbi tutsak edilmişti</p>

  <p class="p44">Uzaklardan gelen bir yiğit</p>

  <p class="p44">Çaldı onu sinsice.</p>

  <p class="p44">&nbsp;</p>

  <p class="p44">Ve bu prenses, bizim Meryem’imiz</p>

  <p class="p44">Ne kadar saklarsa saklasın</p>

  <p class="p44">İçi de dışı da, tepeden tırnağa</p>

  <p class="p44">Yanar durur yiğidinin aşkıyla.</p>

  <p class="p44">&nbsp;</p>

  <p class="p44">Bu sırada Apama, Hasan’la görüşmek üzere oradan ayrılmıştı. Adi onu kayıkla alıp karşı kıyıya götürdü.</p>

  <p class="p44">“Beni neden çağırdın?” diye sordu Hasan sertçe.</p>

  <p class="p44">“Kızma bana, efendim. Bir bahçe dışında her şey yolunda. Sadece Meryem acemi bir oğlanla nasıl başa çıkacağını bilmiyor ya da bilmek istemiyormuş gibi davranıyor.”</p>

  <p class="p44">Duyup, gördüklerini ayrıntılarıyla anlattı.</p>

  <p class="p44">“Bence Meryem doğru olanı yapmış. İbni Tahir diğer gençlerden çok farklı biri. Beni bu yüzden mi buraya çağırdın?”</p>

  <p class="p44">“Doğru olanı mı yapmış? Hiçbir erkeğin bana karşı koyamayacağını biliyor olmana rağmen mi söylüyorsun bunları? Yani acemi olan benim, usta olan da Meryem, öyle mi?”</p>

  <p class="p44">Hasan gülme isteğini bastırmaya çalışıyordu.</p>

  <p class="p44">“Bunun ustalıkla, acemilikle ilgisi yok. Meryem duruma farklı bir yaklaşım sergilemiş hepsi bu.”</p>

  <p class="p44">“Farklı bir yaklaşım mı? Aman Allah’ım! Peki nereden öğrenmiş bunları? O yaşlı Yahudi’den mi? Ya da o çölden gelen vahşi heriften mi?”</p>

  <p class="p44">“Ya benden öğrendiyse?”</p>

  <p class="p44">“Beni aşağılamaya çalışıyorsun. Ama onun seni aldatacağını hissettiğimi söylemiştim hatırlıyorsan. O çocuğa âşık oldu.” Karanlık nedeniyle Apama, Hasan’ın yüzünün kıpkırmızı kesildiğini görmemişti. Ama hassas bir noktaya temas ettiğini hissedebiliyordu.</p>

  <p class="p44">“Öpüşüp kumrular gibi koklaşıyorlar. Onun bir şair olduğunu biliyorsun. Kadın kalbini etkilemek onun için hiç de zor bir şey değil. Şu andan itibaren Meryem hep onu düşünecektir. O çocukla yalnız kalabilmek için bütün kızları dışarı çıkarttı. Onu dikkatli olması hususunda uyaracaktır.”</p>

  <p class="p44">Ayak sesleri işitildi. Adi, Reyhane’yi getirmişti. Kız Apama’nın yanında Hasan’ı görünce korkuyla titredi.</p>

  <p class="p44">“Korkma. O ikisi ne yapıyorlar şimdi?”</p>

  <p class="p44">“İbni Tahir âşık olmuşa benziyor.”</p>

  <p class="p44">“Peki ya Meryem?”</p>

  <p class="p44">Reyhane başını eğdi.</p>

  <p class="p44">“Bilmiyorum.”</p>

  <p class="p44">“Onunla konuşmak istiyorum,” dedi Hasan.</p>

  <p class="p44">Reyhane şaşkın bir halde Apama’ya baktı.</p>

  <p class="p44">“Ne diye oyalanıyorsun?” diye sordu Hasan.</p>

  <p class="p44">“Ona nasıl söyleyeceğim ki? Ya İbni Tahir de onunla gelmek isterse?”</p>

  <p class="p44">“Meryem buraya gelmek zorunda. Bir bahane bulabileceğinden eminim.”</p>

  <p class="p44">Reyhane eğilerek selam verip aceleyle uzaklaştı. İçeri girince de Meryem usulca yanma sokuldu.</p>

  <p class="p44">“Apama’yı gördün mü?”</p>

  <p class="p44">“Evet. Seyduna da hemen kıyıda. Seni bekliyor. İbni Tahir’e söylemek için bir bahane düşün ve hemen onu görmeye git.” Meryem, İbni Tahir’in yanına döndü.</p>

  <p class="p44">“Beni gerçekten seviyor musun?”</p>

  <p class="p44">“Kuşkun mu var?”</p>

  <p class="p44">“İspat et o zaman. Bana bir şiir yaz.”</p>

  <p class="p44">İbni Tahir şaşkına dönmüştü.</p>

  <p class="p44">“Benim gibi bir zavallı senin beğeneceğin türden bir şey yazabilir mi? Meryem, rezil etme beni.”</p>

  <p class="p44">“Beni seviyorsan dediğimi yaparsın.”</p>

  <p class="p44">“Sen yanımdayken bunu yapmamı nasıl beklersin?”</p>

  <p class="p44">“Merak etme. Seni rahatsız etmeyeceğim. Bahçeye sana çiçek toplamaya çıkıyorum. Bu arada sen de aşk şiirini tamamla.” Ardından Meryem kızlara döndü.</p>

  <p class="p44">“Çalıp, söyleyin neşelensin biraz.”</p>

  <p class="p44">Tam çıkarken de Reyhane’ye fısıldadı.</p>

  <p class="p44">“Sakın dışarı çıkmasın. Tüm mesuliyet sende.”</p>

  <p class="p44">Pelerinine sarınıp hızla bahçeye yöneldi.</p>

  <p class="p44">Hasan kayıkların hemen yanında onu bekliyordu. Elinden sımsıkı tutup onu yanma çekti.</p>

  <p class="p44">“Cennette olduğuna ikna oldu mu?”</p>

  <p class="p44">“Âşık oldu. Bu yüzden de cennette olduğuna inanıyor demektir.” “Bu istediğim cevap değil. Sende bir değişiklik var. Eğer çocuk ikna olmazsa kimseye acımayacağımı bir defa daha hatırlatayım.” “Seni temin ederim, inanacak. Yalnız Apama’ya hayalet gibi arkamda dolaşmamasını ve işime burnunu sokmamasını söyle.” “Bence sen de biraz daha sakin olsan iyi olur. Dizginleri elinden kaçırmamaya çalış.”</p>

  <p class="p44">Doğru mu duymuştu? Hasan incinmiş miydi gerçekten de? Demek ki her şeye rağmen onun için bir şeyler ifade ediyordu. “Merak etme, İbni Sabbah. Dizginleri sımsıkı tutuyorum.” “Ben de senden bunu bekliyorum zaten. Yanından ayrılmak için nasıl bir bahane uydurdun?”</p>

  <p class="p44">“Ona bir vazife verdim. Bana bir şiir yazmasını istedim.” Hasan onun koluna girdi ve kıyıdan birkaç adım uzaklaştılar. “Sence gerçekten âşık oldu mu sana?”</p>

  <p class="p44">“Kesinlikle.”</p>

  <p class="p44">“Peki ya sen?”</p>

  <p class="p44">“Bu seni ilgilendiriyor mu?”</p>

  <p class="p44">“İlgilendirmese sormazdım!”</p>

  <p class="p44">“İbni Tahir kabiliyetli bir genç. Ama tam bir erkek olabilmesi için kat etmesi gereken daha uzun bir yol var önünde.”</p>

  <p class="p44">“Geri dön ve mümkün olduğunca çabuk uyumasını sağla.” Meryem gülümsemesine mani olamıyordu.</p>

  <p class="p44">Hasan onu alnından öpüp Apama’nın yanma döndü. “Efendimiz kıskanıyor gibi.”</p>

  <p class="p44">“Belki. Ama Apama’dan daha az kıskançlık hissettiği de aşikâr.”</p>

  <p class="p44">Ona elini sallayıp Adi’ye kendisini kaleye götürmesini emretti. “Kuleye döner dönmez borazancılara emir vereceğim. Bu günlük bu kadar heyecan yeter.”</p>

  <p class="p44">Kalbinde nedenini anlayamadığı ağır bir yük vardı. Nişabur’daki evinde yastıklara uzanıp güzel bir kızın ikram ettiği şarabı yudumlayarak şiirler yazıp, dünyayla alay eden Ömer Hayyam’ı hatırladı. O bu şekilde kendini her şeyden azade kılmayı başarıyor gibiydi. Sükûnet onun için mutlulukla eş değerdi. O an Ömer’i kıskandığını hissetti.</p>

  <p class="p46">“Evet, üçümüz arasında en doğru yolu seçen o.”</p>

  <p class="p44">Kızlar geri dönen Meryem’in gülümsediğini fark etmişlerdi. Bir kucak çiçek getirip yazı tahtasına eğilmiş İbni Tahir’in başından aşağı döktü. Kızlar bunu görünce iyice rahatlamışlardı.</p>

  <p class="p44">“Şiir bitti mi?”</p>

  <p class="p44">“Elimden geldiğince”</p>

  <p class="p44">“Bize bir kısmını okudu bile,” dedi Sit. “Başın dönecek.” “Meraktan ölüyorum.”</p>

  <p class="p44">Küçük hapı alıp avucunun içine sakladı. Ardından da İbni Tahir’in yanma diz çöktü. Ona yaslanarak omzunun üzerinden yazdıklarına bakmaya çalışırken küçük hapı belli etmeden kadehine atıverdi.</p>

  <p class="p44">İbni Tahir şiirini okumaya başladı.</p>

  <p class="p44">&nbsp;</p>

  <p class="p44">Ah, nasıl anlayabilirdim ki Ferhat misali</p>

  <p class="p44">Kapılacağımı aşk ateşine</p>

  <p class="p44">Nasıl bilebilirdim ki, aşkın kudreti</p>

  <p class="p44">Büyükmüş böylesine</p>

  <p class="p44">Ne peygambere ne Seyduna’ya</p>

  <p class="p44">Ne de şehit Ali’ye</p>

  <p class="p44">Hislerim aynı değil</p>

  <p class="p44">Yüreğim çarpıyorken aşkla</p>

  <p class="p44">&nbsp;</p>

  <p class="p44">Ruhumuzun derinliklerini gören Allah’ım</p>

  <p class="p44">Meryem’i Şirin’den bile güzel yaratmışsın,</p>

  <p class="p44">Her şeyi sen görür, bilir ve anlarsın</p>

  <p class="p44">Şimdi ben ne yapacağım</p>

  <p class="p44">&nbsp;</p>

  <p class="p44">Bu aşk beni kahrediyor</p>

  <p class="p44">Ondan başkasını gözüm görmüyor</p>

  <p class="p44">Bir tek onu duyuyor onu hissediyorum</p>

  <p class="p44">Cennetine koyduğun Meryem’im</p>

  <p class="p44">Odur benim ruh eşim, sevdiğim</p>

  <p class="p44">Allah’ım yalvarırım nedir bu saran yüreğimi</p>

  <p class="p44">Yalnızca ruhumu sınamak için mi?</p>

  <p class="p44">Ben de hepimizin atası Âdem misali,</p>

  <p class="p44">Kovulacak mıyım yoksa cennetinden?</p>

  <p class="p44">Belki de savaşın sonunda alacağım</p>

  <p class="p44">Ödüldür bana göstermek istediğin.</p>

  <p class="p44">Bu yüce ihsana layık olmak için</p>

  <p class="p44">Ne yapmalıyım göster bana?</p>

  <p class="p44">Aşkım Meryem! Şu ana kadar körmüşüm.</p>

  <p class="p44">Kalbim amaçsız çarparmış.</p>

  <p class="p44">Bomboşmuş zihnim.</p>

  <p class="p44">Ama şimdi her şey apaçık.</p>

  <p class="p44">Kalbim huzur buldu, amacım var artık.</p>

  <p class="p44">Tarifi imkansız mutlulukla doluyor içim,</p>

  <p class="p44">Gözlerinde kendimi kaybetmişim.</p>

  <p class="p44">&nbsp;</p>

  <p class="p44">Meryem’in gözleri dolmuştu. Gözyaşlarını saklamak için hemen uzanıp İbni Tahir’i öptü. Yüreği öylesine acımıştı ki o an oracıkta ölebileceğim hissediyordu.</p>

  <p class="p44"><span class="t19">Zavall</span><span class="t19">ı</span> <span class="t19">çocuk</span> <span class="t20">diye dü</span><span class="t20">ş</span><span class="t20">ündü.</span> <span class="t19">O kadar içten, o kadar genç, o ka</span><span class="t19">dar iyi ki. Kalbinde yalana, hileye yer yok. Ama ben onu Hasan ’a kurban etmeye çal</span><span class="t19">ı</span><span class="t19">ş</span><span class="t19">ı</span><span class="t19">yorum.</span></p>

  <p class="p44">“Neyin var, Meryem?”</p>

  <p class="p44">“Öylesine genç ve iyisin ki.”</p>

  <p class="p44">İbni Tahir gülümsedi. Kızarmıştı.</p>

  <p class="p44">Birden canı bir şeyler içmek istedi. Kadehini dikip boşalttı.</p>

  <p class="p44">İçmesiyle birlikte üzerine bir ağırlık çöktüğünü hissetti. Başı dönmeye başlamıştı. Gözünün önünde yepyeni hayaller beliriyordu. Başını ellerinin arasına alarak geri geri yürürken bağırmaya başlamıştı.</p>

  <p class="p44">“Kör oldum! Allah’ım, kör oldum! Neredesin, Meryem? Batıyorum. Boşluğa düşüyorum.”</p>

  <p class="p44">Kızlar dehşet içindeydi. Meryem koşup ona sarıldı.</p>

  <p class="p44">“Buradayım, İbni Tahir. Yanındayım.”</p>

  <p class="p44">“Seni hissediyorum, Meryem,” dedi yorgun bir gülümsemeyle. “Allah’ım, her şey değişti. Demek gerçekten de rüya görüyormuşum. Şimdi rüyam başladığı şekilde sona eriyor. Rüyamda kutsal Kahire şehrine gelmiştim. Duyuyor musun beni, Meryem? Halifenin sarayına girmiştim. Etrafım zifiri karanlıktı. Ah, işte şimdi de aynı karanlığın içindeyim. Sarıl bana, Meryem. Sarıl ki seni hissedeyim. Büyük salon kapkaranlıktı. İlerideki kapının ardına baktığımda ışığı görebiliyordum. Ama tahta döndüğümde gözlerim kör oluyordu sanki. Halifenin sesini duydum. Ama bu</p>

  <p class="p44">Seyduna’nın sesiydi. Ona baktım. Lâkin kör olmuştum. Yeniden kapıya döndüm. Orası ışıklar içindeydi. Yüce Allah’ım! Ne kadar da acizim! Seni artık hissedemiyorum, Meryem! Bana bir işaret ver. Isır beni. Evet, kalbimin tam altından ısır ki seni hissedeyim, hâlâ yanımda olduğunu bileyim.”</p>

  <p class="p44">Meryem, İbni Tahir’in cübbesinin önünü açıp kalbinin tam altından ısırdı. Kendisini tarifi imkansız derecede mutsuz hissediyordu.</p>

  <p class="p44">“Şimdi seni yeniden hissettim, Meryem. Ah, ne hayal! Bak! Şu altımdaki şehre bak! Altın kubbeler, yeşil, kırmızı çatılar! Şu gök mavisi kuleyi görüyor musun? Çevresinde binlerce bayrak dalgalanıyor. Sadece uzun, rengarenk bayraklar. Ah, rüzgarda nasıl da dalgalanıyorlar. Binalar, saraylar gelip geçiyor yanımdan. Ah, nasıl da hızlılar! Tut beni. Yalvarıyorum sana, tut beni!” y Yere yığıldı. Derin derin inledi.</p>

  <p class="p44">Kızların korkudan ödleri patlamak üzereydi neredeyse. “Başımıza büyük bir bela gelecek,” dedi Sit.</p>

  <p class="p44">“En iyisi kendimizi nehre atalım,” diye mırıldandı Meryem. İbni Tahir artık tamamen kendini kaybetmişti.</p>

  <p class="p44">“Cübbesinin önünü kapatın!”</p>

  <p class="p47">Kızlar hemen emri yerine getirdiler. Meryem yastıkların üzerine uzanarak kupkuru gözlerle tavanı seyre daldı.</p>

  <p class="p44">Ebu Ali’yle Buzruk Ümid kalede yalnız kaldıklarında birbirlerine şaşkınlık içinde bakmışlardı. Sonra korkuluklara yaslanarak uzun uzun aşağıyı seyrettiler.</p>

  <p class="p44">Sonunda Buzruk Ümid, “Tüm bu olup bitenlere ne diyorsun?” diye sordu.</p>

  <p class="p44">“Kurtulmanın imkansıza yakın olduğu bir ağa takıldık.” “Allah’ın Allah olduğunu nasıl biliyorsam İbni Sabbah’ın da deli olduğunu öyle biliyorum.”</p>

  <p class="p44">“Her halükarda son derece tehlikeli bir arkadaş olduğu kesin.” “Sence böyle elimiz kolumuz bağlı durup seyretmeli miyiz? Kapana kısılan bir kaplan ne yapar?”</p>

  <p class="p44">Ebu Ali kahkahayla güldü.</p>

  <p class="p44">“Tuzağı ısırmaya çalışır.”</p>

  <p class="p44">“Sonra?”</p>

  <p class="p44">“Biraz daha ısırır.”</p>

  <p class="p44">“Günün birinde bizi de böyle bir cennete gönderebileceğinden korkmuyor musun?”</p>

  <p class="p44">“Gerçekten güzel bir yere gönderirse karşı koymam doğrusu.” “Kötü de olsa karşı koymayız biz.”</p>

  <p class="p44">Ebu Ali’ye doğru döndü.</p>

  <p class="p44">“Dinle, Ebu Ali. Şimdilik hâlâ vaktimiz var. Birazdan üçümüz kulede yalnız olacağız.”</p>

  <p class="p44">“Bu da ne demek şimdi?”</p>

  <p class="p44">“Sana güvenebilir miyim?”</p>

  <p class="p44">“Bir karga başka bir kargaya saldırmaz. Ama ikisi bir kartalı alaşağı edebilir.”</p>

  <p class="p44">“Geldiğinde onu girişte karşılayalım. Arkadan gelip kılıcımın kabzasıyla başına vurarak onu bayıltayım. Sonra da kaldırıp korkulukların üzerinden Şahrud’a atarız.”</p>

  <p class="p44">“Peki ya müminler?”</p>

  <p class="p44">“Onları Seyduna’nın cennet bahçelerinden geri gelmediğine inandırırız.”</p>

  <p class="p44">“Ama hadımlar bizim yaptığımızı anlayacaklardır. Buradan sağ çıkamayız.”</p>

  <p class="p44">“Gerçek anlaşılana dek seninle ben Allah bilir nerede oluruz.” “Onun intikamını almak için hayatını tehlikeye atmayacak bir mümin bile yoktur. Bu ağdan kurtulmak o kadar da basit değil.” “Her işin bir tehlikesi vardır.”</p>

  <p class="p44">“Burada onun planının muvaffak olmasını beklemek daha az tehlikeli ama.”</p>

  <p class="p44">“Hasan delinin teki.”</p>

  <p class="p44">“Bizim ne düşünebileceğimizi anlayamayacak kadar deli değil ama.”</p>

  <p class="p44">“Korkuyor musun?”</p>

  <p class="p44">“Sen korkmuyor musun?”</p>

  <p class="p44">“Zaten yeniden huzur içinde nefes almak için yapmak istiyorum ya bu işi.”</p>

  <p class="p44">“Bence bu düşüncelerimizi seziyor olmalı. Susalım en iyisi. Hadımlar çok tehlikeli bir silah.”</p>

  <p class="p44">“Fedailer daha da kötü olacak.”</p>

  <p class="p44">“İşte susmamız için daha bile geçerli bir neden, Fedailer yalnızca Hasan’ın değil bizim de silahımız olacak.”</p>

  <p class="p44">“Haklısın belki de, Ebu Ali. Hasan gerçekten de korkulacak biri. Bizim için artık geri dönüş yok. Bizimle sırrını paylaştı. Bu yoldan dönmenin ölüm anlamına geleceği aşikar.”</p>

  <p class="p44">“O zaman sorun çıkarmadan onun peşinden gideceğiz.”</p>

  <p class="p44">“Dinle! Geri geliyor. İtiraf etmem gerekir ki bu akşamki deney gerçekten de çok ilginçti.”</p>

  <p class="p44">“İlginçten öte. Sıra dışı diyelim.”</p>

  <p class="p44">Tam bu sırada nefes nefese gelen Hasan büyük dailere şöyle bir bakıp gülümsedi.</p>

  <p class="p44">“Umarım sıkılmamışsınızdır, dostlarım. Konuşacak bir hayli vaktiniz oldu. Umarım vaktinizi heba etmemişsinizdir.”</p>

  <p class="p44">“İbni Sabbah, aşağıda neler olduğunu merak ettik doğrusu. Neden çağırmış Apama seni?”</p>

  <p class="p44">“Kadınsı kıskançlık işte. Aşağıda aşk hususundaki eski ve yeni görüşler arasında çekişme yaşanıyor. En tehlikeli sorulardan biri olan, bir erkeği baştan çıkarmanın en iyi metodu üzerine tartışıyorlar.”</p>

  <p class="p44">Büyük dailer kahkahalara boğuldu. Bu vesileyle rahatlamışlardı da. Gerginlik dolu anlar geride kalmıştı artık.</p>

  <p class="p44">“Ben yeni teorileri eskilerine yeğlerim,” dedi Ebu Ali.</p>

  <p class="p44">“Elden ne gelir ki? Dünya mütemadiyen değişiyor. Eskiyi unutup yeniliklere yol açmaya alışmalıyız.”</p>

  <p class="p44">“Bence İbni Tahir yeni teorinin kucağına düştü gibi.”</p>

  <p class="p44">“Şu hale bakın hele. Ebu Ali insan ruhu üzerine büyük bir âlim mi oldun yoksa?”</p>

  <p class="p44">“Sen çok tuhaf bir âşıksın asıl. Peygamberin sakalları adına. Bir kadını yırtık bir cübbem kadar sevsem bile başkasıyla birlikte olduğunu gördüğüm anda öldürürdüm.”</p>

  <p class="p44">“Bunu yaptın ya zaten, sevgili Ebu Ali. İşte bu yüzden sen ne eski ne de yeni teoriye bağlanabiliyorsun. Bak, benim bir filozof olduğumu unutma. Benim için değerli olan yalnızca dokunabildiğim şeylerdir. Bu bir gecede değişecek bir şey değil.”</p>

  <p class="p44">Ebu Ali güldü.</p>

  <p class="p44">“İyi bir noktaya temas ettin,” dedi. “Lâkin bu prensibi yalnızca aşk işlerine uyguladığını sanıyorum. Bu sabah biri teşkilatını yalnızca mantık üzerine inşa etmek istediğini söylememiş miydi?” “Av köpeği gibi iz sürüyorsun,” diye güldü Hasan neşeyle. “Zıtlıkların birleşemeyeceğine emin misin sahiden? Madem öyle, vücut ve ruh birlikteliğini nasıl izah ediyorsun?”</p>

  <p class="p44">“Eğer cehenneme evliyalar kabul edilseydi sen ilk kabul edilen olurdun.”</p>

  <p class="p44">“Şehitler adına! Prensesim de aynı fikirde.”</p>

  <p class="p44">“Ne hoş bir tesadüf!”</p>

  <p class="p44">Ebu Ali, Buzruk Ümid’e göz kırptı. Hasan meşaleyi yakarak bahçelerdeki borazancılara işaret verdi.</p>

  <p class="p44">“Bu kadar cennet zevki kafi. Şimdi ulaştığımız neticelere bakma vaktidir.”</p>

  <p class="p44">Bahçelerden cevabi işareti alınca meşalesini söndürüp yerine koydu. “Aslında aşağıdakilerin işi çok kolay,” dedi kısmen kendi kendine konuşuyormuşçasına. “Neticede onlar adına düşünüp karar alan biri var. Peki bizim mesuliyetlerimizin, acı veren iç hesaplaşmalarımızın neden olduğu sıkıntıyı kiminle paylaşacağız? Her yeni günle birlikte ölüme bir adım daha yaklaştığımızı bilerek nasıl huzur içinde uyuyacağız? Koca bir boşluğa düşmemize neden olacak ölüm korkusundan kime sığınacağız? Gece gökte binlerce yıldız gözlerimizde parıldıyor. Hâlâ hissediyor, düşünüyoruz. Ama o büyük an geldiğinde, kim hiçliğe uzanan nihai karanlığa koştuğumuzu bilmenin neden olduğu acıya ilaç olabilecek? Evet, aşağıdakiler için işler çok kolay. Onlara bir cennet yarattık. Ölümden sonra huzur ve mutluluğu bulacakları bir yer olduğuna ikna ettik onları. Bu yüzden de onları kıskanmamız gerek.”</p>

  <p class="p44">“Duyuyor musun, Buzruk Ümid? Hasan belki de haklı.”</p>

  <p class="p44">“Yani ikiniz de ikna oldunuz? Biliyoruz ki ancak zerre kadar bir bilginin efendisiyiz. Kalan sonsuz büyüklükteki bilinmezliğinse kölesiyiz. Bizi gökyüzünü seyre dalan bir böcekle mukayese edebilirim. Böcek başını kaldırıp gökyüzüne bakar ve, ‘Şu bitki sapma tırmanayım. Oradan yıldıza yetişebilirim gibi gözüküyor,’ der. Sabahtan akşama dek tırmanır. Sonunda en yukarı çıktığındaysa tüm çabalarının beyhude olduğunu fark eder. Zemin sadece birkaç adım altındadır. Ama gökyüzündeki yıldıza hâlâ işe başladığı anki konumu kadar uzaktadır. Üstelik artık daha yukarı tırmanmasını sağlayacak bir yol da yoktur. İnancını kaybeder. Kainatın sonsuz büyüklüğü karşısında hiçbir şey yapamayacağını idrak eder. Böylece tüm umudunu ve mutluluğunu sonsuza dek yitirmiş olur.”</p>

  <p class="p44">Büyük dailere işaret etti.</p>

  <p class="p48">“Hadi gelin! Cennetten dönen ilk müminleri karşılamaya gidelim.”</p>

  <p class="p44">Fatma’nın yanındaki kızlar camdan bakıp, ellerinde sedyeyle yaklaşan hadımları gördüler.</p>

  <p class="p44">“Üç mezar kazıcısı gibi,” dedi Sara.</p>

  <p class="p44">“Fatma! Süleyman’ın üzerindeki battaniyeyi aç da son bir kez ona bakalım,” dedi Zeynep.</p>

  <p class="p44">Fatma uyuyan gencin yüzünü açtı. Süleyman neredeyse anlaşılmayacak derecede hafif hafif nefes alarak, huzurla uyuyordu.</p>

  <p class="p44">Kızlar fal taşı gibi açılmış gözleriyle onu seyrediyorlardı. Halime parmaklarını ağzına götürüp ısırdı. Dayanılmaz bir hüzün içindeydi.</p>

  <p class="p44">Fatma onun üzerini tekrar örttü.</p>

  <p class="p44">Hadımlar gelip tek kelime bile etmeden genci sedyeye yerleştirdiler. Ardından da geldikleri gibi sessizce gittiler.</p>

  <p class="p46">Hadımların gidişinin ardından kızlar hıçkıra hıçkıra ağlamaya başlamışlardı. Halime acıyla bağırarak yere yığıldı.</p>

  <p class="p44">Hadımlar Yusuf u aldıklarındaysa yalnızca Cada’yla küçük Fatma ağlamıştı. Züleyha hadımların geliş ve gidişini sessizce seyretti. Gururu, duygularını belli etmesine mani oluyordu.</p>

  <p class="p44">“İşte senin hükümranlığın da bitti,” diye kışkırtmaya koyuldu Hanefiye yalnız kaldıkları ilk anda. “Tek gecelik bir kocan oldu hepi topu. Şimdi de onu sonsuza dek kaybettin. Onunla birlikte olamayan bizler hiçbir şey kaybetmedik şu an en azından.”</p>

  <p class="p44">Züleyha kayıtsız bir ifadeyle bir şeyler söylemeye çalıştı. Ama acısı öylesine derindi ki bunu yapmak yerine çömelip başını yastıklara gömdü.</p>

  <p class="p44">“Sen kalpsizin tekisin, Hanefiye,” dedi Esma öfkeyle.</p>

  <p class="p44">“Onu üzmek istememiştim.”</p>

  <p class="p45">Züleyha’nın yanına gidip saçlarını okşamaya koyuldu. Diğerleri de onu teselli etmeye çalışıyordu. Ama Züleyha uyuyuncaya kadar ağlamayı sürdürmüştü.</p>

  <p class="p44">Hadımlar İbni Tahir’i götürünce Meryem kızlardan odalarına çekilmelerini istedi. Zaten Fatma’yla Züleyha’nın köşkünde olan kızlar da geceyi orada geçireceğinden sayılan fazla kalabalık değildi.</p>

  <p class="p44">Meryem geceyi tek başına geçirecekti. Ama bu gece Halime’ye ve onun tatlı gevezeliklerine daha önce hiç olmadığı kadar özlem duyuyordu. Acaba o bu hayati önem taşıyan geceyi nasıl geçirmişti? Diğer kızlar neler yapmışlardı? Hepsini merak ediyordu. Ah, bir an önce sabah olsaydı!</p>

  <p class="p47">Sabaha kadar karmakarışık duygularla yatakta dönüp durdu.</p>

  <p class="p44">Hadımlar canlı yüklerini mahzene getirdiler. Hasan, “Her şey yolunda mı?” diye sordu onlara.</p>

  <p class="p44">“Her şey yolunda, Seyduna.”</p>

  <p class="p44">Sedyeleri bölmeye yerleştirdiler. Üç komutan da sedyelerin yanındaki yerini alınca hadımların çektiği bölme kuleye doğru ağır ağır yükselmeye başladı.</p>

  <p class="p44">Yukarı vardıklarında Hasan uyuyan gençlerin üzerlerindeki örtüyü kaldırdı.</p>

  <p class="p44">“Çok bitkin görünüyorlar,” diye fısıldadı Buzruk Ümid.</p>

  <p class="p44">Hasan güldü.</p>

  <p class="p44">“Sabaha kadar uyurlar. Ancak uyandıklarında başarılı olup olmadığımızı anlayabileceğiz.”</p>

  <p class="p44">Gençler hava almakta sıkıntı yaşamasınlar diye bölmenin ön kısmındaki perdeleri kaldırdı. Kapıya bir muhafız dikti. Sonra da arkadaşlarını yolcu etti.</p>

  <p class="p44">“Böylece tragedyamızın ikinci perdesinin sonuna gelmiş bulunuyoruz. Sabah görüşmek üzere. İyi geceler.”</p>

  <p class="p44">Bu sırada aşağıdaki bahçelerde hadımlar fenerleri söndürüp topluyorlardı. Fenerlerin bazıları zaten kendiliğinden sönmüştü. Geri kalanlardansa cılız bir ışık yükseliyordu. Her biri teker teker söndürüldü. Etraf her an daha bir karanlığa bürünüyordu. Şaşkına dönen pervane böcekleri hadımların saçma başına üşüştüler. Çalılıklarda öten bir baykuş sesi işitildi. Ona kükreyen bir leoparın sesi yanıt verdi.</p>

  <p class="p44">Son fener de söndürüldü. Gizemlerle dolu harika bir yaz gecesiydi. Gökyüzünde binlerce uzak, esrarengiz yıldız parıldıyordu.</p>

  <p class="p44">Mustafa elindeki meşaleyi başının üzerinde hızla sallayarak alevlerin canlanmasını sağladı. Ardından yolu aydınlatarak peşindeki altı hadımla birlikte kayıklara doğru yöneldiler.</p>

  <p class="p44">“Geçerken kızlara da bir bakalım,” diye önerdi dans ‘‘hocası Esad. “Bu gece zorlu bir imtihan verdiler.”</p>

  <p class="p44">Fatma’nın arkadaşlarıyla birlikte uyuduğu köşke gittiler. Esad kapıyı açıp, girişteki perdeyi kenara çekti. Mustafa da içeriyi elindeki meşaleyle aydınlattı.</p>

  <p class="p44">Kızlar gelişigüzel yayılmış uyuyorlardı. Bazıları çırılçıplaktı. Bazılarıyla elbiselerinin ya da battaniyelerin uçlarını üzerlerine çekmişlerdi. Birkaçı mücevherlerini çıkartmıştı. Ama çoğu o şekilde uyuyakalmıştı. Yumuşacık kollan ipek kumaşların arasında parıldıyordu. Nefes aldıkça inip kalkan narin göğüsleri göze çarpıyordu.</p>

  <p class="p44">“Buradaki yiğit epey kuvvetliymiş anlaşılan,” dedi Esad alçak sesle. “Şu hale bak, savaş alanındaki yaralılara benziyorlar.” Mustafa titredi. Meşale elinden kayıvermişti, Kapıdan fırlayıp avazı çıktığı kadar bağırarak nehre doğru koşmaya başladı.</p>

  <p class="p44">“İnsan ne kadar da rezil Allah’ım. Bize neler yaptılar böyle?”</p>

  <p class="p17">&nbsp;</p>
</body>
</html>
