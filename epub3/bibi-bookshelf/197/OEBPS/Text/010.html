<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p4">&nbsp;</p>

  <p class="p4">&nbsp;</p>

  <h1><a id="ncx1727"></a><a id="a41"></a><span class="th10">7</span></h1>

  <p class="p4">&nbsp;</p>

  <p class="p4">&nbsp;</p>

  <p class="p4">&nbsp;</p>

  <p>Sabah erkenden atlarına binen gençler hocalarının eşliğinde kaleden ayrıldılar. Mükemmel ikili düzende köprüyü dörtnala geçip vadideki sarp araziye yöneldiler. Uçurumun bir karış kenarında olanca hızlarıyla ilerlediler. Ama hiçbiri aşağıdaki nehre yuvarlanma tehlikesi bile yaşamamıştı.</p>

  <p>Vadiden geçip nispeten daha düz bir araziye çıkınca Minuçehr durmalarını istedi. Talebeler heyecanın neden olduğu gerginlikten yerlerinde duramayacak haldeydiler. Bu halleri altlarındaki atlarına da sirayet etmişti. Onlar da sabırsızca kişneyip duruyorlardı. Sonunda Ebu Ali yanında Dai İbrahim’le birlikte öne çıktı. Önce yüzbaşıyla birkaç kelime konuşup ardından tepedeki diğer dailerin yanına yöneldi.</p>

  <p>Minuçehr’in verdiği talimatla talebeler savaş düzeni alarak iki ayrı yöne doğru dörtnala uzaklaştılar. Sonra son derece karmaşık ve zor bir manevrayla hızla dönüp olanca güçleriyle birbirlerine saldırıya geçtiler. Hiçbiri en ufak bir hata yapmamıştı. Büyük bir düzen içinde bu görevi tamamladılar.</p>

  <p>Tepede, tüylü, kır Arap atının üzerindeki Ebu Ali aşağıdaki manevraları izleyip, dailere görüşlerini açıkladı.</p>

  <p>“Minuçehr onları çok iyi eğitmiş,” dedi. “Bunu inkar etmem imkansız. Ama bu Türk usulü saldırı tarzının bu dağlık arazide işe yarayacağından şüpheliyim doğrusu. Eski günlerde kılıcımızı çekip saldırır, önümüze geleni yıkar geçer sonra çil yavrusu gibi dağılırdık. Sonra aynı şeyi geride hiç düşman kalmayıncaya dek tekrarlardık.” .</p>

  <p>Ancak talebeler bir sonraki talimde saldırı metodunu değiştirip teke tek saldırı tekniğini uygulamaya geçince gözleri memnuniyetle parıldadı. Sakalını sıvazlayıp tasvip ettiğini gösterircesine başını salladı. Atından inip, dizginleri elinde gölgelik bir yere yöneldi. Orada durup yere serdiği halının üzerine rahatça kuruldu. Diğer dailer de onu izleyip etrafında toplandılar.</p>

  <p>Bu sırada yüzbaşı başka bir talimat vermişti. Talebeler atlarından atlayıp, cübbelerini çıkarıp ince zırhlarıyla kaldılar. Sarıklarını da çıkarıp • başlarına savaş miğferlerini geçirdiler. Mızraklarını bırakıp, kalkan ve ciritlerini aldılar.</p>

  <p>Piyade olarak da ne derece kabiliyetli olduklarını göstermişlerdi. Yüzbaşı uzaktan büyük daiye bakınca onun hafifçe gülümsediğini gördü.</p>

  <p>Sıra şahsi savaş hünerlerini sergilemeye gelmişti. Hedefleri yerleştirip oklarını fırlatmaya başladılar. On atış sonunda İbni Tahir’le Süleyman’ın yalnızca birer okları hedefi bulmamıştı. Diğerleri de neredeyse benzer başarı gösterdiler.</p>

  <p>Ardından cirit atmaya geçildi. İlk anda büyük dainin huzurunda bulunmanın neden olduğu endişeyle verilen emirleri hiç konuşmadan yalnızca harfi harfine yerine getirmeye çabalamışlardı. Ancak büyük dainin tasvip edercesine baş sallayışlarım gördükçe rahatlamış, istenilenleri daha bir hevesle hayata geçirmeye başlamışlardı. Bir yandan da birbirlerini kızdırarak cesaretlendirme gayretine girişmişlerdi.</p>

  <p>Her biri öne çıkmak için elinden gelenin en iyisini sergilemek arzusundaydı. Yusuf güçlü kollarıyla cirit atmada birinci gelmişti. Süleyman’sa yenilgiyi kabullenmeye yanaşmıyordu. Bu yüzden de büyük bir gayret sarf ettiği her halinden anlaşılıyordu.</p>

  <p>“Gücünün bir kısmını da öldürmek zorunda kalacağın düşmanlara sakla,” diye takıldı Yusuf.</p>

  <p>Süleyman dudaklarını sıkarak ciridi olanca gücüyle savurdu, iyi bir atıştı ancak bir sonraki atışta derecesini geliştiren Yusuf’unkini geçememişti.</p>

  <p>“Harikulade,” diye takdir etti Ebu Ali onu.</p>

  <p>Ancak konu kılıç olunca kimse Süleyman’ın yanına bile yaklaşamadı. Karşılıklı dövüşüyor, yenilen elenip, yerini bir sonraki talebeye bırakıyordu. İbni Tahir, Übeyde’yle İbni Vakkas’ı yenmiş ama Yusuf’un kuvveti karşısında pes etmişti. Süleyman’sa rakiplerini birer birer alt etti. Sonunda Süleyman’la Yusuf karşı karşıya kaldı. Süleyman önce kalkanını kaldırıp hasmını alaycı bir ifadeyle tepeden tırnağa süzdü.</p>

  <p>“Şimdi yiğitliğini göster de görelim bakalım,” diye meydan okudu.</p>

  <p>“Sevinmek için acele etme,” diye cevap verdi Yusuf. “Ciritte hiç de iyi değildin.”</p>

  <p>Kılıçları elde, birbirlerinin üzerine yürüdüler. Yusuf rakibinin kilosunun kendi lehine olduğunun farkındaydı. Bu yüzden de hemen saldırıya geçti. Ama Süleyman uzun bacaklarını iki yana açıp, hızla diğer tarafa doğru eğilerek saldırıdan başarıyla kurtulmayı bilmişti. Sonra sahte bir hamle yaparak hasmını yanıltıp, kalkanı yanlış tarafa almasını sağladı. Hemen ardından da savunmasız kalan tarafa kılıcının ucuyla hafifçe dokundu.</p>

  <p>Talebelerle hocalar gülüyorlardı. Yusuf’sa öfkeyle soluyordu.</p>

  <p>“Eğer cesaretin varsa bir kere daha dövüşelim,” diye bağırdı. “Bu sefer beni kandıramayacaksın.”</p>

  <p>Minuçehr önce müdahale etmek istedi ama Ebu Ali ona karışmamasını işaret etti. Bir kez daha kılıçlarını çektiler.</p>

  <p>Yusuf artık öfkeden deliye dönmüş bir boğa gibiydi. Süleyman’ın kalkanına art arda darbeler savurmaya başlamıştı. Süleyman’sa bacaklarını yine iki yana ayırıp ustalıkla ağırlığım bir o yana bir bu yana aktararak saldırıları savuşturuyordu. Sonra ani bir hareketle atılıp kılıcının ucunu Yusuf’un kalkanının hemen altından zırhına dokunduruverdi.</p>

  <p>Herkesten büyük takdir toplamıştı.</p>

  <p>Ebu Ali ayağa kalkıp yanındakilerden birinden kılıç ve kalkan aldı. Sonra da Süleyman’a meydan okudu.</p>

  <p>Bir anda bütün gözler ona dönmüştü. Ebu Ali yaşlı bir adamdı. Bu yüzden de hiç kimse onun hâlâ dövüşebileceğine ihtimal yemiyordu, Süleyman şaşkınlıkla yüzbaşıya döndü.</p>

  <p>“Aldığın emre göre hareket et!” karşılığını aldı yüzbaşıdan.</p>

  <p>Süleyman tereddütlü hareketlerle yerini aldı.</p>

  <p>“Zırhımın olmayışına aldırma, evlat,” dedi büyük dai onu rahatlatmak isteyerek. “Sadece eskisi gibi olup olmadığımı görmek istiyorum. Aslında pek de kötü durumda olduğumu sanmıyorum.”</p>

  <p>Kılıcını onu kışkırtmak istercesine kalkanına doğru savurdu. Ama Süleyman hâlâ ne yapması gerektiğine karar verememişti.</p>

  <p>“Ne bekliyorsun? Saldırsana!” dedi büyük dai kızarak.</p>

  <p>Süleyman saldırıya hazırlandı. Ama daha ne olup bittiğini anlayamadan kılıcı elinden fırlayıverdi. Hasmı bir anda bir çocuk başı büyüklüğündeki dirseğini savurmuştu.</p>

  <p>Herkes hayret içindeydi. Ebu Ali alaycı bir ifadeyle gülümsedi.</p>

  <p>“Bir daha deneyelim mi?” diye sordu.</p>

  <p>Bu kez Süleyman daha hazırlıklıydı. Kalkanı gözlerine kadar çekip hasmını tepeden tırnağa süzdü.</p>

  <p>Dövüşe başladılar. İlk anda Ebu Ali hünerli hareketlerle yalnızca rakibinin darbelerini savuşturmaya çalışıyordu. Sonra da saldırıya geçti. Süleyman bir yandan saldırıları savuşturmaya çabalıyor bir yandan da onu yanıltabilmenin yollarını arıyordu. Ama yaşlı adam her şeye karşı hazırlıklıydı. Sonunda da hiç beklenmedik bir hareket yaptı. Süleyman’ın kılıcı ikinci kez elinden fırlamıştı.</p>

  <p>Memnuniyetle gülümseyen Ebu Ali kılıcıyla kalkanını geri verdi.</p>

  <p>“Benim gibi otuz kırk savaşa girince,” dedi. “Harika bir savaşçı olacaksın.”</p>

  <p>Minuçehr’e talebelerin gösterdiği gelişmeden memnun olduğunu işaret etti. Sonra karşısında iki sıra halinde duran diğerlerine hitap etti.</p>

  <p>“Şimdi sıra iradenizi ne kadar kontrol edebildiğinizi göstermekte. Hocanız Abdülmelik burada olmadığı için imtihanı ben yapacağım.”</p>

  <p>Talebelerin karşısına geçip hepsini tepeden tırnağa süzdükten sonra, “Tutun nefesinizi!” diye emretti. Bakışları talebelerin üzerinde dolaşıyordu. Kızaran yüzlerini, şişen boyun damarlarını, adeta yerinden çıkacakmışçasına irileşen gözlerini dikkatle kontrol ediyordu. Aniden içlerinden biri yere yığıldı. Ali hemen yanma yöneldi. Yeniden nefes almaya başladığını görünce de memnuniyetle baş salladı.</p>

  <p>Talebeler birer birer yere yığıldı. Ebu Ali dailere dönüp, neşeyle, “Olgun armutlar gibi dökülüyorlar,” dedi.</p>

  <p>Sonunda üç kişi ayakta kalmıştı. Yusuf, Süleyman ve İbni Tahir. Büyük dai yanlarına yaklaşıp burun delikleriyle ağızlarını kontrol etti.</p>

  <p>“Hayır, nefes almıyorlar,” diye mırıldandı kendi kendine.</p>

  <p>Derken Yusuf sallanmaya başladı. Önce yavaşça dizleri üzerine yıkıldı, sonra da hızla yere kapaklandı. Düşer düşmez de gözlerini açıp şaşkınlıkla etrafına bakındı.</p>

  <p>Aniden adeta devrilen bir ağaç misali Süleyman yere yığıldı.</p>

  <p>En sona İbni Tahir kalmıştı. Ebu Ali’yle Minuçehr memnuniyetle bakıştılar. Sonunda o da sallanıp yere yığıldı.</p>

  <p>Ebu Ali tam bir sonraki bölüme geçilmesi talimatını verecekti ki kaleden dörtnala gelen bir haberciden Yüce Efendi tarafından derhal kaleye çağrıldığı talimatını öğrendi. Geri kalan imtihanlar öğleden sonra kalede devam edecekti.</p>

  <p class="p32">Büyük dai, at bin emri verip dörtnala vadiye yöneldi.</p>

  <p>O sabah talebelerin kaleden ayrılmalarının hemen ardından kuledeki muhafızlardan biri güvercin kümesleri üzerinde uçan tuhaf bir güvercin gördü. Hemen posta güvercinleriyle ilgilenen muhafızı haberdar etti. O da kuleye koşup yayını gerip beklemeye koyuldu. Ama hayvancağız hemen alçalıp, kendilerini yakalamalarına izin verdi. Bacaklarından birine bir ipek parçası sarılmıştı. Kuşlardan mesul olan muhafız derhal Yüce Efendi’nin ikametgahına koşup güvercini Hasan’ın muhafızlarına teslim etti.</p>

  <p>Hasan zarfı açıp okumaya koyuldu.</p>

  <p>“Ismaililerin liderine selam olsun! Hamedan emiri Arslantaş büyük bir orduyla bize saldırıya geçti. Rudbar’ın batısındaki kaleler daha şimdiden teslim oldu. Biz hazırlıklı olduğumuz için süvari saldırısını savuşturduk. Ama düşman bu sefer de Alamut’a yöneldi. Kaleyi kuşatmak üzere büyük bir orduyla üzerinize geliyorlar. Emirlerinizi bekliyorum. Buzruk Ümid.”</p>

  <p>Güvercin habercim Rudbar’a ulaşmadan göndermişler <span class="t20">diye dü</span><span class="t20">ş</span><span class="t20">ündü Hasan.</span> Ya da Türkler haberciyi yolda yakaladılar. Savaş oyunu başladı.</p>

  <p>Huzurla gülümsedi.</p>

  <p>“Keşke gençleri daha önce fedai ilan etseydik,” diye hayıflandı.</p>

  <p>Küçük bir bölmeden güvercinin bacağına sanlı olana benzer küçük bir parça ipek” çıkardı. Üzerine Buzruk Ümid’e derhal Alamut’a gelmesini istediğini yazdı. İpek parçasını Rudbar güvercinlerinden birinin ayağına bağlamak üzereydi ki muhafız başka bir posta güvercini daha getirdi. Ancak bu seferkinin boynuna bir ok saplanmıştı. Hasan kuşun bacağına sarılı kumaşı alıp, küçük harflerle yazılmış haberi okumaya koyuldu.</p>

  <p>“İsmaililerin lideri Hasan İbni Sabbah’a selam olsun! Emir Kızıl Sarık tüm ordusuyla Horasan ve Huzistan’da üzerimize yürümekte. Küçük kaleler teslim oldu. Müminler de bize sığındılar. Şu an Gunbahar’da düşman kuşatması altındayız. Hava çok sıcak. Yakında suyumuz bitecek. Yiyeceğimiz de yeterli değil. Buna rağmen kalenin savunulması talimatını verdim. Ama oğlunuz Hüseyin kaleyi sultanın askerlerine bırakıp kaçmaları için askerlerimizi kışkırtmaya çalışıyor. Talimatlarınızı bekliyorum. Hüseyin Alkeyni.”</p>

  <p>Hasan kıpkırmızı kesilmişti. Öfkeyle dudaklarını ısırıyordu. Tepeden tırnağa tir tir titreyerek odada dört dönüp, bağırmaya başladı.</p>

  <p class="p32">“Alçak evlat!” diye bağırdı. “Onu zincire vuracağım. Kendi ellerimle boğacağım onu!”</p>

  <p>Büyük dai gelince hiçbir şey söylemeden mektupları ona uzattı. Ebu Ali okuyunca da fikrini söylemeye koyuldu.</p>

  <p>“Bence kaleyi müdafaa etmenin hiçbir yolu yok. Ama sen çok mühim bir silahın olduğunu söylüyorsun. Ben de sana bütün kalbimle güveniyorum.”</p>

  <p>“Güzel,” diye cevap verdi Hasan. “Rudbar ve Gondaban’a posta güvercinleri göndereceğim. Hain oğlumla onun gibi düşünenler derhal zincire vurulacak. Aç, susuz kalsınlar bakalım. Diğerleri kanlarının son damlalarına dek kaleyi savunacak.”</p>

  <p>İki kaleye göndereceği mesajları yazıp, Ebu Ali’yle birlikte güvercinlerin bacaklarına bağladı. Sonra kulenin tepesinden salıverdi. Geri döndüklerinde büyük daiye dönerek konuşmaya başladı. “Öncelikle talebelerin fedai olma merasimleri yapılmalı. Onlar kudretimizle inşa edeceğimiz kalenin en önemli parçaları. İmtihanları nasıl geçti?”</p>

  <p>“Çok memnun kaldım,” diye cevap verdi Ebu Ali. “Minuçehr’le Abdülmelik onları emsalsiz birer savaşçı haline getirmiş.”</p>

  <p>“Keşke Buzruk Ümid gelmiş olsaydı,” diye mırıldandı Hasan daha ziyade kendi kendine. “O zaman hazırladığım sürprizi ikinize birden gösterirdim,”</p>

  <p class="p32">“Keşke,” dedi Ebu Ali gülerek. “Çok uzun zamandır meraktan yanıp tutuşuyorum zaten.”</p>

  <p>İkindi namazını müteakip imtihanlar kaldığı yerden başladı. Hocalarının gözetiminde büyük salonda toplandılar. Ebu Ali’nin gelişinin ardından da sözlü imtihana geçildi.</p>

  <p>Talebeler büyük dai içeri girer girmez onda bir değişiklik olduğunu fark etmişlerdi. Yastığa oturup, sırtını duvara yaslayarak düşünceli bir tavırla önüne bakıyordu. Talebelerin cevaplarını dinliyormuş gibi gözükse de aslında tamamen bambaşka düşüncelere boğulmuştu.</p>

  <p>Ebu Soraka sorulara İsmaili tarihinden başladı. İlk dört talebe sorulara cevap verdi. İmtihanın geri kalanının da aynı sabahki gibi devam edeceği düşünülüyordu artık. Ama beşinci talebe cevap vermeye çalışırken büyük dai birden müdahale edip kendisi sorular sormaya başladı.</p>

  <p>“Kötü,” diyordu tam istediği cevabı alamayınca.</p>

  <p>Bunun üzerine Ebu Soraka hemen İbni Tahir’e geçti. O da kendisine sorulan tüm sualleri başarıyla cevaplandırdı.</p>

  <p>“Tamam, onu geçelim,” diye emretti büyük dai. “Diğerlerinin sesini de duymak istiyorum.”</p>

  <p>Cafer’le Übeyde de herhangi bir sorunla karşılaşmadan soruları cevapladı. Ebu Soraka sıranın Süleyman’a geldiğini söyleyince Ebu Ali içinden hakir gören bir tavırla güldü.</p>

  <p>Süleyman sanki ağzından çıkan her şey doğruymuşçasına kısa, net cevaplar veriyordu. Oysa söylediklerinin tamamı ya yetersizdi ya da bütünüyle yanlıştı.</p>

  <p>“Hakikate ulaşma gayretin pekiyi değil, evlat,” dedi Ebu Ali başını iki yana sallayarak. “Bir fedainin zihni de kusursuz olmalı.” Süleyman hayal kırıklığı içinde yerine geçti.</p>

  <p>Son olarak sıra Yusuf’taydı. Talebelerin sık sık onu kızdıracak kadar üstüne varmaları aslında Yusuf’un işini kolaylaştırmıştı.</p>

  <p>Çünkü Ebu Soraka en kolay suallerini ona saklamıştı. Tek yapması gereken Ali’den İsmail’e kadar olan imamların isimlerini saymaktı. Ama Yusuf o kadar telaş içindeydi ki sıra daha üçüncü imama geldiğinde kalakaldı.</p>

  <p>“Şehit Ali’nin sakalı adına!” diye bağırdı büyük dai. “Bu kadar cehalet karşısında ne yapacağımı şaşırdım.”</p>

  <p>Ebu Soraka artık tam bir canlı cenazeye benzeyen Yusuf a büyük bir öfkeyle baktı.</p>

  <p>Ebu Soraka’nın ardından gelen El-Hekim’se ona göre daha rahattı. Çünkü Ebu Ali insan tabiatıyla alakalı felsefi teorilere aşina değildi, bu sebeple de talebelerin doğru ya da yanlış söylediğine aldırmaksızın sürekli başını sallayarak onayladı.</p>

  <p>Talebeler hemen coğrafya imtihanına alındılar. Yüzbaşı verilen cevaplan, yüzünde hoşnut bir ifadeyle takip ediyordu. Ebu Ali müspet kanaate ulaşınca hemen bu kısım da geçildi.</p>

  <p>Dilbilgisi, hesap ve şiir imtihanları da aynı şekilde hızla bitirildi. Büyük dai sıra en çok önem verdiği din bilgisine gelinceye dek bir daha müdahale etmemişti. İbrahim kısa, net sorular yöneltiyor, talebeler de ekseriyetle doğru cevaplar veriyordu</p>

  <p>“Şimdi biraz da talebelerimizin zeka kapasitelerini görelim,” dedi İbrahim’in sorularına müdahale ederek. “Büyük cirit şampiyonumuz, söyle bakalım Allah’a kim daha yakındır? Peygamber mi yoksa baş melek Cebrail mi?”</p>

  <p>Yusuf yüzünde ümitsiz bir ifadeyle ayağa kalktı. Ebu Ali de bunun üzerine aynı soruyu sırayla herkese sormaya başladı. Talebelerden bir peygamber diyor bir başkası Cebrail cevabını veriyordu. Fakat hiçbiri tercihlerinin nedenini başarıyla açıklayamamıştı.</p>

  <p>Büyük dai kötü kötü sırıtıyordu.</p>

  <p>“Senin tercihin nedir, İbni Tahir?” dedi sonunda.</p>

  <p>İbni Tahir ayağa kalkıp sakin bir ifadeyle suali cevaplamaya koyuldu.</p>

  <p>“Allah, Cebrail’i Muhammed’e peygamber olarak seçildiğini bildirmek üzere gönderdi. Eğer Allah Muhammed’i diğerlerinden üstün görmeseydi bu vazifeyi doğrudan meleğine verirdi. Bunu yapmadığı için Muhammed şu an cennette Cebrail’den daha üstün bir mertebededir.” . ,</p>

  <p>“Bu doğru cevap,” dedi Ebu Ali. “Peki şimdi de peygamberle Seyduna arasındaki ilişkiyi açıkla bakalım.”</p>

  <p>İbni Tahir gülümsedi. Bir an düşünüp cevaplamaya koyuldu.</p>

  <p>“Peygamberle Seyduna arasında gençle yaşlı arasındaki ilişkinin benzeri vardır.”</p>

  <p>“Güzel. Ama hangisinin şu an için müminler üzerinde gücü daha fazla?”</p>

  <p>“Seyduna’nın. Çünkü cennetin anahtarını elinde o tutmaktadır.”</p>

  <p>Ebu Ali ayağa kalkınca diğerleri de hemen ayağa fırladı. Tüm talebelerin yüzlerine teker teker baktı. Sonra da son derece ciddi bir sesle konuşmaya başladı.</p>

  <p class="p33">“Gidip aptes alın. Sonra da merasim kıyafetlerinizi giyin. Artık sevinebilirsiniz. Hayatınızın en Önemli anma çok az kaldı. Yatsı namazının ardından merasim başlayacak.”</p>

  <p>Rey’den gelen bir haberci Hasan’a Muzaffer’in gönderdiği süvarilerin yola çıktığını bildirdi. Gece kaleye ulaşmaları bekleniyordu. Hemen ardından içeri giren keşif kolu muhafızıysa Hasan’a Türk öncü birliklerin Alamut’a büyük bir hızla yaklaştıklarım ve gece geç saatlerde ya da sabah şafak sökerken surların dibine ulaşmış olacaklarım bildirdi.</p>

  <p>Hasan, Ebu Ali’yle Minuçehr’in bir an önce yanına gelmelerini istedi. Onları küçük odada kabul edip gelişmeleri aktardı. Yere serdiği haritanın başında üçü birlikte sultanın ordularına dişlerini göstermenin en iyi yolunu aramaya koyuldular.</p>

  <p>“Muzaffer’in adamlarına bir haberci yollayalım,” dedi Hasan. “Hemen kaleye gelmesinler. Onun yerine Abdülmelik onları Rudbar yoluna doğru götürsün. Türkler saldırıncaya kadar orada pusuda beklesinler. Daha sonra da güvenli mesafeden peşlerine takılsınlar. Biz Alamut önlerinde düşmana karşı koymaya başladığımız sırada arkadan saldırıp Türklerin arada kalmasını sağlasınlar. Böylece düşmanı rahatlıkla bertaraf ederiz.”</p>

  <p>Ebu Ali’yle yüzbaşı planı onayladılar. Birkaç adamıyla Muzaffer’in adamlarını karşılaması için bir subay seçtiler. Minuçehr’e diğer emirleri de verdikten sonra Hasan büyük daiye talebelerin durumunu sordu.</p>

  <p>“İçlerinde bir peygamber olmadığı kesin,” diye güldü Ebu Ali. “Ama hepsinin son derece tutkulu ve sarsılmaz bir inançları var.” “Zaten en önemli şey de bu,” karşılığını verdi Hasan ellerini ovuşturarak. Artık nihai karar anlarının yaklaştığını hissetmenin neden olduğu heyecanı ikisi de hissediyordu.</p>

  <p>“Şimdi talebelerin fedailiğe kabul merasimine gelelim. Edecekleri yemini hazırladım. Önce onlara mümkün olduğunca abartılı bir konuşma yap. Şehitlerin yiğitliklerinden, tutkularından, bağlılıklarından uzun uzun bahset. İçlerindeki gençlik ateşini tutuşturup kararlılıklarını pekiştir. Sonra bize her şekilde kayıtsız şartsız itaat etmeyenleri korkunç cezalar beklediğini söyleyerek gözlerini korkut. Bunca sene onlar gibi takipçilerimi planlarıma uygun biçimde yetiştirmenin planlarını yaptım. Karakterlerini ihtiyaçlarıma uygun biçimde yeniden şekillendirip her şeyi onlar üzerine bina edeceğim takipçiler yetiştirmekti gayem. Sonunda o büyük gün geldi.”</p>

  <p>“Senin bilgeliğine her zaman güvendiğimi biliyorsun,” dedi Ebu Ali. “Şu an yaptıklarının da mutlaka iyi nedenleri olduğuna eminim. Ama yine de bu merasimi senin yönetmenin daha akıllıca olacağı düşüncesi aklımdan çıkmıyor. Seni görmek arzusuyla yanıp tutuşuyorlar. Aramıza katılarak, yalnızca itaat etmek zorunda oldukları görülmez bir güç değil, kanlı canlı bir insan olduğunu görmelerini sağlasan merasimin yaratacağı etkiyi katlamış oluruz.” “Doğru ama yine de bunu yapmayacağım.”</p>

  <p>Hasan düşünceli bir tavırla gözlerini yere dikti. Ardından da sözlerini sürdürdü.</p>

  <p>“Ne yaptığımı biliyorum ben. Eğer insanlar vasıtasıyla bir şeyler elde etmek istiyorsan onların kaygılarıyla arana mümkün olduğunca mesafe koymak zorundasın. Bu şekilde daha rahat hareket etme imkanı bulmuş, yüreğinden gelen gereksiz itirazlara kapı açmamış olursun. Buzruk Ümid gelince ikinize de her şeyi anlatacağım. Bu arada fedailere teslim edeceğiniz bayrak da hazır. Gidin ve ne dediysem yapın. Bu merasim Türklere karşı zafer kazanmaktan daha önemli.” ,</p>

  <p>Merasim için Yüce Efendi’nin ikametgahının büyük toplantı salonu hazırlandı. Talebelere ilk kez kalenin bu kısmına geçme müsaadesi verilmişti. Bu arada gürzlü hadımların sayısı arttırılmış, tepeden tırnağa zırhlara bürünmüş, silahlı Mağribiler kalkanlarıyla miğferlerini de kuşanmışlardı. Tüm bu gördüklerinin etkisiyle iyiden iyiye heyecanlanan talebeler etrafı bembeyaz perdeleri çevrili bomboş hole alındılar. Onlar da aldıkları emir uyarınca beyaz cübbelerini giyip, başlarına beyaz sarıklarını takmışlardı. Ayakları da çıplaktı. Dailer de beyazlar içindeydi. Talebeleri gruplara ayırıp hepsine merasim sırasında nasıl davranmaları gerektiğini fısıldadılar. Talebeler heyecandan yaprak gibi titriyorlardı. Yüzleri bembeyazdı. Hatta bazıları her an bayılacakmış gibi hissediyordu.</p>

  <p>Yatsı namazı vaktini bildiren borunun sesi işitildi. Ebu Ali içeri girdi. O da bembeyaz giysilere bürünmüştü. Başında da büyük, beyaz bir sarık vardı. Salonun ortasına kadar yürüyüp talebelerin hemen karşısında durdu. Diğer ileri gelenler de iki sıra halinde hemen arkasındaydılar. Merasim başlıyordu.</p>

  <p>Ebu Ali düz bir sesle namazı kıldırdı. Ardından talebelere dönerek merasimin mana ve ehemmiyeti üzerine konuşmaya başladı. Bu güne erişmenin haklı gururunu yaşayan talebelerin Seyduna’ya ve vekillerine mutlak bir itaatle bağlı olmaları gerektiğinin altını çizdi. Şehitlerin hayatlarının emsal alınmasından ve herkesin en büyük hedefinin o mertebeye erişmek olması gerektiğinden bahsetti,</p>

  <p>“Hayatınızın en muhteşem anı yaklaşıyor,” dedi. “Birazdan hususi bir birlik olarak, fedai olarak ilan edileceksiniz. Yani hayatını mübarek amaçlar uğruna feda edecek şahıslar olduğunuz tasdik edilmiş olacak. Yüz binlerce mümin arasından yalnızca yirminiz bu şerefe nail oldunuz. Diğer taraftan inancınızı ve Seyduna’ya sadakatinizi savaşta ispat edeceğiniz gün de hızla yaklaşıyor. Şu an Alamut üzerine çok büyük bir ordu geliyor. İçinizde en zor anda kararsızlık gösterecek biri var mı? Aranızdan hainlik edip karşılığını da aşağılık bir ölümle ödeyecek biri çıkar mı? Ben böyle birinin aranızda barınmadığını gayet iyi biliyorum. Seyduna’yla sizin için konuştum ve ondan sizleri fedai olarak kabul etmesini istedim. O da talebimi kabul etme lütfunu gösterdi. Hiçbiriniz onun bu büyük lütfunu ve benim güvenimi boşa çıkarmayacaksınız değil mi? Onun adına hepinizi fedai ilan ediyorum. Şimdi yemini okuyacağım. Hepiniz kendi adınızı kullanarak söylediklerimi tekrar edin. Yemin ettikten sonra tekamülünüz tamamlanmış olacak. Artık birer talebe değil Efendimizin seçme birliğinin mensupları olacaksınız. Şimdi benden sonra tekrar edin!”</p>

  <p>Kürek kadar iri ellerini göğe yükseltip bakışlarını tavana dikti. Sonra da adeta kendinden geçmişçesine bir ifadeyle yemin ettirmeye başladı.</p>

  <p>“Ben… Allah’a, resulü Muhammed’e, Ali’ye ve tüm şehitlere Efendimizin ve vekillerinin her türlü emrine kayıtsız şartsız itaat edeceğime yemin ederim. İsmaili bayrağım son nefesime dek savunacağım. Bu yeminle fedailiğe kabul ediliyorum. Bu rütbemi benden Seyduna dışında kimse alamaz. Eşhedü en la ilahe illallah ve eşhedü enne Muhammedün abdühü ve resulühü. Yetiş ya Mehdi!”</p>

  <p>Merasimin ağırlığı tüm talebeleri etkilemişti. Yüzleri heyecandan bembeyaz olsa da gözleri çakmak çakmaktı. Dudaklarının kenarlarına gurur dolu bir gülümseme yerleşmişti. Kelimelere dökülmesi imkansız hisler içindeydiler. Uzun ve zorlu bir merhaleyi tamamlamış, hedeflerine ulaşmışlardı. Uzun zamandır yanıp tutuştukları mertebedeydiler artık.</p>

  <p>Ebu Ali’nin işaretiyle İbrahim bayrağı ona uzattı. Büyük dai katlı bayrağı açınca beyaz zemin üzerine altın işlemeli harflerle yazılmış Kasas Suresi’nin beşinci ayeti ortaya çıktı. “Biz ise, istiyorduk ki yeryüzünde ezilmekte olanlara lütufta bulunalım, onları önderler yapalım ve onları vârisler kılalım.”</p>

  <p>“İbni Tahir,” diye seslendi. “Buraya gel! Bu bayrağı sana veriyorum. Bu bayrak onurunuzun ve gururunuzun nişanesi olsun. Eğer bu bayrak yere düşerse bilin ki onurunuz ve gururunuz da ayaklar altına alınmıştır. Bu sebeple onu gözbebeğiniz gibi koruyun. Tek bir fedai kalana dek hiçbir düşman bu bayrağa dokunamayacak. Ancak cesetlerinizi çiğneyerek bu bayrağı ele geçirebilirler. Aranızdan en kuvvetli beş kişiyi seçin. Hangisinin bayraktar olacağına kurayla karar verilecek.”</p>

  <p class="p32">Kendisini rüyadaymış gibi hisseden İbni Tahir bayrağı teslim alıp, fedailerin önüne geçti. Hayatının en önemli anı artık geride kalmıştı. İçinde az önce hissettiği o kelimelere dökülmesi imkansız sevincin yerini buruk bir acı alıyordu. Çünkü az önce yaşadığı anın kısalığını ve bir daha asla tekerrür etmeyeceğini idrak etmişti.</p>

  <p>Bu sırada kaleye habercilerden biri gelip biri gidiyordu. Abdülmelik’e gelişmeler bildirilmiş, Muzaffer’in destek birliğine de Türk öncülerinin geçeceği güzergaha göre yön değişikliği yapmaları talimatı ulaşmıştı. Düşmanın geçtiği yerlere önceden yerleştirilen keşif kolları sayesinde kusursuz bir muhaberat ağı kurulmuştu. Artık düşmanın her hareketinden haberdardılar.</p>

  <p>Merasimi bitiren Ebu Ali’nin de dönmesiyle Hasan gözle görülür biçimde rahatladı.</p>

  <p>“Neyse bu da bitti artık.”</p>

  <p>Ardından büyük daiye birlikleri toplayıp vadi önünde sultanın öncü birliğini beklemesi talimatı verdi.</p>

  <p>“Peki ya fedailer?” diye sordu Ebu Âli.</p>

  <p class="p33">“Bu tam onlara göre bir muharebe,” diye cevap verdi Hasan. “Fedaileri de al yanına. Ebu Soraka komuta etsin onları. Ama ikiniz de dikkat edin başlarına bir şey gelmesin. Ben onları çok daha önemli görevlerde kullanacağım. Bu sebeple onları hemen ön plana çıkarma. Daha ziyade itibarlı vazifeler ver. Mesela savaşı başlatan ilk oku onlar atsın. Ama göğüs göğse muharebede tecrübeli askerleri kullan. Fedaileri zafer kesinleşince veya herhangi bir tehlike görünce cepheye sür. Eğer imkanlar el verirse düşman bayrağını da onların almasını sağla. Sana güveniyorum. Bundan sonraki geleceğimiz senin attığın temeller üzerine bina edilecek.”</p>

  <p>Ebu Ali’yi gönderdikten sonra, Hasan kalenin arka tarafındaki bahçelere gitti,</p>

  <p>“Beni Meryem’in köşküne götür. Sonra da Apama’yı da oraya getir,” diye emretti Adi’ye, “Bu sefer münakaşa etmemeleri için uğraşacak vakit yok.”</p>

  <p>Meryem onu karşılamaya gelir gelmez Hasan birazdan Apama’nın da geleceğini bildirdi.</p>

  <p><span class="t22">”0</span> kadın dün geceden beri çok tuhaf davranıyor,” dedi Meryem endişeyle, “Ona birtakım hususi vazifeler verdin galiba.” “Oyun oynama zamanı bitti,” diye karşılık verdi Hasan, “Eğer planlarımızın başarılı olmasını ve düşmanın alt edilmesini istiyorsak mesuliyet sahibi herkesin taşın altına elini sokması gerek.” Adi, Apama’yı getirdi. Kadın etrafını gözlerini kısarak büyük bir kıskançlıkla inceliyordu.</p>

  <p>“Ne kadar hoş, küçücük bir yuva bu böyle,” dedi kaşlarım çatarak. “Tıpkı muhabbet kuşları gibi.”</p>

  <p>“Ebu Ali kaleyi müdafaa etmek üzere surların önünde savaş düzeni aldı. Zira sultanın ordusu her an saldırıya geçebilir,” diye başladı Hasan, Apama’nın söylediklerini duymamış gibi, iki kadından yastıklara oturmalarını isteyip kendisi de yanlarına çöktü.</p>

  <p>Yaşlı kadın dehşet içindeydi. Bir Hasan’a bir Meryem’e bakıyordu.</p>

  <p>“Bize ne olacak?” diye sordu sesi titreyerek.</p>

  <p>“Emirlerim harfi harfine yerine getirilirse hiçbir şey olmayacak. Aksi takdirde burada şimdiye dek eşi benzeri görülmemiş bir katliam yaşanacak.”</p>

  <p>“Emirlerinizin hepsini yerine getirdim, efendim,” dedi Apama, Hasan’ın kadehine şarap koyarken.</p>

  <p>“Senden de Meryem ’den de bunu bekliyorum zaten. Şimdi iyi dinleyin. İlk yapacağımız şey bu bahçelerin öbür dünyaya ait bir yermiş gibi gözükmesini sağlamak olacak. Başka bir ifadeyle burayı basit, cahil misafirlere cennet olarak göstermemiz gerekiyor. Ancak etrafın manzarası bizi hemen ele vereceğinden bu işi gece yapacağız. Bu sebeple iyi bir aydınlatma sağlamamız gerek. Böylece bahçelerdeki her şey bu özel ışıkla aydınlanmış ama geri kalan her şey de karanlıkta kalmış olacak. Apama, şu senin Hint prensin Kabil’de şerefine verdiği geceyi hatırlıyor musun?”</p>

  <p>“Ah, efendim, nasıl unutabilirim? O kadar genç, o kadar güzeldik ki.”</p>

  <p>“Ben oradaki birkaç ayrıntıdan bahsediyorum şuan. Çin’den gelen o renkli fenerlerin ne kadar hoşuna gittiğini hatırlıyor musun? Bahçeler bir anda masalsı bir atmosfere bürünmüştü. Her yan aydınlıktı ama bir o kadar tuhaf, yeni ve bambaşka gözüküyordu.” “Evet, suratlarımız sarı, kırmızı, yeşil, mavi renkte parıldıyordu. Muhteşemdi. Tüm bunlara bir de alev alev yanan ihtirasımızı ekleyince…”</p>

  <p>“Gerçekten de çok etkileyici bir görünümdü. Asıl öğrenmek istediğim senin bu fenerleri, yapabilecek kadar iyi hatırlayıp hatırlamadığın.”</p>

  <p>“Haklısın, geçmiş geçmişte kaldı. Konuşup durmanın bir manası yok. Şimdi sıra başkalarında. Fenerleri hatırlıyor muyum diye sordun? Elbette, yeterince kağıt ve boya olursa aynılarım yapacak kadar iyi hatırlıyorum.”</p>

  <p>“İstediğin malzemeleri alacaksın. Peki uygun biçimde süsleyebilecek misin?”</p>

  <p>“Bu tür şeylere kabiliyeti olan bir kız var.”</p>

  <p>“Fatma’yı söylüyor,” dedi konuşmalarını gülerek, sessizce takip eden Meryem. “Apama’ya bu konuda hepimiz yardım ederiz.” “Kesinlikle etmelisiniz zaten. Zira her şey yarın akşama dek hazır olmalı. Hadımlara da yiyecek içecek işini ver. Umarım mahzenlerde yeterince şarap vardır.”</p>

  <p>“Fazlası bile var.”</p>

  <p>“Güzel. Yarın öğleyle ikindi namazları arası bahçelere geleceğim. Kızların heveslerini artırmak için onlarla bizzat konuşmak istiyorum. Misafirlerimize nasıl davranmaları gerektiğini kendim izah edeceğim. En ufak bir şaka kaldıracak durumda değilim. Eğer kızlardan biri huri değilim der ya da ağzından burasının cennet olmadığını kaçırırsa en acımasız biçimde cezalandırılacaktır. Bu işin üstesinden geleceğinize inanıyorum.”</p>

  <p>“Zaten kızlar kendilerini daha şimdiden prenses sanıyor,” dedi Apama.</p>

  <p>“Yine de onları rollerine hazırlamak için birlikte çalışmamız gerekiyor,” dedi Meryem endişeyle.</p>

  <p>“Ölüm cezası tehdidi işe yarayacaktır,” dedi Hasan. “Üç köşk de yarın gelecek misafirlere hazırlansın. Kızlar baştan ayağa ipek giysiler giyip, mücevherlerle süslensin. Cennet sakini olduklarına kendilerinin bile inanacağı kadar güzel makyaj yapılsın. Umarım okulda yeterince şey öğrenmişlerdir.”</p>

  <p>“Bu konuda en ufak bir endişeniz olmasın efendim. Meryem’le her şeyi ayarlarız biz.”</p>

  <p>“Şimdi bu konuda sizin daha fazla bilginiz olduğu için, söyleyin bakalım etkiyi artırmak için bu maymunların karşısına nasıl bir görünümde çıkmalıyım?”</p>

  <p>“Bir sultan gibi görünmelisin,” diye cevap verdi Meryem. “Kızlar seni öyle hayal ediyorlar.”</p>

  <p>“Maiyetinde birkaç kişi de getirmelisin,” diye ekledi Apama. “Gelişin daha şatafatlı olur.”</p>

  <p>“Hadım muhafızlarla iki yardımcım dışında kimse bu bahçelerin varlığını bilmiyor. Onları getiririm yanımda o zaman. Peki söylesenize bu küçük civcivler kafalarında nasıl bir sultan canlandırıyorlar?”</p>

  <p>“Haşmetli yürüyüşü, asil yüz ifadesi olan bir sultan canlandırıyorlar gözlerinde,” dedi Meryem gülümseyerek. “Ve üzerinde kırmızı bir kaftan, başında da altın bir taç olmalı.”</p>

  <p>“Aslında çok komik. Ama halkının itibarım kazanmak isteyen biri bu komikliğe razı olmalı.”</p>

  <p>“Dünya böyle işliyor,” dedi Apama.</p>

  <p>“Kalede söylediğiniz şeylerden bolca var. Zaman içinde bir sürü şey geçti elimize.”</p>

  <p>Hasan kahkahayla gülerek Apama’ya doğru eğilip kulağına, “Şu daraltıcı losyon da hazır mı? Misafirlerin, yanlarındaki kızların ebedi bakireler olduğunu düşünmelerini istiyorum.”</p>

  <p>Apama kahkahalar arasında başını sallayarak onayladı. Meryem konuşmanın ancak sonunu duyabilmişse de kıpkırmızı kesilmişti.</p>

  <p>“Hamamlar filan hazır mı?”</p>

  <p>“Her şey emrettiğiniz gibi, efendim.”</p>

  <p>“Güzel. Yarın sabah erkenden çalışmaya başlayın. Sonra da kızlarla birlikte beni bekleyin. İyi geceler.”</p>

  <p>Adi sessizce onu geri götürdü.</p>

  <p>Odasına çekilince her şeyi bir kez daha etraflıca düşündü. Yirmi sene boyunca dur durak bilmeden bu gaye uğruna çabalamıştı. Yirmi koca sene. Bu yoldan hiçbir zaman dönmemiş, hiçbir zaman korkuya kapılmamıştı. Titizliğinden, dikkatinden en ufak bir taviz vermemişti. Şimdi aynı şeyi başkalarından da bekliyordu. Herkes amacını idrak etmeliydi. O, rüyalarını gerçek kılmaya çalışıyordu.</p>

  <p>Hayat tam bir masal! Yeniyetmeliği hayallerle, ilk gençlik senelerindeyse bu hayaller peşinde koşmakla geçmişti. Ama şimdi, olgunluk döneminde, eski hayalleri birer birer hakikate dönüşüyordu. Otuz silahlı kalenin komutanıydı. Emrinde binlerce mümin vardı. Nihai kudrete erişme noktasında sadece tek bir eksiği vardı. Dört bir yandaki hükümdarları korkutacak bir kudreti olsun istiyordu. Bu amaca ulaşması için şimdi uygulamaya koyduğu planın gerçekleşmesi gerekiyordu. Bu insan doğasının ve zayıflıklarının üzerine bina ettiği planı en ince ayrıntılarına dek tasarlamıştı.</p>

  <p>Birden acaba her şeyi suya düşürecek derecede önemli bir hata yapmış olma ihtimali var mıydı? Garip bir korkuyla ürperdi. Belki de çok mühim bir şeyi atlamıştı?</p>

  <p>Uyumak için nafile çabalıyordu. Bu tuhaf belirsizlikle çok huzursuz olmuştu. Daha önce hiç böyle şeyler düşünmemiş, her şeyin çökebileceğini aklına bile getirmemişti. Zaten her şeyi en ince detayına kadar tasarlamamış mıydı? Ama yine de korkuyordu işte.</p>

  <p>“Sadece bir gece,” dedi kendi kendine. “Sonra her şey yoluna girecek.”</p>

  <p>Nefesi daralıyordu. Kalkıp kulenin üst kısmına çıkarak sonsuz yıldızlarla dolu gökyüzüne baktı. Aşağıda çağıldayan ırmağa, yanında uzanan bambaşka bir hayatın hüküm sürdüğü bahçelere baktı. Dışarıda, kalenin surlarının önünde ordusu sultanın öncü birliğinin gelmesini bekliyordu. Hepsi onun liderliğini kayıtsız şartsız kabul etmişti. Acaba onları nereye sürüklemekte olduğunu içlerinden biri bile tahmin edebilir miydi?</p>

  <p>Bir an için her şeyi bırakıp kaçabileceği düşüncesi geçti aklından. Korkuluğun üzerinden atlayıp Şahrud’da gözden kaybolurdu. Böylece tüm mesuliyetlerinden de kurtulmuş olurdu. Yalnızca mesuliyetlerinden değil her şeyden kurtulurdu. İyi ama adamlarına ne olurdu o zaman? Belki Ebu Ali, Yüce Efendi’nin cennete yükseldiğini söylerdi. Tıpkı Empedokles gibi. Herkes de onu büyük bir peygamber veyahut bir evliya olarak görmeyi sürdürürdü. Belki de cesedini bulurlardı. O zaman ne derlerdi acaba?</p>

  <p>Derinliğin çekiciliğine kapılıyordu. Endişeyle korkulukları sımsıkı tuttu. Az daha boşluğun çağrısına uyacaktı.</p>

  <p>Ancak odasına dönünce rahatlayabildi. Kısa bir süre sonra da uykuya yenik düştü.</p>

  <p>Rüyasında on sekiz sene önce olduğu gibi İsfahan’da olduğunu gördü. Büyük bir taht odası. Çevresindeki herkes çok mühim şahıslar. Biraz yüksekçe bir yerde yan oturur pozisyondaki Sultan Melikşah verdiği raporu dinliyor. Bir yandan da uzun, ince bıyıklarını burkup, şarabını yudumluyor. Hemen yanında eski sınıf arkadaşı, Baş vezir var. Sürekli ona düzenbazca göz kırpıyor. Raporunu okuyor, sayfaları çeviriyor. Birden sayfaların boş olduğunu görüyor. Artık bundan sonra devam etmesi imkansız. Dili dolaşıyor. Kekeliyor. Sultan sert bakışlarını ona çeviriyor. “Yeter!” diye bağırarak kapıyı gösteriyor. Hasan’ın dizlerinin bağı çözülmüş durumda. Bu sırada Baş vezirin kulak tırmalayıcı kahkahaları yankılanıyor etrafta.</p>

  <p>Ter içinde, tir tir titreyerek yataktan fırladı.</p>

  <p>“Allah’a şükür,” diye mırıldandı rahatlayarak. “Rüyaymış.”</p>

  <p>Sonra huzurla, yeniden uykuya daldı.</p>

  <p class="p17">&nbsp;</p>
</body>
</html>
