<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p17">&nbsp;</p>

  <p class="p17">&nbsp;</p>

  <h1><a id="ncx2313"></a><a id="a45"></a><span class="th10">10</span></h1>

  <p class="p4">&nbsp;</p>

  <p class="p4">&nbsp;</p>

  <p class="p4">&nbsp;</p>

  <p>Kızlar misafirlerin karşılarına çıkmadan önce yatak odalarına koşup hazırlanmaya koyuldular. Yeni elbiselerini giyip, takıp takıştırdılar. Ardından binanın önünde toplandılar. Hepsi heyecan içindeydi. Bazıları zangır zangır titriyordu. Meryem yarım daire biçiminde toplanmalarını istedi. Konuşarak biraz olsun yatıştırmaya çalışıyordu. Diğer taraftan Apama adeta aklını kaçırmışçasına bir o yana bir bu yana koşturup duruyor, sürekli bir şeylerden şikayet ediyordu.</p>

  <p>“Şu hale bak! Şu rezalete bak!” diye söylendi. “Beni öldüreceksiniz siz. Seyduna sizi görünce kim bilir ne diyecek? Onun en ufak bir ayrıntıyı bile atlamayacak son derece sert biri olduğunu bilmiyor musunuz?”</p>

  <p>Birden Halime’nin önünde durdu.</p>

  <p>“Peygamberler ve şehitler adına! Şu haline bak Halime! Elbisenin bir yanı dizine kadar geliyor öbür tarafı yerlerde sürünüyor.”</p>

  <p>Halime dehşet içinde üstünü başını topladı.</p>

  <p>Apama’ya bakan bazı kızlar sırıtmaya başladılar. Çünkü kendisi de şalvarım doğru düzgün çekmediği için göbeği dışarıda kalmıştı. Meryem yanma gidip kulağına elbisesini düzeltmesini fısıldadı.</p>

  <p>“Biliyordum. Beni öldürecek bunlar!”</p>

  <p>Binaya koşup aceleyle elbiselerini düzeltti. Geri döndüğünde çevresine müthiş bir vakarla bakıyordu.</p>

  <p>Kayıklar yanaştı ve Hasan maiyetindekilerle birlikte karaya çıktı. Hadımlar dörtlü sıra yaptılar. Davullar, borular ve borazanlar çalıyordu.</p>

  <p>“Seyduna eğer size hitap ederse diz çöküp elini öpün!” dedi Apama Öfkeyle.</p>

  <p>“Onu görünce de diz çökmeli miyiz?” diye sordu Fatma.</p>

  <p>“Hayır,” diye karşılık verdi Meryem. “Sadece eğilin ve kalkmanızı söyleyinceye dek öyle bekleyin.”</p>

  <p>“Görürsün bayılacağım,” diye fısıldadı Halime, Cada’ya.</p>

  <p>Cada hiçbir şey söylemedi. O da sapsarı kesilmiş, zorlukla yutkunuyordu.</p>

  <p>Hasan ve maiyetindekiler uzaktan bahçeleri inceliyorlardı.</p>

  <p>“Ne Hüsrev ne de Behram-Gur böylesine muhteşem bahçeler görmüştür,” dedi Buzruk Ümid.</p>

  <p>“Nuşirevan’ın bile senden öğreneceği çok şey varmış,” diye konuştu Ebu Ali.</p>

  <p>Hasan gülümsedi.</p>

  <p>“Bunlar henüz hazırlık safhası. Bu akşam ilk tecrübeyi yaşayacağız.”</p>

  <p>Bahçelerin ortasına ulaştıklarında binanın önünde yarım bir daire oluşturacak şekilde bekleyen kızları gördüler. Apama’yla Meryem de önlerindeydi. Onların verdiği işaretle kızlar yerlere kadar eğildiler.</p>

  <p>“Şu yaşlı kadın, meşhur Apama,” dedi Hasan arkadaşlarına gülerek.</p>

  <p>“Dünyaca meşhur bir güzellik böyle sona eriyor ha,” diye iç çekti Ebu Ali alaycı bir gülüşle.</p>

  <p>“Bu kadar yeter!” diye buyurdu Hasan. “Kalkın!”</p>

  <p>Apama’yla Meryem yanma gidip elini öptüler.</p>

  <p>Hasan arkadaşlarına kızları gösterip, “Ne düşünüyorsunuz? Sizce cennet gibi gözüküyor mu burası?” diye sordu.</p>

  <p>“Eğer gençliğimde biri beni bunların yanma yollasaydı burasının cennet olduğuna inanmam için şu senin haşhaşını kullanmama gerek kalmazdı,” diye mırıldandı Ebu Ali karşılık olarak.</p>

  <p>“Kesinlikle öyle. Muhteşemler,” dedi Buzruk Ümid.</p>

  <p>Davul ve borazan sesleri kesildi. Hasan konuşma yapacağını işaret etmişti.</p>

  <p>“Bahçelerimizin kızları,” diye başladı. “Hocalarınızdan sizlerden ne beklendiğini öğrendiniz. Şimdi bir kez daha buyruklarımıza karşı gelene en ufak bir merhamet gösterilmeyeceğini bildirmek istiyoruz. Ama sadakatle bizlere itaat edenlere sonsuz bir merhamet gösterilecektir. Bu sabah askerlerimiz sahte halifenin hizmetindeki sultanın ordularını mağlup etti. Kalede bu başarıyı kutladık. Şimdi bu mutluluğu sizlerle de paylaşmak istiyoruz. Bugün şarap ve tatlıya doyacaksınız. Ayrıca bu gece dünkü savaşta üstün hizmet gösteren üç yiğidi de yanınıza yollamaya karar verdik. Onları kocalarınız, sevgilileriniz gibi göreceksiniz! Nazik olun, cilvenizi eksik etmeyin. Onlara bu lütfu Allah’ın emriyle bahşediyoruz. Çünkü bir gece Allah’ın elçisi gelip bizleri cennetin yedinci katındaki yüce tahtın önüne çıkardı. Orada Allah, ‘İbni Sabbah peygamberimiz ve elçimizdir,” buyurdu. “‘Bahçelerimize iyi bak. Sonra da dünyaya dönüp kalenin içine aynısını inşa et. Güzelleri topla ve onlara benim adıma huriler gibi davranmalarını emret. Bu bahçelere dava uğruna cansiperane savaşan yiğitleri yolla. Bu bahçelerin cennet olduğuna inanmalarını sağla. Onların mükafatı bu olsun. Çünkü hayattayken peygamberden ve senden başka kimseye krallığımızın sınırlarını aşıp gerçek cenneti görme lütfu verilmemiştir. Ama senin bahçelerin bizimkilerin tıpatıp benzeri olduğu için içeri girmelerine izin verilen ziyaretçiler en ufak bir şeyden bile mahrum kalmamış olacaklar. Yeterince inançlılarsa da öldüklerinde ebediyen ikamet edecekleri gerçek cennetimize alınacaklar. Allah böyle buyurdu ve biz de onun emrini yerine getirdik. Hepinizden ziyaretçilere gerçek birer huriymişsiniz gibi davranmanızı istiyoruz. Ancak o durumda bunun gerçek bir mükafat olmasını temin etmiş olacağız. Üç yiğit gelecek. Düşmana karşı acımasız, dostlarına karşı sevecen Yusuf, Sührab kadar yakışıklı aslan kadar cesur Süleyman ve Ferhat kadar zeki, bronz kadar güçlü, şair İbni Tahir. Dün bu üçü düşman sancağını ele geçirdi. Yusuf yolu açtı, Süleyman saldırdı ve İbni Tahir de sancağı ele geçirdi. Hak ettikleri için de onları cennete gönderiyoruz. Eğer gerçek kimliğinizi açıklar, onları hayal kırklığına uğratırsanız bu gece boynunuz vurulacaktır. İradem budur!”</p>

  <p class="p14">Kızlar korkuyla titredi. Cada’nın gözleri önünde her şey dönmeye başladı. Dizleri üzerine çöktü ve bayıldı. Hasan onu işaret edince de Meryem koşturarak gidip getirdiği bir testi suyu kızın başından aşağı boca etti.</p>

  <p>Sonra Hasan Apama’yla Meryem’i yanına çağırdı.</p>

  <p>“Üç bahçe de hazır gibi,” dedi. “Kızların durumu nedir?” “Onlar da hazır,” diye cevap verdi Apama.</p>

  <p>“Güzel. Her bahçede içlerinden biri idareyi ele alıp, mesuliyeti üstlensin. En cesur ve kabiliyetli olanlar kimler?”</p>

  <p>“Aklıma ilk Fatma geliyor,” dedi Meryem. “Çok kabiliyetli bir kız. Elinden her iş gelir.”</p>

  <p>“Güzel. Başka?”</p>

  <p>“Züleyha olabilir. Dansta çok iyidir. Diğer konularda da fena sayılmaz.”</p>

  <p>“Harika. Tam Yusuf’a göre gibi gözüküyor. Süleyman da Fatma’yı alsın. Üçüncüyle de sen ilgileneceksin, Meryem.” Meryem bir anda bembeyaz oldu.</p>

  <p>“Şaka yapıyorsun değil mi, İbni Sabbah?”</p>

  <p>“Bugün şaka yapacak zamanımız yok. Ne dersem o olacak. İbni Tahir yılan gibi biri. Onu başkasına emanet edersem işin içyüzünü görebilir.”</p>

  <p>“Hasan!”</p>

  <p>Meryem’in gözleri yaşlarla dolmuştu. Apama’ysa bir yandan sevinmiş bir yandan da kızın haline acımıştı.</p>

  <p>Hasan yüzünde alaycı bir ifadeyle konuşmayı sürdürdü.</p>

  <p>“Bana artık bu dünyada kendisine hiçbir şeyin zevk vermediğini, korkunç can sıkıntısından da ancak tehlikeli oyunlar oynayarak kurtulabileceğini kim söylemişti?”</p>

  <p>“Demek beni zerre kadar sevmedin?”</p>

  <p>“Sevgiden öte sana hep ihtiyaç duydum. Hâlâ da duyuyorum. Ama sen neden benim soruma cevap vermiyorsun?”</p>

  <p>“Benimle oynadığın oyun acı verici.”</p>

  <p>“Sana bu gece ne derece eşsiz bir fırsat sunduğumu bir düşünsene,” diye devam etti Hasan aynı alaycı tonlamayla. “Bu genç adamın hakikaten de cennette olduğuna inanması için bütün zekanı, kabiliyetini ve cazibeni kullanman gerekecek.”</p>

  <p>“Beni mahvediyorsun.”</p>

  <p>“Duygularımın senin için bu derece önemli olduğunu fark etmemişim. Ama ne olursa olsun karar verildi artık. Senden vazifeni yapmam bekliyorum. Kurallarda senin için de bir istisna yapılmayacağını hatırlatırım.”</p>

  <p><span class="t20">Meryem kendini toplad</span><span class="t20">ı</span><span class="t20">.</span> Güçlü olmalıyım <span class="t20">diyordu kendi ken</span><span class="t20">dine.</span> Zayıflığımı görmesine müsaade etmeyeceğim.</p>

  <p>“Hazırım,” dedi.</p>

  <p>“Teşekkür ederim.”</p>

  <p>Ardından kızlara döndü.</p>

  <p>“Züleyha!” diye bağırdı. “Yedi arkadaşım seç. Onlarla birlikte Yusuf u karşılayacaksın. Arkadaşlarından sen mesulsün.” “Emredersiniz, Efendimiz.”</p>

  <p>Kız arkaya dönüp arkadaşlarına seslenmeye başladı.</p>

  <p>“Hanefiye, Esma, Habibe, Küçük Fatma, Zofana.”</p>

  <p>“Şu bayılan ufaklığı da al,” dedi Hasan. “Onunla beraber yedi kişi oluyorsunuz zaten.”</p>

  <p>Sıra Fatma’ya geldi.</p>

  <p>“Zeynep, Hanım, Türkan, Seher, Leyla, Ayşe.”</p>

  <p>Halime yalvaran gözlerle Fatma’ya bakıyordu. Adının söylenmeyeceğini fark edince de ona seslendi.</p>

  <p>“Beni de seç.”</p>

  <p>“Bu kadar yeter.”</p>

  <p>Ama diğerlerinin Halime’yle alay ettiklerini görünce neşeyle gülerek, “Hadi, onu da al Fatma,” dedi.</p>

  <p>Yanında Fatma, Sara, Zeynep varken korkacak ne olabilirdi ki? Hasan’ın yanına koşup diz çökerek elini öptü.</p>

  <p>“Akıllı ol tamam mı küçük kurbağa,” dedi.</p>

  <p>Yanağını okşayarak diğerlerinin yanma yolladı. Mutluluktan kıpkırmızı kesilen Halime, dizleri titreyerek yerine döndü.</p>

  <p>Meryem geriye kalanlara şöyle bir göz attı. Safiye, Sit, Hatice, Cüveyre, Reyhane, Tayyibe. Eski gücünü toplamış gibiydi.</p>

  <p>Hasan arkadaşlarından mesul sayılacak ekip başlarını yanına çağırdı.</p>

  <p>“Hadımlar bu yiğitleri uyurlarken getirecekler bahçelere. Onlara önce süt ve meyve ikram edin. Ziyaretçiler gelmeden önce kızlar cesaretlenmeleri için bir bardak şarap içebilirler. Daha fazla değil ama! Delikanlılar sarhoş olduktan sonra içmeye başlayabilirsiniz ama sakın ölçüyü kaçırmayın! Daha sonra her şeyi ayrıntılarıyla bana rapor edeceksiniz. Boru üç kez ötünce gitme vakitleri gelmiş olacak. O zaman Apama’nın size vereceği hapı delikanlıların kadehine atın. İçer içmez uyuyacaklar. Hadımlar da onları geri götürecek.”</p>

  <p>Bütün talimatları verdikten sonra kızları son bir kez daha teftiş etti. Sonra da hafif bir baş selamıyla yanlarından ayrıldı. Adi’yle Apama onu kayıkların yanında bekliyordu. Orada da onlara son emirlerini verdi.</p>

  <p>“Bunu grup sorumlularına ver. Dikkat et ziyaretçiler seni görmesin. Ama gözün de Meryem’in üzerinde olsun. Gelecek delikanlıyla yalnız kalmasını istemiyorum.”</p>

  <p class="p32">Ardından da maiyetindekilerle birlikte kaleye döndü.</p>

  <p>Kaleye girince iki arkadaşından ayrılıp muhafızlarıyla, hadımların yaşadığı diğer kuleye yöneldi. Gelişini bildiren bir boru sesi işitildi. Yüzbaşı Ali fırlayıp, her şeyin hazır olduğunu bildirdi.</p>

  <p>Elli siyahi dev adam koridorda iki sıra halinde dizilmişti. Silahlı, dimdik ve saldırmaya hazır. Hasan tek kelime bile etmeden onları inceledi. Aslında onları her teftiş edişinde içine bir korku düşüyordu. Ama bu onu rahatsız etmiyor aksine hoşuna bile gidiyordu. Bu yüz kolun sadece birinin tek bir hareketiyle bile bir daha gün ışığını göremeyecek hale gelebilirdi. Ama neden hiçbiri böyle bir şeye kalkışmıyordu? Neden bu elli hadım verdiği her emri körü körüne yerine getirmeye hazırdı? İnsanlar üzerindeki bu gücünü nereden alıyordu? ‘Bu, zekanın gücü,’ diye izah etti kendi kendine. Dünyada hiçbir şeyden korkmayan bu hadım edilmiş canavarları yalnızca güçlü karakteriyle dizginliyordu.</p>

  <p>Teftişi bitirince Yüzbaşı Ali’yi çağırıp emirlerini verdi.</p>

  <p>“Yatsı namazından sonra dokuz adamla beni mahzende bekle. Kulemden uyuyan üç delikanlı getireceğim sana. Onları sedyeyle bahçelere taşıyın. Adi orada sizi bekliyor olacak. Ona uyuyan yiğitlerin isimlerini söyleyince sana ne yapman gerektiğini bildirecek. Yolda sayıkladıklarını ya da inlediklerini görseniz de endişelenmeyin. Ama içlerinden biri battaniyeyi kaldırır ya da uyanma belirtisi gösterirse sedyeyi taşıyan hemen onu öldürsün. Aynı şey dönüş için de geçerli. Öyle bir durumda da cesedi doğrudan bana getireceksiniz. Her şeyi anladın mı?”</p>

  <p>“Anladım, Seyduna.”</p>

  <p>“O zaman yatsı namazından sonra görüşürüz.”</p>

  <p class="p32">Yüzbaşıyla selamlaşıp, heykel gibi duran muhafızların önünden geçerek kulesine doğru yöneldi.</p>

  <p>Ebu Ali, Yüce Efendi’nin ikametgahının yanında oturuyordu. Kendisine ait odalardan birini kaleye gelmesinin ardından Buzruk Ümid’e vermişti. Bahçelerden gelince üstlerini değiştirip Ebu Ali’nin odasında buluştular.</p>

  <p>Bir süre birbirlerinin ne düşündüğünü anlamaya çalışarak tek kelime etmeden oturdular. Sonunda Ebu Ali, “Ne düşünüyorsun?” diye sordu.</p>

  <p>“Ben de aynı şeyi sana soracaktım.”</p>

  <p>“İbni Sabbah tartışmasız büyük bir adam.”</p>

  <p>“Evet, büyük bir adam…”</p>

  <p>“Fakat bazen düşünüyorum da… Yalnız, konuştuklarımız aramızda kalacak değil mi?”</p>

  <p>“Kesinlikle.”</p>

  <p>“Bazen kendini heyecanına fazla kaptırdığını düşünüyorum. Sanki aklı pek başında değilmiş gibi…”</p>

  <p>“Gerçekten de bazı fikirleri bana delice geliyor. Belki de biz sıradan ölümlüler onu anlayamıyoruz. Ama neticede düşünceleri beni korkutuyor.”</p>

  <p>“Planı hakkında, mirasını bize bırakması hususunda ne düşünüyorsun?” diye sordu Ali.</p>

  <p>“Aklıma Kral Naaman’ın hikayesi geldi doğrusu. Senamar kral adına Habemak’ta muhteşem bir saray inşa etmişti. İnşaatın tamamlanmasının ardından kral mükafat olarak mimarı kendi yaptığı binadan aşağı attırmıştı.”</p>

  <p>“Doğru, fedailer de Senamar’ın benzeri bir mükafat almış olacaklar.”</p>

  <p>“Sen ne yapacaksın?”</p>

  <p>“Ben mi?”</p>

  <p>Ebu Ali bunu bir süre düşündü. İki karısıyla iki çocuğunu kaybettiğinden beri hayatı bomboştu. On sene kadar önce düşüncelerini yayma gayreti sonunda onu Kazvin’den Suriye’ye kaçmak zorunda bırakmıştı. Kendisine iki çocuk doğuran ilk karısı Habibe’yle, hayatını mutlulukla dolduran genç karısı Ayşe’yiyse orada bırakmıştı. Üç sene sonra geri döndü. Habibe’den Ayşe’nin yokluğunda civardaki zengin bir gençle aşk ilişkisi yaşadığım öğrendi. Çılgına dönmüştü. Önce karısının aşığım ardından da sadakatsiz karısını öldürdü. Ayşe’nin sadakatsizliğini haber veren Habibe’den de nefret ediyordu artık. O anın öfkesiyle karısıyla iki çocuğunu kervana bindirip Basra’ya gönderdi. Orada da köle pazarında sattı. Kısa süre sonra pişman olup onları her yerde arasa da izlerine hiçbir yerde rastlayamadı. Sonunda Hasan kendisine katılmasını istedi. Artık İsmaili davası için mücadele etmek hayatının yegane gayesiydi.</p>

  <p>“Başka seçeneğim yok,” diye cevap verdi. “Bir kere başlayınca sonuna kadar gidersin. Başka çare yok.”</p>

  <p>Buzruk Ümid kederli bakışlarını yere dikmişti. Son derece sert bir askerdi aslında. Bir keresinde Rudbar’da İsmaili saflarını terk etmeye çalışan on beş askerin boyunlarının vurdurulması emrini vermişti. Düşmana karşı her türlü hilenin mübah olduğu kanaatindeydi. Ama kişinin hem de en sadık müritlerine böyle bir oyun oynamasını kabul etmekte çok zorlanıyordu.</p>

  <p>“Bahçelerden döndüklerinde fedailerle ne yapmayı düşünüyor?” diye sordu.</p>

  <p>. “Bilmiyorum. Ama deneyi başarıyla sonuçlanırsa elindeki haşhaş müptelaları düşmana karşı korkunç bir silah haline gelecekler bundan eminim.”</p>

  <p>“Sence başarabilir mi?”</p>

  <p>“Kim bilir? Düşünceleri bana delilik gibi geliyor. Ama Alamut’u ele geçirme düşüncesini de ilk başta böyle görmüştüm. Ama bak önünde sonunda amacına ulaştı işte.”</p>

  <p>“Düşünceleri çok tuhaf ama. Onu anlamak o kadar zor ki.” “Bak, çok sevdiğim bir oğlum var. Onu buraya, Hasan’ın yanına yollamayı planlıyordum. Ama Allah bunu yapmamam gerektiğini gösterdi bana. Şimdi onu dünyanın diğer ucuna yollayacağım. Bir haberci yollayacağım ona bu gece.”</p>

  <p>Buzruk Ümid hem hayatını hem de karılarım çok severdi, ilk karısı, Muhammed’in annesi doğumda ölmüştü. Uzun seneler boyunca kimseden teselli bulamadı. Neden sonra ikinci sonra üçüncü ve dördüncü karılarını aldı. Şimdiyse Rudbar’da kendine bir harem kurdu. Yine de tüm haremi bir araya gelse bile içindeki derin kederi bastırmaya yetmiyordu. İsmaili soyundan gelen bir aileye mensup olduğundan sultanın hizmetinde yükselmesi imkansızdı. Mısır’a gitti. Orada halife sonradan kendisine imkan, itibar ve güç sağlayacak Hasan’la tanışmasına vesile oldu. Aslında kendisi de çok iyi bir komutandı ama yaratıcılıktan noksandı. Bu yüzden de ne zaman ne yapması gerektiğini kendisine bildirecek bir lidere ihtiyacı vardı.</p>

  <p>“Hasan’ın yanında kalmaktan başka çaremiz yok. Eğer yenilirse biz de onunla birlikte yeniliriz. Ama tersi olur başarılı olursa elde ettiği bu başarı gösterdiği sertliğin daha müsamahalı karşılanmasına neden olacaktır.”</p>

  <p>“Ben de başka seçeneğimiz olmadığı kanaatindeyim. Zaten Hasan’a hayranım, bu da onun izinden gitmemi kolaylaştırıyor.” Bu konuşmanın ardından Buzruk Ümid odadan çıkıp oğluna mektup yazmaya koyuldu.</p>

  <p>“Hayatımın neşesi, oğlum Muhammedi Alamut’a gelmeni kesinlikle istemiyorum. Suriye’ye hatta mümkünse Mısır’a git. Orada dostlarımı bul ve seni benim gönderdiğimi söyle. Seni yanlarına alacaklardır. Seni çok seven babanın sözünü dinle. Oraya sağ salim ulaştığını öğrenmeden kalbim huzur bulmayacak.”</p>

  <p>Bir haberci çağırıp ondan Muzaffer’in kontrolündeki Rey şehrine gitmesini istedi.</p>

  <p>“Doğuya giden yolları kullan,” diye ikaz etti onu. “Böylece sultanın öncüleri seni yakalayamaz. Muzaffer oğlum Muhammed’i nerede bulacağını sana söyleyecektir. Onu bul ve bu mektubu ona ver. Eğer bu işi başarırsan döndüğünde çok külliyetli bir mükafatın sahibi olacaksın.”</p>

  <p>Yolculuk için biraz para verdi. Az sonra haberciyi kaleden ayrılırken görünce omuzlarından büyük bir yükün kalktığım hissetmişti.</p>

  <p>Aynı günün akşamı hekimle Ebu Soraka boş haremlerinin çatısında oturuyorlardı. Önlerinde büyük bir parça etle bol miktarda şarap vardı. Bir yandan yiyip içiyor bir yandan da kaledeki koşturmacayı izleyerek fikir teatisinde bulunuyorlardı.</p>

  <p>“Burada hayat ne kadar da renkli,” dedi Yunanlı büyük bir mutlulukla. “Seneler önce Bizans’ta talebeyken yaşlılığımda Kuzey İran’ın uzak bir köşesindeki kalede oturup İsmaili zaferini kutlayacağım aklımın ucundan geçmezdi. O günlerde Sodom ve Gomore’yi andıran zevk-ü sefa ortamının gün gelip sona ereceğini hiç düşünmüyordum. Sonra bir avuç altın uğruna insanların neler yapabileceğini öğrendim. Zincire vurulup zindana atılmıştım. Bana borcu olan dostlarım ortadan yok olmuşlardı. Kendimi önce bir kadırgada buldum. Sonra da köle olarak satıldım. Ardından Kahire’de halifenin hekimi olma fırsatı buldum. O dönemde İbni Sabbah’ın itibarı bir hayli yüksekti. Talihim yaver gitmiş onunla tanışma şerefine nail olmuştum. Bende hoşuna gidecek bir şey bulmuş olmalı ki beni satın alıp azat etti. Ye işte buradayım. Ve çok da mutluyum. Ah, bir de Hasan şu haremleri boşaltmamış olsaydı.” Ebu Soraka gülümsedi.</p>

  <p>“En azından hepimizin aynı durumda olması teselli verici.” Hekim ona anlamlı bir bakış fırlattı.</p>

  <p>“Öyle mi? Peki orada, kalenin arkasında ne var? Hasan’la büyük dailer için ibadethanelerle mi dolu sence orası?”</p>

  <p>Ebu Soraka dikkatle hekime baktı.</p>

  <p>“Hâlâ Hasan’ın orada kendine harem kurduğu kanaatinde misin?” “Başka ne olabilir ki? Buraya kervanlardan çok sayıda güzel kadının getirildiğini duydum. Aramızda o güzelleri gören var mı?” “Bu laflara inanmıyorum ben. Bence de orada bir hazırlık var ama kale çok uzun zaman kuşatma altında kalırsa kaçabilmemiz için bir gizli geçit inşa edildiği fikrindeyim.”</p>

  <p>“Çok safsın. Hasan’ı tanırım ben. Tam bir filozoftur. Hatta hayatın amacının zevk almak olduğunu gayet iyi bilecek kadar iyi bir filozoftur. Elindeki bunca imkandan faydalanmaması aptallık olur zaten. Duygularımızla kavrayabileceklerimizin ötesinde ne var zaten? Tek gerçek, demin de söylediğim gibi zevk almaktır. Bu yüzden de insanın tutkularının peşinden koşması en akıllıca tutumdur. En büyük talihsizlikler bile içgüdülerimizin bizi sürüklemesine mani olamaz. Ben İbni Sabbah’ı çok zeki biri Olarak addederim. Bunu istediklerini elde etmeyi başararak fazlasıyla ispat etti zaten. Horasan’la Huzistan’dan geçen kervanları soyarak büyük bir servet elde eden Hüseyin Alkeyni’nin müritlerinden bile vergi almayı bir şekilde becerdi. Hiç de fena sayılmaz yani.”</p>

  <p>“Çok büyük bir dahi,” dedi Ebu Soraka. Zaten birilerinin kulak misafiri olmasından korktuğu için Yüce Efendi hakkında yanlış anlaşılabilecek şeyler söylemekten çekiniyordu.</p>

  <p>Yunanlı kahkahayla güldü.</p>

  <p>“Senin düşündüğünden de büyük bir dahi! Dinle bak, bir keresinde Mısır’dayken halifenin muhafız başı Bedr-Cemal’le korkunç bir anlaşmazlığa düşmüş, neticesinde de herkes onun için endişelenmeye, öldürüleceğinden korkmaya başlamıştı. Ama o son derece sakin bir şekilde halifenin huzuruna çıkıp pazarlık yaptı. Kendisini o gece bir gemiye bindirip yollayacaklarını biliyordu anlıyorsun değil mi? Bu sebeple de halifeye İran’da kendisi adına taraftar toplayıp Bağdat iktidarının yıkılmasına yardım etme vaadinde bulundu. Hatta bunun için üç büyük kese de altın aldı. Hâlâ da halifeden istediğini almayı sürdürüyor. Eğer Mısır’dan uzun süre bir kervan gelmezse hemen bir haberci gönderip artık kendi hesabına hareket edeceği tehdidini savuruyor. Tabii bu durumda da halife paniğe kapılıp halkından daha fazla vergi toplayarak Yüce Efendimizin Alamut Kalesi’nde gününü gün etmesi için gereken meblağı yolluyor. İşte bu yüzden onu büyük bir filozof olarak görüyorum anlıyor musun? Çünkü seninle ben burada böyle oturup boş haremimize bakarak gözyaşlarımızı silerken o…”</p>

  <p>Ebu Ali birden terasta belirdi.</p>

  <p>Dai’yle hekim gözle görünür biçimde korkmuşlardı.</p>

  <p>&nbsp;“Rahat olun dostlarım,” dedi hallerini görmekten memnun bir tavırla gülümseyerek. “Seni arıyordum Ebu Soraka. Yusuf, Süleyman ve İbni Tahir’e akşam namazını müteakip Yüce Efendi tarafından huzura kabul edileceklerini bildirmeni istiyorum. Seyduna’nın huzuruna çıkacaklar! Bu sebeple derhal hazırlanmaya başlasınlar. Hayırlı akşamlar!”</p>

  <p>O akşam aralarından üçünün Seyduna tarafından kabul edileceğini öğrenen fedailer çok heyecanlanmışlardı. Bunun gerekçesi üzerinde konuşmaya başlamışlardı.</p>

  <p>“Savaştaki yiğitliklerinden dolayı mükafatlandıracaklar herhalde,” diye fikir beyan etti İbni Vakkas.</p>

  <p>“Hangi yiğitlik?” diye alay etti Übeyde. “Tamam İbni Tahir’e lafım yok. Gerçekten Türk sancağını o ele geçirdi. Ama atından düşen Süleyman’la düşmanı avaz avaz bağırarak yenmeye çalışan Yusuf Seyduna’nın huzuruna çıkmayı hak edecek ne yaptı?”</p>

  <p>“En çok düşmanı Süleyman öldürdü. Yusuf da ona yol açtı,” dedi Cafer.</p>

  <p>“Evet, bu doğru,” diye tasdik etti Naim. “Ben de oradaydım.”</p>

  <p>“Sen mi?” diye çıkıştı Übeyde. “Sen Türkler seni görmesin diye Yusuf’un arkasına saklanıp durdun bütün muharebe boyunca.”</p>

  <p>“Seni çirkin!”</p>

  <p>Naim öfkeyle yanlarından uzaklaştı.</p>

  <p>Bu sırada huzura çıkacak üçlü banyo yapmış, hazırlanıyordu. Üçü de heyecanlıydı ama bilhassa Yusuf yerinde duramayacak haldeydi.</p>

  <p>“Nasıl davranmamız gerek?” diye çekingen, çocuksu bir ses tonuyla sorup duruyordu.</p>

  <p>“Büyük dailer söylerler,” dedi İbni Tahir.</p>

  <p>“Şehit Ali’nin sakallan adına,” diye bağırdı Süleyman heyecandan ter içinde kalmış bir halde. “Seyduna’nın huzuruna çıkma şerefine nail olacağımı hiç düşünmemiştim. Bu ayrıcalığı hak etmek için bu sabah çok mühim işler yapmış olmalıyız.”</p>

  <p>“Bizi gerçekten bunun için mi çağırdı sence?” diye sordu Yusuf.</p>

  <p>“Bence seninle bizim çağrılma sebeplerimiz aynı değil,” dedi</p>

  <p>Süleyman gülerek. “İbni Tahir’le beni övmek için çağırsa da seni büyük bir ihtimalle bir ok bile atmadan bağırıp durduğun için azarlamak amacıyla görmek istemiş olmalı.”</p>

  <p>“Beni korkutmaya çalışma Türkler tarafından atından düşürülen ben değildim ne de olsa.”</p>

  <p>Süleyman öfkeyle dudaklarım ısırdı.</p>

  <p>“Hele bir Seyduna’nın huzuruna çıkalım da,” dedi bir süre sonra. “Bakalım orada da bu hazır cevaplılığını devam ettirebilecek misin?” ’</p>

  <p>Yusuf sıkıntıyla başını eğdi.</p>

  <p>“Seyduna bana Ebu Soraka gibi yedi imamı mı soracak sanki?”</p>

  <p>“Bence daha fazla ileri gitmeyin artık,” diye lafa karıştı İbni Tahir.</p>

  <p>Beyaz cübbeleriyle beyaz şalvarlarını giydiler. Beyaz sarıklarını da giyince merasim kıyafetine bürünmüş oldular. Ardından arkadaşlarının yanına döndüler.</p>

  <p>Ama yemek yiyemeyecek haldeydiler. Diğer fedailer kıskanç bakışlarla onları süzüyordu. Tam çıkarlarken, Naim, İbni Tahir’e, “Dönünce bize Seyduna’yı anlatacak mısın?” diye sordu.</p>

  <p class="p32">“Ne istersen anlatırım,” diye cevap verdi İbni Tahir sabırsızca.</p>

  <p>Yüce Efendi’nin ikametgahının girişinde Ebu Ali onları bekliyordu. Gençlerin yüzlerinin heyecanını fark etmişti. <span class="t20">Ke</span><span class="t20">ş</span><span class="t20">ke nas</span><span class="t20">ı</span><span class="t20">l bir i</span><span class="t20">ş</span><span class="t20">in içinde olduklar</span><span class="t20">ı</span><span class="t20">n</span><span class="t20">ı</span> <span class="t20">bilseler</span>! diye geçirdi aklından. Sonra da konuşmaya başladı.</p>

  <p>“Cesur olun. İçeri girince eğilin ve Seyduna doğrulmanızı isteyinceye dek öylece bekleyin. Hitap ettiği kişi gidip elini öpsün. Az ve öz konuşun. Seyduna’nın kalplerinizden geçeni de okuduğunu aklınızdan çıkarmayın.”</p>

  <p>Kulenin merdivenlerine yöneldiler. En üst basamağa ulaştıklarında Süleyman az daha orada bekleyen muhafızla çarpışacaktı. İrkilerek geri sıçradı. Sonra sanki korkmamış da ayağı bir şeye takılmış ve tökezlemiş gibi yapmak için yerlere bakınmaya koyuldu.</p>

  <p>“Ben bile bundan korkarım,” diye fısıldadı Yusuf, İbni Tahir’e.</p>

  <p>Büyük bir heyecanla bekleme odasına girdiler.</p>

  <p>Perde kalktı ve bir ses işitildi.</p>

  <p>“İçeri girin!”</p>

  <p>Ebu Ali içeri yöneldi. Süleyman da cesurca peşine takıldı. Yusuf’un dişleri takırdıyordu. İbni Tahir’in yanına gelmesini bekledi. Sonra da başka çaresi olmadığı için o da içeri yöneldi.</p>

  <p>Daha önce gördükleri Buzruk Ümid’in yanında gri cübbeli biri duruyordu. Başında da beyaz bir sarık vardı. Uzun boylu sayılmazdı. Ayrıca bakışları da öyle aman aman korkutucu değildi. Ama bu Seyduna’ydı. İsmaililerin Yüce Efendisi.</p>

  <p>Yan yan durup eğildiler.</p>

  <p>“Güzel, çok güzel, dostlarım,” dedi.</p>

  <p>Yanlarına doğru yürürken yüzünde yarı alaycı yarı teşvik edici mahiyette bir gülümseme belirmişti.</p>

  <p>“Sultanın öncüleri karşısında sergilediğiniz yiğitlikleri işittim,” diye başladı. “Sizi sadakatinizi mükafatlandırmak için huzura çağırdım.”</p>

  <p>“Sen, İbni Tahir,” dedi ona doğru dönerek. “Düşman sancağını ele geçirirken olduğu kadar yazdığın şiirlerinle de beni çok mutlu ettin.</p>

  <p>“Ve sen Süleyman, sen de yiğit bir savaşçı ve büyük bir kılıç ustası olduğunu ispatladın. Bize daha çok hizmette bulunacaksın.</p>

  <p>“Ve sen sevgili Yusuf,” dedi aynı biçimde gülümsemeyi sürdürerek. “Düşmana aslanlar gibi kükreyerek saldırışınla sen de takdirlerimi kazandın.”</p>

  <p>Seyduna uzattığı elini hemen çekince öpmek için fazla vakit bulamamışlardı.</p>

  <p>Ama gözleri gururla parlıyordu. Daha önce hiçbirini görmemiş olmasına rağmen nasıl olurdu da haklarında bu kadar çok şey bilebilirdi? Acaba haklarındaki bu ayrıntılı bilgileri Ebu Ali mi vermişti? Bu durumda savaşta gerçekten de çok büyük bir hizmette bulunmuş olmalıydılar.</p>

  <p>Yüzlerinden hiçbir şey okunmasa da büyük merak içindeki dailer kenarda bekliyordu.</p>

  <p>Hasan sözlerini sürdürdü.</p>

  <p>“Dün kabiliyetlerinizi imtihan ettik. Bu sabah da cesaretinizi.</p>

  <p class="p36">Alamut</p>

  <p>Ama henüz en önemli imtihandan geçmediniz. Bu kısmı da bu akşama ayırdık. İnançlarınıza ne kadar bağlı olduğunuzu görmek istiyorum.”</p>

  <p>Yusuf’a döndü.</p>

  <p>“Hocalarının sana öğrettiği her şeye inanıyor musun?”</p>

  <p>“Evet, Seyduna inanıyorum.”</p>

  <p>Sesi çekingendi ama aynı derecede de müthiş bir itikat sergiliyordu.</p>

  <p>“Peki ya siz ikiniz, İbni Tahir, Süleyman?” ,</p>

  <p>“İnanıyoruz, Seyduna.”</p>

  <p>“Sen, Yusuf, şehit Ali’nin Peygamber’in tek mirasçısı olduğuna bütün kalbinle iman ediyor musun?”</p>

  <p>Yusuf onun kendisine bu tür sualler yöneltmesine çok şaşırmıştı.</p>

  <p>“Bütün kalbimle, Seyduna.”</p>

  <p>“Ve sen, Süleyman Ali’nin oğulları Hasan’la Hüseyin’in miraslarından haksız yere mahrum edildiklerine inanıyor musun?” “Elbette inanıyorum, Seyduna.”</p>

  <p>“Ve sen İbni Tahir, İsmail’in yedinci gerçek imam olduğuna inanıyor musun?”</p>

  <p>“İnanıyorum, Seyduna.”</p>

  <p>“Mehdi’nin son büyük peygamber olarak geleceğine ve dünyaya hakikati ve adaleti hâkim kılacağına inanıyor musun?” “Bunlara da inanıyorum, Seyduna.”</p>

  <p>“Ve sen Yusuf, benim, efendinin, kudretini Allah’tan aldığına inanıyor musun?”</p>

  <p>“İnanıyorum, Seyduna.”</p>

  <p>“Ve sen, Süleyman, yaptığım her şeyi Allah adına yaptığıma inanıyor musun?”</p>

  <p>Hasan, İbni Tahir’e döndü.</p>

  <p>“İbni Tahir, bana istediğimi cennete sokabilme yetkisinin bahşedildiğine inanıyor musun?”</p>

  <p>“İnanıyorum, Seyduna.”</p>

  <p>Hasan verilen cevapları büyük bir ilgiyle takip ediyordu. İbni Tahir’in sözlerinde en ufak bir tereddüt olmadığı apaçık ortadaydı.</p>

  <p>“Yusuf! Eğer kendini kuleden atarsan cennet kapıları sana sonuna dek açılacak desem yapar mısın? İnancın bu kadar kuvvetli mi?”</p>

  <p>Yusuf’un beti benzi attı. Hasan belli belirsiz gülümsüyordu. Büyük dailere baktı. Onlar da gülümsüyordu.</p>

  <p>Kısa bir duraksamadan sonra, Yusuf, “Zevkle,” cevabını verdi. “Şimdi, hemen çık ve atla o zaman! Yusuf, ah Yusuf! Kalbini görüyorum senin. İnancın ne kadar da zayıf. Süleyman, sen yapar mıydın peki?”</p>

  <p>Süleyman cesur bir ses tonuyla cevap verdi.</p>

  <p>“Yapardım, Seyduna.”</p>

  <p>“Hemen şimdi mi? Bak, rengin attı. Dilin kararlı ama inancın hiç de öyle değil. Fedakarlık gerektirmeyen şeylere inanmak kolaydır. Ama inancımızı hayatımızla ispat etmemiz gerekirse işte o zaman ak koyun kara koyun ortaya çıkar.”</p>

  <p>İbni Tahir’e döndü.</p>

  <p>“Peki ya sen, şair? Sen bana cennet kapılarının anahtarının verildiğine bütün kalbinle inanıyor musun?”</p>

  <p>“Sende layık bulduğun kişiyi cennete sokma kudreti olduğuna bütün kalbimle inanıyorum, Seyduna.”</p>

  <p>“Amaya anahtara? Sana, anahtarı sordum.”</p>

  <p>İbni Tahir şaşırdı.</p>

  <p>“İnanmaya çalışıyorum. Ama böyle bir anahtarın mahiyetini tasavvur etmekte zorlanıyorum.”</p>

  <p>“Yani üçünüz de yalnızca Ali ve imamlarla ilgili hususlara iman ediyorsunuz?” diye bağırdı Hasan. “Ama bize itikadımızın her buyruğuna iman eden müminler gerek.”</p>

  <p>Bu sözlerin sonrasındaki sessizlik fedailer için tahammül edilemeyecek derecede zordu. Dizlerinin bağı çözülüyor, şakaklarından ter boşalıyordu.</p>

  <p>Sonunda Hasan sert bir sesle konuşmaya başladı.</p>

  <p>“Bu durumda beni bir yalancı olarak mı görüyorsunuz?”</p>

  <p>Üçü birden bembeyaz kesildi.</p>

  <p>“Hayır, Seyduna. Söylediğin her şeye inanıyoruz, Seyduna.” “Cennetin anahtarına sahip olduğumu söylediğimde peki?”</p>

  <p class="p37">Alamut</p>

  <p>“Ona da inanıyoruz, Seyduna.”</p>

  <p>“Kalplerinizden geçenleri görüyorum ben. İnanmak istiyorsunuz ama inanamıyorsunuz. Neden, İbni Tahir?”</p>

  <p>“Sen her şeyi görüyor, her şeyi biliyorsun, Seyduna. Aklımızın almadığı bir şeye iman etmek çok zor. Ruhumuz inanmak istiyor ama mantığımız buna karşı çıkıyor.”</p>

  <p>“Samimiyetin hoşuma gitti. Peki sizi gerçekten cennete götürsem, ellerinle dokunsan, gözlerinle görsen, kulaklarınla duysan, dudaklarınla tatsan o zaman inanır mıydın?” ‘</p>

  <p>“O zaman en ufak bir şüphe kalmazdı içimizde, Seyduna.”</p>

  <p>“Bu tatminkar bir cevap. Bu sabah savaşta kendinizi ispat ettiniz. Ama zayıflıklarınızın da farkındaydım. İmanınızın da çok sağlam olmasını istiyorum. Bu yüzden de sizlere bu gece cennet kapılarını açmaya karar verdim.”</p>

  <p>Gençlerin gözleri fal taşı gibi açıldı. Öylesine büyük bir şaşkınlık içindeydiler ki söylenenleri doğru duymadıklarını zannetmişlerdi.</p>

  <p>“Neden yüzüme öyle bakıyorsunuz? Yoksa mükafatınızı beğenmediniz mi?”</p>

  <p>“Yani bizi…”</p>

  <p>İbni Tahir kekelemeye başlamıştı.</p>

  <p>“Evet, sizlere cennet kapılarını açacağımı söyledim. Ve bunu yapacağım da. Hazır mısınız?”</p>

  <p>Sanki görülmez bir gücün zorlamasıyla üçü birden dizleri üstüne çöktü. Hasan’ın önünde secdeye varıp öylece kaldılar.</p>

  <p>Bir an Hasan arkadaşlarıyla göz göze geldi. Onlar da yüzlerinde derin bir alakayla olup bitenleri izliyordu.</p>

  <p>“Kalkın!” diye emretti.</p>

  <p>Derhal emre itaat ettiler. Hasan şamdandan bir mum alarak arka taraftaki, aşağı inmek için kullandığı bölmeyi aydınlattı. Burada yere üç döşek hazırlanmıştı. Üzerlerinde de yerlere kadar uzanan battaniyeler vardı.</p>

  <p>“Yatın,” diye emretti.</p>

  <p>Mumu Ebu Ali’ye, şarap testisini de Buzruk Ümid’e verdi. Dolaptan altın işlemeli bir kutu alıp kapağını açtı. Yattıkları yer de bembeyaz bir suratla tir tir titreyerek bekleyen fedailere doğru yöneldi.</p>

  <p>“Cennet yolu uzun ve meşakkatlidir. Bunlar sizi kuvvetlendirecek yiyecek ve içecekler. Alın elimden yiyin.”</p>

  <p>Teker teker fedailerin yanına giderek her birinin ağzına altın yaldızlı kutudan çıkardığı küçük hapları soktu. Yusuf o kadar heyecanlıydı ki ilk anda ağzını bile açmamıştı. Süleyman’la İbni Tahir’se küçük topları mümkün olduğunca çabuk yuttular.</p>

  <p>İlk anda ağızları tatlanmıştı. Ama kısa süre sonra mide bulandırıcı bir acılık hissettiler. Hasan ağızlarının acılığım gidermek için şarap verdi. Bir yandan da tesiri gözlemlemek için dikkatle izliyordu.</p>

  <p>Alışık olmadıkları için şarap başlarını döndürmüştü. Etraflarındaki her şey dönüyordu. Bu yüzden de hiç kıpırdamadan yatmak zorunda kalmışlardı. Yusuf boğazlanan bir öküz misali böğürüyordu. Sonra giderek sakinleşip uykuya yenik düştü.</p>

  <p>Arkadaşları iyiden iyiye artan meraklarıyla sarhoşluğa direnmeye çalışıyorlardı. <span class="t20">Ya yuttu</span><span class="t20">ğ</span><span class="t20">um zehirse</span> diye düşünmüştü İbni Tahir ilk anda. Ama birdenbire gözlerinin önünde sayısız muhteşem resim belirdi. Artık hiçbir şey düşünmeden adeta büyülenmişçesine bu renklerle resimlere bakakalmıştı.</p>

  <p>Hasan şaşkınlıktan fal taşı gibi açılmış gözlerini görünce sordu.</p>

  <p>“Ne görüyorsun, İbni Tahir?”</p>

  <p>İbni Tahir onu duymadı. Kendisini içine çeken görüntülere kapılmıştı. Sonunda da bu resimlerin içinde yitip gitti.</p>

  <p>Süleyman öfkeyle karşısında beliren hayallerle savaşmaya çabalıyordu. İlk anda odada kendisini meraklı gözlerle izleyenleri seçebiliyordu. Ama karşısında beliren hayaller karşı koyamayacağı derecede enteresandı. Önce Hasan’ın kendilerini zehirlemiş olabileceğini düşündü. Ama kısa sürede bu düşünce zihninden uçup gitti. İç dünyasındaki mücadele onu oldukça yormuştu. Üstelik hayaller gittikçe kuvvetleniyordu. Sonunda o da direncini kaybederek kendinden geçti.</p>

  <p>Yusuf bir süre daha inleyip sağa sola döndü. Sonra da derin bir uykuya daldı. Kısa süre sonra Süleyman’la İbni Tahir de iyice dalmışlardı.</p>

  <p>Hasan kalın, siyah battaniyelerle gençlerin üzerlerini Örttü. Sonra da verdiği işaret üzerine bölme ağır ağır alçalmaya başladı.</p>

  <p>Hasan’ın muhafızları orada hazır bekliyordu. Hasan, Yüzbaşı Ali’ye orada birkaç talimat daha verdi. Ardından iki muhafız tam ortasından kavradıkları sedyeleri bahçelere taşımaya koyuldular.</p>

  <p>Hasan sessizce onların geri dönmelerini bekledi. Geldiklerinde de, “Her şey yolunda mı?” diye sordu.</p>

  <p>“Her şey yolunda, Seyduna.”</p>

  <p>Hasan derin bir iç çekti.</p>

  <p class="p38">“O zaman yukarı çıkabiliriz,” dedi. “Her şey bir Yunan tragedyasına yakışır biçimde gelişiyor. Çok şükür, birinci perde kazasız belasız sona erdi.”</p>

  <p class="p39">&nbsp;</p>

  <p class="p39">&nbsp;</p>
</body>
</html>
