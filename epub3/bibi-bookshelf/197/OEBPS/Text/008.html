<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p17">&nbsp;</p>

  <p class="p17">&nbsp;</p>

  <h1><a id="ncx1278"></a><a id="a38"></a><a id="a39"></a><span class="th10">5</span></h1>

  <p class="p4">&nbsp;</p>

  <p class="p4">&nbsp;</p>

  <p class="p4">&nbsp;</p>

  <p class="p14">Sıcak bir yaz günü altmış yaşlarında bir adam yanında on beş atlıyla Alamut’a doğru ilerlemekteydi. Vadinin girişindeki muhafızlar onu durdurup kim olduğunu ve geliş sebebini sordular. O da İsfahan Kalesi’nin eski reisi Ebu Fazıl Lumbani olduğunu söyledi. Rey şehrinden geliyordu ve oradaki yeni reisten Yüce Efendi’ye son derece önemli havadisler getirmişlerdi. Nöbetçi subay derhal komutanlarını bilgilendirmek üzere atma atlayarak kaleye yöneldi.</p>

  <p class="p14">İkindi namazının hemen sonrasıydı. Talebeler daha yeni dinlenmeye çekilmişlerdi. Birden toplanma borusu çaldı. Hemen sandaletlerini, cübbelerini giyip, silahlarını kuşanarak avluya koştular. Yüzbaşı Minuçehr’le Dailer, Ebu Soraka, İbrahim ve Abdülmelik at üzerinde talebeleri bekliyordu.</p>

  <p class="p14">Gençler de hemen atlarına bindiler.</p>

  <p class="p14">Süleyman yanındakine, “Bir şeyler oluyor,” diye fısıldadı burnundan soluyarak. Gözleri beklentiyle parıldıyordu.</p>

  <p class="p14">Uzun tüylü, kısa kır atındaki Ebu Ali de gelmişti. Bacaklarını sanki oraya aitlermişçesine hayvanın böğrüne sımsıkı sarmıştı. Talebelerin karşısına geçip konuşmaya başladı.</p>

  <p class="p14">“Delikanlılar! Sizlere Efendimizin yakın dostu olan son derece hürmetli bir adamı karşılama vazifesi veriyorum. Bu adam İsfahan’ın eski reisi Ebu Fazıl’dır. Baş vezirin kendisini kovaladığı dönemde Efendimizi dört ay boyunca saklamıştır. Ona, davamıza yapmış olduğu bu büyük desteği bilerek hürmet edin.</p>

  <p class="p14">Atını mahmuzlayıp peşindekilerle birlikte vadiye yöneldi.</p>

  <p class="p14">Bu sırada Ebu Fazıl’ın sabrı giderek tükeniyordu. Muhafızın gittiği yöne doğru bakıyor, atı da sanki onun bu huzursuzluğunu hissetmişçesine yerinde duramayarak bir o yana bir bu yana yöneliyordu.</p>

  <p class="p14">Sonunda vadide bir grup atlı belirdi. İçlerinde Fazıl’ın eski dostu Ebu Ali de vardı. Hemen öne çıkıp atından inmeden arkadaşına sarıldı.</p>

  <p class="p14">“Alamut’ta seni karşılayan ilk kişi olma şerefine eriştiğim için bahtiyarım,” dedi Ali.</p>

  <p class="p14">“Teşekkür ederim ben de mutluyum,” karşılığını verdi Ebu Fazıl. Ama sesinde belli belirsiz bir hoşnutsuzluk var gibiydi. “Fakat beni karşılamak için pek de acele etmediniz. Eskiden ben bekletirdim insanları kapımda. Ne demişler bugün bana yarın sana değil mi?”</p>

  <p class="p14">Ebu Ali kahkahayla güldü bu sözlere.</p>

  <p class="p14">“Zaman değişiyor,” dedi. “Kızma, eski dostum. Sadece seni layık olduğun biçimde karşılayabilmek için biraz geciktim.”</p>

  <p class="p14">Ebu Fazıl yumuşamış gibiydi. Bakımlı sakalını okşayıp, diğer dailerle ve Minuçehr’le el sıkıştı.</p>

  <p class="p14">Yüzbaşının emriyle talebeler derhal hizaya girdiler. Sonra aniden ikiye ayrılarak farklı yönlere doğru uzaklaştılar. Ardından keskin bir ıslıkla savaş düzeni aldılar. Verilen yeni bir komutun ardından da çektikleri mızraklarla birbirlerine doğru dörtnala koşmaya başladılar. İlk anda gerçek bir cenk olacakmış gibi gelse de büyük bir ustalıkla son anda birbirlerine dokunmadan kayıp geçtiler ve aynı hızla geri dönüp başlangıç pozisyonlarını aldılar.</p>

  <p class="p14">“Aferin çocuklar, harika bir birlik bu,” dedi Ebu Fazıl hayranlıkla. “Birbirlerine doğru koşarlarken bir hayli tedirgin oldum.”</p>

  <p class="p14">Ebu Ali hoşnutlukla gülümsedi.</p>

  <p class="p15">Verdiği komutla hep birlikte vadiden kaleye doğru yöneldiler.</p>

  <p class="p14">Alamut’ a ulaşınca Yüzbaşı Minuçehr talebelere dağılma müsaadesi verdi. Ayrıca reisin ve maiyetindekilerin atlarıyla ilgilenilmesini istedi. Sonra da misafirlerini büyük toplantı salonuna götürdü.</p>

  <p class="p14">Yolda etrafına bakman Ebu Fazıl surları ve iç binaları dikkatle inceliyordu. Asker ve hayvan sayısını görünce tam manasıyla şaşkına döndü.</p>

  <p class="p14">“İyi de burası sırdan bir ordugâh, sevgili dostum,” dedi. “Oysa ben Alamut’ta bir peygamberle ya da ne bileyim bir generalle filan karşılaşacağımı sanıyordum. Bu gördüklerimin tanıdığım İbni Sabbah’ın eseri olduğuna inanmakta güçlük çekiyorum doğrusu.”</p>

  <p class="p14">“Burada seni bir iki sürprizin beklediğini söylememiş miydim?” diye güldü büyük dai. “Alamut’ta şu an aslında yalnızca üç yüz elli kişi var. Ama gördüğün gibi tüm askerlerimiz son derece iyi eğitilmiş durumda. Ayrıca bol miktarda hayvanımız var. En ufak bir erzak sorunumuz da yok. Civardaki her bir kalede de kendilerini bütünüyle davamıza adamış iki yüzer askerimiz bulunuyor. Tüm bölge bizi destekliyor aslında. Herhangi bir tehlike durumunda Alamut’ta bir anda bin beş yüz kişi toplayabiliriz.”</p>

  <p class="p14">“İyi de, bu da çok az. Hem de çok az,” diye söylendi Ebu Fazıl.</p>

  <p class="p14">Ebu Ali ona şaşkınlıkla bakarak, “Ne demek istiyorsun?” diye sordu.</p>

  <p class="p14">“Buradaki bir avuç askerle sultanın ordusuna karşı durmayı planlıyor olamazsınız.”</p>

  <p class="p14">“Hayır, onu planlıyoruz. Ama şu an için ortada bir tehlike yok değil mi?”</p>

  <p class="p14">Ebu Fazıl başını iki yana salladı.</p>

  <p class="p14">“İbni Sabbah’la konuşmam gerek.”</p>

  <p class="p14">Dailer birbirlerine baktılar.</p>

  <p class="p14">Ellerinde gürzler taşıyan muhafızların bulunduğu en üst avluya ulaşıp, Yüce Efendi’nin ikametgâhının önüne geldiler.</p>

  <p class="p14">Diğer ileri gelenler toplantı salonunda bekliyorlardı. Ebu Fazıl’ın gözleri boş yere eski arkadaşım arıyordu.</p>

  <p class="p14">“İbni Sabbah nerede?” diye sordu.</p>

  <p class="p14">Ebu Ali sakalını kaşıyarak, “Ben gidip geldiğini haber vereyim,” dedi. “Beklerken dailer sana eşlik edip yiyecek içecek ayarlasınlar.”</p>

  <p class="p14">Hemen içeri daldı. Ebu fazıl arkasından sesleniyordu.</p>

  <p class="p14">“Ona bu yolculuğu laf olsun diye yapmadığımı söyle. Reis Muzaffer’den çok mühim haberler getirdim. Beni beklettiği her an için büyük pişmanlık duyacak.”</p>

  <p class="p14">Öfkeyle yastıklara gömüldü. Dailer etrafına otururken hizmetkârlar da ona yiyecek içecek servisi yapmaya başlamışlardı.</p>

  <p class="p14">“Gören de bana ikramda bulunun dediğimi sanacak,” diye mırıldandı daha ziyade kendi kendine.</p>

  <p class="p14">“Bu kadar öfkelenmeyin hürmetli şeyhim,” dedi Ebu Soraka. “Bu Alamut’ta âdettir.”</p>

  <p class="p14">“Yüce Efendimiz Alamut’u ele geçirdiğinden bu yana odasından çıkmadı,” diye izah etti İbrahim. “O zamandan beri de büyük dai dışında kimseyle konuşmuyor.”</p>

  <p class="p14">“Ben bilirim bu işleri,” diye cevap verdi Ebu Fazıl. “İsfahan reisiyken ben de adam etmek istediklerimi uzun süre kapıda bekletirdim. Ama kapımı dostlarıma da hep açık tutardım. Bunu İbni Sabbah da gayet iyi bilir.”</p>

  <p class="p14">“Hürmetli şeyhim Efendimiz Baş vezir tarafından aranmaktayken onu dört ay boyunca evinizde sakladığınızı duyduk,” dedi Yunanlı konuyu değiştirmek gayesiyle.</p>

  <p class="p14">Reis kahkahayla güldü.</p>

  <p class="p14">“Peki sana onun zırdeli olduğunu düşündüğümü de söyledi mi?” diye sordu. “Zaten benim yerimde kim olsa aynı şekilde düşünürdü.”</p>

  <p class="p14">“Ben de hikâyeyi kısmen duydum,” dedi Ebu Soraka. “Ama tam olarak neler olup bitiğini bilmiyorum.”</p>

  <p class="p14">“Pekâlâ, isterseniz anlatayım,” dedi eski reis boğazını temizleyerek.</p>

  <p class="p14">Dailer hemen arkasına yaslanıp rahat oturabilmesi için birkaç yastık daha getirdiler. Sonra da biraz daha yakınına oturdular.</p>

  <p class="p14">O da anlatmaya koyuldu.</p>

  <p class="p14">“İbni Sabbah’ı çok uzun zamandır görmedim. Aradan geçen zaman zarfında bir hayli değişmiş olduğunu anlıyorum. Fakat onunla ilk tanıştığım zamanlarda eşi benzeri olmayacak derecede nüktedan, eğlence peşinde koşan biriydi, onu söyleyeyim. Saray erkânı onun şakalarına katıla katıla gülerdi. Sultanın morali ne kadar bozuk olursa olsun İbni Sabbah küçücük bir şakayla onu neşelendirmeyi başarırdı. Tabii Baş vezirin bu yüzden onu ne kadar kıskandığını sanırım tahmin ediyorsunuzdur. Sonunda da arkasından işler çevirerek onu kaçmak zorunda bıraktı. Hasan Mısır’a kaçmıştı ve aradan geçen bir sene içinde sarayda adım hatırlayan kimse kalmamıştı. Tabii kendisinden önünde sonunda intikam alınacağından korkan Baş vezir dışında. Sonra İbni Sabbah’ın Mısır’ı terk ettiğini duyunca tüm casuslarına ülkeyi karış karış gezip buldukları yerde ortadan kaldırmaları talimatı verdi. Ama Hasan sırra kadem basmıştı.</p>

  <p class="p14">“Günlerden bir gün üzerinde kalın bir cübbeyle bir şeyh odama daldı. Korkudan bir taraflarıma inme inecekti az daha. Kendimi toplayınca hizmetkârlarıma avazım çıktığı kadar bağırmaya başladım. ‘Buraya gelin aptallar! Kim aldı bu adamı evime?’ Sonra adam cübbesinin yüzünü örten kısmını indirdi. Karşımda neşeyle gülümseyen eski dostum Hasan duruyordu. İşte o an korkum daha da arttı. Fırlayıp kapının perdesini hızla çektim. “Sen aklım mı kaçırdın?” dedim ona. “Peşinde Baş vezirin yüzlerce adamı var<span class="t20">.</span> Ama İsfahan’da sürtüp durduğun yetmiyormuş gibi kanunlara saygılı bir Müslüman’ın evine hem de güpegündüz dalıveriyorsun.” Gülerek eski günlerdeki gibi sırtıma vurdu. ‘Ah, sevgili reisim,’ dedi. ‘Sultanın maiyetindeyken ne kadar dostum vardı bir bilsen! Ama şimdi gözden düştüğüm için bütün kapılar yüzüme kapanıyor.’ Ne diyebilirdim? Onu severdim. Bu yüzden de onu evimde sakladım. Evet, doğru, vaktinin tamamını odasında geçirmek zorunda kalıyordu ama çok sabırlıydı. Günlerini yazıp çizerek, hayaller kurarak geçiriyordu. Ne zaman ziyaretine gitsem bana komik hikâyeler anlatır, şakalar yapardı.</p>

  <p class="p14">“Fakat bir keresinde söylediği çok tuhaf bir şeyle beni bir hayli şaşırttı. İşin asıl garip tarafı bunu söylerken yüzünde her seferinde karşısındakini alaya aldığında beliren kurnaz gülümseyişinin bulunmasıydı. Normal olarak ben de söylediğini şaka olarak algıladım ve onunla birlikte gülmeye kalktım. Tam olarak şöyle demişti. ‘Kayıtsız şartsız güvenebileceğim iki üç adamım olsa bir seneden kısa süre içinde sultam alaşağı edip bütün krallığını ortadan kaldırabilirim.’ Gözlerimden yaş gelinceye dek güldüm. Ama o birden müthiş ciddileşerek beni omuzlarımdan yakaladı, sımsıkı tutarak gözlerimin içine baktı. O bakışlar karşısında tepeden tırnağa titremiştim. Sonra da, ‘Ben kesinlikle çok ciddiyim, reis Ebu Fazıl Lumbani,’ dedi. Geriye çekilip sanki öbür dünyadan gelmişçesine şaşkın bir ifadeyle yüzüne bakakaldım. Kim biri karşısına geçip sınırları Antakya’dan Hindistan’a, Bağdat’a hatta Hazar denizine dek uzanan bir krallığı iki ya da üç adamın yardımıyla yıkacağını söylese farklı davranırdı sorarım size? İlk anda yalnızlık ve seneler boyunca kaçak olarak yaşamanın neden olduğu korkunun etkisiyle aklını kaçırdığım düşündüm. Ona yatıştırıcı birkaç şey söyleyip odadan çıktım. Tanıdığım bir hekime giderek ondan deliliği tedavi edecek bir ilaç istedim. O gece uzun uzun düşündükten sonra da aldığım ilacı Hasan’a verdim. Ama ilacı içmeyi reddetti. Artık bana güveninin kalmadığını anlamıştım.”</p>

  <p class="p14">Dinleyenler anlatılanlara samimi ifadelerle güldüler.</p>

  <p class="p14">“İşte bu harika!” diye bağırdı Yunanlı. “Tam ona yakışan türde bir hikâye.”</p>

  <p class="p14">“Peki, bugün Hasan’ın söyledikleri hususunda ne düşünüyorsunuz, hürmetli şeyh?” diye sordu Ebu Soraka.</p>

  <p class="p14">“Onun bu sözleri söylerken çok ama çok ciddi olmasından korkuyorum.”</p>

  <p class="p15">Etrafındakilerin yüzüne teker teker bakıp başım şaşkınlık içinde iki yana salladı.</p>

  <p class="p14">Geri dönen Ebu Ali, “Hadi gel,” dedi. “İbni Sabbah seni bekliyor.”</p>

  <p class="p14">Reis yavaş hareketlerle yerinden kalktı. Başını hafifçe sallayarak oradakileri selamlayıp büyük dainin peşine takıldı.</p>

  <p class="p14">Dev cüsseli adamların ellerinde ağır gürzlerle nöbet tuttukları uzun bir koridorda ilerlediler. Sonra dar bir merdivene ulaşıp, dönerek çıkan basamaklardan kuleye doğru tırmanmaya koyuldular.</p>

  <p class="p14">“Bu kadar yer dururken İbni Sabbah kulenin tepesinde mi yaşıyor yoksa?” diye sordu reis nefes nefese bir halde.</p>

  <p class="p14">“Evet, öyle, hürmetli reis.”</p>

  <p class="p14">Merdivenler giderek daralıp dikleşiyordu. Büyük dai basamakları adeta yirmi yaşındaymışçasına çıkıyordu. Diğer taraftan eski reisinse nefes alacak takati kalmamıştı.</p>

  <p class="p14">“Biraz duralım,” dedi sonunda. “Nefesim kesildi. Artık genç değilim ben.”</p>

  <p class="p14">Bir süre reisin kendini toplaması için beklediler. Sonra da yeniden tırmanmaya koyuldular.</p>

  <p class="p14">Ama kısa bir süre sonra Ebu Fazıl yeniden homurdanmaya başladı.</p>

  <p class="p14">“Bittim yahu! Bu basamakların bir sonu yok mu? İhtiyar kurt inini hepimizle alay edebilmek için mi bu kadar yükseğe taşıdı acaba?” ‘</p>

  <p class="p14">Ebu Ali belli etmemeye çalışarak güldü. Basamakların sonuna yaklaşırlarken eski reis de bayılacak hale gelmişti. Merdivenleri başını iyice eğerek çıktığı için en üst basamakta bekleyen muhafızı fark etmemişti. Bu yüzden önünde birden iki çıplak bacak belirince şaşırarak geri sıçradı. Tam karşısında, heykelleri andıran yarı çıplak siyahi bir adam vardı. Dağ gibi adamın boğa kadar güçlü olduğu ilk görüşte anlaşılıyordu. Elinde de reisin iki eliyle bile yerinden kımıldatamayacağı kadar büyük bir gürz vardı.</p>

  <p class="p14">Ebu Ali gülerek yaşlı adamı merdivenlerden gerisin geriye yuvarlanmaması için tuttu. Ebu Fazıl kılını bile kıpırdatmadan duran muhafızın yanından geçip koridora yöneldi. Sonra durup geri dönerek adama bir kez daha bakma ihtiyacı hissetti. Muhafız da gözlerini ona dikmiş arkasından bakıyordu. Karanlıkta da olsa iri gözlerinin parıltısı seçilebiliyordu.</p>

  <p class="p14">“Hayatım boyunca böyle bir muhafızı olan bir sultan ya da şah görmedim,” diye mırıldandı misafir. “Bir Afrikalıyı böylesine büyük bir gürzle silahlanmış olarak görmek hiç de hoş değil doğrusu.”</p>

  <p class="p14">“Kahire halifesi bir koğuş dolusu hadımı Hasan’a hediye mahiyetinde gönderdi,” dedi Ebu Ali. “Tahmin edemeyeceğin kadar güvenilirler.”</p>

  <p class="p14">“Şu sizin Alamut hiç de bana göre bir yer değilmiş,” diye fikrini açıkladı reis. “Hiç hoş, huzur verici bir şeyler görmedim geldiğimden beri.”</p>

  <p class="p14">Az öncekine tıpatıp benzeyen bir başka muhafızın beklediği bir kapının önüne geldiler. Ebu Ali birkaç kelime mırıldandı. Adam da perdeyi kaldırıp kenara çekildi.</p>

  <p class="p14">Son derece basit döşenmiş bir odaya girmişlerdi. Büyük dai hafifçe öksürdü. Karşı duvarda asılı halıların biri kımıldar gibi oldu. Görünmeyen eller halıyı kenara çekince ortaya çıkan kapıda İsmaililerin Yüce Efendisi Hasan İbni Sabbah belirmişti. Eski dostunu hararetle selamlayıp, samimi bir tavırla elini sıkarken gözleri mutlulukla parıldıyordu.</p>

  <p class="p14">“Şuraya bak! İsfahan’daki ev sahibim gelmiş! Sakın bana delilik için başka bir ilaç getirdiğini söyleme!”</p>

  <p class="p14">Şen şakrak kahkahalar atarak iki yaşlı adamı odasına aldı.</p>

  <p class="p14">Reis kendini şimdi çok daha iyi döşenmiş, her açıdan bir âlimin odasını andıran geniş bir bölümde bulmuştu. Duvarı boydan boya kaplayan birkaç sıra rafta kitaplarla çeşitli belgeler göze çarpıyordu. Zemindeki halının üzerindeyse astronomi aletleri, ölçüm ve hesap araçları, yazı malzemeleri, mürekkep hokkaları, kaz tüyü kalemler yer almaktaydı.</p>

  <p class="p14">Misafir hayretle etrafına bakındı. Aşağıda, kalede gördükleriyle şu an gördükleri arasında en ufak bir bağlantı görememişti.</p>

  <p class="p14">“Demek bana delilik ilacı getirmedin öyle mi?” diye devam ettirdi Hasan gülümseyip hâlâ neredeyse tamamen simsiyah olan sakalını sıvazlayarak. “Madem öyle, hangi ulvi amaç seni dünyanın bu ucuna attı?”</p>

  <p class="p14">“Sana kesinlikle herhangi bir delilik ilacı getirmedim, Sevgili Hasan,” diye konuşabildi reis sonunda. “Ama onun yerine Muzaffer’den bir haber getirdim. Sultanın emriyle Emir Arslantaş otuz bin kişilik ordusuyla Alamut’u zapt etmek üzere Hamedan’dan yola çıktı. Öncü birlikleri olan Türk süvarileri bugün ya da en geç yarın Rudbar’a ulaşmış olacak. Birkaç gün içinde de buraya geleceklerdir.” Hasan’la Ebu Ali bir an için bakıştılar.</p>

  <p class="p14">“Bu kadar çabuk mu?” Hasan bu soruyu sorup hemen ardından da düşünmeye koyuldu. “Bu kadar çabuk saldırıya geçmelerini beklemiyordum. Sarayda bir şeyler değişmiş olmalı.”</p>

  <p class="p14">Dostlarını yastıklara buyur edip o da düşünceli bir tavırla başını iki yana sallayarak yanlarına çöktü.</p>

  <p class="p14">“Sana bildiğim her şeyi anlatacağım,” dedi Ebu Fazıl. “Sen de kaleyi en kısa zamanda boşaltma kararı vermelisin.”</p>

  <p class="p14">Hasan hiçbir şey söylemedi. Reis göz ucuyla onu süzüyordu. Bilmese onun altmış yaşında olduğuna hayatta inanmazdı. Yaşını hiç göstermiyordu. Cildi eskisi gibi taze, bakışları canlı ve etkileyiciydi. Boyu ne uzun ne kısaydı. Ne şişman ne de zayıf sayılırdı. Uzun düz bir buruna ve dolgun dudaklara sahipti. Yüksek sesle, karşısındakinin yüzüne bakarak, belli belirsiz sezilen alaycı ve şakacı bir tonla konuşuyordu. Ama düşünceye daldığında yüzü sanki acı çekiyormuşçasına kırışıyor, gülüşü siliniyor, bakışlarında donuk bir ifade beliriyordu. Ya da bazen sanki görünmeyen bir şeylere odaklanmış gibi bakıyordu. Zaten ona inananları da en çok korkutan bu bakışlarıydı. Tüm bunların neticesinde yakışıklı biri olduğu söylenebilirdi. Üstelik fiziksel görünümünün de farkındaymış gibi bir ifadesi vardı. “Anlat dinliyorum,” dedi misafirine kaşlarını çatarak.</p>

  <p class="p14">“Hâlâ duymamışsındır diye söyleyeyim,” diye başladı reis yavaşça. “Eski düşmanın Nizamülmülk artık Baş vezir değil.” Hasan irkildi. Tüm vücudu tepeden tırnağa ürpermişti.</p>

  <p class="p14">“Ne dedin sen?” diye sordu kulaklarına inanamıyormuş gibi. “Sultan, Nizamülmülk’ü görevden alıp yerine geçici olarak Hanım Sultan’ın kâtibesini atadı.”</p>

  <p class="p14">“Tac ül-Mülk’ü mü?” diye sordu Ebu Ali sevinerek. “O bizim müttefikimizdir.”</p>

  <p class="p14">“Artık değil. Çünkü Hanım Sultan küçük oğlunun tahtın vârisi olarak ilan edilmesini bekliyor. Yasalar da buna cevap veriyor zaten,” diye açıkladı reis.</p>

  <p class="p14">“Kalleşlik!” diye mırıldandı büyük dai.</p>

  <p class="p14">Hasan sessizliğini ve düşünceli tavrını koruyordu. Öne doğru eğilip parmağıyla halının üzerine daireler çizmeye koyuldu.</p>

  <p class="p14">İki yaşlı adam da sessizce onun hareketlerini izleyip konuşmaya başlamasını bekliyordu.</p>

  <p class="p14">“Hanım Sultan’ın kâtibesinin Nizamülmülk’iin yerine geçişi sarayın bize bakışını bütünüyle değiştirmiş olmalı,” dedi Hasan sonunda. “İşte bu planlarımda temelden değişiklikler yapmamı gerektirecek. Çünkü önümüzdeki bahara kadar bize saldırmayacaklarını düşünüyordum. O zamana kadar da hazırlıklarımı tamamlayacaktım. Ama şimdi elimizi çabuk tutmamız gerekecek.”</p>

  <p class="p14">“Ah, az daha çok önemli bir şeyi unutuyordum,” diye sözünü kesti reis. “Nizamülmülk Baş vezirliği kaybetti ama ona en kısa sürede İsmaililiğin kökünü kazıması talimatı verildi.”</p>

  <p class="p14">“Bu da ölüm kalım savaşı anlamına gelir,” dedi Ebu Ali kederli bir sesle. “Çünkü bu Baş veziri koyun sürüsünü yemeye hazırlanan bir kurt haline sokacak bir emir.”</p>

  <p class="p14">“Ama biz koyun değiliz,” dedi Hasan gülerek. Bir süre daha sustu. Ancak eski neşesinin yavaş yavaş yerine geliyor oluşu bir karar verdiği manasına geliyordu.</p>

  <p class="p14">“Acilen harekete geçmeliyiz,” diye konuştu. “Muzaffer ne düşünüyor? Bize yardım edecek mi?”</p>

  <p class="p14">“Onunla en ince detayına kadar her şeyi değerlendirdik,” diye cevap verdi Ebu Fazıl. “Seni gerçekten çok seviyor. Bu yüzden de Türk süvarilerine direnmen için elinden gelen yardımı yapacak. Ama Emir’in ordusu tarafından yapılacak asıl saldırı karşısında onun da elinden bir şey gelmez.”</p>

  <p class="p14">“Anlıyorum, anlıyorum,” dedi Hasan. Gözlerinde ve dudaklarının kenarında eski muzip gülümseyişi belirdi. “Peki Efendi Hazretleri nereye kadar çekilmemi uygun buluyor?”</p>

  <p class="p14">“Zaten biz de bilhassa bu konu üzerinde durduk,” diye konuştu reis. Hasan’ın şeytani gülümseyişini fark etmemiş gibiydi. “Yalnızca iki rota var önünde. İlki batıya, vahşi Kürt topraklarından geçerek Bizans’a oradan da Mısır’a ulaşan kısa yol. Diğeriyse doğu yönüne olan uzun yol. Muzaffer sana uzun olan yolu tercih etmeni tavsiye ediyor. Merv’e ya da Nişabur’a kadar çekilirsin. Orada Hüseyin Alkeyni güçleri ordunuza katılır, ikiniz birlikte Kabil’e veya Hindistan’a kadar gidersiniz. Oralarda size sığınma müsaadesi verecek bir prenslik bulursunuz önünde sonunda.”</p>

  <p class="p14">“Harika bir plan,” dedi Hasan alay etmeyi sürdürerek. “Ama ya ordum Türk süvarilerine karşı direnemezse?”</p>

  <p class="p14">“Bu olasılığı da düşündük,” dedi reis Hasan’a doğru sokularak. “Eğer bu kadar kalabalık bir biçimde geri çekilmek sana mantıklı gelmiyorsa Muzaffer sana ve senin tercih edeceğin yakınlarına sığınma hakkı verebilir. Zaten beni de bu nedenle buraya gönderdi.” “Muzaffer çok zeki bir adam. Benim için bu kadar çok şey tasavvur edişini asla unutmayacağım. Ama ne yazık ki ne kafamın ne de yüreğimin içini görebiliyor.”</p>

  <p class="p14">Hasan artık ciddileşmişti.</p>

  <p class="p14">“Alamut alınamaz,” diye devam etti. “O yüzden de burada kalıyoruz. Türk süvarilerini rahatlıkla durdururuz. Sultanın ordusu gelene kadar da hazırlıklarımızı tamamlarız.”</p>

  <p class="p14">Ebu Ali, Hasan’a sonsuz bir güvenle bakıyordu. Ama Ebu Fâzıl dehşete düşmüştü.</p>

  <p class="p14">“Seni hep hünerli, bilgili biri olarak gördüm, Sevgili dostum Hasan,” dedi. “Son zamanlarda namın aldı yürüdü. İran’da neredeyse herkes senden bahsediyor. Saraya karşı yaptıkların senin son derece kabiliyetli bir devlet adamı olduğunu da ortaya koydu. Ama şu an söylediklerin yüreğimi korkuyla dolduruyor açıkçası.” “Daha yapacaklarımın yansını bile gerçekleştirmedim.” diye cevap verdi Hasan. “Şimdiye dek yalnızca idari becerilerime dayanarak ilerledim. Bundan sonra inancın neler yapabileceğini göreceğiz.”</p>

  <p class="p14">Bu son sözlerini iyice vurgulayarak sarf etmişti. Ardından büyük daiye dönerek konuşmaya başladı.</p>

  <p class="p14">“Git ve bütün ileri gelenleri topla. Derhal harp vaziyeti alınsın. Yarın talebelerimiz fedai olma imtihanına girecekler. Onlar da durumdan haberdar edilmeli.</p>

  <p class="p14">“Meclisi yerime sen idare edeceksin. Komutanlara misafirlerimizin yaklaştığını ve onları burada bekleme emri verdiğimi söyle. Sonra herkesin düşüncesini açıklamasına müsaade et. Herkes fikrini söyleyince de bana gelip rapor ver. Yüzbaşının kalenin müdafaası için gerekli her türlü emri vermesini sağla.”</p>

  <p class="p15">“Her şey emrettiğiniz gibi olacak,” dedi büyük dai ve hızla dışarı yöneldi.</p>

  <p class="p14">Çalan davullar ve borular askerleri silah başına idarecileri de toplantı salonuna çağırıyordu. Ebu Ali yüzünde son derece ciddi bir ifadeyle toplantı salonundaki yerini almıştı bile. Dailerle subaylar da hızla içeri girdiler.</p>

  <p class="p14">Herkes geldikten sonra büyük dai önce içeridekilerin yüzüne bir süre sessizce bakıp ardından konuşmaya başladı.</p>

  <p class="p14">“Sultan Baş veziri görevden aldı ve ona İsmailileri ortadan kaldırması talimatı verdi. Hamedan Emiri Arslantaş otuz bin askeriyle Alamut üzerine yürüyor. Türk süvarilerinden oluşan bir öncü birlik de bugün veya yarın Rudbar’a ulaşmış olur. Birkaç gün içinde kalemizin dışında dalgalanan siyah bayraklar göreceğiz. Rey valisi Muzaffer bize yardım göndereceğini vaat etti. Ama bizim de savunmaya hazırlanmamız şart. Seyduna benden bu saldırıya nasıl direneceğimize dair görüşlerinizi öğrenmemi istedi. Sizin fikirlerinizi öğrendikten sonra nihai kararını verecek.”</p>

  <p class="p14">Yastıklarındaki komutanlar birbirlerine baktılar. İlk anda birkaç kişi aralarında fısıldaşsa da uzunca bir süre hiçbiri söz almak istemedi.</p>

  <p class="p14">“Yüzbaşı, siz tecrübeli bir askersiniz,” dedi Ebu Ali sonunda Minuçehr’e. “Sizce öncelikli olarak ne yapmamız gerek?”</p>

  <p class="p14">“Türk süvarilerinden korkmamızı gerektirecek bir durum yok,” diye cevap verdi yüzbaşı. “Kalemiz bu türden bir saldırıya rahatlıkla karşı koyabilir. Saldırıya kalkışanları da bir güzel yakarız. Ama tam teçhizatlı otuz bin kişilik bir ordunun kuşatmasına ne kadar dayanabiliriz işte asıl konuşulması gereken bu bence.” “Elimizdeki erzak bizi ne kadar idare eder?” diye sordu Yunanlı.</p>

  <p class="p14">“Altı ay rahat yeter,” diye cevapladı yüzbaşı. “Ama hemen Rey’e bir kervan yollarsak Muzaffer bize altı ay daha idare edecek erzak gönderebilir.”</p>

  <p class="p14">“Bu önemli,” dedi Ebu Ali söylenenleri yazı tahtasına geçirirken.</p>

  <p class="p14">Sonra Abdülmelik söz aldı.</p>

  <p class="p14">“Bence bu kadar çabuk kaleye kapanmamalıyız. Türkleri, Muzaffer gerçekten yardım yollarsa, açık alanda rahatlıkla yeneriz. Zaten sultanın ordusu da şu an çok uzaklarda.”</p>

  <p class="p14">Bu plan genç subaylar üzerinde çok müspet bir etki yaratmıştı. “Aceleci davranmayalım,” diye fikrini söyledi Ebu Soraka. “İyice düşünüp taşınmalıyız. Kalede kadınların, çocukların da olduğunu aklınızdan çıkarmayın. Eğer açık alanda yapılacak bir savaşı kaybedersek onları kimse koruyamaz.”</p>

  <p class="p14">“Ben de hep bunu söylüyorum ya işte,” diye bağırdı giderek öfkelenen Dai İbrahim. “Bir savaşçının kadınlarla ve çocuklarla işi olmaması gerek.”</p>

  <p class="p14">“Burada ailesi olan bir tek ben değilim,” diye karşı çıktı Ebu Soraka. Bu sözlerle Hasan’ın iki kızını hatırlatmak istemişti.</p>

  <p class="p14">Dai İbrahim öfkeyle dudaklarım sıktı.</p>

  <p class="p14">“Benim harika bir tavsiyem var,” dedi El-Hekim gülerek. “Kadınları ve çocukları develere, eşeklere bindirip Muzaffer’e yollayalım. Aynı kervan dönüşte de bize erzak getirir. Böylece bir taşla iki kuş vurmuş oluruz. Hem erzak ihtiyacımız azalmış olur hem de onlar için endişelenmekten kurtuluruz. Ayrıca kervan da giderken lüzumsuz yere boş gitmemiş olur.”</p>

  <p class="p14">“İyi bir fikir,” dedi Ebu Ali onun söylediklerini de yazarak!</p>

  <p class="p14">Tartışmalar bu noktadan sonra giderek ateşlendi. Yapılmadı gerekenleri, eksikleri birer birer sıralıyorlardı. Artık her kafadan bir ses çıkıyordu.</p>

  <p class="p15">Sonunda Ebu Ali toplantının bitişini ilan etti. Komutanlara nihai kararlan beklemelerini söyleyip Hasan’ın yanına kuleye döndü.</p>

  <p class="p14">Bu sırada Hasan İsfahan’ın eski reisinden sultanın bu ani tavır değişikliğine sebep olan olayları öğrenmişti. Zira yakın zamana dek sultanın maiyetiyle yakın ilişkiler içindeydi. Özellikle de genç Hanım Sultan Terken Hatun’un kâtibesi Tac ül-Mülk’ü sırdaş olarak kabul ederdi.</p>

  <p class="p14">Sultan Melikşah ilk karısından olan Berkyaruk’u tahtın vârisi ilan etmişti. Bu sırada yirmi yaşındaki vâris Hindistan sınırındaki bir ayaklanmayı bastırma görevini yürütüyordu. Genç Hanım sultan onun yokluğunu fırsat bilerek dört yaşındaki oğlu Muhammed’in geleceğini güvene alma çabasına girişti. Bu plana da en çok Nizamülmülk karşı çıkıyordu. Sultan kararsız kalmıştı. Bazen tecrübeli vezirini haklı buluyor bazen de genç karısının etkisinde kalıyordu. Aslında Baş vezirin arkasında çok kuvvetli bir destek vardı. Bağdat halifesi ve tüm Sünni güçler onu destekliyordu. Aslında Hanım Sultan da Nizam’ın sayısız düşmanının desteğini sağlamayı başarmıştı ama Nizam’ın gücü, sağladığı bu desteğin önemini azaltıyordu. O da bunun üzerine Baş vezirin arkasındaki Sünni desteğe rakip olacak bir güç bulma arayışına girdi. Sultanın kâtibesi de aralarında Hasan’ın İsmaili tarikatının da bulunduğu Şiilerle temas kurdu. Her şey tam da Alamut tarafının istediği gibi gelişiyordu. Hanım Sultan’ı İran’daki tüm taraftarlarıyla desteklemeyi vaat etmişti. Tac ül-Mülk de Terken Hatun’la birlikte sultanın, Hasan’ın kuzey İran’daki varlığından çok fazla rahatsız olmaması için elinden geleni yapacağının sözünü vermişti.</p>

  <p class="p14">İki sene müddetle gerek Sultan Hanım gerekse de kâtibesi sözlerini tuttular. Nizamülmülk’ün İsmaililer üzerine saldırıya geçmeye karar verdiği her an birlikte sultanın huzuruna çıkıp Baş vezirin bu arzusunun temelinde yalnızca Hasan İbni Sabbah’a olan kişisel nefreti olduğunu söylüyorlardı. Sultan tahtın vârisi konusunda Nizam’ın görüşlerini desteklemesine karşın konu İsmaililer olunca daha ziyade Hanım Sultan’la kâtibesinin söylediklerine itibar ediyordu.</p>

  <p class="p14">Ancak Ebu Fazıl’ın Muzaffer’in İsfahan’dan gelen elçisinin söylediklerine dayanarak anlattıklarına göre artık durum değişmişti. Nizamülmülk, Hüseyin Alkeyni’nin Gonbadan Kalesi’ni merkez alarak Hasan adına tüm Huzistan’da ayaklanma faaliyetinde bulunduğunu öğrenince büyük bir korkuya kapılmıştı. Hasan’ın kendisine karşı beslediği nefretin farkında olduğundan da sultana tüm gücüyle baskı yapmaya başladı. Seneler önce Hasan’ı sultanın gözünde itibarsızlaştırıp onun yalnızca güvenilmez bir soytarı olduğu kanaatini yerleştirmek için elinden geleni yapmıştı. Ne yapıp edip Hasan’ın tek niyetinin kendisini yani sarayın Baş vezirini yerinden etmek olduğuna sultanı ikna etmişti. Sultan sonunda bu sözlerin etkisinde kalıp, öfkelenerek Hasan’ı bir gecede İsfahan’dan sürmüştü. O tarihten itibaren de sultan, Hasan’ın başarılarını önemli bir husus olarak görmemeye başlamıştı. Ama Baş vezir gelip Hasan’ın arkasından çevirdiği dolapları itiraf edip onun aslında son derece tehlikeli ve bir o kadar da kabiliyetli bir adam olduğunu anlatınca bunu kendisine yapılmış bir saygısızlık olarak kabul edip öfkeden deliye döndü. Ayağa kalkıp önünde diz çökmüş halde duran yaşlı adamı iterek odasına çekildi. Ardından da Nizam’ın Baş vezirlikten azledildiğini ve bu göreve geçici olarak Hanım Sultan’ın kâtibesinin getirildiğini bildirdi. Nizam’a da Hasan’ı ve İsmailiye taraftarlarını derhal ortadan kaldırma vazifesi verilmişti. Bu noktadan sonra gerek Hanım Sultan için gerekse de kâtibesi için eski müttefiklerine yardım etmenin bir anlamı kalmamıştı. Neticede en büyük hasımları gözden düşmüş, sultan üzerinde nihai bir etki sağlayacak mertebeye yükselmişlerdi.</p>

  <p class="p14">Tüm bu hareketli gelişmelerin ardından sultan ve tüm maiyeti kız kardeşiyle kocasını yani halifeyi ziyaret etmek üzere Bağdat’a doğru yola çıktı. Niyeti de halifeyi kız kardeşinden olan çocuğunu vârisi olarak ilan etmeye ikna etmekti.</p>

  <p class="p14">Ebu Ali rapor vermek üzere geri döndüğünde Hasan, İsfahan’daki tüm gelişmeleri en ince ayrıntısına kadar öğrenmişti. Ebu Ali’den de toplantıda söz alan ileri gelenlerin fikirlerini dinledi. Büyük dai sözlerini bitirince ayağa kalkıp odada bir ileri bir geri dolaşmaya başladı. Zihninde durum değerlendirmesi yaptığı apaçık ortadaydı.</p>

  <p class="p14">Sonunda Ebu Ali’ye döndü. “Tahtanı al ve yaz.”</p>

  <p class="p14">Büyük dai bağdaş kurup yazı tahtasını sol dizine koyarak kaleme uzandı.</p>

  <p class="p14">“Ben hazırım, İbni Sabbah,” dedi.</p>

  <p class="p14">Hasan yazılanları rahatça okuyabilmek maksadıyla adamın omuz başında durup bir yandan yazdırıp bir yandan da gerekli yerlerde açıklamalar yaparak emirlerini bildirmeye koyuldu.</p>

  <p class="p14">“Türk süvarilerine direnme hususunda,” diye başladı, “Abdülmelik haklı. Kendimizi kaleye bu kadar çabuk hapsetmemeliyiz. Onları açık arazide durdurup orada yenmeliyiz. Ama Muzaffer’in de birliklerini zamanında yollayacağından emin olmamız gerekiyor. Ebu Ali sultanın öncü süvarilerinin karşısına çıkacak birliği sen yöneteceksin. Minuçehr kalenin savunmasından mesul olacak. Tabii meydan muharebelerine bayıldığı için o buna hiç memnun olmayacak ama biz de kalenin emin ellerde olduğuna emin olmalıyız.</p>

  <p class="p14">“Sonra, gereksiz boğaz doyurmaktan kurtulmamız gerekiyor. Bu çok önemli. Bu gece yatsı namazından sonra Abdülmelik haremdeki bütün kadınları, çocukları yük hayvanlarına bindirip, kervanı yola çıkarsın. Muzaffer iyi bir insandır. Zaten başka çaremiz de yok. Kervanın onun elinde güvende olacağını düşünüyorum. Derhal Rey’e bir haberci yollayıp bir an evvel onu durumdan haberdar edin. O da kervanımız geri gelirken yollayacağı erzak tedarikine başlasın. Ayrıca Alamut’a gönderebileceği kadar çok asker takviyesi yapsın. Ona yolladığımız kadınlarla çocukları çalıştırabileceğini de söyleyin. Böylece çok fazla bir işgücü kaybı da yaşamamış olur. Senin ne gibi düşüncelerin var, sevgili Ebu Fazıl?”</p>

  <p class="p14">Gülümseyen bakışlarını reise dikmişti.</p>

  <p class="p14">“Ben de Abdülmelik’in kervanına eşlik edeyim,” dedi eski reis. “Sultanın ordusuna bu fare kapanında yakalanmak istemiyorum. Muzaffer’in de benim de söylediklerimi dikkate almadın. Görevimi ifa ettim ben. Şimdi yapmam gereken en kısa sürede buradan uzaklaşmak.”</p>

  <p class="p14">“Kararın benim planıma da uyuyor,” diye güldü Hasan. “Sen ve adamların da kervanın güvenliğini sağlarsınız. Sayenizde Abdülmelik de yanına fazla adam almak Zorunda kalmaz. Muzaffer dönüş için yine de kervana kendi muhafızlarından birkaç tane versin. Haremimiz sana emanet.”</p>

  <p class="p14">Ardından Ebu Ali’ye döndü.</p>

  <p class="p14">“Rudbar’a derhal bir haberci yola. Buzruk Ümid’in Alamut’a dönmesini emrediyorum. Ona ihtiyacım var. Huzistan ne yazık ki çok uzakta. Hüseyin Alkeyni zamanında burada olamaz. Ama ona da haber verilsin. Burada yaşanacaklar nesilden nesle aktarılacak.” Bu düşünceler kendi kendine gülmesine neden olmuştu. Bir süre sessizliğini muhafaza ettikten sonra reise döndü.</p>

  <p class="p14">“Dinle, Ebu Fazıl. Beni, tıpkı İsfahan’daki günlerimizde olduğu gibi bir deli olarak gördüğün izlenimine kapıldım. Çünkü otuz bin askere karşı bir avuç insanla direnmeye çalışmanın imkânsız olduğunu düşünüyorsun. Bunu anlıyorum. Çünkü bir zamanlar peygamberi Bedir Savaşı’nda koruyan meleklerin şimdi de bizi koruyacaklarının farkında değilsin.”</p>

  <p class="p14">“Hep şaka yapmaktan vazgeçmeyecek misin sen?” diye cevap verdi Ebu Fazıl acı dolu bir gülümseyişle. Hasan’ın kendisiyle dalga geçtiğini düşündüğünden biraz da alınmıştı.</p>

  <p class="p14">“Hayır, şaka yapmıyorum, eski dostum,” dedi Hasan neşeyle. “Sadece kinaye yapıyorum. Ama insanlara gözlerine bile inanamayacakları bir sürpriz hazırlıyorum. Bunu bil yeter. Dünyaya, iman gücünün nelere kadir olduğunu göstereceğim.”</p>

  <p class="p14">Ardından emirlerini yazdırmaya devam etti. Sonunda da Ebu Ali’ye döndü.</p>

  <p class="p14">“Herkese verdiğim görevleri bildir. Haberci seçip emirleri uygun bir dille yazın. Bir an evvel harekete geçilmeli. Abdülmelik yola çıkmadan önce kızlarımı getirsin bana. Tüm bunları yaptıktan sonra erkekleri toplayıp sultanın bize savaş ilan ettiğini söyle. Talebelere hazırlanmalarını bildir. Çünkü imtihanı yarın sabah yapacağız. Sert ol. Onları yapabileceklerinin enayisini yapmaları için teşvik et. Başarılı olamazlarsa tüm şanslarını kaybedeceklerini söyleyerek korkut onları. Akşam da ibadethanede toplayıp merasimle fedai yap. Bunun yaşamlarının en önemli başarısı olduğuna inanmalarını sağla. Tüm bunları seninle birlikte Kahire’de izlediğimiz merasimi örnek alarak yap… Her şeyi anladın mı?”</p>

  <p class="p14">“Kesinlikle, İbni Sabbah.”</p>

  <p class="p15">Hasan her iki adamı da gönderdi. Minderlerin üzerine uzanıp bir süre daha verdiği emirleri düşündü. Önemli bir şey unutmadığına emin olunca da huzurlu bir uykuya daldı.</p>

  <p class="p14">Bu sırada bütün erkekler avluda, kızgın güneşin altında bekliyordu. Yüce Efendi’nin ikametgâhına giren komutanlarının orada oldukça uzun süre kaldığının farkındaydılar. Artık giderek sabırları tükeniyordu.</p>

  <p class="p14">Talebelerse kendi binalarının önünde çift sıra halinde bekliyorlardı. Hiç kıpırdamadan, bakışları ileride öylece duruyorlar, son derece önemli bir zata eşlik etmeye seçilmiş olmanın verdiği onuru içlerinde hissediyorlardı. Ama yavaş yavaş onlar da sabırlarının sonuna gelmek üzereydiler.</p>

  <p class="p14">Sessizliği ilk bozan Süleyman oldu.</p>

  <p class="p14">“Neler olup bittiğini çok merak ediyorum,” dedi. “Belki de eğitim artık sona eriyor.”</p>

  <p class="p14">“Galiba dayanamayacak hale geldin,” diye takıldı Yusuf ona.</p>

  <p class="p14">Arkadaşları gülüştü.</p>

  <p class="p14">“Bence asıl sen göbeğinin erimesinden korkuyorsun,” diye karşı çıktı Süleyman. “Bu yüzden de davul ve boru sesi pek hoşuna gitmiyor.” ‘</p>

  <p class="p14">“Acaba düşmanı ilk önce hangimiz göreceğiz diye merak ediyorum.”</p>

  <p class="p14">“Hiç kuşkusuz sen göreceksin. Ne de olsa sırık gibi boy var sende.”</p>

  <p class="p14">“Kesin sesinizi,” diye müdahale etti İbni Tahir. “Dereyi görmeden paçaları sıvamayın.”</p>

  <p class="p14">“Keşke bir sinek olsam ve gidip komutanların şu an neler konuştuklarım dinleyebilsem,” dedi Übeyde.</p>

  <p class="p14">“Bence asıl düşman saldırınca sineğe dönüşmek isteyeceksin,” dedi Süleyman gülerek.</p>

  <p class="p14">“Eğer düşman zehirli bir dille bertaraf edilebilseydi senin büyük bir yiğit olacağından hiç kimse şüphe duymazdı,” diye karşılık verdi Übeyde. “Adın bütün İran’ı titretirdi.”</p>

  <p class="p14">“Onu bilemeyeceğim ama yumruğumu görünce titremeye başlayacağına eminim Übeyde,” dedi Süleyman.</p>

  <p class="p14">Çavuş Abuna hızla dışarı çıktı. Meraklı gözlerle kendisine bakan gençlere, “Hava ısınıyor gibi çocuklar,” diye fısıldadı. “Sultanın ordusu üzerimize yürüyor.”</p>

  <p class="p14">Kimseden çıt çıkmadı. İlk anda korkmuşlardı. Ama korku hızla yerini coşkulu bir heyecana bırakıyordu.</p>

  <p class="p14">“Sonunda!” dedi yüreğinin derinliklerinden kopup gelen bir sesle.</p>

  <p class="p14">Birbirlerine baktılar. Hepsinin gözleri parlıyordu. Sonra birer birer gülümsemeye başladılar. Hayal güçleri devreye girmişti. Kendilerini bekleyen kahramanlıkları, çetin görevleri ve ulaşacakları sonsuz mutluluğu düşünüyorlardı.</p>

  <p class="p14">“Lanet olsun! Daha ne kadar bekleyeceğiz?” diye bağırdı kendine hâkim olamayan Süleyman. Artık yerinde duramayacak haldeydi. “Neden at binip kâfirlere saldırma emri vermiyorlar?”</p>

  <p class="p14">Abuna’yla iki adam, ikisi siyah biri de Ebu Ali’nin kır atı olmak üzere üç atı avluya çıkardı.</p>

  <p class="p14">Birisi fısıldadı.</p>

  <p class="p14">“Seyduna konuşacak!”</p>

  <p class="p14">Bu sözler talebeler arasında kulaktan kulağa yayılmaya başladı.</p>

  <p class="p14">“Ne? Kim konuşacakmış?”</p>

  <p class="p14">“Seyduna.”</p>

  <p class="p14">“Kim diyor? Kır at Ebu Ali’nin. Siyah atlardan biri de yüzbaşıya ait.” ‘ ‘</p>

  <p class="p14">“Peki ya üçüncüsü?”</p>

  <p class="p14">Yüce Efendi’nin ikametgâhının önündeki muhafızlar hazır ola geçtiler. Büyük daiyle diğer ileri gelenler binadan çıkıyorlardı. Ebu Ali, yüzbaşı ve Dai İbrahim çavuşun getirdiği atlara bindiler. Diğer ileri gelenler de yerlerini alıp talebelere gözlerini Yüce Efendi’nin ikametgâhına çevirmelerini istediler.</p>

  <p class="p14">Ebu Ali iki refakatçisiyle birlikte üst avlunun kenarına kadar geldi. Sessizliği sağlamak için bir elini kaldırdı. O anda alt avluya adeta Ölüm sessizliği çöktü. Büyük dai üzengileri üzerinde doğrulup yüksek sesle konuşmaya başladı.</p>

  <p class="p14">“İsmaili müminler! Yüce Efendimizin adıyla. İmtihan zamanı artık geldi. Şimdi liderimize ve mübarek şehitlerimize olan sevginizi ve bağlılığınızı ispat etme zamanıdır. Sultanın emriyle, canına susayan Arslantaş biz gerçek müminleri ortadan kaldırmak üzere geniş bir orduyla üzerimize yürümektedir. Birkaç güne kadar Alamut Kalesi’nin surları dibinde çalan savaş borularını duyup, Abbasi köpeklerinin siyah bayrağının dalgalanışını izliyor olacağız. Bu itibarla Efendimiz adına sizlerden gece gündüz hiçbir zaman silah bırakmamanızı emrediyorum. Bu emre karşı gelenler hain olarak kabul edilerek ölümle cezalandırılacaklardır. Toplanma borusunu işittiğiniz anda derhal önceden tespit edilen yerlerinizi almanız gerekiyor. Üstleriniz size daha detaylı bilgi verecektir… ”</p>

  <p class="p14">Atını talebelere doğru çevirip doğrudan onlara hitap ederek konuşmasını sürdürdü.</p>

  <p class="p14">“Kendinizi feda etmeye hazırlanan sizler Efendimizin emirlerini dinleyin! Yarın bir imtihana tabii tutulacaksınız. Başarılı olanlar için akşam bir merasim düzenlenecek. Sizlere zihnen ve ruhen hazırlanmanızı tavsiye ediyorum. Çünkü fedai seçilmek her birinizin hayatının en önemli anı olacaktır… ”</p>

  <p class="p14">Sonra yeniden tüm bölüğe döndü. Sesi Alamut’ta yankılanıyordu.</p>

  <p class="p14">“İsmaili savaşçıları!” diye bağırdı. “Peygamberin sözlerini aklınızdan çıkarmayın. Aslanlar gibi savaşın. Korku kimseyi ölümden kurtarmaz. Eşhedü en la ilahe illallah ve eşhedü enne Muhammedün abdühü ve resulühü. Yetiş ya Mehdi!”</p>

  <p class="p14">Talebeler dehşet içinde kalmışlardı. O büyük gün, o imtihan günü gelip çatmıştı demek. Ve hiçbiri henüz kendisini buna hazır hissetmiyordu. Sapsan yüzlerle odalarına çekildiler.</p>

  <p class="p14">“Şimdi şeytandan intikam alacağız işte,” diye bağırdı Süleyman. “Hiçbir şey bilmiyoruz ki daha. Gidip piyade olarak yazılsak daha çok faydamız olur.”</p>

  <p class="p14">“Doğru. Hadi gidip gönüllü olalım. Nerede işe yarayacaksak bizi oraya yollasınlar,” diye onayladı Übeyde.</p>

  <p class="p14">İçlerinde en çok korkan Yusuf’tu. Sürekli alnındaki teri silip sessizce kendisini rahatlatacak bir şeyler bulmaya çalışıyordu.</p>

  <p class="p14">“Gerçekten çok zor mu olacak?” diye sordu sesi titreyerek.</p>

  <p class="p14">“Sen dayanamayacaksın o kesin. Sonrasında da düşmana harika bir hedef olursun,” dedi Süleyman alay ederek.</p>

  <p class="p14">Yusuf acı dolu bir iç çekişle yüzünü ellerinin arasına gömdü.</p>

  <p class="p14">“İyi de ne yapacağız şimdi?” diye sordu Naim.</p>

  <p class="p14">“Neden Şahrud’a atmıyorsun kendini? Yapacağın en iyi şey bu zaten,” dedi Süleyman ona.</p>

  <p class="p14">Sonra İbni Tahir söze karıştı.</p>

  <p class="p14">“Dinleyin arkadaşlar. Sizce Efendimiz bizi asker mertebesine indirerek aşağılamak için mi seçti? Her birimizin ustalıkları var. Ben notlarımızı alıp birlikte şimdiye dek öğrendiklerimi tekrar etmemiz gerektiğini düşünüyorum.”</p>

  <p class="p19">“Tekrar dersini sen ver!” diye bağırdı talebeler birbirleri ardına. İbni Tahir de dama çıkmayı önerdi. Ellerinde yazı tahtaları ve aldıkları notlarla İbni Tahir’in çevresinde toplandılar. O da sorular sorarak anlayamadıkları yerleri izah etmeye koyuldu. Talebeler yavaş yavaş sakinleşerek normale dönmüşlerdi. Ama yarınki imtihanı hatırladıkları her an soğuk terler döküyorlardı. İçlerinde, ta derinlerde büyük bir korku vardı. Yaklaşan düşmanı bütünüyle unutmuşlardı.</p>

  <p class="p14">Aşağı avluda, sol taraftaki gözetleme kulesinin yan tarafında güvercinlikle sık kavak ve servi ağaçlarının arkasına gizlenmiş harem binasında büyük bir telaş vardı. Abdülmelik bütün kadınlarla çocukları adeta avının üzerine atılmış bir şahin misali önüne katmış, bir an evvel kaleden göndermeye çalışıyordu. Ağlayarak, bağırıp çağırarak, yalvararak da olsa herkes emirlere itaat ediyordu. Hadımlar önceleri tüm bu hengâmeyi kıllarım bile kıpırdatmadan izlediler. Sonra Dai onlara kadınların toplanmalarına yardım dönelerini buyurdu.</p>

  <p class="p14">Bu sırada onlarca deve ve eşek de binaların önüne getirilmişti. İleri gelenler, gelip karıları ve çocuklarıyla vedalaştılar.</p>

  <p class="p14">Ebu Soraka’nın kalede iki karısı vardı. İlki kendi yaşlarında dişsiz bir kadındı. Bu karısından doğan iki kızı evlenmiş Nişabur’da yaşıyordu. Dai ona gençliğinden beri tutkundu. Bir çocuğun annesine nasıl ihtiyacı varsa o da karısına aynı ihtiyacı duyuyordu.</p>

  <p class="p14">Kendisine bir kız, bir oğlan doğuran ikinci karısıysa daha gençti. Çocukları haremde Hasan’ın iki çocuğuyla birlikte yaşıyordu. Bu karısını da çok seviyordu. Ayrılma zamanı gelince birden onu ne kadar özleyeceğini anladı. Duygularını göstermemek için büyük çaba harcamak zorunda kalmıştı.</p>

  <p class="p14">El-Hekim’in Mısırlı güzel bir karısı vardı. Onu Kahire’den yanında getirmişti. Çocukları yoktu. Haremde onun evlenmeden önce bir fahişe olduğuna dair söylentiler dolaşıyordu. El-Hekim karısının güzelliğini diğer erkeklere anlatmaktan hoşlansa da kadının üzerindeki gücünden bir hayli rahatsızdı. Yine de kaleye her yeni kervan gelişinde ona bir hediye almaktan geri durmazdı. İhtiyar bir kadın karısının tüm işlerini yapıyordu. O da bütün gün hayaller kurup, ipek giysiler içinde süslenip püslenerek gününü gün ediyordu.</p>

  <p class="p14">Yüzbaşı Minuçehr’in kalede bir karısı vardı ama iki eski eşinden olan üç çocuğunu da getirmişti. Şimdi onlara kısaca veda etti.</p>

  <p class="p14">Yanlarında uzun zaman geçirirse haddinden fazla duygusallaş maktan korkuyordu.</p>

  <p class="p14">Karılarıyla ve çocuklarıyla vedalaşan erkekler derhal kaledeki görevlerinin başına yöneldiler.</p>

  <p class="p14">Bu sırada haremden çıkan Ebu Soraka, El-Hekim’le karşılaştı.</p>

  <p class="p14">“Kale artık çok boş gelecek bize,” dedi Ebu Soraka hüzünle.</p>

  <p class="p14">“Yemek içmekten sonra kadın sevgisinin uğruna mücadele edilmesi gereken tek şey olduğunu söyleyen filozoflara aynen iştirak ediyorum,” diye cevap verdi Yunanlı.</p>

  <p class="p14">“Ama Yüce Efendimiz onlarsız yapabiliyor,” diye cevap verdi Dai.</p>

  <p class="p14">Hekim bu düşünceyi küçümsüyormuşçasına kaşlarını çattı.</p>

  <p class="p14">“Çocuk gibi konuştan şimdi.”</p>

  <p class="p14">Sonra Ebu Soraka’nın koluna girip ona zorlukla duyulabilecek kadar alçak sesle, “Sence liderlerimiz kalenin arkasındaki bahçede ne saklıyor olabilirler?” diye sordu. “Kedi yavrulan mı? Yapma Allah aşkına. Neden mertebelerinin verdiği kudretten istifade etmesinler ki? Ne sen ne de ben oradaki yağlı kazların tadına bakabilir elbette.”</p>

  <p class="p14">Ebu Soraka bir an susup söylenenleri düşündü.</p>

  <p class="p14">“Hayır, buna inanmam mümkün değil,” diye cevap verebildi sonunda. “Orada bir şeyler yapıldığını ben de biliyorum. Ama kesinlikle hepimizin faydalanması için çalışılıyordun Yalnızca liderlerimizin şahsi menfaatleri için bir şeyler yapıldığına hayatta inanmam.”</p>

  <p class="p15">“İster inan ister inanma,” diye cevap verdi hekim gücenmiş bir tavırla. “Ancak şunu aklından hiç çıkarma. Efendi her zaman en iyi parçayı kendisine saklar.”</p>

  <p class="p14">“Az daha bir şeyi unutuyordum,” dedi Reis Ebu Fazıl, akşama doğru Hasan’la vedalaşmaya geldiği sırada. Bilgiç bir tavırla gözünü kırpıştırdı.</p>

  <p class="p14">“Hakikaten de yanımda sana vermek üzere bir şey getirmiştim. Ama delilik ilacı filan değil. Görünce neşenin yerine geleceğini sanıyorum. Ne olduğunu tahmin edebilir misin?”</p>

  <p class="p14">Hasan şaşırarak gülümsedi. Önce reise sonra yanında duran Ebu Ali’ye baktı.</p>

  <p class="p14">“En ufak bir fikrim bile yok.”</p>

  <p class="p14">“Ah, tahmin yürütene kadar vermeyeceğim,” diye takıldı reis ona. “Her türlü zenginliğe ulaşacak durumda olmana karşın süse gösterişe ehemmiyet vermiyorsun. Son derece alçakgönüllüsün. Yalnızca bir şey ilgini çok çekiyor. Mümkün olduğunca çoğuna sahip olmak istiyorsun. Şimdi tahmin edebilir misin?”</p>

  <p class="p14">“Bana bir kitap getirdin.”</p>

  <p class="p14">“İyi tahmin, Hasan. Bir kitap. Ama kimin?”</p>

  <p class="p14">“Nereden bileyim? Belki eski yazarlardan birinden? İbni Sina olabilir mi? Hayır mı? O zaman modem bir yazar? Gazali getirmedin bana değil mi?”</p>

  <p class="p14">“Elbette Gazali getirmedim,” diye güldü reis. “Senin için aşırı dini bir hediye olurdu. Getirdiğim kitabın yazarı senin fikirlerine çok yakın biri.”</p>

  <p class="p14">“Allah aşkına, söylesene kimin kitabım getirdin bana?’</p>

  <p class="p14">Ebu Ali gülümseyerek sordu. “Ben bir fikir yürütebilir miyim?” “Tabii buyur, çok merak ediyorum,” dedi yenilgiyi kabul eden Hasan.</p>

  <p class="p14">“Bence reis sana eski dostun Ömer Hayyam’ın yazdığı bir kitabı getirdi.”</p>

  <p class="p14">Reis yüzüne yayılan gülümseyişiyle baş salladı. Hasan elini alnına vurup, “Tüh, nasıl bilemedim?” diye hayıflandı.</p>

  <p class="p14">“Bir arkadaşımın Nişabur’da bizzat Ömer Hayyam’dan duyduğu dört şiirini getirdim. Seveceğini tahmin ettim.”</p>

  <p class="p14">“Bana daha uygun bir hediye getiremezdin,” dedi Hasan. “Bu düşünceli tavrın beni oldukça sevindirdi.”</p>

  <p class="p14">Ebu Fazıl cübbesinin altından çıkardığı kâğıt tomarını Hasan’a uzattı. Hasan da kâğıtları bağlayan kurdeleyi çözüp yazılara göz atmaya koyuldu.</p>

  <p class="p14">Bir anda düşüncelere dalmıştı.</p>

  <p class="p14">“Çok tuhaf,” dedi bir süre sonra. “Aynı gün iki okul arkadaşımdan haber alıyorum. Nizam’dan ve Hayyam’dan.”</p>

  <p class="p14">Kapıya gelen bir hadım Ebu Malik’in Hasan’ın kızlarını getirdiğini bildirdi.</p>

  <p class="p14">“Git artık dostum,” dedi Hasan elini arkadaşının omzuna atarak. “Kadın ve çocuklarımızla alakadar ol. Belki günün birinde senin de bir şeye ihtiyacın olur. O zaman sana kendini hep borçlu hissedecek bu dostunu hatırla.”</p>

  <p class="p15">Ebu Ali’ye başıyla bir işaret verince iki adam odayı terk etti.</p>

  <p class="p14">Abdülmelik perdeyi kenara çekince Hasan’ın kızları Hatice’yle Fatma çekingen adımlarla içeri girdiler. Dai, Yüce Efendi’ye doğru yürürken onlar da kapı eşiğinde öylece bekliyorlardı.</p>

  <p class="p14">“Kızlarını getirdim, Seyduna,” dedi.</p>

  <p class="p14">Hasan son derece sert bir ifadeyle kızlarına baktı.</p>

  <p class="p14">“Orada korkan tavuklar gibi ne dikiliyorsunuz? Gelin yanıma,” diye bağırdı sonra da, “Anneniz sizi bana yük etti. Bu nedenle sizi her görüşümde onu hatırlayıp öfkeleniyorum. Sizi sırf babalık vazifem gereği yanıma kabul ettim. Ama şimdi haremdeki herkesle birlikte Rey şehrine, Muzaffer’in yanına gideceksiniz.” Abdülmelik’e döndü.</p>

  <p class="p14">“Sen de Muzaffer’e söyle bunlara sadece dokudukları ipliğin değeri kadar yemek versin. Kızlarım oldukları için onlara en ufak bir ayrıcalık tanımasın. Eğer söz dinlemezlerse onları köle olarak satabilir. Eğer öyle bir şey olursa paranın yarısını masrafları için kendine saklasın. Geri kalanını da bana göndersin. Hepsi bu kadar. Şimdi namazınızı kılıp yola koyulun hadi!”</p>

  <p class="p14">Kızlar odadan iki küçük fare gibi koşarcasına çıktılar. Hasan, Abdülmelik’ in biraz daha kalmasını istedi.</p>

  <p class="p14">“Muzaffer onlarla nasıl başa çıkacağını bilir. Akıllı bir adam. Kendisinin de bir sürü çocuğu var,”</p>

  <p class="p14">Bu sırada kızlar kapının önünde ağlayarak Dai’nin çıkmasını bekliyorlardı.</p>

  <p class="p14">“Ne kadar yakışıklı, gördün mü?” diye sordu genç olanı. “Neden bizden bu kadar çok nefret ediyor?” diye sordu büyüğü hıçkırıklar arasında.</p>

  <p class="p14">Abdülmelik birlikte kule basamaklarından inerken onları teselli etmeye çalışıyordu,</p>

  <p class="p14">“Korkmayın, küçük civcivler. Muzaffer iyi yürekli bir insandır. Bir sürü çocuğu var. Onlarla oynayıp hoşça vakit geçireceksiniz.”</p>

  <p class="p18">&nbsp;</p>
</body>
</html>
