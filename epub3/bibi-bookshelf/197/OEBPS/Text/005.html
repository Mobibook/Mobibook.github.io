<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p4">&nbsp;</p>

  <p class="p4">&nbsp;</p>

  <h1><a id="ncx76"></a><a id="a33"></a><span class="th10">1</span></h1>

  <p class="p4">&nbsp;</p>

  <p class="p4">&nbsp;</p>

  <p class="p4">&nbsp;</p>

  <p class="p14">1092 ilkbaharının ortalarında oldukça büyük bir kervan Semerkant ve Buhara’dan geçip kuzey Horasan’a doğru uzanan, ardından da Elbruz Dağları’nın eteklerine dek kıvrıla kıvrıla giden eski askeri yolda ilerliyordu. Karların erimeye başladığı sıralarda Buhara’dan yola çıkan kervan haftalardır yollardaydı. Arabacılar kırbaçlarını savurup, yorgunluktan tükenme arifesindeki arabalara koşulu hayvanlara çatlak sesleriyle bağırıyorlardı. Birbirlerinin peşi sıra uzayıp giden tek hörgüçlü Arabistan Hecin develeri, katırlar ve çift hörgüçlü Türkistan develeri büyük bir uysallıkla yüklerini taşıyorlardı. Uzun tüylü, kısa boylu atlarındaki silahlı muhafızlar ufukta belirmeye başlayan uzun dağ sıralarına eşit derecede hissettikleri hasret ve bıkkınlık duygularıyla bakıyorlardı. Yavaş ilerlemekten bitkin düşmüşlerdi. Bir an evvel hedefe ulaşmaya can atıyorlardı. Zirvesi karlarla kaplı Demavend Dağı’na, takip ettikleri yol dağın eteklerine uzanıncaya dek yaklaştılar. Esmeye başlayan temiz dağ havası gündüz hem insanları hem de hayvanları zindeleştiriyordu. Ama geceler dondurucuydu. Karanlıkta muhafızlar ve arabacılar kamp ateşleri etrafında toplanıp, ellerini ovuşturup, sızlanarak ısınmaya çalışıyorlardı.</p>

  <p class="p14">Develerden birinin iki hörgücü arasına kafese benzer küçük bir bölme yerleştirilmişti. Zaman zaman küçük bir el bölmenin penceresindeki perdeyi kenara çekiyor hemen ardından da gencecik bir kızın korkulu yüzü görünüyordu. Kızcağız iri, ağlamaktan kızarmış gözleriyle etrafını kuşatan yabancılara yolculuğun başından beri içini kemiren soruya cevap bulmaya çabalıyormuşçasına bakıyordu. Kereye götürülüyordu ve ona ne yapmayı planlıyorlardı? Ama elli yaşlarındaki, haşin tavırlı, bol şalvarlı, heybetli sarıklı, kızın yüzünü her görüşünde büyük bir hoşnutsuzluğa bürünen kervanbaşı dışında kimsenin dikkatini çekemiyordu. O anlarda kız hemen perdeyi çekip, içeri kaçardı. Buhara’daki sahibinden satın alındığından beri iç içe geçen ölümcül korkuyla kendisini bekleyen kadere ilişkin karşı konulmaz merak duygulan arasında gidip geliyordu.</p>

  <p class="p14">Bir gün, yolculuklarının sonuna yaklaştıkları esnada, sağ taraflarındaki tepelerden inen bir grup atlı yollarım kesti. Kervanın baş tarafındaki hayvanlar kendiliğinden durdular. Kervanbaşıyla muhafızlar eğri kılıçlarını çekip savunma düzeni aldılar. Gelenlerin arasından kısa boylu al atındaki bir adam öne doğru çıkıp, kervana sesini duyuracak kadar yaklaştı. Yüksek sesle parolayı söyledi. Kervanbaşı da hemen onu cevapladı. İki adam birbirlerine doğru yaklaşıp, hürmet dolu tavırlarla selamlaştılar. Sonrasındaysa yeni grup liderliği ele aldı. Kervan yoldan ayrılıp, karanlığa dek ilerleyecekleri fundalığa yöneldi. Sonunda çok uzaklardaki bir dağ deresinin şırıltılarının işitilebildiği küçük bir vadide kamp kurdular. Ateş yakıp, apar topar bir şeyler yiyip, ölü gibi uyudular.</p>

  <p class="p14">Güneş doğduğunda ayaklanmışlardı. Kervanbaşı arabacıların gece devenin sırtından indirip bir kenara yerleştirdikleri bölmeye doğru yöneldi. Perdeyi kenara çekip, aksi bir ses tonuyla seslendi. “Halime!”</p>

  <p class="p14">Pencerede korku dolu küçük bir surat belirdi. Ardından alçak, dar kapı aralandı. Kervanbaşı güçlü eliyle kızı bileğinden yakalayıp hızla dışarı çekti.</p>

  <p class="p14">Halime tir tir titriyordu. <span class="t19">Ş</span><span class="t19">imdi i</span><span class="t19">ş</span><span class="t19">im bitti</span> diye düşündü. Önceki gün kervana katılan, yabancıların komutanının elinde siyah bir bez parçası vardı. Kervanbaşının işaretiyle adam fazla bir çaba harcamadan ufakça bir bezle kızın gözlerini sımsıkı bağladı. Sonra atma yerleşip, kızı arkasına oturttu. Ardından geniş pelerinini kızın üzerine örttü. Kervanbaşı ile birkaç kelime konuştu. Sonra da dörtnala yola koyuldu. Arkasındaki Halime korkudan büzüldükçe büzülmüş, dehşet içinde ona tutunmaya çalışıyordu.</p>

  <p class="p14">Nehrin sesi giderek yaklaşıyordu. Bir ara durdular. Adam kısa bir süreliğine biriyle konuştu. Sonra yeniden yola koyuldular. Ama artık daha yavaş ve dikkatli ilerliyorlardı. Halime nehrin sağ tarafında, son derece dar olması gerektiğini düşündüğü bir yolda ilerlediklerini tahmin etti. Aşağıdan esen serin hava bir kez daha dehşetle kasılmasına neden oldu.</p>

  <p class="p14">Yine durdular. Halime bağrışmalar ve şakırtılar işitti. Sonra yine dörtnala ilerlediler. Nalların sesleri burada bir hayli boğuklaşmıştı. Nehrin üzerindeki köprüden geçiyorlardı.</p>

  <p class="p14">Bundan sonrasıysa adeta bir kâbus gibiydi. Bağırışlar çağırışlar işitiyordu. Sanki cenkteki bir ordunun ortasına düşmüşlerdi. Adam onu pelerinin altından çıkmasına izin vermeden attan indirdi! Kızı çekiştire çekiştire önce düz bir zeminde yürütüp ardından da birkaç basamak indirdi. Oldukça karanlık bir yerde gibiydiler. Birden pelerini çekip aldı. Halime üzerinde başka birinin elini hissetti. Dehşet içinde, ölmek üzereymişçesine titriyordu. Onu kendisini buraya getiren atlıdan alan adam kahkahayla güldü ve bir koridora yöneltti. İçini sanki bir mahzene girmişlercesine tuhaf bir ürperti kapladı. Hiç bir şey düşünmemeye çalışıyor ama başarılı olamıyordu. Her geçen dakika yaşamının en korkunç anma yaklaştığına daha bir inanıyordu.</p>

  <p class="p14">Onu tutan adam diğer eliyle duvarı yoklamaya koyulmuştu. Sonunda bulduğu bir cismi sertçe itti. İçeride gürültülü bir çan sesi yankılandı.</p>

  <p class="p14">Halime bağırıp adamın elinden kurtulmaya çalıştı. Adamsa sadece gülüp neredeyse şefkatli olarak tanımlanabilecek bir ses tonuyla, “Çırpınmayı kes, küçük tavus kuşu. Sana kimse dokunmayacak,” dedi.</p>

  <p class="p14">Demir zincirler şakırdarken Halime gözlerindeki bağın arasından belli belirsiz bir ışık seçer gibi oldu. <span class="t19">Beni zindana at</span><span class="t19">ı</span><span class="t19">yorlar</span> diye düşündü. Aşağıdan gürültüyle akan nehrin sesi işitiliyordu. Halime nefesini tutmuştu.</p>

  <p class="p14">Çıplak ayak sesleri işitildi. Biri yaklaşıyordu. Kolunu tutan adam onu yeni gelene devretti.</p>

  <p class="p14">“İşte geldi, Adi,” dedi.</p>

  <p class="p14">Şimdi kollarını kavrayan kollar aslan pençeleri kadar güçlüydü. Ve de çıplaktı. Adamın göğsü de çıplak olmalıydı. Bunu adam kendisini kucaklarken hissetmişti. Bir devin kucağında olmalıydı.</p>

  <p class="p14">Halime kaderine teslim olmuştu. O andan itibaren olup bitenleri büyük bir dikkatle takip ediyor olsa da artık karşı koymak için en ufak bir çaba bile harcamıyordu. Onu taşıyan adam, ağırlıkları yüzünden rahatsız edici bir biçimde sallanan bir asma köprüden geçti. Daha sonra zemin sanki küçük çakıl taşlarıyla kaplıymışçasına gıcırdamaya başladı. Yavaş yavaş güneşin hoş sıcaklığını hissediyor, gözbağının arasından belli belirsiz de olsa güneş ışığı sızıyordu. Sonra birdenbire, her taraf sanki o anda var olmuşçasına hoş taze çimen ve çiçek kokularıyla doldu.</p>

  <p class="p14">Adam hızla atlayınca kayık oldukça sert bir biçimde yalpalandı. Halime çığlığı basıp iri adama sımsıkı sarıldı. Adam bir hayli tiz, neredeyse küçük bir çocuğu andıran bir sesle gülüp şefkatle, “Korkma küçük ceylan,” dedi. “Kayıkla seni karşı kıyıya götürüyorum. Karşı kıyıya ulaştığımızda eve varmış olacaksın. Otur buraya.”</p>

  <p class="p14">Halime’yi rahatça bir yere oturtup küreklere asıldı.</p>

  <p class="p14">Halime uzaklardan gülme sesleri duyar gibi oldu. Şen şakrak genç kızların kahkahaları. Biraz daha kulak kabarttı. Hayır, yanılmıyordu. Neredeyse farklı kahkahaları dahi ayırt edebiliyordu artık. Bir anda yüreğine çöken devasa bir ağırlığın kalktığını hisseder gibi oldu. Onu insanların bu derece mutlu oldukları bir yerde kötü şeyler bekliyor olamazdı.</p>

  <p class="p14">Kayık kıyıya ulaştı. Adam onu kolları arasına alıp karaya çıkardı. Sonra birkaç basamak çıkartıp ardından ayakları üzerine bıraktı. Çevrelerinde heyecanlı bir koşturmaca başlarken Halime kendisine doğru yaklaşan sandalet seslerini işitti, iri adam bir kez daha kahkahayı basıp seslendi. “İşte geldi.”</p>

  <p class="p14">Ardından kayığa binip geldiği yöne doğru gitmek üzere küreklere asıldı.</p>

  <p class="p14">Kızlardan biri gözbağını çıkartmak için Halime’nin yanına geldiğinde diğerleri de kendi aralarında konuşuyorlardı.</p>

  <p class="p14">“Ne kadar da ufak tefekmiş,” dedi biri.</p>

  <p class="p14">Bir başkası, “Ne kadar da genç! Daha çocuk,” diye ekledi.</p>

  <p class="p14">“Baksanıza ne kadar da zayıf,” diye fikrini söyledi üçüncüsü. “Yolculuk onu bir hayli yıpratmış olmalı.”</p>

  <p class="p14">“Servi gibi uzun ve ince.”</p>

  <p class="p14">Halime’nin gözbağı çıkartılmıştı. Hayretle çevresine bakındı. İlkbahar tomurcuklarıyla bezeli bahçeler göz alabildiğince uzanıyordu çevresinde. Etrafındaki kızlarsa hurilerden bile daha güzellerdi. İçlerinden en güzeli de az önce gözlerindeki bağı çözen kızdı.</p>

  <p class="p14">“Neredeyim ben?” diye sordu mahcup bir ses tonuyla.</p>

  <p class="p14">Kızlar adeta mahcubiyetiyle alay ediyorlarmış gibi bir tavırla kahkahayı basınca Halime kıpkırmızı kesildi. Ama gözbağını çıkartan güzel kız şefkatle beline sarılıp, “Endişelenmene gerek yok küçüğüm,” dedi. “İyi insanlar arasındasın.”</p>

  <p class="p14">Sıcacık, güven verici bir ses tonu vardı. Halime kendisini bırakıp ona doğru iyice yaklaşırken aklından geçen aptalca düşüncelere de mani olamıyordu. <span class="t19">Belki de bir prensin saray</span><span class="t19">ı</span><span class="t19">na getirildim</span> diye düşündü bir an için. ,</p>

  <p class="p14">Onu beyaz, yuvarlak çakıl taşlarıyla bezeli bir yola götürdüler. Her iki yanda uzanan birbirine benzer çiçek tarhları renk renk lale ve sümbülle doluydu. Lalelerin bazıları sapsarı, bazıları parlak kırmızı veya mor renklerdeydi. Bazıları ise alacalı bulacalıydı. Sümbüller beyaz ve uçuk pembe, açık ve koyu mavi, soluk mor ve açık sarı renklerdeydi. Hatta bazıları adeta camdan yapılmışçasına narin ve şeffaftılar. Çiçek tarhının kenarlarınıysa menekşelerle çuha çiçekleri süslüyordu. Bir başka tarafta yaban süsenleriyle nergisler açmıştı. Orada burada ilk tomurcuklarını vermiş muhteşem beyaz zambaklar da göz alıcıydı. Tüm bu çiçeklerden insanı kendinden geçirecek derecede hoş bir koku yayılıyordu.</p>

  <p class="p14">Halime adeta büyülenmiş gibiydi.</p>

  <p class="p14">Gül bahçelerinin önünden geçtiler. Muntazam budanmış çalılar arasında iri tomurcuklar peyda olmuştu. Hatta bazıları kırmızı, beyaz ve san tomurcuklarını açmışlardı bile.</p>

  <p class="p14">Yol kıpkırmızı çiçeklerle, sık nar ağaçlarıyla çevrelenmiş uzayıp gidiyordu. Sonra limon ve şeftali ağaçlarının yanından geçtiler. Derken badem, ayva, elma ve armut bahçelerine ulaştılar.</p>

  <p class="p14">Halime’nin gözleri fal taşı gibi açılmıştı.</p>

  <p class="p14">“Adın ne senin, ufaklık?” diye sordu kızlardan biri.</p>

  <p class="p14">“Halime,” diye cevap verdi neredeyse duyulamayacak derecede kısık bir sesle.</p>

  <p class="p14">O kadar çok gülmüşlerdi ki Halime neredeyse gözyaşlarına boğulacaktı.</p>

  <p class="p14">“Kesin gülmeyi, edepsiz maymunlar,” diye azarladı onları Halime’yi koruyan kız. “Onu rahat bırakın. İzin verin de biraz soluklansın. Yorgun olduğunun ve kafasının bir hayli karıştığının farkında değil misiniz?”</p>

  <p class="p14">Sonra Halime’ye döndü. “Onları yanlış anlama. Çok gençler daha. Bu yüzden de şamata yapmaya bayılıyorlar. Ama onları daha yakından tanıyınca kötü niyetleri olmadığını sen de anlayacaksın. Seni çok sevecekler.”</p>

  <p class="p14">Servi ağaçlarıyla kaplı bir fundalığa gelmişlerdi. Halime neredeyse her yandan gelen su çağıltılarının sesini işitiyordu. Biraz öteden gelen ses o yönde bir şelale olması gerektiğini düşündürüyordu. Sonra ağaçların arasında bir şey parıldar gibi oldu. Halime meraklanmıştı. Kısa bir süre sonra gördüğünün açıklık alanda güneşin altında bembeyaz parıldayan küçük bir köşk olduğunu fark etti. Köşkün hemen önünde de fıskiyeli, yuvarlak bir havuz göze çarpıyordu. Burada durakladıklarında Halime etrafı incelemeye koyuldu.</p>

  <p class="p14">Her yandan yüksek dağlarla kuşatılmışlardı. Kayalık yamaçların üzerinde yükselen güneş karla kaplı tepeleri aydınlatıyordu. Geldikleri yöne doğru baktı. İki dağ sırasının ortasında arka taraftaki vadiye doğru uzanan dar bir boğaz oluşturacak biçimde, adeta planlanarak yerleştirilmiş gibi duran devasa büyüklükte, insanda ilk anda başlı başına dağmış izlenimi uyandıran bir kaya vardı. Ve tepesinde de sabah güneşi altında parıldayan muazzam bir kale dikkat çekiyordu.</p>

  <p class="p14">“Bu da ne?” diye sordu korkuyla surları ve yanlarda uzanan iki kuleyi işaret ederek.</p>

  <p class="p14">Sorusunu koruyucusu cevapladı. “Merak ettiklerini sormak için yeterince zamanın olacak. Şimdi yorgunsun. Önce güzel bir banyo yap. Sonra kamını doyursunlar. İyice dinlen.”</p>

  <p class="p14">Korkusu giderek azalan Halime çevresindekileri daha bir dikkatle izlemeye koyuldu. Her birinin giysisi bir diğerinkinden alımlı ve güzeldi sanki. İpek şalvarları her adımda hışırdıyordu. Giysilerinin renkleri de birbirinden farklıydı. Kızların hepsi kendilerine en yakışan renkleri seçmiş gibiydiler. Dar yeleklerinin üzerleri envai çeşit mücevher ve altın işlemelerle süslenmişti. Yeleklerin altına en iyi ipekten parlak renkli bluzlar giymişlerdi. Kollan değerli bileziklerle, boyunlarıysa inci veya mercan kolyelerle süslüydü. Bazılarının başları açıktı. Bazılarıysa küçük sarıklara benzeyen başörtüler takmıştı. Ayaklarında renkli deriden maharetle süslenmiş sandaletler vardı. Halime kendi sefil haline bakınca bir hayli utandı. .</p>

  <p class="p14"><span class="t19">Belki de bana bu yüzden güldüler</span> <span class="t20">diye dü</span><span class="t20">ş</span><span class="t20">ündü.</span></p>

  <p class="p14">Köşke yöneldiler. Girişte beyaz taş basamaklar göze çarpıyordu. Çatıyı taşıyan sütunlarsa eskiçağa ait bir tapmaktan kalma gibiydi.</p>

  <p class="p14">Diğerlerinden yaşça büyük olan bir kadın köşkün kapısında belirdi. Kadın sırık gibi ince ve uzundu. Kibirli bir havası vardı ve dimdik duruyordu. Esmer tenliydi, avurtları çökmüştü. İri, kapkara gözlerinde, sıktığı ince dudaklarında sert ve kararlı bir ifade seziliyordu. Hemen yanında oldukça iri, bacakları tuhaf biçimde uzun, sarımtırak bir kedi vardı. Hayvan Halime’yi fark eder etmez düşmanca bir tavırla hırıldadı.</p>

  <p class="p14">Halime çığlık atıp, kendisini sakinleştirmeye çalışan koruyucusunun arkasına sığındı.</p>

  <p class="p14">“Ehrimen’den korkma. Evet, gerçek bir leopardır ama bir kuzu kadar da evcildir. Kimseye zararı dokunmaz. Sana alıştığında ikiniz iyi dost olacaksınız.”</p>

  <p class="p14">Hayvanı yanına çağırıp tasmasından sımsıkı tutarak hırlamayı ve dişlerim göstermeyi kesinceye dek onunla konuştu.</p>

  <p class="p14">“Gördün mü daha şimdiden alışmaya başladı bile. Üzerini değiştirdiğinde sana da herkese davrandığı gibi davranacak. Şimdi okşa onu da sana alışsın. Korkma ben tutuyorum.”</p>

  <p class="p14">Halime içgüdüsel korkusuyla mücadele ederek sol elini dizinin üzerine koyup, sağ eliyle leoparın sırtını usulca okşadı. Hayvan sanki küçük bir ev kedisiymişçesine sakin bir tavırla mırlamaya başladı. Sonra da mutlu bir şekilde kükredi. İlk anda geriye doğru sıçrayan Halime hemen ardından diğer kızlarla birlikte gülmeye başladı.</p>

  <p class="p14">“Bu ürkek maymun kim, Meryem?” diye sordu yaşlı kadın, Halime’nin koruyucusuna delici bakışlar atarak.</p>

  <p class="p14">. “Adi getirdi onu, Apama. Hâlâ çok ürkek. Adı Halime.”</p>

  <p class="p14">Yaşlı kadın Halime’nin yanına kadar yürüyüp onu tepeden tırnağa süzdü. Adeta satın alacağı atı inceleyen bir at tüccarı gibiydi.</p>

  <p class="p14">“Belki de ileride işe yarayabilir. Ama önce onu biraz semirtmek lazım. Bu sıskalıkla bir şeye benzemiyor.”</p>

  <p class="p14">Sonra birden öfkelenerek ekledi. “Kızı o aşağılık Faslı, hadım pislik mi getirdi dedin? Yani kıza ellerini sürdü? Ah, aşağılık herif! Nasıl olur da Seyduna ona bu derece güvenir?”</p>

  <p class="p14">“Apama, Adi sadece görevini yaptı,” diye karşılık verdi Meryem. “Hadi artık şu çocukla ilgilenelim.”</p>

  <p class="p14">Halime’yi elinden tutup diğer elindeki leoparın tasmasını da bırakmadan binanın merdivenlerine doğru yöneldi. Diğer kızlar da peşlerindeydi.</p>

  <p class="p14">Yüksek tavanlı, tüm binayı çepeçevre kuşatan bir koridora girdiler. Parlatılmış mermer duvarlar adeta ayna gibi her şeyin görüntüsünü yansıtıyordu. Uzun tüylü halılarsa ayak seslerini yok ediyordu. Meryem leoparı çok sayıdaki çıkıştan birinde serbest bıraktı. Tıpkı bir köpek gibi uzun bacakları üzerinde zıp zıp zıplayan leopar sonrasında da artık iyice rahatlamış Halime’ye neşeli bir kedi edasıyla birkaç kez meraklı bakışlar fırlattı.</p>

  <p class="p14">Yolun başka bir koridorla kesiştiği noktada yüksek kubbeli yuvarlak bir salona girdiler. Halime şaşkınlıkla çığlığı bastı. Hayallerinde bile böylesine bir güzellik görmemişti. Işık gökkuşağının tüm renklerini barındıran cam mozaiklerin arasından süzülüyordu. Mor, mavi, yeşil, san, kırmızı ve daha türlü türlü renkteki ışık yuvarlak havuzun içinde, kaynağı belli olmayan suyun üzerinde usulca titreşiyordu. Sonra bu rengârenk ışık, havuzun yüzeyinde yansıyıp karşıda, üzeri etkileyici işlemelerle süslü yastıklarla bezeli divanlara uzanıyordu.</p>

  <p class="p14">Halime tam kapının yanında gözleri ve ağzı şaşkınlıktan açılmış halde öylece kalakalmıştı. Meryem ona bakıp, şefkatle gülümsedi. Sonra havuza doğru eğilip elini suya soktu.</p>

  <p class="p14">“Çok güzel, ılık,” dedi. Arkalarındaki kızlara banyoyu hazırlamaları talimatını verdi. Ardından da Halime’nin giysilerini çıkarmaya koyuldu.</p>

  <p class="p14">Halime kızların karşısında giysilerinin çıkarılıyor olmasından bir hayli utanıp, bakışlarını yere indirerek Meryem’in arkasına saklanmaya çalıştı. Kızlar onu meraklı gözlerle izleyip, usulca kıkırdadılar.</p>

  <p class="p14">“Def olun buradan, sizi haylazlar,” dedi Meryem kızları kovalayarak. Kızlar bu isteğine derhal itaat edip anında ortadan kayboldular.</p>

  <p class="p14">Meryem, ıslanmaması için Halime’nin saçlarını yukarıdan toplayıp, ardından da onu havuza soktu. Onu özenle keseleyip, yıkadı. Ardından sudan çıkartıp yumuşacık bir havluyla kuruladı. Ona ipek bir bluz uzatıp, kızların getirdiği şalvarı da giymesini söyledi. Ardından bir hayli büyük olduğu anlaşılan bir yelekle dizlerine dek uzanan parlak renkli bir hırkayı giymesini istedi.</p>

  <p class="p14">“Bugünlük bu giysilerle idare et,” dedi. “En yakın zamanda sana uygun giysiler dikeceğim. Çok beğeneceksin.”</p>

  <p class="p14">Onu divana oturtup, arkasına yastıkları yığdı.</p>

  <p class="p14">“Burada biraz dinlen. Ben de gidip bakayım kızlar sana ne yemek hazırlamışlar.”</p>

  <p class="p14">Yumuşacık, narin eliyle yanağını okşadı. İşte tam o anda ikisi de birbirlerini sevdiklerini fark etmişlerdi. Halime içgüdüsel bir istekle aniden atılıp koruyucusunun parmaklarını öptü. Meryem bu hareketini kaşlarını çatarak karşılamış olsa da Halime onun gerçekte kızmadığının farkındaydı. Neşeyle gülümsedi.</p>

  <p class="p14">Meryem’in uzaklaşmasıyla birlikte Halime’nin üzerine bir yorgunluk çöktü. Gözlerini kapattı. Önceleri uyumamak için direndi. Ama kısa süre sonra kendi kendine nasıl olsa kısa sürede her şeyi yeniden göreceğim diye düşünüp uykuya teslim oldu.</p>

  <p class="p14">Uyandığı ilk anda nerede olduğunu da başına neler geldiğini de hatırlayamamıştı. Kızların uyurken getirip üzerine örttükleri battaniyeyi toplayıp, yatağın kenarına oturdu. Gözlerini ovuşturup karşısındaki, rengârenk ışıklar altında parıldayan, genç kadınların şefkat dolu yüzlerine baktı. Vakit ikindiyi geçmişti. Meryem yanına oturup bir tas soğuk süt uzattı. Halime de büyük bir iştahla içti.</p>

  <p class="p14">Meryem renkli bir sürahiden biraz daha süt doldurdu. Halime yine tastakileri neredeyse bir nefeste içti.</p>

  <p class="p14">Esmer bir kız elindeki altın yaldızlı tepsiyle yaklaşıp, un, bal ve meyveden yapılmış tatlı ikram etti. Halime kendisine ne ikram edildiyse hepsini yedi.</p>

  <p class="p14">“Yazık, ne kadar da açmış,” dedi kızlardan biri.</p>

  <p class="p14">“Çok da solgun,” dedi bir diğeri.</p>

  <p class="p14">“Hadi yanaklarıyla dudaklarına biraz renk getirelim,” diye önerdi güzel bir sarışın kız.</p>

  <p class="p14">“Bırakın da önce kamını doyursun,” diye payladı Meryem onları. Sonra da altın yaldızlı tepsiyi tutan esmer tenli kıza döndü. “Ona muz veya portakal soy, Sara.”</p>

  <p class="p14">Sonra Halime’ye dönerek, “Hangisini tercih edersin, yavrum?” diye sordu.</p>

  <p class="p14">“Bilmem. İkisinden de hiç yemedim. Her ikisinin de tadına bakmak isterim.”</p>

  <p class="p14">Kızlar kahkahayı bastılar. Sara muzla portakalı uzatırken Halime de onlarla birlikte gülüyordu.</p>

  <p class="p14">Ardı ardına yaşadığı muhteşem deneyimler adeta aklını başından almıştı. Parmaklarım yalayıp, “Daha önce hiç bu kadar güzel şeylerle karşılaşmamıştım,” dedi.</p>

  <p class="p14">Kızlar bir kez daha ama bu sefer çok daha yüksek sesle güldüler. Meryem bile hafifçe gülümseyip, Halime’nin yanağım okşadı. Halime bir kez daha kan akışının hızlandığını hissetmişti. Gözleri neşeyle parlayarak, açık sözlülükle sohbete katıldı.</p>

  <p class="p14">Kızlar etrafına oturup, nakış işleyip, dikiş dikmeye koyuldular. Sonra da sorular sormaya başladılar. Bu sırada, Meryem, Halime’nin eline metal saplı bir ayna tutuşturmuş, yanaklarıyla dudaklarını kırmızıya, kaşlarıyla kirpiklerini de siyaha boyamaya başlamıştı.</p>

  <p class="p14">“Demek, adın Halime,” dedi yanaklarını boyamayı öneren sarışın kız. “Benim adım da Zeynep.”</p>

  <p class="p14">“Zeynep çok güzel bir isim,” diye karşılık verdi Halime.</p>

  <p class="p14">Yine güldüler.</p>

  <p class="p14">“Nerelisin?” diye sordu Sara diye hitap ettikleri esmer tenli kız. “Buhara’lıyım.”</p>

  <p class="p14">“Ben de oralıyım,” dedi yuvarlak, ay yüzlü, geniş omuzlu bir kız. Son derece hoş, yuvarlak çenesi ve içe işleyen sımsıcak bakışları vardı. “Adım Fatma. Önceki sahibinin adı neydi?”</p>

  <p class="p14">Halime tam cevap vermek üzereydi ki o anda dudaklarını boyayan Meryem onu durdurdu. ‘</p>

  <p class="p14">“Durun biraz. Hepiniz birden üzerine gelmeyin kızın.”</p>

  <p class="p14">Halime parmaklarının ucuna usulca bir öpücük kondurdu.</p>

  <p class="p14">“Kes şunu,” diye çıkıştı ama pek o kadar sinirlenmiş gibi durmuyordu. Halime artık hepsinin kalbini kazandığım hissediyordu. Mutlulukla gülümsedi…</p>

  <p class="p14">Meryem dudaklarını boyamayı bitirince, “Önceki sahibimin adı neydi?” diye tekrarladı kendisine sorulan soruyu. Aynada yüzünü, fark edilir bir memnuniyetle inceledi. “Ali adlı bir tüccardı. Yaşlı, iyi bir adamdı.”</p>

  <p class="p14">“Madem o kadar iyiydi seni neden sattı?” diye sordu Zeynep, “Beş parasızdı. Her şeyini kaybetmişti. Yiyecek bir şey bulamıyorduk. İki kızını verdiği adamlar onu aldattı. Ona bir kuruş başlık parası bile vermediler. Bir de oğlu vardı ama o da bir süre sonra ortadan kayboldu. Eşkıyaların ya da askerlerin kurbanı oldu herhalde.” Gözleri yaşlarla dolmuştu. “Onunla evlenecektim.”</p>

  <p class="p14">“Anne baban kimdi?” diye sordu Fatma.</p>

  <p class="p14">“Onları hiç tanımadım. Haklarında da en ufak bir bilgim yok. Kendimi bildim bileli Tüccar Ali’nin yanındaydım. Oğlu evdeyken kıt kanaat de olsa geçinip gidiyorduk. Ama sonra kötü günler geçirdik. Sahibim ağlayıp sızlanıyor, saçını başını yolarak dualar ediyordu. Karısı beni Buhara’da satmasını istedi. Beni eşeğine bindirip Buhara’ya götürdü. Beni almak isteyen tüccarlara sizin sahibinizin yanında çalışan adamla tanışıncaya dek beni nereye götüreceklerini, kime satacaklarını sorup durdu. Bu adam beni prensesler gibi yaşayacağım bir yere götüreceğine peygamberin sakalları üzerine yeminler ediyordu. Fiyatımda anlaştılar. Beni alıp götürürlerken arkamdan tıpkı benim gibi hıçkıra hıçkıra ağladı. Ama şimdi o tüccarın doğruyu söylediğini anlıyorum. Burada kendimi gerçekten bir prenses gibi hissediyorum.”</p>

  <p class="p14">Gözleri nemlenen kızlar birbirlerine bakıp, gülümsediler. “Benim sahibim de beni satınca ağlamıştı,” dedi Zeynep. “Ben köle olarak doğmadım. Türkler beni kaçırıp, yurtlarına götürdüklerinde çok küçüktüm. Orada bir erkek çocuk gibi at binmeyi ve ok atmayı öğrendim. Mavi gözlü, sapsarı saçlı olduğum için herkesin dikkatini çekiyordum. Çok uzaklardan beni görmeye gelenler oluyordu. Eğer kudretli bir hükümdar seni görürse kesinlikle satın alır diyorlardı. Sonra sultanın ordusu geldi. Sahibim savaşta öldü. O sıralarda on yaşlarındaydım. Geri çekildik. Çok büyük zayiat verdik. Malımızı mülkümüzü kaybettik. Sahibimin oğlu kabilenin reisi oldu. Bana âşık olup, karısı olarak haremine dâhil etti. Ama sultan elimizde avucumuzda ne varsa almıştı. Bu yüzden de sahibim çılgına döndü. Bizi her gün dövüyordu ama sultana teslim olmayı da kabul etmiyordu. Sonra barış yapıldı. Tüccarlar gelip, ticaret yapmaya başladılar. Günün birinde bir Ermeni’nin dikkatini çektim. Beni almak için sahibimin peşinde koşmaya başladı. Benim için para ve hayvan teklif ediyordu. Sonunda ikisi birlikte çadıra girdiler. Sahibim görünce beni hançerlemeye kalkıştı. Çünkü sonunda tüccarın taleplerine kanacağından ve beni satma arzusuna engel olamayacağından korkuyordu. Ama tüccar ona engel oldu. Sonunda da anlaştılar. Öleceğimi sanmıştım. Ermeni beni Semerkant’a götürdü. İğrenç bir adamdı. Orada beni Seyduna’ya sattı. Ama tüm bunlar çok ama çok geçmişte kaldı tabii.”</p>

  <p class="p14">“Zavallı, sen de çok çekmişsin,” dedi Halime ve kızın yanağını sevgiyle okşadı.</p>

  <p class="p14">Fatma, “Sahibinin karısı mıydın sen?” diye sordu.</p>

  <p class="p14">Halime’nin yüzü kızardı. “Hayır. Bilmiyorum. Ne demek istediğinizi anlayamadım?”</p>

  <p class="p14">“Ona böyle şeyler sormasana, Fatma,” dedi Meryem. “Onun daha bir çocuk olduğunu görmüyor musun?”</p>

  <p class="p14">“Ah, başıma çok kötü şeyler geldi,” dedi Fatma iç çekerek. “Akrabalarım annemle beni bir köylüye sattılar. Onun kadını olduğumda daha on yaşında bile değildim. Çok borcu vardı. Borçlarını ödeyemediği için de karşılık olarak alacaklısına beni verdi. Ama ona benimle yattığını söylemedi. Yeni sahibim bunu anlayınca da bana hakaretler yağdırıp, dövüp, eziyet etti. Köylünün ve benim birlik olup onu aldattığımızı söyledi. İkimizi de Öldüreceğine dair yeminler etti. Tüm bunlardan hiçbir şey anlamıyordum. Sahibim yaşlı ve çirkindi. Ondan adeta şeytandan korkarcasına korkuyordum. Diğer eşlerinin de beni dövmelerine izin verdi. Bir süre sonra kendisine dördüncü bir kadın daha buldu. Ona tatlılıkla dadanırken bizleri eskisinden de çok dövmeye başladı. Sonunda beni bu bahçelere getiren Seyduna’nın kervan başlarından biri tarafından kurtarıldım.”</p>

  <p class="p14">Halime ona yaşlı gözlerle baktı. Ardından gülümseyip, “Ama bak şimdi buradasın işte. Ve her şey de yolunda,” dedi. .</p>

  <p class="p14">“Bu kadar gevezelik yeter,” diye sözlerini kesti Meryem. “Birazdan hava kararacak. Yorgunsun. Ayrıca yarın çok işimiz var. Al şu çubukla dişlerini temizle.”</p>

  <p class="p14">Ona bir ucu küçük kıllarla kaplı bir dal parçası uzattı. Halime çubuğun ne işe yaradığını hemen anlamıştı. Ona içi su dolu bir tas getirdiler. İşi bitince de Halime’yi odasına götürdüler.</p>

  <p class="p14">“Sara ve Zeynep oda arkadaşların olacak,” dedi Meryem ona.</p>

  <p class="p14">“Harika,” diye cevap verdi Halime.</p>

  <p class="p14">Odanın zemini yumuşacık renkli halılarla kaplıydı. Duvarlarda ve üzerleri işlemeli yastıkların yerleştirildiği alçak yataklarının arka taraflarında kilimler göze çarpıyordu. Her yatağın yanında gümüş çerçeveli geniş aynaların yerleştirildiği, etkileyici işlemelerle bezeli makyaj masaları vardı. Tavandaysa beş kollu, tuhaf biçimli, büyük bir şamdan asılıydı.</p>

  <p class="p14">Kızlar Halime’ye incecik, uzun, beyaz, ipek bir gecelik giydirdiler. Beline de kırmızı bir kuşak dolayıp, aynanın karşısına oturttular. Halime kızların fısıldaşmalarım duyabiliyordu, ne kadar güzel ve tatlı olduğundan bahsediyorlardı. <span class="t19">Hakl</span><span class="t19">ı</span><span class="t19">lar</span> diye düşündü. <span class="t19">Gerçekten de çok güzelim. T</span><span class="t19">ı</span><span class="t19">pk</span><span class="t19">ı</span> <span class="t19">gerçek bir prenses kadar.</span> Yatağa uzanırken kızlar da başının altına yastık yerleştirdiler. Üstünü kuştüyü bir yorganla örtüp parmak uçlarında odadan çıktılar. Halime adeta peri masallarındaki mutluluğu hissederek, başını yastıklara gömdü ve huzur dolu bir uykuya daldı.</p>

  <p class="p14">Pencereden süzülen güneşin ilk ışıklarıyla uyandı. Gözlerini açınca gördüğü duvardaki rengârenk kilimler bir an için kendisini kervanda sanmasına neden oldu. Duvardaki kilimlerden birinde, at üstünde elinde mızrağıyla ceylan kovalayan bir avcı motifi işlenmişti. Hemen altındaysa bir tarafında boğuşan kaplan ve boğa, diğer tarafındaysa kendisine doğru yönelmiş aslana mızrağını doğrultmuş, kalkanlı bir zenci motifinin işlendiği başka bir kilim vardı. Bu kilimin yanındaysa bir ceylana doğru sokulan bir leopar motifi göze çarpıyordu. İşte tam o noktada bir önceki günü hatırlayıp, nerede olduğunu fark etti.</p>

  <p class="p14">“Günaydın uykucu,” dedi yatağında doğrulan Zeynep.</p>

  <p class="p14">Halime ona doğru döndü ve şaşkınlıkla donakaldı. Omuzlarına dek dökülen gür saçları güneş ışıklarıyla altın gibi parlıyordu. <span class="t19">Bir peri k</span><span class="t19">ı</span><span class="t19">z</span><span class="t19">ı</span><span class="t19">ndan bile daha güzel</span> diye düşündü. Sevinç içinde onu selamladı.</p>

  <p class="p14">Ardından yan yatakta, yarı çıplak halde uyuyan Sara’ya baktı. Kızın simsiyah kollan abanoz ağacı misali parıldıyordu. Seslerini duyduğundan o da uyanmış, ağır ağır gözlerini açmıştı. Zifiri karanlıkla parlayan iki yıldızı andıran gözlerini Halime’ye yöneltip gizemli bir ifadeyle gülümsedi. Hemen sonrasındaysa tıpkı insan bakışlarından rahatsız olan bir kedi misali gözlerini kapattı. Ardından da ayağa kalkıp Halime’nin yatağının kenarına oturdu.</p>

  <p class="p14">“Dün gece Zeynep’le yatarken bizi duymadın,” dedi. “Seni öptük. Ama sen homurdanıp arkanı döndün.”</p>

  <p class="p14">Halime her ne kadar kızın bakışlarından korkar gibi oluyorsa da yine de güldü. Kızın üst dudağının da güneş ışığıyla parıldadığını seçebiliyordu.</p>

  <p class="p14">“Hiç duymadım sizi,” diye cevap verdi.</p>

  <p class="p14">Sara, Halime’yi adeta gözleriyle yiyordu. Aslında onu kucaklamak da istiyordu ama buna cüret edemezdi. Yan gözle Zeynep’e baktı.</p>

  <p class="p14">Zeynep kalkmış, aynanın karşısında saçlarını tarıyordu. “Bugün saçlarını yıkamamız lazım,” dedi Sara, Halime’ye. “Benim yıkamama izin verir misin?”</p>

  <p class="p14">“Tabii ki.”</p>

  <p class="p14">Oda arkadaşları kendilerine ait banyoya yönelince o da ayağa kalktı.</p>

  <p class="p14">“Herkes burada her gün mü yıkanıyor?” diye sordu merakla.</p>

  <p class="p14">“Elbette!” diyip bir ağızdan güldüler. Halime’yi tahta bir küvete sokup güle eğlene onu yıkadılar. Çığlık çığlığa bağıran Halime daha sonra bir havluyla kurulanıp, kendisini tazelenmiş hissederek elbiselerini giydi.</p>

  <p class="p14">Kahvaltı için uzun bir yemek salonuna girdiler. Her kızın kendisine ait bir yeri vardı. Halime burada toplam kendisi dâhil yirmi dört kız olduğunu görmüştü. Onu masanın başına Meryem’in yanma oturtmuşlardı. Meryem, “Anlat bakalım elinden ne tür işler gelir?” diye sordu.</p>

  <p class="p14">“Dikiş, nakış bilirim. Ayrıca yemek de yapabilirim.”</p>

  <p class="p14">“Peki ya okuma yazma?”</p>

  <p class="p14">“Biraz okuyabiliyorum.”</p>

  <p class="p14">“Bu konu üzerinde biraz çalışmamız lazım öyleyse. Peki ya şiir?”</p>

  <p class="p14">“O konuda hiçbir bilgim yok.”</p>

  <p class="p14">“Pekâlâ, burada hem onu hem de daha birçok şeyi öğreneceksin.”</p>

  <p class="p14">“Harika,” dedi Halime mutlulukla. “Bir şeyler öğrenmeyi hep istemişimdir.”</p>

  <p class="p14">“Buradaki derslerde son derece sert disiplin kuralları uyguladığımızı bilmelisin. Senin için de en ufak bir ayrıcalık yapılmayacak. Ayrıca seni bir konuda daha uyarayım. Derslerle ilgisi olmayan konular hakkında sakın soru sorma.”</p>

  <p class="p14">Meryem bugün Halime’ye düne göre daha ciddi ve sert davranıyordu. Buna karşın Halime yine de Meryem’in kendisinden hoşlandığı kanaatindeydi. “Her söylediğinize itaat edeceğime söz veriyorum. Yalnızca sizin istediğiniz biçimde davranacağım,” dedi.</p>

  <p class="p14">Meryem’in diğer kızlardan daha yüksek bir mertebede olduğunu sezinliyordu ama bunu sormaya cesaret edemiyordu.</p>

  <p class="p14">Sütle, kurutulmuş meyve ve baldan yapılmış tatlıdan oluşan kahvaltılarını yaptılar. Ardından herkese birer tane portakal verildi.</p>

  <p class="p14">Kahvaltıdan sonra dersler başladı. Birlikte ilk gün Halime’nin hayran kaldığı cam tavanlı, havuzlu salona girdiler. Yastıkların üzerinde bağdaş kurup, kucaklarına siyah yazı tahtalarını aldılar. Ardından ellerine kamış kalemlerini alıp beklemeye koyuldular. Meryem, Halime’ye de oturacağı yeri gösterip yazı malzemelerini verdi.</p>

  <p class="p14">“Yazmayı bilmiyor olsan da şimdilik herkes gibi tut yeter. Sonra öğreteceğim sana. Ama şimdilik en azından yazı tahtasıyla kaleme alışmaya çalış.”</p>

  <p class="p14">Sonra kapıya doğru yönelip tahta bir tokmakla duvardaki asılı çana hızla vurdu.</p>

  <p class="p14">O anda kapı açıldı ve içeri elinde kalın bir kitapla iri yarı bir zenci girdi. Çizgili kumaştan kısa bir pantolon giymişti. Üzerinde de ayaklarına dek uzanan ama ön tarafı açık cübbesi vardı. Ayaklarında renksiz sandaletler, başındaysa ince, kırmızı bir sarık göze çarpıyordu. Kızların karşısında, kendisi için ayrılmış yastığa ihtişamla kuruldu.</p>

  <p class="p14">“Sevgili minik güvercinlerim, bugün Kuran’dan sureler okumayı sürdüreceğiz,” dedi hürmetle kitabı alnına değdirerek. “Peygamberimizin öbür dünyanın hazlarından ve cennetin mutluluklarından bahsettiği bölümdeydik. Aranıza yeni genç bir talebenin daha katıldığını görüyorum. Bakışları canlı, öğrenmeye, bilgiye aç, etkileyici bir yeni talebe. Şimdi onun bu mübarek sözlerin en ufak bir ayrıntısını bile kaçırmaması için zeki ve çalışkan arkadaşımız Fatma özenli bahçıvanınız Adi’nin şimdiye dek küçük yüreklerinize ekip yeşertmeyi başardıklarından bahsedecek.”</p>

  <p class="p14">Bu onu dün şu an içinde bulunduğu bu muhteşem bahçelere getiren Adi’ydi. Halime onu sesinden hemen tanımıştı. Adamın konuştuğu her an içinde beliren gülme isteğini bastırmak için çaba harcamak zorunda kalıyordu.</p>

  <p class="p14">Fatma sevimli, yusyuvarlak çeneli yüzünü hocasına doğru çevirip, neredeyse hoş bir ezgi mırıldanıyormuşçasına tatlı bir sesle öğrendiklerini anlatmaya koyuldu. “Okuduğumuz on beşinci surenin kırk beşle kırk sekizinci ayetleri şöyle der; ‘Şüphesiz Allah’a karşı gelmekten sakınanlar, cennetler içinde ve pınarlar başındadır. Onlara, ‘Girin oraya esenlikle ve güven içinde,’ denilir. Biz onların kalplerindeki kini söküp attık. Artık onlar sedirler üzerinde karşılıklı oturan kardeşlerdir. Onlara orada hiçbir yorgunluk dokunmaz, onlar oradan çıkarılacak da değillerdir.” Adi onu uzun uzun övdü. Ardından Fatma birkaç ayeti daha ezberinden okudu. Bittiğinde Adi, Halime’ye dönerek, “Öğrenme heveslisi, gümüş ceylanım, arkadaşın ve ablanın dudaklarından dökülen incileri duydun. Ruhumun sesini sunarak bu hoş bakışlı hurilerin içlerine ektiğim bilgi tomurcuklarının nasıl açtığını gördün mü? Artık sen de yüreğindeki çocukluktan kurtulmalı, bu mübarek sözlere kendini daha bir vermelisin. Ancak o zaman burada ve öbür dünyada huzur bulabilirsin.”</p>

  <p class="p14">Sonra Kuran’ın yeni bir suresini okumaya geçip, kelime kelime yazdırdı. Kalemlerin yazı tahtası üzerindeki sesleri işitiliyor, kızlar bir yandan sözcükleri tahtaya geçirirken bir yandan da dudaklarını hafif hafif kıpırdatarak yazdıklarını tekrar ediyorlardı.</p>

  <p class="p14">Dersin sonu geldiğinde Halime iyiden iyiye şaşkına dönmüş holdeydi. Çevresindeki her şey ona gerçek olamayacak kadar gülünç ve tuhaf görünüyordu.</p>

  <p class="p14">Zenci doğrulup, son derece saygılı bir ifadeyle kutsal kitabı üç kez başına götürüp ardından, “Sevgili genç bakireler,” diye konuşmaya başladı. “Gayretli, yetenekli, elleri çabuk talebelerim benim. Hu günlük bilgeliğimin bu kadarını aktaracağım sizlere. İşittikleriniz ve özenle tahtalarınıza yazdığınız sözcükleri iyice çalışıp, güzelce ezberleyin. Aynı zamanda da bu tatlı bıldırcınla, yani yeni Arkadaşınızla yakından ilgilenin. Kutsal kitabı öğrenerek cehaletini bilgeliğe nasıl çevireceğini anlatın ona.”</p>

  <p class="p14">Bembeyaz dişlerini göstererek sırıttı. Herkeste saygı uyandıran bakışlarıyla etrafı süzüp sınıfı büyük bir vakarla terk etti.</p>

  <p class="p14">Daha perde tam kapanmamıştı ki Halime kahkahalarla gülmeye başladı. Birkaç arkadaşı da ona katılmıştı. Ama Meryem hemen müdahale ederek, “Bir daha sakın Adi’ye gülme, Halime,” dedi. “Evet, başlangıçta sana biraz tuhaf biri gibi gelebilir. Ama altın gibi bir kalbi vardır. Bizim için her şeyi yapar o. Gerek dini gerekse dünyevi felsefe alanında uzmandır. Kuran’ı, şiiri, düz yazıyı çok iyi bilir. Ayrıca gerek Arapçaya gerekse de Pehlevi diline hâkimdir. Seyduna da Ona çok güvenir.”</p>

  <p class="p14">Halime utanarak başını öne eğdi. Meryem gelip yanağını okşayarak, “Şimdi güldün diye çok üzülme,” dedi. “Ama artık bildiğine göre bundan sonra daha farklı davranırsın.”</p>

  <p class="p15">Başım itaatkâr bir tavırla sallayıp, temizliğe katılmak üzere diğer kızların peşi sıra bahçeye yöneldi.</p>

  <p class="p14">Sara, onu saçlarını yıkamak üzere banyoya götürdü. Önce saçlarını açıp taradı, ardından giysilerini beline dek sıyırdı. Bunu yaparken ellerinin titremesi Halime’yi az da olsa rahatsız etmişti ama elinden geldiğince bunu düşünmemeye çalıştı.</p>

  <p class="p14">“Peki, sahibimiz kim bizim?” diye sordu. Merakı iyice artmıştı. Ayrıca nedenini bilemese de Sara’nın üzerinde belirgin bir hâkimiyet kurduğunun farkındaydı.</p>

  <p class="p14">Sara sorusunu cevaplamaya dünden hazırdı.</p>

  <p class="p14">“Sana bildiğim her şeyi anlatacağım,” dedi tuhaf biçimde sesi titreyerek. “Ama bunları anlattığımı kimseye söylemesen iyi olur. Karşılığında da yalnızca beni sevmeni istiyorum. Buna söz veriyor musun?”</p>

  <p class="p14">“Veriyorum.”</p>

  <p class="p14">“Senin de fark ettiğin gibi hepimiz Seyduna’ya yani ‘Efendimize,’ aitiz. Çok ama çok güçlü bir adamdır o. Aslında tüm söyleyebileceklerim…”</p>

  <p class="p14">“Anlat, biraz daha anlat!”</p>

  <p class="p14">“Belki de onu hiç göremeyeceksin. Buradaki birkaç arkadaşımla neredeyse birinci senemizi doldurduk bile. Ama henüz onu görmedik.”</p>

  <p class="p14">“‘Efendimizden, bahset biraz daha.”</p>

  <p class="p14">“Sabırlı ol. Her şeyi açıklayacağım. Yaşayanlar arasında Allah’tan sonra kimin geldiğini biliyor musun?”</p>

  <p class="p14">“Halife.”</p>

  <p class="p14">“Yanlış. Sultan da değil. Allah’tan sonra Seyduna gelir.”</p>

  <p class="p14">Büyük bir şaşkınlık içindeki Halime’nin gözleri fal taşı gibi açılmıştı. Sanki Binbir Gece Masalları’ndan bir hikâye dinliyordu. Hatta dinlemekle kalmıyordu, bizzat hikâyenin içindeydi. “Hiçbiriniz Seyduna’yı görmedi, öyle mi?”</p>

  <p class="p14">Sara ona doğru eğilerek, kulağına fısıldadı.</p>

  <p class="p14">“Aslında tam olarak öyle sayılmaz. İçimizden biri onu gayet iyi tanıyor. Ama bu konuda konuştuğumuzu kimse bilmemeli.”</p>

  <p class="p14">“Bir mezar taşı kadar sessiz olacağım. Hadi söyle şimdi, Seyduna’yı iyi tanıyan o bahsettiğin kişi kim?”</p>

  <p class="p14">Aslında sorusunun cevabını gayet iyi biliyordu. Sadece onaya ihtiyacı vardı.</p>

  <p class="p14">“Meryem,” diye fısıldadı Sara. “Çok yakınlar birbirlerine. Ama beni sakın ele verme.”</p>

  <p class="p14">“Bu konuda hiç kimseyle konuşmayacağım.”</p>

  <p class="p14">“Tamam, o zaman. Beni de seveceksin. Bak sana ne kadar güvendim.”</p>

  <p class="p14">Halime meraktan yerinde duramayacak hale gelmişti. “Dün evin girişinde karşılaştığımız yaşlı kadın kimdi?” diye sordu.</p>

  <p class="p14">“Apama. Yalnız onun hakkında konuşmak Meryem hakkında konuşmaktan bile tehlikelidir. Meryem şefkatli bir insandır. Bizi de sever. Ama Apama kötü yüreklidir. Bizlerden nefret eder. O da Seyduna’yı gayet iyi tanır. Aman dikkatli ol, kimse senin bir şeyler bildiğini fark etmesin.”</p>

  <p class="p14">“Çok dikkatli olacağım, Sara.”</p>

  <p class="p14">Sara, Halime’nin saçlarını daha hızlı yıkamaya koyuldu.</p>

  <p class="p14">“Çok tatlısın,” diye fısıldadı. Halime utanmış olsa da duymamış gibi davranmaya çalıştı. Daha öğrenmesi gereken çok şey vardı. “Adi kim?” diye sordu.</p>

  <p class="p14">“O bir hadım.”</p>

  <p class="p14">“Hadım ne demek?”</p>

  <p class="p14">“Erkekten sayılmayacak bir erkek</p>

  <p class="p14">“Bu da ne demek?”</p>

  <p class="p14">Sara ayrıntılarıyla açıklamaya başlamıştı ki Halime derhal sözünü kesti. “Bunu duymak istemiyorum.”</p>

  <p class="p14">“Bunun gibi daha çok şey duymak zorunda kalacaksın.”</p>

  <p class="p14">Sara’nın kalbi kırılmış gibiydi.</p>

  <p class="p14">Saçlarını yıkamayı bitirip, başını hoş kokulu bir yağla ovalamaya başladı. Sonra da güzelce taradı. Aslında ona sarılmak, onu öpmek istiyordu ama Halime’nin yüzündeki sert ifade yüzünden bunu yapmaya cesaret edememişti. Saçlarının daha çabuk kuruması için banyodan çıkıp, güneşli bir yere yöneldiler. Çiçek tarhındaki ayrık otlarını temizleyen birkaç kız onları fark edip yanlarına geldiler.</p>

  <p class="p14">“Nerede kaldınız?” diye sordular.</p>

  <p class="p14">Halime bakışlarını yere indirdi ama Sara en ufak bir çekingenlik göstermeden konuşmaya başladı.</p>

  <p class="p14">“Keşke şu zavallı kızın saçlarının ne kadar kirli olduğunu siz de görseydiniz. Sanki hayatı boyunca hiç yıkanmamış gibi. Temizleyinceye kadar canım çıktı. Aslında tam manasıyla temizlenmesi için bir defa daha yıkamak lazım.”</p>

  <p class="p14">İyi ki Meryem burada değil diye düşündü Halime. Zira daha onu gördüğü anda vicdan azabı çekmeye başlayacağını tahmin ediyordu. Hele hele bir de sorular sormayagörsün! İşte o zaman çenesini tutamayabileceğinden korkuyordu. Ona verdiği soru sormama sözünü yarım gün bile tutamamıştı.</p>

  <p class="p14">Diğer kızlar gidince Sara ona çıkıştı.</p>

  <p class="p15">“Eğer böyle davranmaya devam edersen herkes senin sakladığın bir şeyler olduğunu düşünecek. Hiçbir şey bilmiyormuş gibi görün. Ancak o zaman kimse seni sıkıştırmaya yeltenmez. Diğerlerinin yanına gidiyorum ben. Sen burada biraz daha kal da saçların iyice kurusun.”</p>

  <p class="p14">Halime bu tuhaf dünyaya geldiğinden beri ilk kez yalnız kalıyordu. Aslında hiçbir şey bilmiyordu. Nerede olduğundan da görevinden de bihaberdi. Dört bir yandan gizemle kuşatılmıştı.</p>

  <p class="p14">Ama bu onu kesinlikle rahatsız etmiyordu. Tam aksine; bu sihirli dünyada dengesini bulmuştu adeta. Her şeyden önce çevresinde hayal gücünü besleyecek o kadar çok şey vardı ki. <span class="t19">En iyisi bir kara cahil gibi davranmak</span> diye düşündü. <span class="t19">Böylece kimse benden</span> <span class="t19">ş</span><span class="t19">üphe</span><span class="t19">lenmez ve bana hep iyi davran</span><span class="t19">ı</span><span class="t19">rlar. Üzerime titrerler.</span></p>

  <p class="p14">Sara’nın anlattıklarıyla zihni adeta bir arı kovanına dönmüştü, ilk anda şefkatli, sevgi dolu biri olarak gördüğü Meryem’in gizem dolu diğer yüzünün farkına varmıştı artık. Onun Seyduna’yla çok yakın olması ne anlama gelirdi? Kötü biri olmasına karşın Seyduna’yla arası iyi olan Apama ne tür yetkilere sahipti? Tabii bir de Meryem’in dediğine göre Seyduna’nın tam güvenini kazanmış şu komik Adi vardı. Ve her şeyden önce Sara’nın adını ancak fısıldayarak zikrettiği güçlü, ‘Efendimiz,’ Seyduna kimdi?</p>

  <p class="p14">Yerinde duramıyordu. Yolda aşağı doğru ilerlemeye başlayıp yeni şeylerin tadını çıkarmaya koyuldu. Çiçeklerin yanında çömelince üzerlerine konan kelebekler korkup uçuştular. Çiçek tozları kaplı bacaklı işçi arılarla yaban arılan çevresinde vızıldıyordu. Böceklerle küçük sinekler bahar güneşinin tatlı sıcaklığında uçuşup duruyorlardı. Daha şimdiden sıkıntılarla boğuştuğu çiftlik yaşamını da korku ve belirsizlikle kıvrandığı o zor yolculuğunu da unutmaya başlamıştı. Şimdi yüreği mutlulukla, yaşam sevinciyle doluydu. Sanki cennete gelmişti.</p>

  <p class="p14">Nar ağaçlarıyla dolu küçük korulukta bir kıpırtı sezdi. Biraz daha yaklaşıp dinlemeye koyuldu. Dalların arasından incecik, kıvrak bacaklı bir hayvan fırladı. <span class="t19">Bu bir ceylan</span> diye düşündü. Hayvan tam karşısında durup muhteşem kahverengi gözlerini ona dikti.</p>

  <p class="p14">Halime ilk andaki içgüdüsel korkusunu yenmişti. Eğilip farkında olmadan o tuhaf Kuran yorumcusunu taklit ederek, ceylanla konuşmaya koyuldu.</p>

  <p class="p14">“Tatlı, sevimli ceylan, izin ver de o güzel sesini duyayım. Sakın korkma benden. Narin, çevik bacaklı tatlı şey… Bak, ben Adi kadar çok şey bilmediğim için ancak bu kadarını söyleyebilirim. Hadi gel, genç ve güzel Halime’ye, tatlı, küçük ceylanları seven Halime’ye gel…”</p>

  <p class="p14">Kendi sözlerine kahkahayla gülmüştü. Ama ceylan yavaş yavaş sokulup, burnunu uzatarak önce hafifçe kokladıktan sonra yüzünü yalamaya koyuldu. Gıdıklanıyor ama bu çok da hoşuna gidiyordu. Gülerek şaka yollu geri çekilir gibi yaptı. Ceylan da bunun üzerine iyice sokulup daha bir istekle yalamaya koyuldu. Tam o anda Halime arkadan kulak memesine başka bir yaratığın dokunduğunu hisseder gibi oldu. Arkasındaki yaratığın soluklarını ensesinde hissediyordu. Görmek için dönünce de dehşet içinde kaldı. Sarı kürklü Ehrimen sanki ceylanla yarışıyormuşçasına bir şefkat gösterisine girmişti. Sırt üstü yere kapaklandı. Doğrulamıyor, ağzından tek bir kelime bile çıkmıyordu. Korku dolu gözlerini uzun bacaklı kediye dikip, hayvanın üzerine atılacağı anı beklemeye koyuldu. Ama Ehrimen’in saldırmak gibi bir niyeti olmadığı ortadaydı. Zaten az sonra da Halime’yi tamamen unutup ceylanla oynamaya koyuldu. Ağzını açıp, ceylanı kulağından ya da boynundan yakalayacakmış gibi yapıyordu. Birbirlerine alışkın oldukları ve kesinlikle iyi bir dostluk kurdukları anlaşılıyordu. Halime yavaş yavaş cesaretini yeniden kazanıp kollarını her iki hayvanın boynuna doladı. Leopar tıpkı sıradan bir ev kedisi gibi mırlayıp, başını eğerken ceylan da yeniden yüzünü yalamaya koyuldu. Halime aklına gelen tüm tatlı sözlerle hayvanları severken bir yandan da ceylanla leoparın dost olabildiği bir dünyada bulunuyor olmanın şaşkınlığı içindeydi. Zira peygamber bunun Allah’ın cennet sakinlerine sakladığı bir mucize olacağını söylemişti.</p>

  <p class="p14">Kendisine seslenildiğini işitti. Doğrulup sesin geldiği yöne döndü. Ehrimen de hemen arkasındaydı. Ceylansa tıpkı bir yavru keçi misali zaman zaman leoparı çekiştirerek en arkadan geliyordu. Ehrimen ona pek aldırmıyor sadece arada sırada kulağını yakalayacakmış gibi atılıyordu.</p>

  <p class="p14">Kendisini bekleyen arkadaşları dans saatinin geldiğini söylediler. Saçlarım topuz yapıp onu cam salona götürdüler.</p>

  <p class="p14">Dans hocaları Esad adında, orta boylu, teni pürüzsüz, kadın kıvraklığına sahip, yumuşak hatlı bir hadımdı. Koyu derili bir Afrikalıydı ama Adi kadar da siyah değildi. Halime adamı aynı anda hem sevimli hem de komik bulmuştu. Yanlarına gelip üzerindeki uzun cübbeyi çıkartınca karşılarında altındaki kısa san şalvarıyla kalakaldı. Saygı dolu bir ifadeyle gülümseyip, eğilerek selam verirken bir yandan da sürekli ellerini ovuşturuyordu. Fatma’ya arpı çalmaya başlamasını işaret ettikten sonra hünerli tavırlarla kıvrak bir dansa başladı.</p>

  <p class="p14">Dansı etkileyici göbek ve kas hareketlerinin birleşimiyle sergiliyordu. Abartılı el ve ayak hareketleriyse kıvrak göbek dansının en fazla tamamlayıcısı olarak nitelendirilebilirdi. Önce nasıl yapılacağını gösterdi. Sonra da kızlardan aynı şeyi yapmalarını istedi. Herkese yeleklerini yukarı kıvırıp göbeklerini çıplak bırakmaları talimatını verdi. Halime ilk anda utanmıştı ama herkesin son derece rahat hareketlerle soyunduğunu görünce o da gönül rahatlığıyla aynı şeyi yaptı. Hoca Züleyha’yı baş dansçı olarak seçip, onu biraz öne doğru çıkardı. Sonra Fatma’yı onun yerine yollayıp, uzun, ince bir flüt çalmaya başladı.</p>

  <p class="p14">Züleyha ancak o zaman Halime’nin dikkatini çekmişti. Vücut hatları en güzel olan kızdı. En iyi dans eden o olduğundan derslerde Esad’ın yardımcısı olmuştu. Hoca ne dese büyük bir başarıyla yapıyor bu sırada diğerleri de onu taklit etmeye çabalıyordu. Bir elinde flütle bir kızdan diğerine koşan Esad’sa kızlara kaslarım, hareketlerini dikkatle inceleyip, doğrusunun nasıl olması gerektiğini anlatıyordu.</p>

  <p class="p14">Ders bittiğinde Halime hem çok yorulmuş hem de bir hayli acıkmıştı. Bahçeye çıktılar ama fazla uzaklaşmamaları gerektiğini biliyorlardı. Çünkü birazdan diğer ders başlayacaktı. Şiir dersi. Halime, Sara’ya acıktığını söyleyerek sızlandı. Sara ona beklemesini söyleyip binaya daldı, kısa süre sonra da geri döndü. Elindeki muzu Halime’ye uzattı.</p>

  <p class="p14">“Öğün aralarında bir şeyler yememiz yasak. Meryem bu konuda çok katıdır. Çünkü şişmanlamamızdan korkar. Sana bunu verdiğimi görse beni kesinlikle cezalandırır.”</p>

  <p class="p14">Halime birine şişmanlamaması için yemek verilmemesi gibi bir şeyi hiç duymamıştı. Bir kadın ya da kız ne kadar şişmansa o kadar beğenilirdi. Bu yüzden Sara’nın bu sözleri pek hoşuna gitmedi. Ayrıca bu garip yerde yemeklerin yalnızca tatlıdan ibaret olmasının nedeni neydi?</p>

  <p class="p14">Kızların yeniden sınıflarına dönme zamanı geldi. Adi bu kez şiir hocası olarak yerini almıştı. Halime dersi eğlenceli bulmuş, kısa sürede de büyük bir ilgiyle dinlemeye koyulmuştu. Hocaları derste onlara kısa beyitli gazel sisteminden bahsetti. Kızlardan yaratıcılıklarını kullanmaları bekleniyordu. Meryem ilk beyiti söyledi. Şimdi kızlar bir sonraki uygun beyiti bulmak için birbirleriyle yarışmaya başlamışlardı. Yaklaşık on kadar mısradan sonra Fatma’yla Zeynep dışında hepsi yaratıcılıklarının sonuna geldiklerinden pes ettiler. Azimle devam etseler de kısa süre sonra onlar da söyleyecek bir şey bulamadılar. Adi ilk iki seferinde işin mantığını anlaması için Halime’yi rekabete dâhil etmemişti. Bu yüzden de Adi üçüncü tura onun da katılması gerektiğini söylediği ana dek bir hayli hoş vakit geçirmiş oldu. Şimdiyse hem biraz korkuyor diğer taraftan da hocasının kendisine hemen itimat ettiğini görmenin mutluluğunu yaşıyordu. Ayrıca arkadaşlarına kendisinin de onlardan aşağı kalmadığını gösterme arzusundaydı.</p>

  <p class="p14">Meryem ilk beyiti okudu.</p>

  <p class="p14">“Eğer olsaydı bir kuş misali kanatlarım…” Adi kısa bir süre bekledi ardından kızlara teker teker söz vermeye başladı.</p>

  <p class="p14">Züleyha, “Hep güneşe uçardım.”</p>

  <p class="p14">Sara, “Ve sabah çiğinin peşinde koşardım.”</p>

  <p class="p14">Ayşe, “Uzatırdım elimi gariplere.”</p>

  <p class="p14">Sit, “Mırıldanırdım onlara her türden ezgilerle.”</p>

  <p class="p14">Cada, “Ve adardım kendimi doğruluğu beklemeye.”</p>

  <p class="p14">Bu anda Adi hoş bir ifadeyle Halime’ye başıyla devam etmesini işaret etti.</p>

  <p class="p14">Halime de kızarıp bozararak ilk denemesini yaptı.</p>

  <p class="p14">“Böylece seninle ben uçarak…”</p>

  <p class="p14">Öylece kalakalmış, devam edememişti.</p>

  <p class="p14">“Dilimin ucunda,” dedi.</p>

  <p class="p14">Hepsi birden güldü. Adi, Fatma’ya göz kırptı.</p>

  <p class="p14">“Pekâlâ. Fatma, yardım et ona.”</p>

  <p class="p14">Fatma, Halime’nin beyitini tamamladı. “Sonra sen ve ben uçarız birlikte.”</p>

  <p class="p14">Ama Halime hemen atıldı.</p>

  <p class="p14">“Hayır, benim söylemek istediğim bu değildi,” dedi. “Biraz bekleyin şimdi söyleyeceğim.”</p>

  <p class="p14">Sonra, boğazını temizledi ve biraz düşünüp aklına geleni söyledi.</p>

  <p class="p14">“Böylece seninle ben uçarak cennete yükseliriz.”</p>

  <p class="p14">Sözleri kızları kahkahaya boğmuştu. Halime öfkeden ve utançtan kıpkırmızı kesilmiş bir halde ayağa fırlayıp kapıya doğru koşmaya kalktı ama Meryem onu kolundan yakaladı.</p>

  <p class="p15">Sonrasında hep birlikte onu rahatlatıp, yeniden cesaretlendirmeye koyuldular. Yavaş yavaş da olsa sakinleşip, gözyaşlarını sildi. Adi şiir sanatının ağır ağır tomurcuklanan bir çiçeğe benzediğini ve ancak çok büyük çabalarla olgunlaşabileceğini izah etti. Bu yüzden de ilk seferinde başarısız olduğu için umutsuzluğa kapılmasının manası yoktu. Sonra kızlara devam etmesini söyledi. Ama çoğunun aklına bir şey gelmiyordu. Yalnızca Fatma’yla Zeynep’<span class="t21">1</span> atışmayı devam ettiriyordu.</p>

  <p class="p14">Fatma, “Halime, öğrenmek için iyi dinle.”</p>

  <p class="p14">Zeynep, “Fatma, öğreneceği bir şey yok ki senin sözünle.” Fatma, “Neden bilgim seni rahatsız ediyor ki böyle?”</p>

  <p class="p14">Zeynep, “Saçmalama, sınırlarını bil, bin düşün bir söyle.” Fatma, “Anladım, öfkelendiriyor seni dürüstçe söylediklerim yüreğimle.”</p>

  <p class="p14">Zeynep, “Hiç de değil. Bilmelisin ki yalnızca kızdırıyorsun had bilmezliğinle.”</p>

  <p class="p14">Fatma, “Had bilmezlik beslenir bazen güzellikten. Ama elbette sen bulamazsın teselli çirkinliğinle.”</p>

  <p class="p14">Zeynep, “Bana mı söylüyorsun bunları? Baksana aşın yemekten geldin ne hale?”</p>

  <p class="p14">Fatma, “Bak bu güzeldi işte. Ne yani takdir mi etmeli herkes senin gibi geleni bir deri bir kemik şekle.”</p>

  <p class="p14">Zeynep, “Asla. Ama güldürüyor böyle Öfkelenmen gerçekten tüm yüreğinle.”</p>

  <p class="p14">Fatma, “Ah, sahi mi? Peki nasıl karşılık vermeli çıldırtırsan eğer yalan sözlerle?”</p>

  <p class="p14">Zeynep, “Sanıyorsun ki saldırarak kurtulacaksın böyle sert ifadelerle.”</p>

  <p class="p14">“Bu kadar yeter, güvercinlerim,” diye müdahale etti Adi. “Etkileyici beyitlerinizle birbirinizi yeterince kızdırdınız. Aynı zamanda özlü söz söylemeyi öğrendiğinizi de gösterdiniz. Güzelce tartıştınız, saldırdınız, sözlerinizle adeta boğuştunuz. Hançer gibi saplanan sözleriniz sanki dans ezgileri yarattı. Ama artık sataşmayı bitirip barışın. Zarafeti ve söz sanatlarını yeteri kadar öğrendiniz. Şimdi hep birlikte yemek odasına gidebilirsiniz.”</p>

  <p class="p16">İçten bir tavırla selam verip sınıftan çıktı. Onun çıkışının ardından kızlar da adeta birbirleriyle yarışarak yemek odasına koşuştular.</p>

  <p class="p14">Yemek masası kurulmuştu bile. Yiyecekleri üç hadım getiriyordu. Hamza, Talha ve Sühal. Halime böylece kendilerine burada hizmet eden toplam yedi hadım olduğunu anlamış oldu. Daha önce tanıştığı iki öğretmenle şu an hizmet eden üç hadım dışında bahçe bakımıyla görevli Muad ve Mustafa adlı iki görevli daha vardı. Mutfak aslında Apama tarafından yönetiliyordu. Hamza, Talha ve Sühal’se onun yardımcılarıydılar.</p>

  <p class="p14">Bu üçü daha çok ev işlerinden sorumluydu. Temizlik, derleyip toplama, silip süpürme onların işiydi. Hadımlara Apama’yla birlikte bahçenin hendeklerle ayrılmış bir bölümü tahsis edilmişti. Hep birlikte kendilerine ait bir evde yaşıyorlardı. Apama’nınsa diğerlerinden ayrı bir evi vardı.</p>

  <p class="p14">Tüm bu ayrıntılar Halime’nin merakını daha da artırıyordu aslında. Ama Meryem’in yanındayken tek bir soru sormaya bile cesaret edemiyordu. Sara’yla yalnız kalacakları zamanın gelmesini iple çekiyordu.</p>

  <p class="p14">Sıradan bir yemeğin bile ziyafeti andım oluşu Halime’yi çok şaşırtmıştı. Sofra, pişince mis gibi et sularını salmış körpe av kuşları, envai çeşit sebze, omlet, peynir, ekmek, içi meyve dolu ballı çöreklerle donatılmıştı. Ve tüm bunlara ilaveten içince Halime’nin başını tuhaf biçimde döndüren bir içecek vardı.</p>

  <p class="p14">“Şarap bu,” diye fısıldadı Sara ona. “Seyduna içmemize izin veriyor.”</p>

  <p class="p14">Yemekten sonra birlikte odalarına çekildiler. Nihayet yalnız kalmışlardı. Halime, “Peygamberin yasağına rağmen Seyduna şaraba nasıl izin verebiliyor ki?” diye sordu.</p>

  <p class="p14">“O verebilir. Sana Allah’tan sonra onun geldiğini söylemiştim ya. O yeni peygamber.”</p>

  <p class="p14">“Bana Seyduna’yı Meryem’le Apama dışında kimsenin görmediğini söyledin.”</p>

  <p class="p14">“En güvendiği adam olan Adi dışında. Ama Adi’yle Apama birbirlerine tahammül edemezler. Aslında Apama hiç kimseye tahammül edemez. Gençken çok güzelmiş. Şimdi bu güzelliğinden eser kalmadığı için sıkıntılı.”</p>

  <p class="p14">“Gerçekte kim o?”</p>

  <p class="p14">“Şşşş. Korkunç bir kadındır. Aşkın tüm gizemlerini bilir. Seyduna bize öğretmesi için getirdi onu buraya. Gençken çok aşığı olduğunu söylerler.”</p>

  <p class="p14">“Ne diye bu kadar çok şey öğrenmek zorundayız ki?”</p>

  <p class="p14">“İşte bunu ben de bilmiyorum. Ama sanırım bizi Seyduna’ya hazırlıyorlar.”</p>

  <p class="p14">“Onun haremine mi seçildik yani?”</p>

  <p class="p14">“Belki. Ama şimdi sıra sende. Söyle bakalım beni seviyorsun değil mi artık?”</p>

  <p class="p14">Bu soru Halime’nin kaşlarım çatmasına neden oldu. Öğrenmesi gereken bunca önemli şey varken Sara’nın durup durup böyle saçına sapan bir şeyi soruyor olmasına kızıyordu. Yatağına sırt üstü uzanıp, gözlerini tavana dikti.</p>

  <p class="p14">Yatağın kenarına ilişen Sara da gözlerini ona dikti. Sonra aniden eğilip onu ihtiraslı öpücüklere boğdu.</p>

  <p class="p14">İlk anda Halime en ufak bir tepki vermedi. Ama bu öpücükler giderek rahatsız edici bir hal almaya başlayınca Sara’yı iterek uzaklaştırmak zorunda kaldı.</p>

  <p class="p14">“Seyduna’nın bizimle ilgili planlarını öğrenmek istiyorum,” dedi.</p>

  <p class="p14">Sara soluk soluğa doğrulup, saçlarım düzeltmeye koyuldu. Sonra da, “Ben de isterim bunu, ” diye karşılık verdi. “Ama kimse bu konuda konuşmuyor. Bizim sormamıza da izin verilmiyor. ”</p>

  <p class="p14">“Sence buradan kaçmanın bir yolu var mı?”</p>

  <p class="p14">“Aklını mı kaçırdın sen? Daha geleli ne kadar oldu ki? Apama sakın duymasın! Kayalıkların üzerindeki kaleyi görmedin mi? Buradan tek çıkış orası. Buna cüret edenin de vay haline!”</p>

  <p class="p14">“Kimin kalesi orası?”</p>

  <p class="p14">“Kimin mi? Etrafta gördüğün her şey, bizler de dâhil olmak üzere, Seyduna’ya aittir,”</p>

  <p class="p14">“Seyduna kalede mi yaşıyor?”</p>

  <p class="p14">“Bilmiyorum. Belki.”</p>

  <p class="p14">“Sanırım yaşadığımız bu bölgenin adını da bilmiyorsun değil mi?” “Bilmiyorum. Çok fazla soru soruyorsun. Bu soruların cevaplarının çoğunu Apama’yla Adi’nin bile bildiğini sanmam. Belki bir tek Meryem biliyor olabilir.”</p>

  <p class="p14">“Neden sadece Meryem?”</p>

  <p class="p14">“Onların birbirlerine çok yakın olduklarım söyledim ya sana.” “Yanı ne demek bu?”</p>

  <p class="p14">“Karı koca gibiler yani.”</p>

  <p class="p14">“Sana kim söyledi?”</p>

  <p class="p14">“Şşşş. Biz kızlar keşfettik.”</p>

  <p class="p14">“Anlamıyorum.”</p>

  <p class="p14">“Elbette anlayamazsın. Daha önce hiç harem hayatı yaşamamışsın ki.”</p>

  <p class="p14">“Sen yaşadın mı?”</p>

  <p class="p14">“Evet, tatlım. Nasıl bir şey olduğunu bir bilsen. Efendimin adı Şeyh Muaviye’ydi. Başlarda onun kölesiydim. On iki yaşındayken beni satın almıştı. Sonrasındaysa gözdesi oldum. Yatağımın kenarına oturur, bana şimdi tıpkı benim sana baktığım gibi bakardı. Güzel kara kedim diye çağırırdı beni. Bana âşıktı. Bunun nasıl bir şey olduğunu keşke sana anlatabilsem. Muhteşem bir adamdı. Diğer karıları beni kıskanıyordu. Ama içlerinde en çok beni sevdiği için hiçbir şey yapamıyorlardı tabii. Kıskançlık ve öfkeleri yüzünden gün geçtikçe daha yaşlı daha çirkin bir hale bürünüyorlardı. Çıktığı seferlere beni de götürürdü. Günün birinde düşman bir kabilenin saldırısına uğradık. Adamlarımız müdafaa hattını oluşturana dek saldırganlar beni yakaladılar. Basra pazarında şimdiki sahibimize sattılar. Çok ama çok üzgündüm.”</p>

  <p class="p14">Ağlamaya başladı. Gözyaşları Halime’nin yanaklarına, göğsüne damlıyordu.</p>

  <p class="p14">“Üzülme, Sara. Burada her şey gayet iyi.”</p>

  <p class="p14">“Eğer beni birazcık olsun seveceğine emin olsam kendimi çok daha iyi hissedeceğim. Muaviye’m o kadar yakışıklıydı ki. Beni de ne çok severdi!”</p>

  <p class="p14">“Seni seviyorum, Sara,” dedi Halime öpmesine izin vererek. Ardından da yeniden sorulara döndü.</p>

  <p class="p14">“Meryem de herhangi bir haremde bulunmuş mu?”</p>

  <p class="p14">“Evet, ama onunki farklıymış. Prenses gibiymiş orada. Uğruna iki adam can vermiş.”</p>

  <p class="p14">“O zaman buraya neden gelmiş ki?”</p>

  <p class="p14">“Kocasının akrabaları, sergilediği sadakatsizliğin öcünü almak için onu satmışlar. Çünkü onun yüzünden bütün aile büyük utanç yaşamış.”</p>

  <p class="p14">“Neden sadakatsizlik etmiş?”</p>

  <p class="p14">“Bunu sen henüz anlayamazsın, Halime. Onun için doğru kişi değilmiş diyelim.”</p>

  <p class="p14">“Adam onu sevmemiş demek ki.”</p>

  <p class="p14">“Ah, hem de nasıl sevmiş. Zaten ölümüne de bu sevgisi neden olmuş.”</p>

  <p class="p14">“Bunu nereden biliyorsun?”</p>

  <p class="p14">“Buraya geldiğinde bize o anlatmıştı.”</p>

  <p class="p14">“O senden önce gelmedi mi buraya?”</p>

  <p class="p14">“Hayır. Fatma, Cada, Safiye ve ben geldik. Meryem bizden sonra geldi. O zamanlar hepimiz eşittik. Bize sadece Apama emir veriyordu.”</p>

  <p class="p14">“Madem öyle Meryem, Seyduna’yla nasıl tanıştı?”</p>

  <p class="p14">“Bunu gerçekten ben de bilmiyorum. Seyduna bir peygamber. Belki de her şeyi görüp biliyordur. Günün birinde birini gönderip onu yanına çağırttı. Meryem bize bir şey anlatmasa da hepimiz durumu anlamıştık. O andan itibaren de eşitliğimiz sona erdi. Bize bazen Apama’nınkilerle bile çelişen emirler vermeye başladı. Gücü her geçen gün arttı. Şimdi Apama bile ona itaat etmek zorunda. Ve bundan da ziyadesiyle nefret ediyor elbette.”</p>

  <p class="p14">“Tüm bunlar çok tuhaf.”</p>

  <p class="p14">İçeri giren Zeynep makyaj masasına yönelip saçlarını tarayıp, makyaj yapmaya koyuldu.</p>

  <p class="p14">“Gitme zamanı, Halime,” dedi. “Şimdiki ders Apama’nın. Ne yap et derse geç kalma. Bunlarla yanaklarına biraz kırmızı, kaşlarına da siyah sür. Bir de Meryem’in sana vermem için gönderdiği gül suyundan sürün. Hadi kalk, çabuk ol.”</p>

  <p class="p14">Zeynep’le Sara hazırlanmasına yardım ettiler. Sonra da birlikte sınıfa gitmek üzere odadan çıktılar.</p>

  <p class="p14">Apama içeri girdiğinde Halime gülmemek için kendini zor tutuyordu. Ama yaşlı kadının bakışlarıyla içeri girdiği anda oluşan sessizlik onu hareketlerine dikkat etmesi için uyarıyordu.</p>

  <p class="p14">Yaşlı kadın çok garip biçimde süslenmişti. İri kemikli bacaklarına, siyah ipekten bol bir şalvar geçirmişti. Kenarları altın ve gümüş işlemelerle bezeli kırmızı bir yelek giymiş, başındaki sarı türbanına uzunca bir kuş tüyü iliştirmişti. Kulaklarında uçları mücevherlerle süslü büyük altın halka küpeler vardı. Boynuna iri incilerden yapılmış oldukça uzun bir kolyeyi birkaç kez dolayarak takmıştı. Kollarındaki bileziklerle ayağındaki halhal müthiş derecede göz alıcıydı. Ama tüm bu güzel şeyler aslında yalnızca onun çirkinliğiyle ihtiyarlığını daha bir ön plana çıkarmaktan başka işe yaramamıştı. Tüm bunlar yetmezmiş gibi bir de dudaklarıyla yanaklarını alev kırmızısına, gözleriniyse siyaha boyamıştı. Bu haliyle adeta canlı bir korkuluğu andırıyordu. El işaretiyle kızlar yerlerine oturdular. Gözleri Halime’yi arıyordu. Önce alaycı bir tavırla gülüp, ardından da sert bir ifadeyle konuşmaya başladı.</p>

  <p class="p14">“Aferin, ufaklığı güzelce giydirip süslemişsiniz. Şimdi onu insanlara sanki hayatında boğa görmemiş bir düve gibi boş gözlerle bakmaktan vazgeçirmemiz gerek. Kulaklarım dört aç ve bir şeyler öğrenmeye çalış. Ve bir an bile arkadaşlarının analarının karnından her şeyi bilerek doğduklarını düşünme. Evet, bazıları sınıfıma gelmeden önce haremlerde bulunmuşlar ama hiçbiri aşk sanatının ne denli çetin bir şey olduğu hususunda bilgi sahibi değildi.</p>

  <p class="p14">Hindistan’da, memleketimde, bu işe çok küçük yaşlarda başlanılır. Bilge birinin dediği gibi hayat çok kısa ve öğrenecek de çok şey var. Zavallı şey, erkek nedir bilir misin sen? Seni dün bahçelerimize getiren o aşağılık siyahi herifin neden gerçek bir erkek olmadığını biliyor musun? Konuş!”</p>

  <p class="p14">Halime tir tir titriyordu. Umutsuzca, yardım dilenircesine etrafına bakındı. Ama kızların hepsi başlarım eğmiş yere bakıyorlardı.</p>

  <p class="p14">“Dilini yuttun galiba cahil şey,” diye çıkıştı yaşlı kadın. “Pekâlâ, ben açıklayayım sana o zaman.”</p>

  <p class="p14">Sonra bir tür şeytani zevkle kadın erkek ilişkilerini açıklamaya girişti.</p>

  <p class="p14">Halime müthiş utanıyor, nereye bakacağını bilemiyordu.</p>

  <p class="p14">“Şimdi anladın mı, ufaklık?” diye sordu sonunda.</p>

  <p class="p14">Halime başını belli belirsiz oynatsa da aslında anlatılanların ancak yarısını işitmişti. İşittiklerinden de pek bir şey anladığına emin değildi.</p>

  <p class="p14">“Yüce Allah bilgeliğini sizin gibi kaz kafalılara aktarmam için bizatihi beni görevlendirdi,” diye bağırdı birdenbire. “Bu küçük çekirgeler acaba sahipleri ve sevgililerini tam manasıyla tatmin edebilmek için ne kadar çok bilgiye ve beceriye sahip olmaları gerektiğinin farkındalar mı? Çalışmak, çalışmak ve daha çok çalışmak! Ancak o sayede hedefinize ulaşabilirsiniz. Çok şükür ki takdiri ilahi sayesinde utanç içinde yaşama tehlikesinden kurtulup, gençliğinizin zindeliğini aşk sanatıyla birleştirme fırsatı buldunuz. Erkek kadının binlerce farklı melodiyle çalması gereken bir arpa benzer. Aman, eğer kadın beceriksiz bir aptalsa ne korkunç sesler çıkar bu çalgıdan! Ama bir de kabiliyetliyse, bir şeyler öğrenmişse, hünerli elleriyle enstrümanından daha önce işitilmedik ezgiler çıkartmayı başarabilir. Cahil maymunlar! Size verilen enstrümandan herkesin düşündüğünden daha fazla ses çıkartmayı istemek temel amacınız olmalı. Allah beni yeteneksizlerin çıkardığı iğrenç sesleri duymakla cezalandırmasın bir daha.” Sonra yüksek sanatlar olarak adlandırdığı ve Halime’nin boynundan kulaklarına kadar kıpkırmızı kesilmesine neden olan bildiklerini en ince detaylarıyla anlatmaya koyuldu. Halime utanıyor ama kendisini dinlemekten de alıkoyamıyordu. Çok meraklanmıştı. Eğer Sara’yla yalnız olsalardı ya da en azından utanmasına en çok sebebiyet veren kişi Meryem şu an orada olmasaydı Apama’nın anlattıklarını eğlenceli bile bulabilirdi. Ama o an gözleri yerde, nedenini bilemediği tuhaf bir suçluluk duygusu içinde kıvranıyordu.</p>

  <p class="p14">Apama sonunda sözlerini bitirdi. En ufak bir şey söylemeden, hatta kimsenin yüzüne bile bakmadan sınıftan çıktı. Kızlar da onun ardından koşarak bahçeye dağıldılar. Sara, Meryem’e yaklaşmaya cesaret edemeyen Halime’ye yöneldi.</p>

  <p class="p14">Ama Meryem, Halime’nin bir şey yapmasına gerek kalmadan ona seslendi. Elini beline doladı. Patikada birlikte yürümeye koyuldular. Sara da adeta bir gölge gibi peşlerindeydi.</p>

  <p class="p14">“Buradaki hayat tarzımıza alışabildin mi?” diye sordu Meryem.</p>

  <p class="p14">“Her şey tuhaf ve yeni geliyor bana,” diye karşılık verdi Halime.</p>

  <p class="p14">“Hoşuna gitmeyen bir şey yoktur umarım.”</p>

  <p class="p14">“Hayır, hem de hiç. Çok sevdim. Sadece anlayamadığım çok şey var.”</p>

  <p class="p14">“Sabırlı ol, güzelim. Her şeyi zamanla öğreneceksin.”</p>

  <p class="p14">Halime başını Meryem’in omzuna dayarken bir an için Sara’yla göz göze gelince gülümsemek zorunda kaldı. Sara’nın yüzündeyse acı dolu bir kıskançlık seziliyordu.</p>

  <p class="p14"><span class="t19">Beni seviyorlar</span> diye düşündü. Bu düşünceyle kalp atışları hızlanmıştı.</p>

  <p class="p14">İlerledikleri patika çalılıkların arasında ilerleyip sonunda aşağıdaki yalçın kayalıklara doğru büyük bir gürültüyle akan nehrin yanında son buldu. Halime, bahçeler bu kayalıkların ortasına kurulmuş olmalı diye geçirdi içinden.</p>

  <p class="p14">Aşağıda, nehir kenarında güneşlenen kertenkelelerin sırtları zümrüt gibi parlıyordu.</p>

  <p class="p14">“Bak ne kadar güzeller,” dedi Meryem.</p>

  <p class="p14">“Iyy, bakamam. Çok tehlikeli.”</p>

  <p class="p14">“Neden?”</p>

  <p class="p14">“Kızlara saldırırlar.”</p>

  <p class="p14">Meryem’le Sara aynı anda gülümsedi.</p>

  <p class="p14">“Kim söyledi bunu sana, çocuk?”</p>

  <p class="p14">Halime bir kez daha saçma sapan konuşuyormuş gibi bir izlenim uyandırmaktan çok korkuyordu. Bu yüzden sözcüklerini seçerek konuşmaya başladı.</p>

  <p class="p14">“Eski sahibim, ‘erkeklere dikkat et’ derdi. ‘Eğer duvardan atlayıp bahçeye girerlerse hemen kaç. Giysilerinin altına kertenkele veya yılan saklarlar. Yaklaşınca da ısırması için üzerine salarlar.”’ Meryem’le Sara kahkahalara boğulmuştu. Sara gözleriyle Halime’yi adeta yiyordu. Meryem de dudaklarını ısırarak sakinleşmeye çalışıp, “Burada öyle kötü erkekler yok,” dedi. “Hatta kertenkelelerimiz bile son derece uysaldırlar. Şimdiye dek kimseye bir zararları dokunmadı.”</p>

  <p class="p14">Sonra ıslık çalmaya başladı. Kertenkeleler sanki kendilerine seslenilmişçesine başlarını çevirdiler.</p>

  <p class="p14">Halime kendini daha güvende hissedebilmek için Meryem’le Sara’ya sarıldı. “Haklısın. Çok güzeller.”</p>

  <p class="p14">Bir kayanın arasından çatal dilli küçük bir kafa uzandı. Halime korkudan donakalmıştı. Kafa yükseliyor, boynu da uzuyordu. Meryem’in ıslığına cevap veren büyük, sarımtırak bir yılandı bu. Kaya çatlağının arasından ağır ağır çıkıyordu.</p>

  <p class="p14">Kertenkeleler dört bir yana dağıldılar. Halime çığlığı bastı. Meryem’le Sara’yı uzaklaşmaları için çekiştiriyordu ama onlar kıllarını bile kıpırdatmadılar.</p>

  <p class="p14">“Korkma, Halime,” dedi onu sakinleştirmeye çalışan Meryem. “Bu bizim iyi bir dostumuzdur. Ona Peri adını taktık. Ne zaman ıslık çalsak küçük yuvasından çıkar gelir. Hiçbirimize en ufak bir zararı bile olmadı. Zaten bu bahçelerde tüm hayvanlarla dostuz. Dışarıyla alakamızı tamamen kestik. Burada birbirimizle bütünleşerek huzur içinde yaşıyoruz.”</p>

  <p class="p14">Halime rahatlamıştı ama yine de buradan uzaklaşmak istiyordu. “Hadi gidelim, lütfen,” diye yalvardı.</p>

  <p class="p14">Gülseler bile yine de onu kırmadılar.</p>

  <p class="p14">“Bu kadar korkak olma,” diye çıkıştı Meryem bir süre sonra. “Bak hepimiz seni çok seviyoruz.”</p>

  <p class="p14">“Başka hayvanlar da var mı?”</p>

  <p class="p14">“Çok. Bahçelerden birinde büyük bir hayvanat bahçemiz bile var. Ama oraya ancak kayıkla gidilebilir. Müsait bir zamanda istersen Adi veya Mustafa seni oraya götürür.”</p>

  <p class="p14">“Bu çok hoşuma gitti. Burası çok büyük demek ki.”</p>

  <p class="p14">“O kadar büyük ki kaybolursan yolunu bulana dek açlıktan ölebilirsin.”</p>

  <p class="p14">“Aman! Öyleyse bundan sonra bir daha asla hiçbir yere yalnız gitmeyeceğim.”</p>

  <p class="p14">“O kadar da kötü değil. Bizim yaşadığımız bahçe aslında bir tarafı nehir diğer üç tarafıysa hendeklerle çevrili bir ada. O kadar da büyük değil. Yani eğer suyu geçmeye kalkmazsan kaybolma tehlikesi de olmaz. Ama şu kayalıkların ardında vahşi leoparların cirit attığı büyükçe bir orman var.”</p>

  <p class="p14">“Peki, bu derece uysal Ehrimen’i nereden buldunuz?”</p>

  <p class="p14">“O ormandan. Yakın zamana kadar tıpkı bir kedi yavrusuna benziyordu. Onu keçi sütüyle besledik. Hâlâ da ona et vermiyoruz. Bu yüzden de yabanileşmedi. Mustafa getirmişti onu bize.” “Mustafa’yı tanımıyorum.”</p>

  <p class="p14">“Bütün hadımlar gibi o da iyi bir insandır. Eskiden meşhur bir prensin meşalecisiymiş. Ama iş çok zor olduğundan kaçmış. Şimdi Muad’la birlikte bahçelerin bakımından sorumlular. Neyse bu kadar yeter. Sınıfa dönme zamanı geldi. Fatma’yla Züleyha bize musiki dersi verecekler.”</p>

  <p class="p15">“Ah, bunu sevdim işte!”</p>

  <p class="p14">Musiki dersi tüm kızların ilgisini çekiyordu. Meryem onları bütünüyle serbest bırakmıştı. Kızlar sürekli yer değiştirip, Tatar flütü çalıyor, arp ve udun tellerine dokunuyor, Mısır gitarıyla oynuyorlardı. Besteler yapıyor, bir ağızdan söylüyor, birbirlerini eleştirip tartışıyorlardı. Bu sırada Fatma’yla Züleyha da dikkatleri çekmek için boş yere çırpınıp duruyordu. Sonra pes edip onlar da özgürlüğün tadını çıkartıp gülerek, hikâyeler anlatmaya koyuldular.</p>

  <p class="p14">Sara bir kez daha Halime’nin yanına sokuldu.</p>

  <p class="p14">“Sen Meryem’e âşıksın. Gözlerimle gördüm.”</p>

  <p class="p14">Halime omuz silkti.</p>

  <p class="p14">“Bunu benden gizleyemezsin. Kalbini okuyorum senin.”</p>

  <p class="p14">“Ee, ne olmuş?”</p>

  <p class="p14">Sara’nın gözleri yaşlarla doldu.</p>

  <p class="p14">“Beni seveceğine söz vermiştin.”</p>

  <p class="p14">“Sana hiçbir söz vermedim.”</p>

  <p class="p14">“Yalan söylüyorsun! Söz verdiğin için sana bu kadar çok güvendim.”</p>

  <p class="p14">“Artık bu konuda daha fazla konuşmak istemiyorum.” Herkes susmuştu. Sara’yla Halime dönüp, dinlemeye koyuldu. Fatma elinde gitarıyla şarkı söylemeye başlamıştı. Güzel, eski, hasret dolu şarkılar.</p>

  <p class="p14">Halime adeta kendinden geçmişti.</p>

  <p class="p14">“Bana bu şarkının sözlerini yazmalısın,” dedi Sara’ya.</p>

  <p class="p14">“Yazarım. Eğer beni seversen.”</p>

  <p class="p14">Onu kendine çekmeye kalktı ama Halime elini itti.</p>

  <p class="p14">“Rahatsız etme beni şimdi. Dinlemek istiyorum.”</p>

  <p class="p14">Dersten sonra sınıfta kaldılar. Herkes kendi işiyle uğraşıyordu. Kimi dikiş dikiyor, kimi nakış işliyordu. Bazılarıysa yansını dokudukları kilimin başında kaldıkları yerden devam etmek üzere toplanıyorlardı. Birkaç tanesiyse çıkrıkların başına geçip yün eğirmeye koyulmuştu. Sıradan şeylerden, önceki yaşantılarından, erkeklerden ve aşktan bahsediyorlardı. Meryem elleri arkasında etrafta dolaşıp, etrafı kolaçan ederek yapılanları denetliyordu.</p>

  <p class="p14">Halime düşünceliydi. Henüz ona yapması gereken bir iş verilmemişti. Önce bir konuşmaya kulak kabarttı. Sonra da bir başkasına. Nihayetinde dikkatini Meryem’e yöneltti. Eğer gerçekten de Seyduna’yla bu derece yakınsa aralarında neler geçiyordu? Meryem haremdeyken Apama’nın anlattığı şeyleri mi yapıyordu? Buna inanamıyordu. Bu çirkin düşünceleri aklından atmaya, kendini bu tür şeylerin gerçek olamayacağına inandırmaya zorladı. Akşam yemeklerini güneş batmadan hemen önce yediler. Sonra da yürüyüşe çıktılar. Güneşin batışıyla bahçeler birden zifiri karanlığa bürünmüş, gökte ilk yıldızlar belirmeye başlamıştı.</p>

  <p class="p14">Halime, Sara ve Zeynep’le el ele yürüyor, onlarla fısıltıyla konuşuyordu. Önlerindeki yabancı ve bir o kadar da tuhaf manzara uzayıp giderken nehrin sesi de giderek artıyordu. Halime aynı anda farklı türden duyguların etkisi altındaydı. Aynı anda hem hüzünlendiğini hem de mutlu olduğunu hissediyordu. Sanki tuhaf, büyülü bir dünyada yitip gitmiş küçücük bir yaratıktı. Gördüğü her şey ona gizemli geliyor, gördüklerini kavramakta bir hayli sıkıntı çekiyordu.</p>

  <p class="p14">Çalılıkların arasında bir ışık titreşir gibi oldu. Küçük bir ateşin kendilerine doğru yaklaştığını görünce Halime arkadaşlarına sımsıkı sarıldı. Ateş giderek yaklaştı, yaklaştı. Sonunda ateşin elindeki meşaleden geldiği anlaşılan adam tam karşılarında durdu.</p>

  <p class="p14">“Bu Mustafa,” dedi Sara. “Bahçe bekçisi.”</p>

  <p class="p14">Yuvarlak yüzlü Faslı’nın üzerinde ayaklarına dek uzanan rengârenk bir cübbe vardı. Beline de kalınca bir kuşak bağlamıştı. Kızları görünce içten bir ifadeyle gülümsedi.</p>

  <p class="p14">“Demek dün rüzgârın getirdiği yeni, küçük kuş bu,” dedi cana yakın bir tavırla Halime’ye bakarak. “Ne kadar küçük, narin bir yaratık!”</p>

  <p class="p14">Meşalenin titreşen ışığında karanlık bir gölge dans etmeye başladı. Devasa bir pervane böceği ateşin etrafında uçuşuyordu. Hep birlikte giderek alevlere daha çok yaklaşan böceği izlemeye koyuldular. Böcek kısa bir süre sonra yukarı doğru yönelip karanlıkta kayboldu. Ama hemen ardından geri dönüp bu kez daha hızlı dönmeye başladı. Çizdiği daireler her seferinde biraz daha daralıyordu. Nihayetinde kanatlan ateşe kapıldı, işitilen bir çıtırtının ardından böcek kayan bir yıldız misali yere düştü.</p>

  <p class="p14">“Zavallı şey,” diye bağırdı Halime. “Ama neden bu kadar aptal ki?”</p>

  <p class="p14">“Allah ona ateşe saldırma tutkusu vermiş,” dedi Mustafa. “İyi geceler.”</p>

  <p class="p14">“Çok garip,” diye mırıldandı Halime, daha çok kendi kendine konuşurcasına.</p>

  <p class="p14">Odalarına dönüp giysilerini çıkardılar ve yataklarına girdiler. Halime gün boyu yaşadıklarını düşünüp duruyordu. Komik Adi’nin şairane konuşması, kıvrak dans hocası Asad’ın hareketleri, süslü Apama’nın edepsiz öğretileri, Meryem’in gizemli tavırları, kızların ve hadımların davranışları aklından çıkmıyordu. Kendini bildi bileli uzak diyarları, mucizevi maceraları düşleyen Halime böylesi bir yerdeydi işte.</p>

  <p class="p14">“Güzel,” dedi kendi kendine ve uyumaya çalıştı.</p>

  <p class="p14">Tam o sırada birisinin yavaşça kendisine dokunduğunu fark etti. Tam avazı çıktığı kadar bağıracaktı ki kulağına fısıltıyla konuşan Sara’nın sesi geldi.</p>

  <p class="p14">“Sesini çıkartma, Halime! Zeynep uyanmasın.”</p>

  <p class="p14">Yorganın altına girip, yanına yattı. ,</p>

  <p class="p14">“Sana bunu istemediğimi söyledim,” dedi Halime, tıpkı Sara gibi fısıldayarak. Ama Sara’nın onu öpücüklere boğuşuyla adeta nutku tutulmuş gibi kalakaldı.</p>

  <p class="p14">Sonunda biraz olsun uzaklaşmayı başardı. Sara onu ikna etme çabasıyla kulağına aşk sözleri fısıldıyordu. Halime arkasını dönüp, elleriyle kulaklarını kapatıp hemen uykuya daldı.</p>

  <p class="p14">Sara ne yapacağını bilmez haldeydi. Şaşkın bir halde kalkıp yatağına döndü.</p>
</body>
</html>
