<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>5. MÜHÜRLENME</h1>

  <p>"İyi misin Jack? Charlie bana zor bir dönem geçirdiğinden bahsetti... Daha iyi misin?"</p>

  <p>Sıcak eli benimkinin üzerindeydi. </p>

  <p>"O kadar da kötü," diye söze başladı ama benimle göz göze gelmedi. Beni de yanına çekip rengârenk çakıl taşlarının üzerinden yavaşça ağacın oraya yürümeye başladı. Ağacımızın üzerine tekrar oturdum ama o, benim yanıma değil, ıslak olan kayanın üzerine oturdu. Kendini gerçekten bu kadar kolay geri çekebiliyor mu, diye mrerak ediyordum. Elimi tutmamaya devam ediyordu.</p>

  <p>Bu rahatsız edici sessizliği doldurmak için gevezelik etmeye başladım. </p>

  <p>"Buraya en son geldiğimden beri çok zaman geçti. Muhtemelen bir sürü şeyi özlemişimdir. Sam ve Emily nasıllar? Ve Embry? Ya Quil?"</p>

  <p>Cümlemi yarıda kesmiştim çünkü Jacob'ın arkadaşı Quil'le ilgili hassas bir durum olduğunu hatırlamıştım.</p>

  <p>"Ah Quil," diye iç geçirdi Jacob.</p>

  <p>Demek ki, Quil de sürüye katılmıştı.</p>

  <p>"Üzgünüm," diye mırıldandım.</p>

  <p>Jacob"in kahkahalarla gülmesi beni şaşırtmıştı. </p>

  <p>"Bunu onun için söylemesen iyi olur."</p>

  <p>"Bu da ne demek?" </p>

  <p>"Quil kimseden merhamet beklemiyor. Tam tersi o kadar hayat dolu ki. Gerçekten çok heyecanlı."</p>

  <p>Bu bana mantıklı gelmemişti. Tüm diğer kurtlar, arkadaşlarının da kendilerinin kaderini paylaşmasından dolayı üzgün olurlardı. </p>

  <p>"Ha?"</p>

  <p>Jacob bana bakmak için başını öne eğdi. Gülümsedi ve gözlerini devirdi.</p>

  <p>"Quil, bunun başına gelmiş en harika şey olduğunu düşünüyor. Tabii, bu biraz nihayet neler olduğunu öğrenmesiyle de ilgili. Ve tekrar arkadaşlarıyla olduğu için de çok heyecanlı, yani, daha çok çeteye katıldığı için." Jacob tekrar gülmeye başladı. "Buna şaşırmamalıyım sanırım. Çünkü bu tam da Quil'e has bir davranış."</p>

  <p>"Bundan hoşlandı mı yani?"</p>

  <p>"Dürüst olmak gerekirse...pek çoğu hoşlanıyor," dedi Jacob alçak bir sesle. "Bunun kesinlikle iyi yanları var; mesela hız, özgürlük, güçlü olma hissi....Sam ve ben, tuhaf hisseden yegâne kişileriz. Ve aslında Sam, bunu uzun bir süre önce geride bıraktı. Yani şu anda tek mızmız benim," dedi Jacob kendi kendine gülerek.</p>

  <p>Sormak istediğim bir sürü şey vardı. </p>

  <p>"Neden sen ve Sam farklısınız? Sam'e ne oldu bu arada? Sorunu ne?" Bunları art arda sorduğum için Jacob tekrar gülmeye başladı.</p>

  <p>"Bu uzun bir hikâye."</p>

  <p>"Ben sana uzun bir hikâye anlattım ama. Ayrıca dönmek için hiç acelem yok," dedim ve başımın nasıl bir belada olacağını düşünerek yüzümü buruşturdum.</p>

  <p>Sözlerimdeki çift anlamı anlayarak hemen bana baktı. </p>

  <p>"Sana kızar mı?"</p>

  <p>"Evet," dedim dürüstçe. "Böyle şeyler yapmamdan hiç hoşlanmıyor, yani...riskli şeyler."</p>

  <p>"Kurt adamlarla takılmak gibi şeyler."</p>

  <p>"Evet."</p>

  <p>Jacob omuz silkti. </p>

  <p>"Öyleyse geri dönme. Ben koltukta yatarım."</p>

  <p>"Bu harika bir fikir," diye homurdandım. "Çünkü o zaman beni aramak için mutlaka gelir."</p>

  <p>Jacob ciddileşmişti, yüzünde soğuk bir gülümseme belirdi. </p>

  <p>"Gelir miydi?"</p>

  <p>"Eğer yaralandığımdan ya da başka bir şey olduğundan endişe ederse muhtemelen gelirdi."</p>

  <p>"Bu fikir kulağa oldukça iyi geliyor aslında."</p>

  <p>"Lütfen Jake. Bu beni gerçekten rahatsız ediyor."</p>

  <p>"Ne rahatsız ediyor?"</p>

  <p>"Sizin birbirinizi öldürmeye hazır oluşunuz!" diye yakındım. "Beni deli ediyor. Neden birbirinize karşı nazik olamıyorsunuz?"</p>

  <p>"O beni öldürmeye hazır mı?" diye sordu ve valisi biçimde gülümsedi, öfkelenmemi umursamamıştı.</p>

  <p>"Onu demek istemedim!" diye bağırdığımı fark ettim. "En azından o, bu konuda yetişkin gibi davranabiliyor. Bunun bana acı verdiğini biliyor ve asla böyle davranmıyor. Sen ise hiç umursamıyor gibi görünüyorsun!"</p>

  <p>"Evet, haklısın" diye mırıldandı Jacob. "Eminim bu konuda oldukça barışçıldır."</p>

  <p>"Ahh!" Elimi elinden çektim ve ona vurdum. </p>

  <p>Sonra da bacaklarımı göğsümde birleştirip kollarımı çevresine doladım. <span style="text-indent: 1em; font-size: 1em;">Öfkeli gözlerle ufka doğru baktım.</span> <span style="text-indent: 1em; font-size: 1em;">Jacob birkaç dakika sessizce durdu. Kayanın üzerinden kalktı ve yanıma oturup kolunu omuzlarıma doladı. Silkindim.</span></p>

  <p>"Üzgünüm," dedi sessizce. "Terbiyeli olmaya çalışacağım." Cevap vermedim.</p>

  <p>"Hâlâ Sam hakkında sorduğun soruların cevabını öğrenmek istiyor musun?" diye sordu.</p>

  <p>Omuz silktim.</p>

  <p>"Dediğim gibi uzun bir hikâye.Ve oldukça...tuhaf Bu yeni yaşamda çok fazla tuhaf şey var. Henüz tamamlanmadığı için de sana söylemeye fırsatım olmadı. Ve bu Sam'le ilgili olan şeyi nasıl açıklayacağımı bilemiyorum."</p>

  <p>Söyledikleri beni hem huzursuz etmiş hem de meraklandırmıştı.</p>

  <p>"Seni dinliyorum," dedim sertçe.</p>

  <p>Göz ucuyla gülümsediğini görebiliyordum.</p>

  <p>"Sam hepimizden daha fazla zorlanmış. Çünkü o ilkti, yalnızdı ve çevresinde neler olacağını açıklayacak kimse yoktu. Sam'in büyük babası o doğmadan önce vefat etmiş ve babası da hiç ortalarda görünmemiş. Belirtileri tanımlayacak kimse yokmuş. İlk defa dönüştüğünde delirdiğini sanmış. Sakinleşip tekrar eski haline gelebilmesi iki haftasını almış. Bu, senin Forks'a gelmenden önceydi, bu yüzden hatırlamayabilirsin. Sam'in annesi ve Leah Clearwater, onu araması için koruculara haber vermişler, insanlar onun başına bir kaza ya da başka bir şey geldiğini düşünmüşler..."</p>

  <p>"Leah mı?" diye sordum merakla, şaşırmıştım. Leah, Harry'nin kızıydı. Onun adını duymak, içimde bir acıma hissi oluşmasına sebep olmuştu. Harry Clearwater, Charlie'nin hayat boyu arkadaşı olmuştu ve geçen bahar kalp krizinden ölmüştü.</p>

  <p>Jacob'ın ses tonu değişti ve daha ciddi bir hal aldı. </p>

  <p>"Evet. Leah ve Sam okulda sevgililermiş. Leah daha birinci sınıftayken çıkmaya başlamışlar. O kaybolduğunda deliye dönmüş."</p>

  <p>"Ama o ve Emily..."</p>

  <p>"O kısma da geleceğim, o da hikâyenin diğer bir kısmı," dedi. Yavaşça derin bir nefes aldı.</p>

  <p>Sanırım, Sam'i, Emily'den önce hiç sevilmemiş biri olarak hayal etmiş olmam aptalcaydı. Pek çok insan, hayatları boyunca defalarca âşık olurlardı. Böyle düşünmemin tek sebebi Sam ve Emily'yi beraberken görmüş olmamdı ve bu yüzden onu başka biriyle düşünemiyordum. Sam'in Emily'ye bakışı, aynı Edward'in bana bakması gibiydi.</p>

  <p>"Sam en sonunda geri dönmüş," dedi Jacob, "fakat kimseye, o zamana kadar nerede olduğu hakkında bir şey anlatmamış. Söylentiler çıkmış, bunların çoğu onun iyi olmadığı <span style="text-indent: 1em; font-size: 1em;">yönündeymış. Ve sonra bir gün, Sam, Quil'in büyük babası Yaşlı Qxû Ateara, Bayan Ulcy'i ziyarete geldiğinde onunla karşılaşmış. Sam onunla el sıkışmış. Yaşlı Quil'e neredeyse inme iniyormuş." Jacob bunun üzerine birden gülmeye başlamıştı.</span></p>

  <p>"Neden?"</p>

  <p>Jacob elini yanağıma koydu ve ona bakmam için yüzümü kendisine doğru çevirdi. Bana doğru eğilmişti ve yüzü sadece birkaç santimetre uzağımdaydı. Eli, sanki ateşi varmış gibi tenimi yakmıştı.</p>

  <p>"Ah, anladım," dedim. Sıcak elini yüzüme koyması ve yüzünün bu kadar yakında oluşu kendimi rahatsız hissetmeme yol açmıştı.</p>

  <p> "Sam'in ateşi vardı."</p>

  <p>Jacob tekrar güldü. </p>

  <p>"Sam'in eline dokununca sanki fırının üstünde oturduğunu hissetmiş."</p>

  <p>O kadar yakınımda duruyordu ki, sıcak nefesini yüzümde hissedebiliyordum. Elini yüzümden çekmesi için gayri ihtiyari geri çekildim ve onun duygularını incitmemek için parmaklarımı kendimi serinletirmiş gibi salladım. Gülümsedi ve arkasına yaslandı bu hareketimi umursamamıştı.</p>

  <p>"Böylece Bay Ateara, doğruca büyüklerinin yanına gitmiş," diye devam etti Jacob. "Onlar ne yapılması gerektiğini bilen ve hatırlayan son kişilermiş. Billy ve Harry büyükbabalarının değiştiğini aslında önceden görmüşler. Yaşlı Quil onlara açıklamış, onlar da Sam'le buluşup ona anlatmışlar, Sam neler olduğunu anladığında her şey daha kolay bir hal almış. Artık yalnız olmadığını biliyormuş. Onlar da, Cullenlar'ın dönüşünden etkilenen tek kişinin o olmayacağını biliyorlarmış." Jacob isimlerini bilinçsiz şekilde tatsızca söylemişti. "Fakat kimse yeterince yaşlı değilmiş. Bu yüzden Sam de kalanların ona katılmasını beklemiş."                                                   </p>

  <p>"Cullenlar'ın bundan hiç haberleri yoktu," dedim fısıldayarak, "Kurt adamların hâlâ burada var olduklarını tahmin bile etmiyorlardı   Buraya geldiklerinde senin değişebileceğini bilmiyorlardı "</p>

  <p>"Ama bu olan gerçeği değiştirmez."</p>

  <p>"Hatırlat da senin kötü tarafına denk gelmeyeyim."</p>

  <p>"Sence senin kadar affedici mi olmalıyım? Hepimiz böyle bir sabra sahip olamayız."</p>

  <p>"Büyü artık, Jacob."</p>

  <p>"Keşke," diye mırıldandı sessizce.</p>

  <p>Gözümü ona dikmiş, verdiği cevabı anlamlandırmaya çalışıyordum.</p>

  <p>"Ne?"</p>

  <p>Jacob gülmeye başladı. </p>

  <p>"Bu da bahsettiğim tuhaf şeylerden bir diğeri."</p>

  <p>"Sen...büyüyemiyor...musun?" dedim şaşkınlıkla. "Sen, ne? Yaşlanamıyor... musun? Bu bir şaka mı?"</p>

  <p>"Hayır." Şaşkınlıkla gülümsedi.</p>

  <p>Kanın yüzüme hücum ettiğini hissedebiliyordum. Gözlerim - <i>öfkeden</i> - yaşarmıştı ve dişlerimi gürültülü bir biçimde gıcırdatmıştım.</p>

  <p>"Bella? Ne dedim ben?"</p>

  <p>Tekrar ayağa kalkmıştım, ellerimi yumruk haline getirmiş sıkıyordum ve tüm bedenim titriyordu.</p>

  <p>"Yani. Sen.Yaşlanmıyorsun," dedim dişlerimin arasından.</p>

  <p>Jacob beni kolumdan çekip oturtmaya çalıştı. </p>

  <p>"Hiçbirimiz yaşlanmıyoruz. Ne var bunda?"</p>

  <p>"Yaşlanan tek kişi ben miyim? Her lanet gün yaşlanıyorum ben!" Neredeyse haykırmış ve ellerimi öfkeyle sallamıştım. İçimden bir ses aynı Charlie gibi tepki verdiğimi söylüyordu ama mantıklı yanım şu anda kesinlikle ele geçirilmiş durumdaydı. "Lanet olsun! Bu ne biçim bir dünya? Adalet nerede?"</p>

  <p>"Sakın ol, Bella."</p>

  <p>"Kes sesini, Jacob. Sadece kes sesini. Bu hiç de adil değil!"</p>

  <p>"Gerçekten ayağını yere mi vurdun? Kızların bunu sadece televizyonda yaptıklarını sanırdım."</p>

  <p>Sessizce homurdandım.</p>

  <p>"Senin düşündüğün kadar berbat değil. Otur da açıklayayım."</p>

  <p>"Ayakta duracağım."</p>

  <p>Gözlerini devirdi. </p>

  <p>"Tamam. Ne istiyorsan onu yap. Ama dinle, ben de yaşlanacağım...bir gün."</p>

  <p>"Açıkla."</p>

  <p>Oturmam için hafifçe ağacın kenarına vurdu. Bir süre ters ters baktıktan sonra oturdum; tüm öfkem bir anda buharlaşıp uçmuş gibiydi. Sakinleşince ne kadar aptalca davrandığımı fark ettim.</p>

  <p>"Bundan vazgeçebilmek için kontrol sağlamayı iyice öğrenmeliyiz," dedi Jacob. "Değişimimizi, kesintisiz bir süre zarfında durduracağız ve yaşlanacağız. Ama bu kolay değil." Başını aniden kuşkulu bir şekilde salladı. "Böyle bir sınırlamayı öğrenmek uzun bir zaman alacak, sanırım. Sam bile o noktaya gelemedi. Tabii ki, koca bir vampir topluluğunun yanı başımızda oluşunun da pek faydası olmuyor. Grubumuzun koruyuculara ihtiyacı varken vazgeçmeyi aklımızdan bile geçiremeyiz. Ama sen gereksiz yere endişelenmemelisin, neyse, çünkü senden daha büyüğüm en azından fiziksel olarak."</p>

  <p>"Sen neden bahsediyorsun?"</p>

  <p>"Bana bak, Bella. On altı yaşında gibi mi görünüyorum?"</p>

  <p>Tarafsız olmaya çalışarak onun kocaman vücuduna baktım. </p>

  <p>"Pek sayılmaz, sanırım."</p>

  <p>"Hiç değil. Çünkü biz, içimizdeki kurt adam geni tetiklendiktcn sonraki birkaç ay içerisinde tamamen yetişkin oluyoruz. Bu bir tür büyüme patlaması." Yüzünü buruşturmuştu. "Fiziksel olarak sanırım yirmi beş civarındayım. O yüzden, en azından yedi yıl boyunca benden yaşlı görüneceğin konusunda endişe etmene gerek yok."</p>

  <p>Yirmi beş yıl. Bu fikir aklımı karıştırmıştı. Fakat nasıl hızla büyüdüğünü anımsıyordum, nasıl da birden irileşip kilo almıştı. Bir günden diğer güne geçirdiği değişim gözle <span style="text-indent: 1em; font-size: 1em;">görülürdü... Kendime gelmek için başımı salladım, serseme dönmüştüm.</span></p>

  <p>"Pekâlâ, Sam hakkındakileri duymak istiyor musun yoksa benim kontrolümde olmayan şeylerden dolayı bana bağırmaya devam mı edeceksin?"</p>

  <p>Derin bir nefes aldım. </p>

  <p>"Üzgünüm. Bu yaşlanma konusu benim için oldukça hassas. Ne zaman bu konu açılsa, sinirlerim bozuluyor,"</p>

  <p>Jacob'ın gözleri kısıldı, sanki doğru kelimeyi bulmaya çalışıyor gibiydi.</p>

  <p>Gerçekten benim için hassas konular olan gelecek planlarım ya da bu planları bozacak şeylerden bahsetmek istemediğimden onu konuşmaya zorladım. </p>

  <p>"Pekâlâ, Sam'in neler olduğunu anladığından, Billy, Harry ve Bay Ateara'nın ona durumu anlattığından ve artık her şeyin o kadar da zor olmadığından bahsettin.Ve ayrıca, bir de bazı iyi yanları olduğunu da söyledin..." Tereddüt etmiştim. "Sam neden onlardan bu kadar çok nefret ediyor? Neden benim de onlardan nefret etmemi istiyor?"</p>

  <p>Jacob iç geçirdi. </p>

  <p>"Tuhaf olan kısmı da bu işte."</p>

  <p>"Tuhaf şeylerde oldukça iyiyimdir."</p>

  <p>"Biliyorum, evet." Devam etmeden önce gülümsedi. "Yani, haklısın. Sam neler olduğunu biliyordu ve neredeyse her şey yolundaydı. Bir şekilde hayatı daha iyi hale gelmiş ama normale dönmemişti." Sonra Jacob'ın yüz ifadesi sertleşti, sanki acı verici bir şeyden bahsedecekti. "Sam Leah'a söyleyemiyordu. Bilmesi gerekmeyen kimseye söylemeye iznimiz yok, biliyorsun. Ve onun etrafında olmak kendisi için pek güvenli değildi, o da, benim sana yaptığım gibi onu kandırmış. Ona gerçeği söyleyemediği için de Leah deliye dönmüş çünkü Sam geceleri sürekli dışarıdaymış ve döndüğünde her zaman yorgun oluyormuş. Fakat gene de bununla başa çıkmayı başarabilmişler. Birbirlerini seviyorlarmış."</p>

  <p>"Leah öğrenmiş mi? Bu nasıl olmuş?"</p>

  <p>Başını hayır anlamında salladı. </p>

  <p>"Hayır, asıl sorun bu değil <span style="text-indent: 1em; font-size: 1em;">Sonra, kuzeni Emily Young, Makah bölgesinden onu ziyarete gelmiş."</span></p>

  <p>Heyecanla haykırdım. </p>

  <p>"Emily, Leah'ın kuzeni mi?"</p>

  <p>"İkinci göbekten kuzeni. Ama oldukça yakınlar. Çocukluklarından beri kız kardeş gibi büyümüşler."</p>

  <p>"Bu....korkunç. Sam bunu nasıl..." Sesim duyulmaz bir hale gelmişti, şaşkınlıkla başımı sallıyordum.</p>

  <p>"Onu hemen yargılama. Kimse sana şeyden... Hiç mühürlenme diye bir şey duydun mu?"</p>

  <p>"Mühürlenme mi?" diye tekrarladım, hiç tanıdık gelmemişti. "Hayır, anlamı ne?"</p>

  <p>"Bu da uğraşmak zorunda kaldığımız bir diğer acayip şey. Aslında şart değil de, bir istisna. Sam o güne kadar duydugu tüm Hikâyelerin bir efsane olduğunu sanıyormuş. Mühürlenmeyi duymuş olmasına rağmen nasıl bir şey olduğu hakkında hiçbir fikri yokmuş..."</p>

  <p>"O da ne peki?" diye sordum hevesle.</p>

  <p>Jacob'ın gözleri okyanusa kaydı. </p>

  <p>"Sam Leah'ı sevmişti ama Emily'yi gördüğünde artık bunun bir önemi yoktu. Bazen... tam olarak neden...eşlerimizi o şekilde bulduğumuzu bilmiyoruz." Gözlerini bana çevirdi, yüzü kızarmıştı. "Yani...ruh ikizimizi."</p>

  <p>"Ne şekilde? İlk görüşte aşk gibi mi?" diyerek kıkırdadım.</p>

  <p>Jacob gülmüyordu. Gözlerinden benim verdiğim tepkiyi incelediğini görebiliyordum. </p>

  <p>"Ondan daha kuvvetli. Daha saf"</p>

  <p>"Üzgünüm," diye mırıldandım. "Sen ciddisin, değil mı?"</p>

  <p>"Evet, öyleyim."</p>

  <p>"İlk görüşte aşk? Ama daha güçlüsü?" Sesimde hâlâ şüphe vardı ve o da bunu fark etmişti.</p>

  <p>"Bunu açıklaması çok da kolay değil. Aslında çok önemli de değil, neyse." Kayıtsızca omuz silkti. "Sam'ın neden vampirlerden nefret ettiğini öğrenmek istiyordun. Leah'ın kalbini kırdı çünkü değişmişti. Olan buydu. Ona verdiği her sözden <span style="text-indent: 1em; font-size: 1em;">dönmüştü. Ve şimdi onun gözlerindeki suçlamayı her gün görmek zorunda, onun haklı olduğunu da biliyor."</span></p>

  <p>Aniden konuşmayı kesti, sanki söylemek istemediği bir şeyi ima etmişti.</p>

  <p>"Emily bununla nasıl başa çıktı? Yani eğer Leah'a o kadar yakınsa...?" Sam ve Emıly birbirlerini tamamlayan kişilerdi, sanki bir yap bozun iki parçası gibiydiler. Fakat...Emily nasıl olmuştu da, başkasına ait olan birini elde etmişti? Üstelik o başkası, neredeyse onun kız kardeşi sayılırdı.</p>

  <p>"Başlangıçta gerçekten çok kızmıştı. Fakat öyle bir adanmışlığa ve hayranlığa karşı koymak gerçekten zor." Jacob iç geçirdi. "Ve sonra, Sam ona her şeyi anlattı. Diğer yarını bulduğunda seni bağlayacak hiç bir kural yoktur. Emily'nin nasıl yaralandığını biliyor musun?"</p>

  <p>"Evet." Forks'ta anlatılana göre bir ayının saldırısına uğramıştı ama hikâyenin tamamını bilmiyordum.</p>

  <p>Kurt adamlar değişkendir. Edward söylemişti bunu. Yakınlarındaki insanlar zarar görür</p>

  <p>"Fakat bu tuhaf durumu bir şekilde çözümlediler. Sam yaptıklarından ötürü kendinden öylesine nefret ediyordu ki...eğer daha iyi hissedebileceğini bilse kendisini bir otobüsün önüne atardı. Böylece yaptıklarından da kaçabilirdi. Dağılmıştı... Sonra bir şekilde Sam'i teselli eden kişi o oldu ve sonra da..."</p>

  <p>Jacob cümlesini bitirmemişti, hikâyenin gittikçe kişisel bir hal aldığını anlamıştım.</p>

  <p>"Zavallı Emily," diye fısıldadım. "Zavallı Sam. Zavallı Leah...."</p>

  <p>"Evet, Leah. En kötüsü onun başına geldi," diye kabul etti. 'Yüzüne cesur bir ifade yerleştirip gelinin nedimesi olmak zorunda."</p>

  <p>Söylediklerini düşünürken bir yandan da okyanustaki kayalara bakıyordum. Gözlerinin üzerimde olduğunu hissedebiliyordum, bir şeyler söylememi bekliyordu.</p>

  <p>"Bu senin başına geldi mi?" Sonunda konuşmuştum ama hâlâ kayalara bakıyordum. "Bu ilk görüşte aşk şeyi yani?"</p>

  <p>"Hayır," diye heyecanla cevap verdi. "Sadece Sam ve Jared'ın başına geldi."</p>

  <p>"Yaa," dedim, ilgili görünmeye çalışıyordum. Rahatlamıştım. Eğer ikimiz arasında gizemli ve kurtlara özgü bir bağ bulunmadığından bahsederse mutlu olacağımı fark ettim. Zaten uğraşmam gereken yeterince doğa üstü şey vardı.</p>

  <p>O da sessizleşmişti ve bu sessizlik kendimi tuhaf hissetmeme sebep olmuştu, içimden bir ses, onun ne düşündüğünü bilmek istemeyeceğimi söylüyordu.</p>

  <p>"Peki bu Jared için nasıl oldu?" Sessizliği bozmuştum.</p>

  <p>"Onunki büyük bir acıya yol açmadı. Bir yıldır okulda her gün yan yana oturduğu bir kız vardı, değiştikten sonra o kızı tekrar gördü ve bir daha gözlerini ondan ayıramadı. Kim heyecanlanmıştı. Jared'a zaten aşıktı. Soyadını isminin sonuna ekleyip duruyordu." Jacob kahkahalarla gülüyordu.</p>

  <p>Kaşlarımı çattım. </p>

  <p>"Bunu sana Jared mı söyledi? Bunu yapmamalıydı."</p>

  <p>Jacob dudağını ısırdı. </p>

  <p>"Sanırım gülmemeliydim. Ama komikti."</p>

  <p>"Ne ruh ikizi ama."</p>

  <p>İç geçirdi. </p>

  <p>"Jared bize bilerek hiçbir şey anlatmadı. Sana bu kısımdan bahsetmedim mi?"</p>

  <p>"Ah, doğru ya. Birbirinizin düşüncelerini duyabiliyorsunuz ama sadece kurtken, değil mi?"</p>

  <p>"Doğru. Tıpkı kan emicin gibi," diyerek gülümsedi.</p>

  <p>"Edward," diye düzelttim.</p>

  <p>"Tabii. Tabii. Sam'in nasıl hissettiğini biliyorum. Bu, eğer şansı olsa, pek öyle bize anlatacağı türden bir şey değil. Aslında, bu hepimizin nefret ettiği bir şey." Birden sesinde bir tatsızlık hissetmiştim. "Bu korkunç. Gizlilik yok, sırlar yok. Utandığın her şey, bir anda herkesin gözü önüne seriliyor." Titremişti.</p>

  <p>"Kulağa korkunç geliyor," diye mırıldandım.</p>

  <p>"Birlikte hareket ettiğimizde bazen yararlı olabiliyor," dedi gönülsüzce. "Uzun zaman önce bazı kan emiciler bi<span style="text-indent: 1em; font-size: 1em;">zim bölgemize geçmişlerdi. Laurent baya eğlenmişti. Ve geçen cumartesi Cullenlar bizim tarafa geçmeseydi...ahh!" diye gürledi. "Onu yakalamış olabilirdik!"</span></p>

  <p>Geriye çekildim, ürkmüştüm. Jasper ya da Emmett'in yaralanmasından endişe ettiğim kadar Jacob'ın Victoria'yla karşılaşması fikrinden de endişeleniyordum. Emmett ve Jasper neredeyse yenilmezlerdi. Oysa Jacob hâlâ yumuşaktı ve neredeyse bir insan sayılırdı. Ölümlüydü. Kafamda Jacob'ın Victoria ile karşı karşıya kaldığını canlandırdım, parlak saçlarının kedimsi tuhaf yüzünün çevresinde dalgalandığını görebiliyordum....ürpermiştim.</p>

  <p>Jacob endişeyle yüzüme baktı. </p>

  <p>"Ama bu her zaman olmuyor, değil mi? Yani senin kafanın içerisinde?"</p>

  <p>"Ah, hayır. Edward asla benim aklıma giremiyor. Ama eminim çok isterdi."</p>

  <p>Jacob'ın aklı karışmış gibi görünüyordu.</p>

  <p>"Beni duyamaz," diye açıkladım, sesim her zamankinden farklı olarak biraz kendini beğenmiş bir şekilde çıkmıştı. "Onun için böyle olan tek kişiyim. Neden aklıma giremediğini bilemiyoruz."</p>

  <p>"Acayip," dedi Jacob.</p>

  <p>"Evet." Bütün ukala tavrım uçup gitmişti. "Muhtemelen bunun anlamı benim beynimde bir sorun olması," diye kabul ettim.</p>

  <p>"Senin beyninde bir sorun olduğunu zaten biliyorum," diye mırıldandı Jacob.</p>

  <p>"Teşekkürler."</p>

  <p>Güneş aniden bulutların arasından kendini gösterince sudaki yansımasından dolayı gözlerimi kıstım. Her şeyin rengi değişmişti, dalgalar griden maviye, ağaçlar uçuk bir yeşilden canlı zümrüt rengine dönmüş, çakıl taşları, ışığı gökkuşağı renklerinde yansıtmaya başlamıştı.</p>

  <p>Bir süre gözlerimizi kısıp baktıktan sonra nihayet gözlerimiz ışığa alışmıştı. Koydaki barınağa çarpan dalgaların çıkardığı yankılı ses duyuluyor, suyun içerisindeki taşların bir<span style="text-indent: 1em; font-size: 1em;">birlerine değerken çıkardıkları tatlı sese martıların çığlıkları eşlik ediyordu. Burası öylesine huzur doluydu ki.</span></p>

  <p>Jacob yakınıma oturup koluma yaslandı. Yanağını başıma dayamıştı. Çok sıcak olduğu için ceketimi çıkarmak zorunda kalmıştım. Jacob'ın boğazından halinden memnun olduğunu belli eden kısa iniltiler geliyordu. Güneşin tenimi ısıttığını hissedebiliyordum, tabii ki Jacob kadar sıcak değildim ve beni yakmasının ne kadar süreceğini merak ediyordum.</p>

  <p>Dalgınca sağ elimi yana uzattım. Güneş, James'in neden olduğu yaramı aydınlatıyordu.</p>

  <p>"Ne düşünüyorsun?" diye mırıldandı. </p>

  <p>"Güneşi"</p>

  <p>"Evet. Çok güzel."</p>

  <p>"Sen ne düşünüyorsun?" diye sordum.</p>

  <p>Kendi kendine güldü. </p>

  <p>"Beni götürdüğün salak filmi anımsadım. Mike Newton her yere kusmuştu."</p>

  <p>Ben de gülmeye başladım, zamanın bu anıyı nasıl da değiştirdiğine hayret etmiştim. Aslında gerilimli ve karmaşa dolu bir zamandı. O geceyi artık çok farklı anımsıyorduk...Ve şimdi buna gülebiliyorduk. Onun kalıtsal kimliği hakkındaki gerçeği öğrenmemizden önce geçirdiğimiz son geceydi. İnsan olduğu döneme ait son anıydı. Ve tuhaf biçimde şu anda bize güzel gelen bir anıydı.</p>

  <p>"O zamanları özlüyorum," dedi Jacob. "Her şeyin kolay ve...basit oluşunu. Neyse ki iyi bir hafızam var." Derin bir iç geçirdi.</p>

  <p>Onun sözleri, aniden kafamda bir şeyleri harekete geçirmişti.</p>

  <p>"Ne oldu?" diye sordu.</p>

  <p>"Senin şu hafızan..." Ondan uzaklaştım böylece yüzündeki ifadeyi görebilecektim. O anda oldukça kafası karışık görünüyordu.</p>

  <p> "Pazartesi günü ne yaptığını söylemenin mahsuru var mı? Edward'i rahatsız eden bir şeyler düşünüyordun." Rahatsız etmek çok da doğru bir kelime değildi ama bir cevap istiyordum, bu yüzden çok sert olmamaya çalıştım.</p>

  <p>Jacob'ın yüzü gevşedi, neden bahsettiğimi anlamıştı ve gülmeye başladı. </p>

  <p>"Seni düşünüyordum. Bundan hoşlanmadı, değil mi?"</p>

  <p>"Ben mi? Benimle ilgili ne düşünüyordun?"</p>

  <p>Jacob tekrar güldü ama bu sefer acımasızdı. </p>

  <p>"Sam seni bulduğunda nasıl göründüğünü. O zaman onun zihninde seni görebilmiştim, sanki orada gibiydim. O anı biliyorsun, Sam'ı her zaman rahatsız etmiştir. Ve sonra da, ilk defa benim yanıma geldiğinde nasıl göründüğünü hatırladım. Bahse girerim, o zamanlar ne kadar fena bir durumda olduğunun farkında değildin, Bella. Tekrar normal bir insan gibi görünmen haftalar almıştı.Ve sonra nasıl sürekli kendi kendine sarıldığını anımsadım..." Jacob irkilmişti ve sonra başını salladı. "Nasıl üzgün olduğunu görmek benim için çok zordu ve hiçbiri benim suçum değildi. Bu yüzden bütün bunların onun için çok zor olabileceğini düşündüm. Ve sonra da sebep olduklarına bir bakması gerektiğini düşündüm."</p>

  <p>Omzuna bir tane vurdum. Elim acımıştı. </p>

  <p>"Jacob Black, bunu bir daha asla yapma! Yapmayacağına dair söz ver."</p>

  <p>"İmkânı yok. Aylardır hiç bu kadar eğlenmemiştim."</p>

  <p>"Bana yardım et, Jack..."</p>

  <p>"Ah, sakin ol, Bella. Onu bir daha ne zaman görebilirim ki? Bunun için endişelenme."</p>

  <p>Ayağa kalktım. Yürümeye başladığımda beni elimden yakaladı. Kurtulmak için elimi çekmeye çalıştım.</p>

  <p>"Gidiyorum, Jacob."</p>

  <p>"Hayır, daha çok erken," diye itiraz etti, elimi daha da sıkı tutmaya başlamıştı. "Üzgünüm. Ve...tamam bir daha bunu yapmayacağım. Söz veriyorum."</p>

  <p>Derin bir nefes aldım. </p>

  <p>"Teşekkürler, Jake."</p>

  <p>"Hadi, eve dönelim," dedi ısrarla.</p>

  <p>"Aslında, sanırım gitsem iyi olacak. Angela Weber beni bekliyor ve Alıce'in endişelendiğinden de eminim. Onu daha fazla üzmek istemiyorum."</p>

  <p>"Ama daha yeni geldin."</p>

  <p>"Bence de," diye kabul ettim. Güneşe baktım, çoktan tepeye varmıştı bile. Zaman nasıl bu kadar hızlı geçmişti?</p>

  <p>Yüzü asılmıştı. </p>

  <p>"Seni ne zaman tekrar göreceğimi bilmiyorum," dedi acıklı bir sesle.</p>

  <p>"O gittiğinde bir daha geleceğim," diye söz verdim hevesle.</p>

  <p>"Gittiğinde?" Jacob gözlerini devirmişti. "Yaptığı şeyi tanımlamak için harika bir yol. İğrenç parazitler."</p>

  <p>"Eğer nazik olamayacaksan bir daha gelmeyeceğim!" diye onu tehdit ettim ve elimi kurtarmaya çalıştım. Ama bırakmadı.</p>

  <p>"Ah, tamam kızma," dedi gülümseyerek. "Düşünmeden tepki verdim."</p>

  <p>"Eğer tekrar geleceksem, senin de bir şeyleri idrak etmiş olman gerekiyor, tamam mı?"</p>

  <p>Bekledi.</p>

  <p>"Şöyle," dedim ve açıkladım. "Kimin vampir kimin kurt adam olduğu umurumda değil. Bunun konuyla bir ilgisi yok. Sen Jacob'sın ve o da Edward, ben de Bella'yım. Bunun dışında hiçbir şeyin bir önemi yok."</p>

  <p>Hemen gözlerini kıstı. </p>

  <p>"Ama ben bir kurt adamım," dedi isteksizce. "Ve o da vampir," diye ekledi gözle görülür bir tiksintiyle.</p>

  <p>"Ve ben de başak burcuyum!" diye bağırdım, sabrım taşmıştı.</p>

  <p>Kaşlarını kaldırdı, meraklı gözlerle ifademi inceliyordu. Sonunda omuz silkti.</p>

  <p>"Eğer sen gerçekten böyle görebiliyorsan..."</p>

  <p>"Böyle görüyorum."</p>

  <p>"Tamam. Sadece Bella ve Jacob. O korkunç burç muhabbetine de girmeyeceğiz." Gülümsedi, sıcak ve bildik bir gülümsemeydi bu. Bu gülümsemeyi çok özlemiştim. Kendi yüzümde de kocaman, benzer bir gülümseme olduğunu hissetmiştim.</p>

  <p>"Seni çok özledim Jake," dedim düşünmeden.</p>

  <p>"Ben de," dedi kocaman gülümsemesiyle. Gözleri mutluluk saçıyordu, öfkenin acılığından arınmıştı. "Hem de tahmin ettiğinden daha da fazla. Yakında tekrar gelecek misin?"</p>

  <p>"Elimden geldiğince kısa sürede gelmeye çalışacağım," diye söz verdim.</p>
</body>
</html>
