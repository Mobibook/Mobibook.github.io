<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>3. GÜDÜLER</h1>

  <p>Güneş bulutların arkasına öylesine saklanmıştı ki, batıp batmadığına dair bir ipucu vermiyordu. <span style="text-indent: 1em; font-size: 1em;">Uzun uçuşun ardından - <i>sürekli batıya doğru gittiğimizden güneş takip edilemez hale gelmişti</i> - zaman tuhaf bir biçimde değişken bir hale gelmişti. Orman, yerini nihayet tek tük binalara bıraktığında eve yaklaştığımızı anlamıştım.</span></p>

  <p>"Yolculuk boyunca çok sessizdin," dedi Edward. "Uçak seni hasta mı ediyor?"</p>

  <p>"Hayır, iyiyim."</p>

  <p>"Evden ayrıldığın için üzgün müsün?"</p>

  <p>"Üzgünden çok rahatlamış gibiyim sanırım."</p>

  <p>Tek kaşını kaldırıp bana baktı. Anlamsızca - <i>bunu kabul etmekten hoşlanmasam da</i> - ona gözünü yoldan ayırmamasını söyledim.</p>

  <p>"Renee bir şekilde Charlie'den...daha zeki. Bu beni tedirgin ediyor."</p>

  <p>Edward güldü. </p>

  <p>"Annenin gerçekten de ilginç bir zekâsı var. Çocuk gibi ama anlama yetisi oldukça yüksek. Olaylara diğer insanlardan farklı bakabiliyor."</p>

  <p>Anlama yetisi yüksek, işte bu kesinlikle annemi tanımlı<span style="text-indent: 1em; font-size: 1em;">yordu ama bu sadece ilgisini verdiği zamanlar için geçerliydi. Hayatının büyük çoğunluğunu sarsakça geçirmiş ve pek çok şeyi kaçırmıştı. Ve bu hafta sonu benimle ilgilenmek için epeyce bir vakti olacaktı.</span></p>

  <p>Phil, yani eşi, oldukça yoğundu - <i>finallere hazırlanan basketbol takımına koçluk yapıyordu</i> - ve bu yüzden, orada olduğumuz süre boyunca, Edward ve ben, Renee ile bir hayli zaman geçirecek ve onun yakın gözlemine maruz kalacaktık. Çığlıklar ve sarılmalar eşliğinde yaptığı karşılamadan sonra bizi izlemeye başladı. Bu sırada, iri mavi gözleri, önce şaşkınlıkla, sonra da anlayışla dolmuştu.</p>

  <p>Sabah sahile yürüyüşe gittik. Yeni evinin çevresindeki tüm güzellikleri göstermek istiyor, bir yandan da, güneşin benim aklımı başımdan alıp Forks'a gitmeme engel olacağını umuyordu. Benimle yalnız konuşmak istemişti, zaten Edward da yapması gereken bir ödev bahanesiyle gün boyunca içerde kalmıştı.</p>

  <p>Renee ve ben yolda geziniyorduk, bana sık sık palmiyelerin gölgesi altında kalmamı söylüyordu. Henüz erken olmasına rağmen hava boğucu derecede sıcaktı. Nemin ağırlaştırdığı havayı solumak akciğerlerim için iyi bir idman olmuştu.</p>

  <p>"Bella?" dedi annem, konuşurken dalgaların dövdüğü kumsala bakıyordu.</p>

  <p>"Ne var anne?"</p>

  <p>Derin bir nefes verdi, gözlerime bakmıyordu. </p>

  <p>"Endişeleniyorum..."</p>

  <p>"Sorun ne?" diye merakla sordum. "Ne yapabilirim?"</p>

  <p>"Benim hakkımda değil." Kafasını hayır dercesine sallamıştı. " Sen ve...Edward hakkında endişeleniyorum."</p>

  <p>Renee, onun adını söylediğinde özür dilercesine yüzüme baktı.</p>

  <p>"Ah," dedim mınldanırcasına, bakışlarımı bizi geçen ter içindeki iki koşucuya sabitledim.</p>

  <p>"Siz ikiniz benim sandığımdan çok daha ciddisiniz," diye devam etti.</p>

  <p>Kaşlarımı çattım ve son iki günü gözden geçirmeye başladım. Edward ve ben iki gün boyunca nadiren birbirimize dokunmuştuk - <i>en azından onun önündeyken</i>. Acaba, Renee de bana sağduyulu olma konusunda ders mı verecek, diye merak ediyordum. Charlie ile yaptığımız konuşmanın tekrarlanmasından endişe etmiyordum. Annemle konuşmak utanç verici olmazdı. Ne de olsa son on yıldır, ilişkimizde onu paylayan kişi hep ben olmuştum.</p>

  <p>"Siz ikinizin... birlikte olma şeklinde tuhaf bir şeyler var," diye mırıldandı, gözleri endişeyle kısılmıştı. "Sana bakışları, nasıl desem...çok korumacı. Sanki senin için kendisini bir kurşunun önüne atacakmış gibi."</p>

  <p>Gülmeye başladım, hâlâ gözlerine bakmamaya çalışıyordum. </p>

  <p>"Bu kötü bir şey mi?"</p>

  <p>"Hayır." Doğru sözcükleri bulmaya çalıştığından kaşlarını çatmıştı. "Sadece bu çok farklı. Senin için çok ciddi hisleri var... ve o çok dikkatli. Sanki sizin ilişkinizi anlayamıyormuşum gibi hissediyorum. Kaçırdığım bir şeyler varmış gibi geliyor."</p>

  <p>"Bence sen bunları hayal ediyorsun, anne," dedim hemen, sesimi neşeli tutmaya gayret etmiştim. Kalbim heyecandan hızlı atmaya başlamıştı. Annemin diğer insanlardan farklı gördüğünü tamamen unutmuştum. Dünyayı olduğu gibi görebilir, ilgisini dağıtacak her şeyi bir kenara atarak sadece gerçeği görebilirdi. Bu daha önce hiç sorun olmamıştı. Ta ki şimdiye kadar, çünkü eskiden ondan hiçbir şey saklamazdım.</p>

  <p>"Sadece o da değil." Kendini savunmak istercesine dudaklarını araladı. "Keşke onun yanında nasıl hareket ettiğini görebilsen."</p>

  <p>"Bu da ne demek şimdi?"</p>

  <p>"Sen onun çevresindeyken düşünmeden, ona odaklı olarak hareket ediyorsun. O hareket ettiğinde, azıcık bile olsa, hemen duruşunu ona göre ayarlıyorsun. Sanki bir mıknatıs gibi...ya da yer çekimi gibi. Sen daha çok bir...uydu gibisin. Böyle bir şeyi hayatım boyunca görmedim."</p>

  <p>Dudaklarını büzdü ve yere baktı.</p>

  <p>"Sakın bana tekrar gizemli kitaplar okumaya başladığını söyleme. Yoksa bilim kurguya mı merak sardın?" dedim dalga geçerek. Kendimi gülümsemeye zorlayarak konuşuyordum.</p>

  <p>Renee hemen pespembe oldu. </p>

  <p>"Bunun konuyla bir ilgisi yok."</p>

  <p>"Yoksa okuyacak iyi bir şeyler mi buldun?" </p>

  <p>"Şey, aslında harika bir tane...ama bunun bir önemi yok. Biz şu anda senden bahsediyoruz."</p>

  <p>"Romantik kitaplara devam etmelisin anne. Nasıl hayallere daldığını biliyorsun."</p>

  <p>Dudaklarının kenarları kıvrıldı. </p>

  <p>"Aptalca davranıyorum, değil mi?"</p>

  <p>Bir süre cevap vermedim. Renee kolayca yönlendirilebilecek bir insandı. Bazen bu iyi bir şeydi çünkü fikirleri çok da kullanışlı değildi. Fakat onu bu kadar kolayca kandırabilmek bana acı vermişti, özellikle de bu defa hedefi neredeyse on ikiden vurmuşken.</p>

  <p>Gözlerini kaldırıp bana baktı, ifademi kontrol etmeye çalıştım.</p>

  <p>"Aptalca davranmıyorsun...sadece anne gibi davranıyorsun."</p>

  <p>Güldü ve eliyle beyaz kumların ilerisindeki mavi denizi gösterdi.</p>

  <p>"Ve tüm bunlar, tekrar aptal annenin yanına taşınman için yeterli değil, öyle mi?"</p>

  <p>Abartılı şekilde alnımdakı teri sildim ve sanki saçlarımı kıvınp suyunu sıkar gibi yaptım.</p>

  <p>"Neme alışırdın," dedi ısrarla.</p>

  <p>"Sen de yağmura alışabilirsin," dedim ben de.</p>

  <p>Şakalasırcasına dirseğıyle beni dürttü ve arabaya doğru ilerlerken elimi tuttu. <span style="text-indent: 1em; font-size: 1em;">Aslında, benim için endişeleniyor olması beni mutlu etmişti. Hâlâ Phil'e sanki yaşam nedeniymiş gibi bakıyor olsa da, aramızda geçen bu konuşma beni teselli etmişti. Artık </span><span style="text-indent: 1em; font-size: 1em;">hayatının rayına oturduğunu ve onu tatmin ettiğini görebiliyordum. Ama yine de beni çok fazla özlemediğini hissedebiliyordum...</span></p>

  <p>Edward'in soğuk parmakları yanaklarıma değince başımı yukarı kaldırıp ona baktım ve gözlerimi kırpıştırdım, gerçeğe dönmüştüm. Üzerime eğildi ve beni alnımdan öptü.</p>

  <p>"Eve geldik, uyuyan güzel. Uyanma vakti."</p>

  <p>Charlie'nin evinin önünde duruyorduk. Verandanın ışığı yanıyordu ve arabası da garajdaydı. Eve bakarken, oturma odasının pencere perdesinde bir kıpırtı gördüm, çimenlerin üzerine sarı bir ışık demeti düşmüştü. <span style="text-indent: 1em; font-size: 1em;">Derin bir soluk verdim. Charlie, hamle yapmak üzere gelişimi bekliyordu. </span><span style="text-indent: 1em; font-size: 1em;">Edward da aynı şeyi düşünüyor olmalıydı çünkü ifadesi sertleşmiş ve beni kapıya götürürken gözleri uzaklara dalmıştı.</span></p>

  <p>"Ne kadar kötü?" diye sordum.</p>

  <p>"Charlie sorun çıkarmayacak," dedi Edward, sesi espri yapıp yapmadığını anlayamayacağım kadar kısık çıkmıştı. "Seni özlemiş."</p>

  <p>Gözlerim şüpheyle kısıldı. Madem öyle neden Edward dövüşe hazırlanıyormuş gibi gerilmişti? <span style="text-indent: 1em; font-size: 1em;">Çantam ufaktı ama yine de eve taşımak konusunda ısrar etmişti. Kapıyı bize Charlie açtı.</span></p>

  <p>"Eve hoş geldin ufaklık!" diye bağırdı neşeyle. "Jacksonville nasıldı?"</p>

  <p>"Nemli ve tuhaf"</p>

  <p>"Yani Renee sana Florida Üniversitesini satamadı, öyle mi?"</p>

  <p>"Denedi. Ama suyu solumaktansa içmeyi tercih ederim."</p>

  <p>Charlie'nin gözleri gönülsüzce Edward'a döndü. </p>

  <p>"İyi vakit geçirdiniz mi?"</p>

  <p>"Evet," diye yanıtladı Edward sakin bir şekilde. "Renee oldukça misafirperver biri."</p>

  <p>"Bu... iyi. Eğlendiğinize sevindim." Charlie Edward'a arkasını döndü ve birden bana sarıldı.</p>

  <p>"Etkileyici," diye fısıldadım kulağına.</p>

  <p>Gürültülü bir kahkaha patlattı. </p>

  <p>"Seni çok özledim. Bells. Sen gittiğinden beri yemekler berbat."</p>

  <p>"Hemen hallederim," dediğim anda beni bıraktı.</p>

  <p>"Önce Jacob'ı aramak ister misin? Sabah altıdan beri beş dakikada bir arıyor. Eşyalarını yerleştirmeden onu arayacağına söz verdim."</p>

  <p>Edward'in yüzünün nasıl bir hal aldığını görmek için ona bakmama gerek yoktu, aşırı derecede sakin ve soğuktu. Demek bu kadar gergin olmasının sebebi buydu.</p>

  <p>"Jacob benimle konuşmak mı istiyor?"</p>

  <p>"Fena halde diyebilirim. Bana ne hakkında olduğunu söylemedi ama önemliymiş."</p>

  <p>Telefon ısrarlı ve de tiz bir şekilde çalmaya başladı.</p>

  <p>"Bir sonraki maaş çekim üzerine bahse girerim ki bu o," diye söylendi Charlie.</p>

  <p>"Ben bakarım." Hemen mutfağa gittim.</p>

  <p>Charlie oturma odasına doğru giderken Edward da benim arkamdan geldi.</p>

  <p>Telefonu açtım ve ahizeyi elime alırken yüzümü duvara döndüm. </p>

  <p>"Alo?"</p>

  <p>"Dönmüşsün," dedi Jacob.</p>

  <p>Tanıdık hırıltılı ses, özlem duygusunun beni ele geçirmesine neden oldu. Bir anda kafamda yüzlerce anı belirmişti; ağaç dallarının sürüklendiği taşlı kumsal, plastikten yapılmış garaj, kâğıt torba içerisindeki sıcak gazoz, içinde minicik bir koltuğun olduğu küçük oda. Siyah gözlerindeki neşe, benim elimi tutan sıcacık büyük bir el, esmer teninde parlayan bembeyaz dişler ve bana bu dünyadan bir kaçış kapısı açan, yüzüne yayılmış kocaman gülüşü zihnimde belirmişti. <span style="text-indent: 1em; font-size: 1em;">Sanki vatan hasreti çekmek gibi, en karanlık gecelerimde bana sığınak olan kişiye duyulan özlemdi bu.</span></p>

  <p>Zorlukla yutkunduktan sonra, "Evet," diye yanıtladım.</p>

  <p>"Neden beni aramadın?" diye sordu Jacob.</p>

  <p>Onun sinirli ses tonu beni kendime getirmişti. </p>

  <p>"Çünkü <span style="text-indent: 1em; font-size: 1em;">daha eve geleli birkaç saniye oldu, Charlie tam beni aradığından bahsediyordu ki, sen aradın."</span></p>

  <p>"Ah, üzgünüm."</p>

  <p>"Pekâlâ, neden Charlie'yi rahatsız ediyordun?"</p>

  <p>"Seninle konuşmalıyım."</p>

  <p>"Tamam, o kadarını anladım. Devam et."</p>

  <p>Kısa bir sessizlik oldu.</p>

  <p>"Yarın okula gidecek misin?"</p>

  <p>Kaşlarımı çattım, bu ne kadar manasız bir soruydu. </p>

  <p>"Tabii ki. Neden gitmeyeyim?"</p>

  <p>"Bilmem, sadece merak ettim."</p>

  <p>Bir sessizlik daha oldu.</p>

  <p>"Pekâlâ Jake, benimle ne hakkında konuşmak istiyordun?"</p>

  <p>Tereddüt etti. </p>

  <p>"Hiç, sadece ben, sanırım...senin sesini duymak istedim."</p>

  <p>"Tamam, peki. Beni aramana çok memnun oldum, Jake. Ben..." Fakat daha fazla ne söyleyeceğimi bilmiyordum. Ona La Push'a uğrayacağımı söylemek istedim ama yapamadım.</p>

  <p>"Gitmeliyim," dedi aniden.</p>

  <p>"Ne?"</p>

  <p>"Seni en kısa sürede tekrar arayacağım, tamam mı?"</p>

  <p>"Ama Jake..."</p>

  <p>Fakat çoktan kapatmıştı. Ahizeden gelen meşgul tonunu inanmayarak dinledim.</p>

  <p>"Oldukça kısa sürdü," diye söylendim.</p>

  <p>"Her şey yolunda mı?" diye sordu Edward. Sesi alçak ve dikkatliydi.</p>

  <p>Yavaşça ona döndüm. İnanılmaz derecede sakindi, ne düşündüğünü anlamanın imkânı yoktu.</p>

  <p>"Bilmiyorum. Bunun ne olduğunu anlamaya çalışıyorum." Jacob'ın gün boyunca Charlie'nin peşini bırakmamasının sebebinin, yarın benim okula gidip gitmeyeceğimi sormak için olması bana hiç mantıkh gelmemişti. Hem madem <span style="text-indent: 1em; font-size: 1em;">sesimi duymak istiyordu, neden telefonu bu kadar çabuk kapatmıştı?</span></p>

  <p>"Sen muhtemelen bunu benden daha iyi bilirsin," dedi Edward, güçlükle gülümsemeye çalışıyordu.</p>

  <p><span style="font-size: 1em;">Bu doğruydu. Jake'in hem içini hem de dışını iyi bilirdim. Bunu yapma nedenini anlamamın çok zor olmaması gerekiyordu.  Aklım burada değilken - <i>yaklaşık yirmi beş kilometre kadar uzakta La Push'tayken</i> - buzdolabının kapağını açmış, Charlie'ye yemek yapmak için malzemelere bakıyordum.</span><span style="text-indent: 1em; font-size: 1em;"> Edward ise tezgâha yaslanmış duruyordu, gözlerini bana diktiğinin farkındaydım ama zihnim, onun ne gördüğü hakkında endişelenemeyecek kadar meşguldü.</span></p>

  <p>Konuşmamızda geçen okul meselesi bana ipucu olmuştu. Bu Jake'in sorduğu tek gerçek soruydu. Bir şeyin peşinde olmalıydı yoksa Charlie'yi sürekli rahatsız etmezdi.</p>

  <p>Okula gidip gitmemem neden onun için bu kadar önemliydi ki?<br /></p>

  <p>Bunu mantıklı bir şekilde anlamaya çalıştım. Jacob'ın bakış açısına göre, eğer yarın okula gitmeseydim, ne gibi bir sorun olabilirdi? Charlie finaller bu kadar yaklaşmışken okulu astığım için canıma okurdu ama ben onu, yalnızca bir cuma gününün her şeyi berbat etmeyeceği konusunda ikna edebilirdim. Jake bunu umursamazdı bile. <span style="text-indent: 1em; font-size: 1em;">Beynim bu olayın iç yüzünü kavramayı reddediyordu. Belki de çok önemli bir detayı atlıyordum. </span><span style="text-indent: 1em; font-size: 1em;">Son üç günde ne değişmişti de, telefonlarıma bile çıkmayı reddeden Jacob bundan vazgeçerek benimle bağlantıya geçmişti? Üç günde bunu değiştirecek ne olmuş olabilirdi? </span><span style="text-indent: 1em; font-size: 1em;">Mutfağın ortasında dikilmiş duruyordum. Buzluktan yeni çıkardığım hamburger köftesi artık hissizleşmiş olan parmaklarımdan kaydı. </span><span style="text-indent: 1em; font-size: 1em;">Edward köfteyi yere düşmeden yakalamış ve tezgâhın üzerine koymuştu ama ben bunu hissetmemiştim bile. Daha sonra bana sıkıca sarıldı ve kulağıma doğru fısıldadı. </span></p>

  <p>"Sorun ne?"</p>

  <p>Başımı salladım, sersemlemiştim. <span style="text-indent: 1em; font-size: 1em;">Üç gün her şeyi değiştirebilirdi.</span></p>

  <p>Daha üç gün öncesine kadar üniversitenin bir hayal olduğunu düşünmüyor muydum? Beni faniliğimden kurtaracak ve Edward ile sonsuza kadar yaşamamı sağlayacak, acı dolu üç günlük dönüşümün ardından nasıl insanların yakınında olabilirdim ki? Bu dönüşüm beni sonsuza kadar susuzluğumun kölesi yapacaktı...</p>

  <p>Charlie, Billy'ye üç gün ortadan kaybolacağımı söylemiş miydi? Billy bunu duyunca kendince sonuçlara mı varmıştı? Jacob hâlâ insan olup olmadığımı mı merak ediyordu? Kurt adamlar anlaşmanın bozulmuş olduğuna inanıyor olmalılardı. Cullenlar'dan hiç kimse bir insanı ısırmamıştı bile.... öldürmek bir yana ısırmamışlardı bile...</p>

  <p>Fakat gerçekten de öyle bir durumda Charlie'nin yanına geri döneceğimi mi sanmıştı?</p>

  <p>Edward beni sarstı. "Bella?" dedi, gerçekten endişelenmişti.</p>

  <p>"Sanırım...sanırım kontrol ediyordu," diye mırıldandım. "Emin olmaya çalışıyordu. Yani insan olduğuma."</p>

  <p>Edward kaskatı kesilmişti ve kulağımda tıslamaya benzer kısık bir ses duydum.</p>

  <p>"Gitmek zorundayız," diye fısıldadım. "Bozulmadan önce. Yani anlaşma bozulmadan önce. Bir daha asla geri gelmeyebiliriz."</p>

  <p>Kollarıyla beni sıkıca sardı. </p>

  <p>"Biliyorum."</p>

  <p>Charlie'nin gürültüyle boğazını temizlediğini duyduk, arkamızda duruyordu.</p>

  <p>İrkildim ve Edward'in kollarının arasından çıktım, yüzümü ateş basmıştı. Edward tezgâha doğru döndü. Kısık gözlerindeki endişesini ve öfkesini görebiliyordum.</p>

  <p>"Eğer yemek yapmak istemiyorsan, pizza sipariş edebilirim," dedi Charlie imalı bir şekilde.</p>

  <p>"Hayır, her şey yolunda. Çoktan başladım bile." </p>

  <p>"Pekâlâ," dedi Charlie. Kapının kenarına yaslanmış kollarını da göğsünde kavuşturmuştu.</p>

  <p>Derin bir nefes aldım ve işe geri döndüm, seyircilerimi görmezden gelecektim.</p>

  <p>"Eğer senden bir şey yapmanı isteseydim, bana güvenir miydin?" diye sordu Edward, sesi yumuşacıktı.</p>

  <p>Neredeyse okula varmak üzereydik Edward sakinleşmişti, hatta espri bile yapmıştı fakat sonra aniden direksiyona sıkıca yapıştı, adeta onu parçalara ayırmamak için kendisini zor tutuyordu.</p>

  <p>Endişeli bir halde ona baktım. Gözleri uzaklara dalmış, sanki birilerini duymaya çalışıyor gibiydi.</p>

  <p>Onun bu halini görünce nabzım hızlanmaya başlamıştı ama yine de kendime hakim olmaya çalışarak dikkatli bir cevap verdim. </p>

  <p>"Bu duruma göre değişir."</p>

  <p>Okuldan biraz uzakta duruyorduk</p>

  <p>"Bunu söylemenden korkuyordum."</p>

  <p>"Ne yapmamı istiyorsun, Edward?"</p>

  <p>"Arabada kalmanı istiyorum." Arabayı her zamanki yerinde durdurdu ve motoru kapattı. "Ben dönene kadar burada beklemeni istiyorum."</p>

  <p>"Fakat...neden?"</p>

  <p>İşte o zaman onu gördüm. Zaten onu gözden kaçırmak mümkün değildi, kurallara aykırı bir şekilde kaldırıma park ettiği siyah motosikletine dayanmış duruyordu. Diğer öğrencilerin arasından kendini belli ediyordu.</p>

  <p>"Ah."</p>

  <p>Jacob'ın yüzünde çok yakından bildiğim, o maskemsi ifade vardı. Bu ifadeyi duygularını kontrol altında tutmak istediğinde kullanırdı. Bu haliyle, kurtlar sürüsünün en yaşlısı, Quileute gurubunun lideri, Sam'i anımsatıyordu. Fakat Jacob'ta, Sam'in etrafına yaydığı sükûnetten eser yoktu. </p>

  <p>Bu halinin beni ne kadar rahatsız ettiğini unutmuştum. Sam'i Cullenlar gelmeden çok önce tanımış ve hatta ondan hoşlanmış da olsam, Jacob, Sam'in yüz ifadesini taklit ettiğinde asla ondan korktuğumu hissetmemiştim. Tuhaf bir ifadesi vardı, bu haliyle kesinlikle benim tanıdığım Jacob'a benzemiyordu.</p>

  <p>"Dünkü tahminlerin yanlıştı," diye mırıldandı Edward. "Dün sana okul hakkında soru sordu çünkü benim de senin yanında olacağımı biliyordu. Bu yüzden de benimle konuşmak için güvenli bir yer arıyordu. Tanıkların olabileceği bir yer.</p>

  <p>Demek ki, dün gece Jacob'ın davranışlarını yanlış yorumlamıştım. Ortada eksik bilgi vardı ve sorun da buydu. Mesela Jacob, neden Edward ile konuşmak istiyor olabilirdi ki?</p>

  <p>"Arabada kalmıyorum," dedim.</p>

  <p>Edward usulca konuştu. </p>

  <p>"Tabii ki kalmıyorsun. Hadi şu işi bitirelim."</p>

  <p>Jacob'a doğru el ele yürümeye başladığımızda yüzü sertleşmeye başlamıştı.</p>

  <p>Çevrede tanıdık yüzler vardı, sınıf arkadaşlarım da etraftaydı. Gözlerini açmış, karşılarında dikilmiş duran, on altı yaşındaki bir gençten farklı olarak yapılı ve devasa bir vücuda sahip Jacob'a hayretle bakıyorlardı. Bu soğuk havada giydiği dar, kısa kollu siyah tişörtünü, eski ve yağ lekeli kot pantolonunu ve yaslandığı cilalı motosikletini inceliyorlardı. Kimse yüzüne bakamıyordu, yüzünde insanın gözlerini kaçırmasına neden olan bir şeyler vardı. Kimsenin onun çevresine yaklaşmaya cesaret edemediğini fark etmiştim.</p>

  <p>Onlarda bir şaşkınlık yaratmasının yanı sıra, Jacob'ın onlara tehlikeli geldiğini anlamıştım. Ne kadar da tuhaftı.</p>

  <p>Edward, Jacob'tan birkaç adım uzakta durdu. Benim bir kurt adama bu kadar yakında durmamın onu tedirgin ettiği açıkça belli oluyordu. Elimden tutup beni arkasına çekmiş ve bedenini bana siper etmişti.</p>

  <p>"Bizi arayabilirdin," dedi Edward buz gibi bir sesle.</p>

  <p>"üzgünüm," dedi Jacob, yüzünde alaycı bir ifade vardı. "Telefonumun hafızasına kayıtlı hiç sülük yok."</p>

  <p>"Bana Bella'nın evinden ulaşabilirdin."</p>

  <p>Jacob'ın çenesi kasıldı ve kaşlarını çattı. Cevap vermemişti.</p>

  <p>"Burası konuşmak için uygun bir yer değil. Bunu daha sonra tartışabilir miyiz?"</p>

  <p>"Tabii, tabii. Okuldan sonra mezarlarınızın yanında beklerim." Jacob küçümseyerek konuşmasına devam etti. "Şimdi neden konuşamıyoruz?"</p>

  <p>Edward etrafını gözden geçirdi, tanıkların hepsi duyma mesafesinin dışındaydı. Birkaç kişi kaldırımda yürümeye tereddüt ederek gözlerini merakla açmış onlara bakıyordu. Diğerleri gibi onlar da, pazartesi gününün can sıkıntısının bir kavgayla dağılabileceğini umuyorlardı. Tyler Crowley'nin Austin Marks'ı koluyla dürttüğünü gördüm, ikisi de sınıfa giden yolda durmuş bizi izliyorlardı.</p>

  <p>"Ne söylemeye geldiğini zaten biliyorum," dedi Edward. Bunu öyle kısık bir sesle söylemişti ki, ben bile zor duyabilmiştim. "Mesaj alındı. Uyarını dikkate alacağız."</p>

  <p>Edward, bir an endişeli gözlerle bana baktı.</p>

  <p>"Uyarı mı?" diye sordum şaşkınlıkla. "Neden bahsediyorsunuz?"</p>

  <p>"Ona söylemedin, değil mi?" diye sordu Jacob, gözleri hayretle açılmıştı. "Ne oldu, yoksa bizim tarafımıza geçeceğinden mı korktun?"</p>

  <p>"Lütfen kes şunu, Jacob," dedi Edward, tekdüze bir sesle.</p>

  <p>"Neden?" diye meydan okurcasına cevap verdi Jacob.</p>

  <p>Kafam karışmış bir halde onlara bakıyordum. </p>

  <p>"Neyi bilmiyorum? Edward?"</p>

  <p>Edward beni duymamış gibi Jacob'a öfkeyle bakmaya devam ediyordu,</p>

  <p>"Jake?"</p>

  <p>Jacob tek kaşını kaldırıp bana baktı. </p>

  <p>"O sana büyük... kardeşinin Cumartesi günü sınırı geçtiğini söylemedi mi?" diye <span style="text-indent: 1em; font-size: 1em;">sordu, sesinde ince bir alay vardı. Gözlerini tekrar Edward'a çevirmişti. </span></p>

  <p><span style="text-indent: 1em; font-size: 1em;">"Paul'ün tamamen doğruladığına göre..."</span></p>

  <p>"Orası iki tarafa da ait değildi!" diye Edward tıslarcasına konuştu.</p>

  <p>"Aitti!"</p>

  <p>Jacob'ın ne kadar öfkeli olduğunu görebiliyordum. Elleri titriyordu. Başını salladı ve iki derin nefes aldı.</p>

  <p>"Emmett ve Paul mü?" diye fısıldadım. Paul, Jacob'ın sürüdeki en dengesiz arkadaşıydı. O gün ormanda kontrolünü kaybetmişti, bir an hırlayan gri kurda ait anı tekrar kafamda belirdi. </p>

  <p>"Ne oldu? Dövüştüler mi?" dedim endişeli bir sesle. "Neden? Paul yaralandı mı?"</p>

  <p>"Kimse dövüşmedi," dedi Edward bana doğru sessizce. "Kimse yaralanmadı. Endişelenme."</p>

  <p>Jacob kuşkulu gözlerle bize bakıyordu. </p>

  <p>"Ona hiçbir şey anlatmadın, değil mi? Bu yüzden mi onu buradan götürdün? Yani o gerçekten bilmiyor muydu?"</p>

  <p>"Git artık." Edward, Jacob'ın sözünü yarıda kesmiş ve yüzü aniden korkuyla kaplanmıştı. Gerçekten de yüzünde hissedilir bir korku vardı. Bir an... bir vampir gibi göründü. Sanki Jacob'a saldıracakmış gibi baktı, bütün nefreti ortaya çıkmıştı.</p>

  <p>Jacob sadece kaşlarını kaldırdı ve başka hiçbir harekette bulunmadı. </p>

  <p>"Neden ona söylemedin?"</p>

  <p>Bir süre yüzleri birbirine dönük sessizce kaldılar. Tyler ve Austin'in arkasında daha da çok öğrenci birikmişti. Mike'ın yanında Ben'in olduğunu gördüm, Mike bir elini Ben'in omzuna koymuştu, sanki onu tutuyor gibi görünüyordu. <span style="text-indent: 1em; font-size: 1em;">Bu ölüm sessizliği sırasında ansızın her şey bir anda yerli yerine oturdu. </span><span style="text-indent: 1em; font-size: 1em;">Edward'in bilmemi istemediği bir şeydi. </span><span style="text-indent: 1em; font-size: 1em;">Jacob'ın ise benden saklamak istemediği bir şeydi. </span><span style="text-indent: 1em; font-size: 1em;">Cullenlar'ın ve kurtların ormanda olduğu ve iki taraf için de aynı derecede tehlikeli olan bir şeydi. </span><span style="text-indent: 1em; font-size: 1em;">Edward'in beni ülkenin diğer ucuna götürmesine neden olacak bir şeydi. </span><span style="text-indent: 1em; font-size: 1em;">Alice'in geçen hafta sezdiği bir şeydi, ki Edward bana bu konuda yalan söylemişti. </span><span style="text-indent: 1em; font-size: 1em;">Beklediğim ve bir daha olacağını bildiğim ama asla olmasını dilemeyeceğim bir şeydi bu. Bu asla bitmeyecekti, değil mi?</span></p>

  <p>Hızlı hızlı soluduğumu duyabiliyordum ama kendime engel olamıyordum. Bir yerlerde deprem oluyormuş gibi okul sallanıyordu ama bunun benim titrememin sebep olduğu bir yanılsama olduğunu biliyordum.</p>

  <p>"Benim için geri döndü," diye mırıldandım.</p>

  <p>Victoria, ben ölene kadar pes etmeyecekti. Sürekli aynı yolu takip edecek - <i>yanılt ve kaç, yanılt ve kaç</i> - ve yalnız kaldığım bir ana kadar bunu devam ettirecekti. <span style="text-indent: 1em; font-size: 1em;">Belki de şansım yaver giderdi. Belki Volturi ondan önce davranırdı ve en azından hızlı bir ölüm olurdu.</span></p>

  <p>Edward sıkıca beni kendi tarafında tuttu, Jacob ile benim aramda durmaya devam ediyordu. Endişeli bir halde yüzümü okşadı. </p>

  <p>"Her şey yolunda," diye fısıldadı bana. "Her şey yolunda. Onun sana yaklaşmasına izin vermeyeceğim, her şey yolunda."</p>

  <p>Sonra da Jacob'a ters bir bakış attı. </p>

  <p>"Bu soruna cevap oldu mu?"</p>

  <p>"Bella'nın bunu bilmeye hakkı olmadığını mı düşünüyordun?" diye sordu Jacob, ona karşı koyarcasına. "Bu onun hayatı."</p>

  <p>Edward sesini yumuşak bir tonda tutmaya devam etti, neredeyse aralarında bir adım bulunan Tyler bile onları duyamayacaktı.</p>

  <p> "Tehlikede olmadığı halde neden endişelensin ki?"</p>

  <p>"Endişelenmesi, ona yalan söylenmesinden daha iyi."</p>

  <p>Duygularıma hâkim olmaya çalışmama rağmen gözlerim sulanmıştı bile. Onu görebiliyordum; Victoria'nın yüzünü, dişlerinin üzerinde hareket eden dudaklarını, intikam ateşiyle parlayan kıpkırmızı gözlerini... Adeta bütün canlılığı ile karşımda duruyordu. Hayatının aşkı James'in ölümünden <span style="text-indent: 1em; font-size: 1em;">sorumlu tuttuğu Edward'in sevgilisini öldürmeden asla durmayacaktı.</span></p>

  <p>Edward, yanaklarımdan aşağıya süzülen gözyaşlarımı parmaklarıyla sildi.</p>

  <p>"Gerçekten de, ona acı çektirmenin korumaktan daha doğru mu olduğunu düşünüyorsun?" diye mırıldandı.</p>

  <p>"O senin sandığından daha da güçlü biri," dedi Jacob. "Ve bundan çok daha kötüsünü atlattı."</p>

  <p>Birdenbire Jacob'ın yüz ifadesi değişmişti, Edward'a tuhaf ve tehlikeli bir biçimde bakıyordu. Sanki zor bir matematik sorusu çözüyormuş gibi gözlerini kısmıştı.</p>

  <p>Edward'in korktuğunu hissettim. Ona baktığımda, yüzünü, sadece acı çektiği zamanlarda olduğu gibi, buruşturduğunu gördüm. Bir an bu görüntü bana İtalya'daki o akşamı anımsattı; korkunç Volture kulesindeki odada, Jane, ona bahşedilmiş uğursuz yetenekle Edward'i sadece düşünceleriyle yakıyordu...</p>

  <p>Bu hatıra histeri içerisindeki beni kendime getirmiş, her şeyi görmemi sağlamıştı. Çünkü Edward'i böyle acı çekerken görmektense, Victoria'nın beni yüzlerce defa öldürmesine razıydım.</p>

  <p>"Bu çok komik," dedi Jacob, Edward'in yüzünü seyrederken.</p>

  <p>Edward irkildi. Yüz ifadesini tekrar yumuşatmak için çabalamış ama gözlerindeki ıstırabı saklayamamıştı. <span style="text-indent: 1em; font-size: 1em;">Tetikte bekleyerek onları izliyordum. Jacob'ın küçümsemesine karşılık Edward da ona ters bir bakış attı.</span></p>

  <p>"Ona ne yapıyorsun?" diye sordum. </p>

  <p>"Hiçbir şey, Bella," diye cevap verdi Edward usulca. "Jacob'ın iyi bir hafızası var sadece."</p>

  <p>Jacob gülümsedi ve Edward tekrar irkildi.</p>

  <p>"Kes şunu! Her ne yapıyorsan kes!"</p>

  <p>"Tabii, eğer sen istiyorsan." Jacob omuz silkmişti. "Eğer hatırladığım şeylerden memnun kalmamışsa, bu onun sorunu."</p>

  <p>Hiddetle Jacob'a baktım. Sanki, asla cezalandırılmayacağını bilen yaramaz çocuklar gibi gülümsüyordu.</p>

  <p>"Müdür, onun okul arazisinde başıboş dolaştığını duydu ve şimdi yolda geliyor," diye mırıldandı Edward. "Hadi İngilizce dersine git Bella, buna karışmana gerek yok."</p>

  <p>"Aşırı korumacı, değil mi?" dedi Jacob bana. "Birazcık tehlike hayatı eğlenceli kılar. Dur tahmin edeyim, eğlenmene izin yok, değil mi?"</p>

  <p>Edward ters bir bakış attı, dudakları gerildi ve dişlerinin bir kısmı ortaya çıktı.</p>

  <p>"Kes sesini, Jake," dedim.</p>

  <p>Jacob güldü... </p>

  <p>"Bu bana Iwyir gibi geldi. Hey, eğer tekrar hayatın varmış gibi hissetmek istersen, bana uğra. Motosikletin hâlâ garajımda duruyor."</p>

  <p>Bunu duymak ilgimin dağılmasına neden olmuştu. </p>

  <p>"Onu satmış olman gerekiyordu. Bunu yapacağına dair Charlie'ye söz vermiştin." Eğer Jacob'in yerine yalvarmasaydım - <i>çünkü her iki motosiklet için de epey emek harcamış ve bunun karşılığını da almıştı</i> - Charlie bisikletimi çöpe atardı. Ve muhtemelen çöpü bir de ateşe verirdi.</p>

  <p>"Evet, doğru. Sanki bunu yapabilecekmişim gibi. O sana ait. Neyse, sen gelene kadar onu saklayacağım."</p>

  <p>Bir anda dudaklarının kenarında tanıdık bir gülümseme belirdi.</p>

  <p>"Jake..."</p>

  <p>Öne doğru geldi, yüzündeki alaycı ifade yerini ciddiyete bırakmıştı. </p>

  <p>"Sanırım daha önce hata yapmış olabilirim, biliyorsun işte arkadaşça davranmayarak. Belki biz bunu halledebiliriz, yani bizim tarafta. Beni görmeye gel."</p>

  <p>Edward'in beni sımsıkı sardığının farkmdaydım. Yüzünde sakin ve sabırlı bir ifade vardı. </p>

  <p>"Ben, şey, bilmiyorum jake."</p>

  <p>Jacob düşmanca davranmayı bir kenara bırakmıştı. Sanki Edward'in orada olduğunu unutmuş gibiydi. </p>

  <p>"Seni her gün özlüyorum Bella. Sensiz hiçbir şey aynı,değil."</p>

  <p>"Biliyorum, üzgünüm Jake, ben sadece..."</p>

  <p>Kafasını salladı ve derin bir nefes aldı. </p>

  <p>"Biliyorum. Önemli değil, tamam mı? Elbet bir şekilde atlatırım. Kimin arkadaşa ihtiyacı var ki?" Yüzünü buruşturmuş, bu sözlerle acısını saklamaya çalışıyordu.</p>

  <p>Jacob'm acı çekmesi, benim koruyucu yanımı her zaman harekete geçirirdi. Aslında bu çok da gerçekçi değildi çünkü Jack'in benim fiziksel korumama ihtiyaç duyması olası değildi. Ona uzanmak için can atsam da, Edward, kollarımı kendi kollarının altında hapsetmişti. Jacob'ın iri sıcak belini, sessiz bir kabul ediş ve teselliyle sarmak istedim.</p>

  <p>Edward'in koruyucu kollan beni zapt ediyordu.</p>

  <p>"Yeter. Hadi sınıfa," diye seslendi sert bir ses arkamızdan. "Çekilin, Bay Crowley."</p>

  <p>"Hadi okula Jake," diye fısıldadım, müdürün sesini duyar duymaz endişelenmiştim. Jacob Quileute okuluna gidiyordu ama gene de izinsiz girmekten başı derde girebilirdi.</p>

  <p>Edward beni serbest bıraktı, elimi tuttu ve beni tekrar arkasına çekti.</p>

  <p>Bay Greene, seyircileri yara yara geliyordu, gözlerini öyle kısmıştı ki, kaşları aşağıya düşmüş gibi görünüyordu.</p>

  <p>"Ciddiyim," dedi tehdit eder gibi. "Tekrar arkama döndüğümde eğer hâlâ birileri izliyor olursa, cezalandırılacaktır."</p>

  <p>Cümlesini bitirir bitirmez seyirciler dağılmaya başladı.</p>

  <p>"Ah, Bay Cullen. Bir sorunumuz mu var?"</p>

  <p>"Hayır, Bay Greene. Sadece sınıfımıza gidiyorduk."</p>

  <p>"Harika. Arkadaşınızı tanıyamadım." Bay Greene, Jacob'a dik dik bakıyordu. "Yeni bir öğrenci misiniz?"</p>

  <p>Bay Greene dikkatle Jacob'ı inceliyordu, onun da, diğer öğrenciler gibi, aynı sonuca vardığının farkmdaydım; o tehlikeydi. Bir baş belası.</p>

  <p>"Hayır," dedi Jacob, yılışıkça sırıtarak.</p>

  <p>"Öyleyse, ben polisi aramadan okul arazisinden çıkmanızı öneririm"</p>

  <p>Jacob'in sırıtışı kocaman bir gülümsemeye dönüştü, bunun nedeni, aklında Charlie'yi onu tutuklarken hayal etmiş olmasıydı. Bu gülümseme öylesine tatsız ve alaycıydı ki, bu ondan görmeye alışık olduğum türden bir gülüş değildi.</p>

  <p>Jacob "Emredersiniz, efendim," dedi ve motosikletine binmeden önce asker selamı verdi. Motor büyük bir gürültüyle çalıştı ve sonra da lastiklerden çıkan tiz sesle hızla döndü. Jacob bir-iki saniye içerisinde görüş mesafesinden çıkmıştı.</p>

  <p>Bay Greene, onun sergilediği bu gösteriyi dişlerini gıcırdatarak izlemişti.</p>

  <p>"Bay Cullen, umarım arkadaşınıza bir daha buraya izinsiz girmemesini söylersiniz."</p>

  <p>"O benim arkadaşım değil, Bay Greene ama uyarınızı ona ileteceğim."</p>

  <p>Bay Greene dudaklarını büzdü. Edward'in mükemmel notları ve tertemiz sicili, Bay Greene'in bu olayı farklı algılamasına neden olmuştu. </p>

  <p>"Anlıyorum. Eğer endişelendiğiniz bir sorun varsa, sadece bana..."</p>

  <p>"Endişe edilecek bir sorun yok, Bay Greene. Ortada bir sorun yok."</p>

  <p>"Umarım doğrudur. Öyleyse, sınıflara. Siz de öyle Bayan Swan."</p>

  <p>Edward başıyla onayladı ve beni çekiştirdi. İngilizce bölümüne doğru gitmeye başladık.</p>

  <p>"Derse girecek kadar iyi hissediyor musun?" diye fısıldadı müdürün yanından geçerken.</p>

  <p>"Evet," dedim. Gerçi bunun doğru olup olmadığından emin değildim.</p>

  <p>Şu an en önemli sorunun iyi olup olmamam olduğunu sanmıyordum. Edward ile hemen konuşmalıydım ve İngilizce dersi kafamda planladığım konuşma için pek de uygun değildi. <span style="text-indent: 1em; font-size: 1em;">Fakat Bay Greene hemen arkamızdayken çok da fazla seçim şansımız yoktu. </span><span style="text-indent: 1em; font-size: 1em;">Biraz gecikerek de olsa derse yetişebilmiştik, hemen sıralarımıza geçtik. Bay Berty, Frost'un bir şiirinden bahsediyordu. Sınıfa girişimizi görmezden gelmişti, temposunu bozınaya hiç niyeti yoktu.</span></p>

  <p>Not defterinden bir sayfa koparttım ve yazmaya başladım. El yazım, içinde bulunduğum ruh halinden dolayı daha da okunaksız bir hale gelmişti.</p>

  <p><b><i>"Neler oldu? Bana her şeyi anlat. Ve bu koruma işini de bir kenara bırak artık, lütfen</i></b>."</p>

  <p>Notu Edward'a uzattım. İç geçirdi ve cevap yazmaya koyuldu. Kâğıdı bana geri uzattı. Yazması benden kısa sürmüştü ama özel el yazısıyla yazdıkları bir paragraf tutmuştu.</p>

  <p><b><i>"Alice, Victoria'nın geri geldiğini gördü. Ben de önlem olarak seni şehir dışına çıkardım. Senin yakınlarına gelme gibi bir ihtimali yoktu. Emmett ve Jasper onu yakalamaya çok yaklaşmışlar ama görünüşe göre Victoria'nın bir çeşit kaçabilme içgüdüsü var. Doğruca, sanki haritada elini koymuşçasına, Quileute sınırına doğru kaçmış. Quileuteler işin içine girince de Alice'in yetenekleri işe yaramaz hale gelmiş. Dürüst olmak gerekirse, bizler içeri girememişiz ama Quileuteler onu yakalayabilirlermiş. Büyük gri bir kurt, Emmett'in sınırı geçtiğini düşünmüş ve saldırgan davranmış. Elbette ki Rosalie buna tepki vermiş ve arkadaşlarını korumak için herkes takibi bırakmış. Her şey kontrolden çıkmadan evvel Carlisle ve Jasper ortamı sakinleştırmişler. Fakat o arada Victoria kaçıp gitmiş. Her şey bundan ibaret."</i></b></p>

  <p>Notu okurken kaşlarımı çatmıştım. Hepsi işin içindeydi; Emmett, Jasper, Rosalie ve Carlisle. Bahsetmemişti ama belki Esme bile bu işe karışmıştı. Sonra Paul ve diğer Quileute sürüsü de vardı. Bu olay kolayca bir savaşa dönüşebilirdi, gelecekteki ailem ve eski arkadaşlarım birbirlerine karşı mü<span style="text-indent: 1em; font-size: 1em;">cadele edebilirlerdi. İçlerinden biri yaralanabilirdi. Kurtların ne kadar tehlikeli olabileceğini tahmin edebiliyordum. Minik Alice'in o devasa kurtlardan biriyle dövüştüğünü düşünmek... </span><span style="text-indent: 1em; font-size: 1em;">Ürpermiştim. </span><span style="text-indent: 1em; font-size: 1em;">Tüm paragrafı dikkatlice sildikten sonra tekrar yazdım. </span></p>

  <p><span style="text-indent: 1em; font-size: 1em;"><b><i>"Peki ya Charlie? Onun peşinde de olabilirdi."</i></b></span></p>

  <p>Ben yazmayı bitirmeden önce Edward hayır anlamında başını salladı, belli ki Charlie'nin tarafında bir tehlike yoktu. <span style="text-indent: 1em; font-size: 1em;">Elini uzatmış bekliyordu ama onu görmezden geldim ve tekrar yazmaya başladım.</span></p>

  <p><b><i>"Onun ne düşündüğünü bilemezsin çünkü burada değildin. Florida'ya gitmek gerçekten kötü bir fikirdi."</i></b></p>

  <p>Kâğıdı elimin altından aldı.</p>

  <p><b><i>"Seni yalnız başına göndermek ihtimal dahilinde bile değildi. Sende bu şans varken kara kutu bile bulunamazdı."</i></b></p>

  <p>Kastettiğim bu değildi; onsuz gitmeyi aklımdan bile geçirmemiştim. Demek istediğim beraber, bir arada kalmamızdı. Fakat bu cevabı biraz ilgimi dağıtmıştı ve biraz da kızmıştım. Sanki bindiğim uçak düşmeden seyahat edemeyecektim. Çok komik.</p>

  <p><b><i>"Pekâlâ, diyelim ki benim kötü şansım uçağı düşürdü. O zaman sen bu konuda ne yapabilirdin?"</i></b></p>

  <p><b><i>"Neden uçak kaza yapsın ki?"</i></b></p>

  <p>Gülümsemesini saklamaya çalıyordu.</p>

  <p><b><i>"Pilotlar alkolden sızdılar diyelim."</i></b></p>

  <p><b><i>"Çok kolay. Uçağı ben sürerdim."</i></b></p>

  <p>Tabii ya. Dudaklarımı büktüm ve tekrar denedim.</p>

  <p><b><i>"Her iki motoru da yandı ve daireler çizerek düşüyoruz."</i></b></p>

  <p><b><i>"Yere yeterince yaklaşmamızı beklerdim, sonra seni kaptığım gibi duvarı parçalar ve aşağı atlardım. Daha sonra seni kaza mahalline geri getirirdim ve ikimiz etrafta sekerek dolaşırken tarihin en şanslı kazazedeleri ilan edilirdik."</i></b></p>

  <p>Ağzım açık ona bakakalmıştım. </p>

  <p>"Ne oldu?" diye fısıldadı.</p>

  <p>Başımı hayretle salladım. </p>

  <p>"Hiç," diyebildim sadece. Bu kaygı verici yazışmayı sildim ve bir cümle daha yazdım.</p>

  <p><b><i>"Bir dahakine bana söyle."</i></b></p>

  <p>Bunun bir daha olacağından emindim. Her zaman olduğu gibi, bu biri kaybolana kadar devam edecekti.</p>

  <p>Edward uzun bir süre gözlerime baktı. Yüzümün neye benzediğini merak etmiştim, üşüyordum ve kan henüz yanaklarıma ulaşmamıştı. Kirpiklerim de hâlâ ıslaktı. <span style="text-indent: 1em; font-size: 1em;">İç geçirdikten sonra, evet dercesine başını salladı.</span></p>

  <p><b><i>"Teşekkürler."</i></b></p>

  <p>Kâğıt elimin altından kaybolmuştu. Yukarı baktığımda hayretle gözlerimi kırptım çünkü Bay Berty tepemde durmuş, bana bakıyordu.</p>

  <p>"Bizimle paylaşmak istediğiniz bir şey mi var. Bay Cullen?"</p>

  <p>Edward masumca baktı ve kitaplarının üzerinde bulunan kâğıdı uzattı. </p>

  <p>"Benim notlarımda mı?" diye sordu, oldukça şaşkın görünüyordu.</p>

  <p>Bay Berty kâğıdı hızlıca gözden geçirdi, dersinin mükemmel bir kopyasının kâğıda aktarılmış olduğuna şüphe yoktu. Sonra kaşlarını çatıp tahtaya geri döndü.</p>

  <p>Günün ilerleyen saatlerinde, Edward ile almadığım tek ders olan matematik dersinde birilerinin bugünden bahsettiğini duydum.</p>

  <p>"Benim param esmer çocuğa," dedi biri.</p>

  <p>Gizlice baktığımda, Tyler, Mike, Austin ve Ben'in kafa kafaya vermiş derin bir konuşmada olduklarını gördüm.</p>

  <p>"Evet," diye fısıldadı Mike. "Jacob denen çocuğun cüssesini gördünüz mü? Bence o Cullen'ı devirir." Mike bu düşünceden oldukça memnun olmuşa benziyordu.</p>

  <p>"Hiç sanmıyorum," dedi Ben. "Edward'da bir şeyler var. O her zaman...kendine güvenen biri oldu. içimden bir ses onun üstesinden gelebileceğini söylüyor."</p>

  <p>"Ben'e katılıyorum," dedi Tyler. "Hem diğer çocuk Edward'in canına okursa, biliyorsunuz, ağabeyleri de bu işe dahil olacaktır."</p>

  <p>"Son günlerde hiç La Push'a gittin mi?" diye sordu Mike. "Lauren ve ben, birkaç hafta evvel oradaki sahile gittik. İnanın Jacob'ın arkadaşları da en az onun kadar iri."</p>

  <p>"Ya," dedi Tyler. "Çok kötü çünkü hiçbir olay olmadı. Ve biz asla nasıl sonuçlanacağını bilemeyeceğiz."</p>

  <p>"Bana pek öyle gelmedi," dedi Austin. "Belki de öğreniriz.</p>

  <p>Mike hınzırca gülümsedi. </p>

  <p>"Kim iddiaya girmek ister?"</p>

  <p>"Jacob için bir onluk," dedi Austin birdenbire.</p>

  <p>"Bir onluk Cullen için," dedi Tyler</p>

  <p>"Bir onluk Edward için," diyerek Ben de bahse katıldı.</p>

  <p>"Jacob," dedi Mike.  </p>

  <p>"Hey çocuklar, olayın nedenini biliyor musunuz?" dedi Austin merakla. "Bu bahisleri etkileyebilir."</p>

  <p>"Tahmin edebiliyorum," dedi Mike ve aniden bana dönüp baktı, hemen ardından Ben ve Tyler'ın bakışları da bana çevrildi.</p>

  <p>Yüz ifadelerine bakınca, hiçbirinin onları dinleyebilecek bir mesafede olduğumu fark etmediklerine emindim. Hepsi hemen yüzlerini çevirdiler ve masalarının üzerindeki kâğıtları karıştırmaya başladılar.</p>

  <p>"Hâlâ Jacob diyorum ben," diye mırıldandı Mike gizlice.</p>
</body>
</html>
