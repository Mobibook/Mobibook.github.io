<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>27. İHTİYAÇLAR</h1>

  <p>Daha çok uzağa gidememiştim ki, araba kullanmak, benim için imkânsız bir hale geldi.</p>

  <p>Görememeye başlayınca, lastiklerin sert bir tümsek bulmasını ve yavaşça durmasını sağladım. Koltuğun üzerine çöktüm ve Jacob'in odasında karşı koyduğum zayıflığımın beni parçalamasına izin verdim. Beklediğimden de kötüydü. Kuvveti beni hazırlıksız yakalamıştı. Evet, bunu Jacob'dan saklamakla iyi etmiştim. Bunu kimse görmemeliydi.</p>

  <p>Ama çok uzun süre yalnız kalmadım. Alice'in beni burada görmesi uzun sürmemişti ve birkaç dakika sonra Edward yanıma geldi. Kapı açıldı ve beni kollarına aldı.</p>

  <p>İlk başta daha kötüydü. Çünkü içimdeki küçük bir parça - <i>küçüktü ama her geçen dakika ile daha da yüksek sesli, sinirli oluyor ve geri kalanıma haykırıyordu</i> - başka bir çift kolu arzuluyordu. O yüzden, acıya ek olarak bir de taptaze bir suçluluk duygusu vardı.</p>

  <p>Hiçbir şey söylemedi, sadece ben Chalie'nin adını söyleyene kadar hıçkıra hıçkıra ağlamama izin verdi.</p>

  <p>"Gerçekten eve gitmeye hazır mısın?" dedi şüpheli bir şekilde.</p>

  <p>Birkaç denemeden sonra, yakın bir zamanda hıçkırıklarımın <span style="text-indent: 1em; font-size: 1em;">geçmeyeceği belli oldu ama Charlie'nin Billy'yi aramasını gerektirecek kadar geç olmadan ona görünmeliydim.</span></p>

  <p>Beni eve götürdü. İlk defa bu kadar yavaş kullanıyordu, kamyonetimin hız limitine yaklaşmıyordu bile. Bir kolu ile beni sıkıca beni sarmıştı. Yol boyunca, kendimi kontrol etmeye çalıştım. Başta, boşa çaba harcıyormuşum gibi geldi ama yine de pes etmedim. Sadece birkaç saniyeliğine, dedim kendime. Birkaç mazeret ya da birkaç yalan için yeterli bir süre, sonra tekrar kendimi kaybedebilirdim. O kadarını yapabilmeliydim. Kafamın içinde ümitsizce bir güç kırıntısı arıyordum.</p>

  <p>Ancak hıçkırıklarımı susturabilecek kadar bir güç bulabilmiştim, sonlandırmak için değil, sadece içimde tutmak için. Göz yaşlarım yavaşlamadı. Onlar için bile bir çare bulamıyor gibiydim.</p>

  <p>"Beni yukarıda bekle,"diye mırıldandım evin önüne geldiğimizde.</p>

  <p>Bir dakikalığına bana sıkıca sarıldı ve gitti. <span style="text-indent: 1em; font-size: 1em;">İçeri girince, doğruca yukarı yöneldim.</span></p>

  <p>"Bella?" diye seslendi Charlie. Oturma odasında, her zamanki yerinde oturuyordu.</p>

  <p>Konuşmadan arkamı dönüp ona baktım. Gözleri merakla açıldı ve ayağa kalktı.</p>

  <p>"Ne oldu? Jacob...?" diye sordu.</p>

  <p>Öfkeyle başımı salladım ve konuşacak gücü bulmaya çalıştım. </p>

  <p>"O iyi, o iyi," dedim, sesim kısık ve boğuktu. Jacob fiziksel olarak iyiydi ve bu da, Charlie'nin şu anda endişelendiği tek şeydi.</p>

  <p>"Ama ne oldu?" Omuzlarımı tuttu, gözlerinde hâlâ yoğun bir endişe vardı. "Sana ne oldu?"</p>

  <p>Tahmin ettiğimden de kötü görünüyor olmalıydım.</p>

  <p>"Hiçbir şey, baba. Ben sadece...Jacob'la konuşmak zorundaydım...zor olan birkaç şey hakkında. Ben iyiyim."</p>

  <p>Telaşı geçmiş, yerini kınama almıştı.</p>

  <p>"Bunun için gerçekten en iyi zaman mıydı?" diye sordu.</p>

  <p>"Muhtemelen değildi, baba, ama başka seçeneğim yoktu. Seçim yapmam gereken bir noktaya gelmiştim... Bazen, uzlaşma yolu bulunamıyor."</p>

  <p>Yavaşça başını salladı. </p>

  <p>"Nasıl karşıladı?"</p>

  <p>Cevap vermedim.</p>

  <p>Bir dakika yüzüme baktı ve sonra başıyla beni onayladı. Bu yeterli bir cevap olmalıydı.</p>

  <p>"Umarım iyileşme sürecini mahvetmemişsindir."</p>

  <p>"Çabuk iyileşir o," diye mırıldandım.</p>

  <p>Charlie içini çekti.</p>

  <p>Kontrolümü kaybetmeye başladığımı hissedebiliyordum.</p>

  <p>"Odamda olacağım," dedim, omuzlarımdaki ellerinden kurtularak.</p>

  <p>"Tamam," dedi. Muhtemelen gözlerimin dolmaya başladığını görebiliyordu. Charlie'yi göz yaşlarından daha çok korkutan başka bir şey yoktu.</p>

  <p>Zorlukla odama ulaştım. <span style="text-indent: 1em; font-size: 1em;">İçeri girince, titreyen parmaklarla bileziğime saldırıp açmaya çalıştım.</span></p>

  <p>"Hayır, Bella," diye fısıldadı Edward, ellerimi tutarak. "O senin bir parçan."</p>

  <p>Hıçkırıklarım tekrar serbest kalınca beni kollarına aldı. <span style="text-indent: 1em; font-size: 1em;">Günlerin en uzunu olan bugün, uzuyor da uzuyor gibi görünüyordu. Acaba hiç bitecek mi, diye merak ediyordum. </span><span style="text-indent: 1em; font-size: 1em;">Gece acımasızca uzasa da, hayatımın en kötü gecesi değildi. Ve yalnız değildim. Bu da benim için büyük bir teselli olmuştu. </span><span style="text-indent: 1em; font-size: 1em;">Charlie'nin duygusal patlamalara karşı olan korkusu, gelip beni kontrol etmesini engellemişti ama onun da, benden daha fazla uyumadığını tahmin edebiliyordum. </span><span style="text-indent: 1em; font-size: 1em;">Yaptıklarımın sonradan farkına varma yeteneğim, bu gece katlanılmaz derecede netti. Yaptığım her yanlışı, verdiğim her zararı, küçüğüyle büyüğüyle görebiliyordum. Jacob'a yaşattığım her acı, Edward'da açtığım her yara, düzenli bir yığın </span><span style="text-indent: 1em; font-size: 1em;">halinde önümde duruyordu ve onları ne yok sayabiliyor ne de inkâr edebiliyordum.</span></p>

  <p>Ve mıknatıslar konusunda başından beri yanılmış olduğumu fark ettim. Bir araya getirmeye çalıştığım Edward ve Jacob değil, içimde var olan iki parçaydı, Edward'in Bella'sı ve Jacob'ın Bella'sı. Ama ikisi birlikte var olamazdı ve artık daha fazla bir şey denememeliydim.</p>

  <p>Yeterince zarar vermiştim.</p>

  <p>Gecenin karanlığında, bu sabah kendime verdiğim sözü hatırladım. Edward'in beni, Jacob Black için bir damla daha göz yaşı dökerken görmesine asla izin vermeyecektim. Bu düşünce bir başka histeri nöbetine sebep oldu ve bu da, Edward'i ağlamamdan daha çok korkuttu.</p>

  <p>Edward çok az konuştu, sadece yatakta bana sarıldı ve gömleğini tuzlu gözyaşlarımla mahvetmeme izin verdi.</p>

  <p>O küçük, kırılmış parçamın ağlamasını bitirmesi, beklediğimden de uzun sürdü. Yine de oldu ve eninde sonunda uyuyacak kadar bitkin düştüm. Bilinçsizlik acıya tam bir rahatlama getirmemiş, beni sadece bir ilaç gibi uyuşturup yatıştırmıştı. Daha katlanılabilir kılmıştı. Ama hâlâ oradaydı, farkındaydım.</p>

  <p>Sabah, beraberinde daha parlak bir bakış açısı olmasa bile en azından bir ölçü hakimiyet, biraz kabullenme getirmişti. Kalbimde yeni oluşan bu kırık, içgüdüsel olarak her zaman ağrıyacaktı. Bundan sonra benim bir parçam olacaktı. Zaman bunu kolaylaştıracaktı: Herkes böyle söylüyordu. Ama zamanın beni iyileştirip iyileştirmediği umurumda değildi, tek istediğim, Jacob'ın iyi olmasıydı. Mutlu olmasını istiyordum.</p>

  <p>Sabah gözlerimi açtığımda nihayet kuruydular. Edward, endişeli gözlerle bana bakıyordu.</p>

  <p>"Hey," dedim. Sesim boğuktu. Boğazımı temizledim.</p>

  <p>Cevap vermedi. Bana baktı ve konuşmamı bekledi.</p>

  <p>"Hayır, iyiyim," diye söz verdim. "Aynısı bir daha olmayacak."</p>

  <p>Bu sözlerim üzerine gözleri kısıldı.</p>

  <p>"Beni öyle gördüğün için özür dilerim," dedim. "Bu sana haksızlıktı."</p>

  <p>Ellerini yüzümün iki tarafına koydu.</p>

  <p>"Bella...emin misin? Doğru kararı mı verdin? Seni hiç böyle acı çekerken görmemiştim," dedi, bunları söylerken sesi çatlamıştı.</p>

  <p>Ama daha kötü bir acı tattığım olmuştu.</p>

  <p>Dudaklarına dokundum. </p>

  <p>"Evet."</p>

  <p>"Bilemiyorum..." Kaşlarını çattı. "Eğer seni böylesine incitiyorsa, bu senin için nasıl doğru seçim olabilir?"</p>

  <p>"Edward, hayatımda kim olmazsa yaşayamayacağımı biliyorum."</p>

  <p>"Ama..."</p>

  <p>Başımı salladım. </p>

  <p>"Anlamıyorsun. Eğer en iyisi buysa, sen bensiz yaşayabilecek kadar cesur ya da güçlü olabilirsin. Ama ben asla o kadar özverili olamam. Ben seninle olmak zorundayım. Ancak o şekilde hayatta kalabilirim."</p>

  <p>Hâlâ kuşkulu görünüyordu. Dün gece benimle kalmasına asla izin vememeliydim. Ama ona kadar çok ihtiyacım vardı ki...</p>

  <p>"Bana şu kitabı uzatır mısın?" diye sordum, omzunun arkasını işaret ederek.</p>

  <p>Şaşırmasına rağmen kitabı hemen verdi.</p>

  <p>"Yine mi bu?" diye sordu.</p>

  <p>"Sadece şu hatırladığım bölümü bulmak istiyorum...nasıl söylediğini görmek için..." Sayfaları çevirdim ve aradığım sayfayı kolayca buldum. Burada o kadar çok durmuştum ki, köşesi kıvrıktı. "Cathy bir canavardı ama aynı zamanda haklı olduğu noktalar da vardı," diye mırıldandım. Sessizce satırları okudum. "Her şey yok olup sadece o kalsa, ben yine varolurdum; her şey yerinde kalsa ve o ortadan kaybolsa, evren bana tamamen yabancı olurdu." Yine kendi kendime başımı salladım. "Ne demek istediğini çok iyi anlıyorum. Ve kim olmadan yaşayamayacağımı da biliyorum."</p>

  <p>Edward kitabı ellerimden aldı ve odanın öteki ucuna attı. Kitap, hafif bir pat sesi çıkararak masamın üzerine düştü. Kollarını belime sardı.</p>

  <p>Her ne kadar, alnı hâlâ kırışık olsa da, küçük bir gülümseme, mükemmel yüzünü aydınlattı. </p>

  <p>"Heathcliff'in de kendi anları oluyor," dedi. Cümleyi mükemmel olarak söyleyebilmek için kitaba ihtiyacı yoktu. Beni daha da yakınına çekti ve kulağıma fısıldadı, "Hayatım olmadan yaşayamam! Ruhum olmadan yaşayamam!"</p>

  <p>"Evet," dedim yavaşça. "Demek istediğim oydu."</p>

  <p>"Bella, perişan olmana dayanamıyorum. Belki..."</p>

  <p>"Hayır, Edward. Bir sürü şeyi berbat ettim ve bununla yaşamam gerekiyor. Ama ne istediğimi ve neye ihtiyacım olduğunu biliyorum...ve şimdi ne yapacağımı."</p>

  <p>"Şimdi ne yapacağımızı."</p>

  <p>Düzeltmesine hafifçe gülümsedim ve sonra içimi çektim. </p>

  <p>"Gidip Alice'i göreceğiz."</p>

  <p>Alice, verandanın en alt basamağında duruyordu, bizi içerde bekleyemeyecek kadar sabırsızdı. Ona vereceğimi bildiği haberler için öylesine heyecanlıydı ki, her an kutlama dansı yapmaya başlayacakmış gibi duruyordu.</p>

  <p>"Teşekkür ederim, Bella!" dedi şakıyarak, biz kamyonetten inerken.</p>

  <p>"Orada dur. Alice," diye uyardım onu, sevincini durdurmak için elimi kaldırarak. "Senin için bazı kısıtlamalarım var."</p>

  <p>"Biliyorum, biliyorum, biliyorum. En geç 13 Ağustos'a kadar vaktim var, konuk listesine itiraz etme hakkına sahipsin ve herhangi bir şeyi abarttığım takdirde bir daha benimle konuşmayacaksın."</p>

  <p>"Eh, tamam. Şey, evet. Kuralları bilyorsun, o zaman."</p>

  <p>"Endişelenme, Bella, mükemmel olacak. Gelinliğini görmek ister misin?"</p>

  <p>Birkaç derin nefes almak zorunda kaldım. Onu ne mutlu ederse, dedim kendi kendime.</p>

  <p>"Tabii."</p>

  <p>Alice'in yüzünde kendinden memnun bir gülümseme vardı.</p>

  <p>"Ee, Alice," dedim, sesime kayıtsız bir ton vermeye çalışarak. "Ne zaman bana bir gelinlik aldın?"</p>

  <p>Alice beni içeri yönlendirdi ve merdivenlere doğru gitti. </p>

  <p>"Bu işler zaman alır, Bella," diye açıkladı Alice. "Yani, işlerin böyle olacağından emin değildim ama yine de bir ihtimal vardı..."</p>

  <p>"Ne zaman?" dedim tekrar.</p>

  <p>"Pernne Bruyere'in bir bekleme listesi var, biliyorsun," dedi, savunmaya geçerek. "Kumaştan başyapıtlar bir gecede oluşmaz. Eğer ilerisini düşünmeseydim, askıdan alınmış alelade bir şey giyiyor olabilirdin!"</p>

  <p>Düzgün bir cevap alamayacakmışım gibi görünüyordu. </p>

  <p>"Per - kim?"</p>

  <p>"Çok büyük bir tasarımcı değil, Bella, o yüzden hemen histeri nöbetlerine girmene gerek yok. Ama gelecek vaat ediyor ve tam da ihtiyacım olduğu alanda bir uzman."</p>

  <p>"Nöbete falan girdiğim yok."</p>

  <p>"Tabii ki yok." Sakin yüzüme şüpheyle baktı ve sonra odasına girdiğimizde, Edward'a döndü.</p>

  <p>"Sen - dışarı."</p>

  <p>"Neden?" diye sordum.</p>

  <p>"Bella," diye inledi. "Kuralları biliyorsun. Düğün gününe kadar elbiseyi görmemesi gerekir."</p>

  <p>Başka derin bir nefes daha aldım. </p>

  <p>"Benim için bir önemi yok. Ve biliyorsun ki, kafanda zaten gördü. Ama eğer istediğin buysa..."</p>

  <p>Edward'i kapının dışına itti. Edward ona bakmadı bile, gözleri bendeydi, tedirgindi ve beni yalnız bırakmaya korkuyordu. <span style="text-indent: 1em; font-size: 1em;">Başımla onayladım ve ifademin ona güvence verecek kadar sakin olmasını umdum.</span></p>

  <p>Alice kapıyı yüzüne kapadı.</p>

  <p>"Pekâlâ!" diye mırıldandı. "Hadi."</p>

  <p>Bileğimi kavrayıp beni, yatak odamdan daha büyük olan, dolabına götürdü ve uzun beyaz bir giysinin bütün askıyı kapladığı arka köşeye sürükledi.</p>

  <p>Tek bir hareketle çantanın fermuarını açarak elbiseyi askısından yavaşça çekti. Bir adım geri gitti ve sanki bir yarışma programı sunucusu misali elleriyle elbiseyi sundu,</p>

  <p>"Eee?" dedi nefes nefese.</p>

  <p>Uzun bir süre elbiseye bakınca Alice'in ifadesi endişeli bir hal aldı.</p>

  <p>"Ah," dedim ve rahatlaması için gülümsedim. "Anlıyorum."</p>

  <p>"Ne düşünüyorsun?" diye sordu.</p>

  <p>Güzümün önüne tekrar Yedilin Kızı Anne hayallerim geldi.</p>

  <p>"Elbette, mükemmel. Tam olması gerektiği gibi. Sen bir dahisin."</p>

  <p>Sırıttı. </p>

  <p>"Biliyorum."</p>

  <p>"Bin dokuz yüz seksen?" diye tahminde bulundum.</p>

  <p>"Aşağı yukarı," dedi başıyla onaylayarak. "Kimi yerleri benim tasarımım, eteği, duvağı..." Konuşurken beyaz satene dokunuyordu. "Dantel ise klasik. Beğendin mi?"</p>

  <p>"Çok güzel. Edward için en doğru elbise."</p>

  <p>"Ama senin için de öyle mi?" diye ısrar etti.</p>

  <p>"Evet, sanırım öyle, Alice. Sanırım tam ihtiyacım olan şey. Bununla çok iyi bir iş başaracağına eminim...eğer kendini konrol altında tutabilirsen."</p>

  <p>Yüzü ışıldadı.</p>

  <p>"Senin elbiseni görebilir miyim?" diye sordum.</p>

  <p>Gözlerini kırpıştırdı.</p>

  <p>"Nedime elbisesinin siparişini de aynı anda vermedin mi? Baş nedimemin askıdan alelade bir şey giymesini istemem." Korkuyla irkilmiş gibi yaptım.</p>

  <p>Kollarını belime doladı. </p>

  <p>"Teşekkürler, Bella!"</p>

  <p>"Bunu nasıl tahmin edemedin?" diye alay ettim. "Ne biçim bir medyumsun sen!"</p>

  <p>Alice dans ederek geri gitti, yüzü heyecanla parlamıştı. </p>

  <p>"Yapacak çok şeyim var! Git Edward'la oyna. İşimin başına dönmem lazım."</p>

  <p>"Esme!" diye bağırarak telaşla odadan dışarı çıktı.</p>

  <p>Hızla onu takip ettim. Edward, holde tahtadan duvara yaslanmış, beni bekliyordu.</p>

  <p>"Yaptığın çok ama çok güzel bir şey," dedi.</p>

  <p>"Mutlu görünüyor," diye onayladım.</p>

  <p>Yüzüme dokundu ve uzun süredir beni görmüyormuş gibi gözlerimin içine baktı.</p>

  <p>"Gel çıkalım buradan," diye önerdi birden. "Hadi gel, çayırımıza gidelim."</p>

  <p>Bu fikir oldukça çekici gelmişti. </p>

  <p>"Sanırım artık saklanmama gerek kalmadı, öyle mi?"</p>

  <p>"Hayır. Tehlikeyi çoktan arkamızda bıraktık."</p>

  <p>Koşarken sessiz ve düşünceliydi. Fırtına tamamen geçmişti ve sıcak rüzgâr yüzüme doğru esiyordu. Bulutlar gökyüzünü kaplamıştı.</p>

  <p>Bugün, çayır huzur dolu, mutlu bir yerdi. Papatyalar, çimin üstünde sarı ve beyaz fırça darbeleri gibi duruyordu. Toprağın hafif nemliliğini umursamayarak uzandım ve bulutların oluşturduğu şekillere baktım. Çok dengeli ve düzdüler. Şekil yoktu, sadece yumuşak, gri bir battaniyeyi andırıyordu.</p>

  <p>Edward yanıma uzandı ve elimi tuttu.</p>

  <p>"13 Ağustos?" diye sordu kayıtsızca, uzun bir sessizlikten sonra.</p>

  <p>"Bu bana doğum günüme kadar bir ay veriyor."</p>

  <p>İçini çekti. </p>

  <p>"Esme, Carlisle'dan üç yaş daha büyük. Bunu biliyor muydun?"</p>

  <p>Başımı salladım.</p>

  <p>"Bu onlar için bir fark yaratmıyor."</p>

  <p>Sesim, onun kaygılarının tersine oldukça dingindi. </p>

  <p>"Yaşım gerçekten o kadar önemli değil. Edward, ben hazırım. Hayatımı seçtim ve şimdi yaşamaya başlamak istiyorum."</p>

  <p>Saçlarımı okşadı. </p>

  <p>"Konuk listesi itirazı da nedir?"</p>

  <p>"Aslında umurumda değil, ama ben..." Bunu açıklamak istemeyerek tereddüt ettim. En iyisi söyleyip kurtulmaktı. "Alice...birkaç kurt adamı davet etme zorunluluğu hisseder mi, emin olamadım. Bilmiyorum... Jake gelmek zorundaymış gibi...hisseder mi. Doğrusu odur ya da gelmezse duygularım incinir diye. Tüm bunlara katlanmak zorunda olmamalı."</p>

  <p>Edward bir süre sessiz kaldı. Ağaç tepelerine baktım, gökyüzünün açık gri renginin yanında neredeyse kapkara duruyorlardı.</p>

  <p>Birden, Edward beni belimden yakaladı ve göğsüne çekti.</p>

  <p>"Bunu neden yapıyorsun bana bir daha anlat, Bella. Neden şimdi birden Alice'e bu kadar serbestlik verdin?"</p>

  <p>Dün gece Jacob'ı görmeye gitmeden Charlie'yle yaptığım sohbeti tekrarladım.</p>

  <p>"Charlie'yi bu işin dışında tutmak haksızlık olurdu," diye tamamladım. "Ve bu aynı zamanda Renee ve Phıl için de geçerli. Bu arada Alice'in de eğlenmesine izin verebilirim. Belki Charlie doğru düzgün veda edebilirse, her şey onun için daha kolay olur. Her ne kadar, çok erken olduğunu düşünse de, beni kolunda mihraba yürütme fırsatını onun elinden alamam." Sözcükleri söylerken yüzümü buruşturdum ve derin bir nefes daha aldım. "En azından, annem, babam ve arkadaşlarım, kararımın onlara söylemeye izinli olduğum kısmının en iyi yanını biliyor olacaklar. Seni seçtiğimi ve birlikte olacağımızı bilecekler. Nerede olursam olayım mutlu olacağımı bilecekler. Sanırim bu onlar için yapabileceğimin en iyisi."</p>

  <p>Edward çenemi tuttu ve yüzümü inceledi.                       |</p>

  <p>"Anlaşma iptal," dedi aniden.</p>

  <p>"Ne?" diye soludum. "Sözünden cayıyor musun? Hayır!"</p>

  <p>"Caymıyorum, Bella. Pazarlığın kendi tarafımı yerine getireceğim. Ama seni sorumlu tutmuyorum. Ne istiyorsan o olacak."</p>

  <p>"Neden?"</p>

  <p>"Bella, ne yapmaya çalıştığını görebiliyorum. Herkesi mutlu etmeye çalışıyorsun. Ve başkalarının duyguları umurumda değil. Senin mutlu olmana ihtiyacım var. Bunu Alice'e söylemek konusunda endişelenme. Ben hallederim. Söz veriyorum seni suçlu hissettirmeyecek."</p>

  <p>"Ama ben - "</p>

  <p>"Hayır. Bu işi senin yönteminle yapıyoruz. Çünkü benimkisi işe yaramıyor. Sana inatçı derdim ama bak ben ne yaptım. Senin için neyin iyi olduğu yönündeki kendi fikrime öyle dikbaşlılıkla tutundum ki, seni incittim. Artık kendime güvenmiyorum. Mutluluğa kendi yönteminle sahip olabilirsin. Benim yolum yanlış. O yüzden," iyice yanıma sokuldu ve omuzlarını dikleştirdi, "bunu senin yolunla yapıyoruz, Bella. Bu gece. Bugün. Ne kadar yakın olursa o kadar iyi. Carlisle ile konuşacağım. Eğer sana yeteri kadar morfin verirsek, o kadar kötü olmaz diye düşünüyorum. Denemeye değer." Dişlerini sıktı.</p>

  <p>"Edward, hayır - "</p>

  <p>Parmağını dudaklarıma koydu. </p>

  <p>"Endişelenme, Bella, aşkım. Diğer taleplerini unutmadım."</p>

  <p>Ben daha ne demek istediğini anlayamadan, elleri saçlarımdaydı, dudaklarım üzerinde hareket eden dudakları yumuşak ama ciddiydi.</p>

  <p>Hareket etmek için çok fazla zaman yoktu. Eğer çok beklersem, onu neden durdurmam gerektiğini hatırlamayabilirdim. Zaten düzgün nefes alamıyordum. Ellerimle kollarına tutunmuş, kendimi ona daha çok çekiyordum; dudaklarım onunkilere yapışmış, dile getiremediği her soruya cevap veriyordu.</p>

  <p>Zihnimi netleştirmeye, konuşmak için bir yol bulmaya çalıştım. <span style="text-indent: 1em; font-size: 1em;">Nazikçe yuvarlandı ve beni serin çime bastırdı. </span><span style="text-indent: 1em; font-size: 1em;">Ah, boş ver! dedi daha az asil olan tarafım. Zihnim nefesinin tatlılığıyla dolup taşıyordu. </span><span style="text-indent: 1em; font-size: 1em;">Hayır, hayır, hayır, diye tartıştım kendimle. Başımı salladım, dudakları boynuma kayarak bana nefes alma şansı verdi.</span></p>

  <p>"Dur, Edward. Bekle." Sesim de, iradem kadar zayıftı.</p>

  <p>"Neden?" diye fısıldadı boynumdaki oyuğa doğru.</p>

  <p>Ses tonuma biraz kararlılık katmak için çabaladım. </p>

  <p>"Bunu şimdi yapmak istemiyorum."</p>

  <p>"İstemiyor musun?" diye sordu, ses tonundan gülümsediğini anladım. Dudaklarını tekrar benimkilere bastırdı ve konuşmayı imkânsız kıldı. Damarlarıma doluşan hararet, tenimin onunkine değdiği her noktayı yakıyordu.</p>

  <p>Kendimi odaklanmaya zorladım. Sadece ellerimi saçlarından ayırıp göğsüne koymak için zorlamak bile büyük bir çaba gerektirdi. Ama yaptım. Sonra onu üzerimden çekmeye çalışarak ittim.</p>

  <p>Bana bakmak için kendini birkaç santimetre geri çekti ama gözleri kararlılığıma hiçbir yardımda bulunmuyordu. İki adet kara ateş gibiydi. Alev alev yanıyorlardı.</p>

  <p>"Neden?" diye sordu tekrar, sesi kısık ve sertti. "Seni seviyorum. Seni istiyorum. Hemen şimdi."</p>

  <p>Karnımdaki kelebekler boğazıma doluştu. Suskunluğumdan faydalandı.</p>

  <p>"Bekle, bekle," demeye çalıştım.</p>

  <p>"Ben öyle düşünmüyorum" diye mırıldandı bana katılmayarak.</p>

  <p>"Lütfen?" diye soludum.</p>

  <p>İnledi ve tekrar yuvarlanarak kendini benden çekti.</p>

  <p>İkimiz de bir dakika boyunca orada öylece uzanıp nefes alışımızı düzenlemeye çalıştık.</p>

  <p>"Neden olmasın söyle bana, Bella," diye üsteledi. "Benimle ilgili olmasa iyi olur."</p>

  <p>Dünyamdaki her şey onunla ilgiliydi. Söyledikleri ne kadar da aptalcaydı.</p>

  <p>"Edward, bu benim için çok önemli ve doğru şekilde yapacağım."</p>

  <p>"Kime göre doğru?"</p>

  <p>"Bana göre."</p>

  <p>Dirseği üzerinde durmak için döndü ve bana baktı, bakışları beni onaylamıyor gibiydi.</p>

  <p>"Bunun doğrusunu nasıl yapacaksın?"</p>

  <p>Derin bir nefes aldım. </p>

  <p>"Sorumlu olarak. Her şey doğru sırasıyla. Charlie ve Renee'yi, onlara önerebileceğim en iyi çözümden mahrum bırakmayacağım. Eğer her halükarda bir evlilik olacaksa, Alice'in eğlencesini elinden almayacağım. Ve senden beni ölümsüz yapmanı isteyene kadar, kendimi sana olabilecek her insani yolla bağlayacağım. Bütün kurallara uyuyorum, Edward. Ruhun benim için, onu riske atamayacağım kadar çok ama çok önemli. Bu konuda fikrimi değiştirmeyeceksin."</p>

  <p>"Eminim yapabilirim," diye mırıldandı, gözleri hâlâ alev alev yanıyordu.</p>

  <p>"Ama yapmazsın," dedim, ses tonumu ölçülü tutmaya çalışarak. "Gerçekten ihtiyacım olan şeyin bu olduğunu bilmezken olmaz."</p>

  <p>"Adil savaşmıyorsun," diye beni suçladı.</p>

  <p>Ona sırıttım. </p>

  <p>"Hiçbir zaman adil savaştığımı söylemedim."</p>

  <p>O da bana gülümsedi, arzuluydu. </p>

  <p>"Ama eğer fikrini değiştirirsen..."</p>

  <p>"Bunu ilk öğrenen sen olacaksın," diye söz verdim.</p>

  <p>Tam o sırada, bulutların arasından yağmur çiselemeye başladı.</p>

  <p>Gökyüzüne ters ters baktım.</p>

  <p>"Seni eve götüreyim." Yanaklarımdakı birkaç küçük su damlacığını sildi.</p>

  <p>"Sorun yağmur değil," diye yakındım. "Sadece bu demek<span style="text-indent: 1em; font-size: 1em;">tir ki, gidip nahoş ve muhtemelen fazlasıyla tehlikeli bir şeyi yapmanın vakti geldi."</span></p>

  <p>Gözleri korkuyla açıldı.</p>

  <p>"Kurşun geçirmez olman iyi bir şey." İçimi çektim. "O yüzüğe ihtiyacım olacak. Gidip Charlie'yle konuşmanın zamanı geldi."</p>

  <p>Yüzümdeki ifadeye güldü. </p>

  <p>"Fazlasıyla tehlikeli," diyerek bana katıldı. Bir kahkaha attı ve kotunun cebine uzandı. "Ama en azından fazladan bir tane daha yolculuk yapmamıza gerek yok."</p>

  <p>Bir kez daha, yüzüğü sol elimin üçüncü parmağına taktı.</p>

  <p>Muhtemelen sonsuza dek takılı kalacağı yere</p>
</body>
</html>
