<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>26. AHLAK</h1>

  <p>Alice'in banyosundaki tezgâh, bin çeşit farklı ürünle doluydu ve hepsinin de, kişinin cildini güzelleştireceğini idda ediyordu. Bu evdeki herkes, hem mükemmel hem de hava geçirmez oldukları için tüm bu ürünleri beni düşünerek aldığını tahmin ediyordum. Uyuşmuş halde etiketlerini okudum ve bütün bu israfa acıdım.</p>

  <p>Uzun aynaya bakmamak için özen gösteriyordum.</p>

  <p>Alice, saçımı yavaş ve ahenkli bir hareketle tarıyordu.</p>

  <p>"Bu kadarı yeter, Alice," dedim tekdüze bir sesle. "La Push'a dönmek istiyorum."</p>

  <p>Charlie'nin nihayet Billy'nin evinden ayrılması ve Jacob'ı görebilmek için kaç saat beklemiştim? Jacob'ın nefes alıp almadığını bilmeden geçen her dakika on ömre bedeldi. Ve sonra, gidip Jacob'ın hayatta olduğunu kendim görebilmem için çıktığımda ise, zaman çok çabuk geçmişti. Alice, Edward'a seslenmeye ve bu gülünç yatıya kalma yalanımı sürdürmem için ısrar etmeye başladığında, soluklarım daha yeni düzene girmişti. Birden hepsi gözüme çok önemsiz görünmüştü...</p>

  <p>"Jacob hâlâ bilinçsiz," diye yanıtladı Alice. "Carlisle ve Edward, o uyanınca haber verirler. Her neyse, gidip Charlıe'yi görmen lazım. Billy'nin evindeydi ve Carlisle ile Edward'ın <span style="text-indent: 1em; font-size: 1em;">seyahatlerinden dönmüş olduğunu gördü, eve gittiğinde bir şeylerden şüphelenecektir."</span></p>

  <p>Hikâyemi çoktan ezberlemiş ve kanıtlarla desteklemiştim. </p>

  <p>"Umurumda değil. Jacob uyandığında yanında olmak istiyorum."</p>

  <p>"Şu anda Charlie'yi düşünmelisin. Uzun bir gün geçirdin. Üzgünüm, bunun yetmediğini biliyorum ama bu, şu anda sorumluluklarından kaçabileceğin anlamına gelmiyor." Sesi ciddi, hatta neredeyse azarlayıcıydı. "Şu anda Charlie'nin geri planda, güvende kalması her zamankinden çok daha önemli. Önce payına düşen rolü oyna, Bella, sonra ne istiyorsan yapabilirsin. Sorumluluk sahibi olmak, bir Cullen olmanın bir parçasıdır."</p>

  <p>Elbette haklıydı. Ve eğer Carlisle, tüm korkularımdan, acımdan ve suçluluğumdan daha güçlü olan bu sebebi kullanmasaydı, beni, bilinçsiz ya da değil, Jacob'ın yanından ayrılmam için asla ikna edemezdi.</p>

  <p>"Eve git," diye emretti Alice. "Charlie ile konuş. Mazeretini ayrıntılarıyla anlat. Onu güvende tut."</p>

  <p>Ayağa kalktım ve iğne gibi batan kan damarlarımda aktı. Çok uzun bir süredir hareketsiz duruyordum.</p>

  <p>"Bu elbise sende çok güzel duruyor," dedi Alice şen şakrak bir şekilde.</p>

  <p>"Ha? Ah. Şey, giysiler için tekrar teşekkürler," dedim minnettarlıktan ziyade kibarlıkla.</p>

  <p>"Kanıta ihtiyacın var," dedi Alice, gözleri masumca açılmıştı. "Yeni bir giysi olmadan alışveriş gezisinin anlamı ne? Oldukça hoş, söylemem gerekirse."</p>

  <p>Gözlerimi kırpıştırdım, hangi elbiseyi giydirdiğini hatırlayamıyordum. Düşüncelerimi, ışıktan uçan böcekler gibi tek bir yerde tutamıyor ve başka yerlere kaymasını engelleyemiyordum...</p>

  <p>"Jacob iyi, Bella," dedi Alice, kafamın neden dağınık olduğunu anlayarak. "Aceleye gerek yok. Eğer Carlisle'ın ona <span style="text-indent: 1em; font-size: 1em;">ne kadar fazladan morfin verdiğinin farkına vardıysan ve vücût ısısı morfini çok çabuk yaktığından onun ne kadar süre baygın olacağını bilirdin." </span></p>

  <p>En azından acı çekmiyordu. Henüz.</p>

  <p>"Gitmeden önce konuşmak istediğin bir şey var mı?" diye sordu Alice anlayışlı bir şekilde. "Çok sarsılmış olmalısın."</p>

  <p>Neyi merak ettiğini biliyordum. Ama başka sorularım <span style="text-indent: 1em; font-size: 1em;">vardı. </span></p>

  <p><span style="text-indent: 1em; font-size: 1em;">"Nasıl olacak?" diye sordum, kısık bir sesle. "Çayırdaki </span><span style="text-indent: 1em; font-size: 1em;">Bree denen kız gibi mi?"</span></p>

  <p>Düşünmem gereken bir sürü şey vardı ama onu, şu anda yaşamı aniden bitirilen o yeni doğanı aklımdan çıkaramıyordum. Kanıma duyduğu tutkuyla çarpılmış yüzü, göz kapaklarımın gerisinde takılıp kalmıştı.</p>

  <p>Alice kolumu okşadı. </p>

  <p>"Herkes farklıdır. Ama onun gibi, evet."</p>

  <p>Hayal etmeye çalışarak hareketsiz kaldım.</p>

  <p>"Geçiyor," diye söz verdi.</p>

  <p>"Ne kadar sonra?"</p>

  <p>Omuz silkti. </p>

  <p>"Birkaç yıl, belki de daha az. Senin için farklı olabilir. Bu yolu daha önceden seçmiş birisinin sonuna kadar gittiğini hiç görmemiştim. Seni nasıl etkileyeceğini görmek ilginç olacak."</p>

  <p>"İlginç," diye tekrar ettim.</p>

  <p>"Seni beladan uzak tutacağız."</p>

  <p>"Bunu biliyorum. Sana güveniyorum." Sesim monoton ve durgundu.</p>

  <p>Alice'in alnı kırıştı. </p>

  <p>"Eğer Carlisle ve Edward için endişeleniyorsan, onların da iyi olacağından emin olabilirsin. Sam'in bize, şey, en azından Carlisle'a, güvenmeye başladığına inanıyorum. Bu da iyi bir şey. Carlisle kırıkları yeniden kırmak zorunda kaldığında atmosferin biraz gerildiğini tahmin edebiliyorum - "</p>

  <p>"Lütfen, Alice."</p>

  <p>"Özür dilerim."</p>

  <p>Sakinleşmek için derin bir nefes aldım. Jacob iyileşme sürecine çok çabuk başlamıştı ve kimi kemikleri yanlış kaynamıştı. Bu işlem süresinde baygındı ama yine de düşünmesi çok zordu.</p>

  <p>"Alice, sana bir şey sorabilir miyim? Gelecek hakkında?"</p>

  <p>Birdenbire sesi ihtiyatlı bir tona büründü. </p>

  <p>"Biliyorsun, her şeyi göremiyorum."</p>

  <p>"Demek istediğim tam olarak o değil. Ama bazen benim de geleceğimi görüyorsun. Başka hiçbir şey benim üzerimde etkili değilken, sence bunun olmasının nedeni ne? Ne Jane ne Edward ne de Aro yapabiliyor..." Cümlem de, ilgimle birlikte sona ermişti. Bu noktada merakım geçmiş ve daha baskıcı duygular tarafindan şiddetle gölgelenmişti.</p>

  <p>Yine de. Alice soruyu oldukça ilginç buldu. </p>

  <p>"Jasper da, Bella. Onun yetenekleri de senin bedeninde diğer herkeste olduğu kadar etkili. Fark da burda, anlıyor musun? Jasper'ın yetenekleri bedeni fiziksel olarak etkiler. Sistemini gerçekten sakinleştiriyor, heyecanlandırıyor. Bir ilüzyon değil. Ben de sonuçların imgelerini görüyorum, bu sonuçları yaratan kararların arkasındaki sebepleri ve düşünceleri değil. Zihnin dışında, yine bir ilüzyon değil; gerçeklik ya da onun en azından bir versiyonu olarak düşünebilirsin. Ama Jane, Edward, Aro ve Demetri onlar zihnin içinde çalışıyorlar. Jane sadece bir acı ilüzyonu yaratıyor. Bedenini gerçekten incitmiyor, sadece acı hissettiğini düşünmeni sağlıyor. Anlıyor musun, Bella? Zihninin içinde güvendesin. Sana orada kimse ulaşamaz. Aro'nun, senin gelecekteki yeteneklerini bu kadar merak etmesi şaşılacak bir şey değil."</p>

  <p>Olayın mantığını algılayabiliyor muyum, diye görebilmek için yüzüme bakıyordu. Gerçekte, kelimeler birbirine dolanmaya, heceler ve sesler anlamlarını yitirmeye başlamıştı. Konsantre olamıyordum. Yine de başımı salladım. Anlamış gibi gözükmeye çalıştım.</p>

  <p>Kanmamıştı. Yanağımı okşadı ve mırıldandı; </p>

  <p>"İyileşecek, <span style="text-indent: 1em; font-size: 1em;">Bella. Bunu bilmek için görü yeteneğime ihtiyacım yok. Gitmeye hazır mısın?"</span></p>

  <p>"Bir şey daha. Sâna gelecek hakkında başka bir soru daha sorabilir miyim? Ayrıntı istemiyorum, sadece genel bir bakış."</p>

  <p>"Elimden geleni yaparım," dedi, yine şüpheliydi.</p>

  <p>"Benim vampir oluşumu görebiliyor musun?"</p>

  <p>"Ah, bu kolay. Tabii ki görebiliyorum."</p>

  <p>Onu yavaşça başımla onayladım.</p>

  <p>Yüzümü inceledi, gözleri anlaşılmazdı. </p>

  <p>"Sen kendi zihnindekileri bilmiyor musun, Bella?"</p>

  <p>"Tabii ki biliyorum. Sadece emin olmak istedim."</p>

  <p>"Ben sadece senin kadar emin olabilirim, Bella. Bunu biliyorsun. Fikrini değiştirdiğin taktirde gördüklerim değişecek...ya da senin durumunda yok olacaktır."</p>

  <p>Beni kollarıyla sardı. </p>

  <p>"Özür dilerim. Empati kurabilirim diyemem. Hayattaki ilk hatıram, Jasper'ın yüzünü geleceğimde görmemdi; o yüzden hayat beni nereye götürürürse, onun da hep yanımda olacağını biliyordum. Ama sempati gösterebilirim. İki güzel şey arasında seçim yapmak zorunda kaldığın için çok üzgünüm."</p>

  <p>"Benim için kendini kötü hissetme." Sempatiyi hak eden insanlar vardı. Ben onlardan birisi değildim. Ve yapacak bir seçim de yoktu. Artık yapılacak tek şey, iyi bir kalbi kırmak olacaktı. "Ben gidip Charlie ile ilgileneyim."</p>

  <p>Kamyonetimi, Alice'in tahmin ettiği üzere, Charlie'nin şüpheyle beklediği eve sürdüm.</p>

  <p>"Selam, Bella. Alışveriş gezin nasıl geçti?" diye karşıladı beni Charlie, mutfağa girerken. Kollarını göğsünde kavuşturmuş, gözlerini yüzüme dikmişti.</p>

  <p>"Uzun," dedim baygınca. "Daha yeni geldik."</p>

  <p>Charlie, nasıl olduğumu anlamaya çalıştı. </p>

  <p>"O zaman, Jake'in başına gelenleri çoktan duymuşsundur?"</p>

  <p>"Evet. Geri kalan Cullenlar'la yolda karşılaştık. Esme, Carlisle ve Edward'in nerede olduğunu söyledi."</p>

  <p>"Sen iyi misin?"</p>

  <p>"Jake için endişeleniyorum, yemek yapar yapmaz, La Push'a gideceğim."</p>

  <p>"Sana o motosikletlerin tehlikeli olduğunu söylemiştim. Umarım bu sana bu işin şakası olmadığını göstermiştir."</p>

  <p>Buzdolabından bir şeyler çıkartmaya çalışırken başımla onu onayladım. Charlie masaya oturdu. Her zamankinden daha konuşkan bir ruh halindeydi.</p>

  <p>"Jake için çok fazla endişelenmen gerektiğini düşünmüyorum. Öyle bir enerjiyi kaldırabilen herkes iyileşecektir."</p>

  <p>"Gördüğünde Jake uyanık mıydı?" diye sordum ona dönerek.</p>

  <p>"Ah, evet, uyanıktı. Onu duymalıydın. Aslında duymamış olman daha iyi oldu. Hatta La Push'ta onu duymamış biri olduğunu sanmıyorum. Öyle bir kelime dağarcığını nerede edinmiş bilmiyorum ama umarım o tarz bir dili senin yanında kullanmıyordur"</p>

  <p>"Ama bugün oldukça iyi bir mazerete sahipti. Nasıl görünüyordu?"</p>

  <p>"Berbat haldeydi. Arkadaşları onu içeri taşıdı. İri olmaları iyi bir şey. Çünkü o çocuğu taşımak zor. Carlisle, sağ kolunun ve sağ bacağının kırık olduğunu söyledi. O kahrolası motosikleti çarptığında neredeyse bütün sağ tarafını paramparça etmiş." Charlie başını salladı. "Eğer bir daha motosiklete bindiğini duyarsam, Bella - "</p>

  <p>"O konuda bir problem yok, baba. Binmeyeceğim. Sence gerçekten Jake iyi mi?"</p>

  <p>"Elbette, Bella, endişelenme. Benimle alay edecek kadar kendindeydi."</p>

  <p>"Alay mı etti?" dedim şaşkınlıkla.</p>

  <p>"Evet, birinin annesine hakaret etmeyle Tanrı'nın adını boşuna ağzına alma arasında bir yerlerde, 'Bahse girerim şimdi Bella benim yerime Cullen'ı sevdiği için memnunsundur, ha, Charlıe dedı."</p>

  <p>Yüzümü göremesin diye buzdolabına döndüm.</p>

  <p>"Ve ben de itiraz edemedim. İş senin güvenliğine geldiğinde, Edward'in Jacob'tan daha olgun olduğunu inkâr edemem."</p>

  <p>"Jacob da fazlasıyla olgun," diye mırıldandım onu savunmaya çalışarak. "Eminim onun hatası değildir."</p>

  <p>"Bugün tuhaf bir gün," dedi Charlie bir süre sonra düşünceli bir halde. "Bilirsin, batıl inanç saçmalıklarıyla çok fazla ilgilenmem ama bu garipti... Sanki Billy, Jake'in başına kötü bir şey geleceğini biliyor gibiydi. Bütün sabah, Şükran Günü'ndeki bir hindi misali gergindi. Ona söylediğim tek bir şeyi bile duyduğunu sanmıyorum.</p>

  <p>Ve sonra, bundan daha garibi, hani hatırlıyor musun, geçtiğimiz şubat ve mart aylarında kurtlarla bir sürü sorun yaşamıştık"</p>

  <p>Dolaptan tava almak için eğildim ve fazladan bir ya da iki saniye saklandım.</p>

  <p>"Evet," diye mırıldandım.</p>

  <p>"Umarım yine aynı problemi yaşamayız. Bu sabah, dışarıda, teknedeydik ve Billy bana ya da balıklara dikkat etmiyordu, sonra birdenbire ağaçların arasında kurtların uluduğunu duydum. Birden fazlaydı ve Tanrım, nasıl da yüksek sesliydi. Sanki orada gibiydiler. En tuhaf yanı da, Billy'nin tekneyi çevirip doğru iskeleye dönmesiydi, sanki kişisel olarak onu çağırıyorlarmış gibi. Ne yaptığını sorduğumda beni duymadı bile.</p>

  <p>Tekneyi iskeleye yanaştırdığımızda gürültü kesildi. Ama sonra birdenbire, her ne kadar daha saatler olsa da, Billy maçı kaçırmamak için büyük bir telaşa kapıldı. Bir erken gösterim saçmalığı hakkında mırıldanıyordu... Naklen yayın olacak olan maçın erken gösterimi mi olur? Sana söylüyorum, Bella, tuhaftı.</p>

  <p>Eh, sonra izlemek istediğini söylediği bir maç bulduk ama sonra onu izlemedi bile. Bütün bu süre boyunca telefondaydı, Sue, Emily ve arkadaşın Quil'in büyükbabasıyla konuştu.</p>

  <p>Neyin peşinde olduğunu tam olarak çıkaramadım. Havadan sudan konuşmalar yapıyordu.</p>

  <p>"Sonra, tam evin dışında uluma yine başladı. Daha önce hiç böyle bir şey duymamıştım. Tüylerim diken diken oldu. Gürültüyü bastırmak için bağırarak Bılly'ye bahçeye tuzak kurup kurmadığını sormak zorunda kaldım. Hayvanın sesi gerçekten acı çekiyor gibi geliyordu."</p>

  <p>İrkildim ama Charlie kendini hikâyesine o kadar kaptırmıştı ki, beni fark etmedi bile.</p>

  <p>"Tabii, hepsini şu dakikaya kadar unutmuştum. Çünkü, Jake eve tam o sırada geldi. Kurt bir uluyor bir susuyordu ve sonra onu bir daha duyamadım. Jake'in küfürleri kurtun sesini bastırıyordu. O çocuktaki akciğerler kimsede yok."</p>

  <p>Charlie bir süre duraksadı, yüzü düşünceliydi. </p>

  <p>"Bu rezil durumdan iyi bir şeylerin çıkması komik. Hiçbir zaman, Cullenlar'a karşı besledikleri o aptalca önyargının üstesinden gelebileceklerini sanmıyordum. Ama birisi Carlisle'ı aradı ve Billy, onun gelmesine gerçekten de minnettar kaldı. Jake'i bir hastaneye götürmemiz gerektiğini söyledim ama Billy onu evde tutmak istedi ve Carlisle de bu fikri destekledi. Sanırım Carlisle en iyisini bilir. Böyle uzun süren çağrılara cevap verdiğine göre oldukça cömert birisi."</p>

  <p>"Ve..." diye durakladı, söyleyeceği şey konusunda isteksizdi. İçini çekti ve sonra devam etti. "Ve Edward gerçekten... iyiydi. Jacob için en az senin kadar endişeli gibiydi. Sanki orada yatan kardeşiydi. Gözlerindeki bakış..." Charlie başını salladı. "O düzgün bir çocuk, Bella. Bunu hatırlamaya çalışacağım. Gerçi buna söz veremem." Gülümsedi.</p>

  <p>"Seni zorlamayacağım," diye mırıldandım.</p>

  <p>Charlie bacaklarını esnetti ve inledi. </p>

  <p>"Evde olmak güzel. Billy'nin o küçük evi nasıl da kalabalıktı inanamazsın. Jake'in yedi tane arkadaşı, o küçük ön odaya sıkıştılar. Zorla nefes alabildim. O Quileute çocukları nasıl da iriler, fark ettin <span style="text-indent: 1em; font-size: 1em;">mı?</span></p>

  <p>"Evet, fark ettim."</p>

  <p>Charlie gözlerini bana dikti. </p>

  <p>"Gerçekten, Bella, Carlisle'ın dediğine göre çok geçmeden Jake ayağa kalkacakmış. Gerçekte, olduğundan daha kötü görünüyormuş. İyileşecek."</p>

  <p>Sadece başımı salladım.</p>

  <p>Charlie ayrılır ayrılmaz onu görmeye gittiğimde Jacob çok garip bir şekilde gözüme narin görünmüştü. Her yerinde bandajlar vardı. Carlisle onun gibi hızlı iyileşen biri için alçıya gerek olmadığını söylemişti. Yüzü solgun ve asıktı, o zaman her ne kadar baygın olsa da şuursuz gibiydi. Kırılgan. Tüm o muazzamhğına karşın, kırılgan görünüyordu. Belki de onu kırmak zorunda kalacağım düşüncesiyle harekete geçmiş hayal gücüm yüzünden bana öyle geliyordu.</p>

  <p>Keşke bir yıldırım çarpıp beni ikiye ayırsaydı. Tercihen acılı bir şekilde. İlk defa, insan olmayı bırakmak, gerçek bir fedakârlık gibi gelmeye başlamıştı. Kaybetmesi çok büyük bir şey olabilirmiş gibi geliyordu.</p>

  <p>Charlie'nin akşam yemeğini masaya koydum ve kapıya yöneldim.</p>

  <p>"Şey, Bella? Bir saniye bekleyebilir misin?"</p>

  <p>"Bir şey mi unuttum?" diye sordum tabağına bakarak.</p>

  <p>"Hayır, hayır. Ben sadece...bir iyilik isteyecektim." Charlie kaşlarını çattı ve yere baktı. "Gel, otur. Uzun sürmez."</p>

  <p>Karşısına oturdum, biraz şaşkındım. Odaklanmaya çalıştım. </p>

  <p>"Mesele ne, baba?"</p>

  <p>"Meselenin özü şu, Bella." Charlie kızardı. "Belki de bütün gün öyle garip davranan Billy'yle takılmaktan biraz...batıl inançlarım kuvvetlenmiştir. Ama içimde bir...his var. Yakında, seni de kaybedecekmişim gibi hissediyorum."</p>

  <p>"Saçmalama, baba," diye mırıldandım içimde bir suçluluk duygusuyla. "Okula gitmemi istiyorsun, değil mi?"</p>

  <p>"Bana sadece bir söz ver."</p>

  <p>Tereddüt etmiştim ama konuyu kapatmaya hazırdım. </p>

  <p>"Ta<span style="text-indent: 1em; font-size: 1em;">mam..."</span></p>

  <p>"Önemli bir şey yapmadan önce bana söyler misin? Onunla kaçıp gitmeden önce falan?"</p>

  <p>"Baba..." diye inledim.</p>

  <p>"Ciddiyim. Ortalığı velveleye vermeyeceğim. Sadece bana önceden haber ver. Sana elveda diyip sarılma şansını ver bana."</p>

  <p>Birden irkildim. </p>

  <p>"Bu çok saçma. Ama seni mutlu edecekse...söz veriyorum."</p>

  <p>"Teşekkür ederim, Bella," dedi. "Seni seviyorum, yavrum."</p>

  <p>"Ben de seni seviyorum, baba." Omzuna dokundum ve sonra masadan uzaklaştım. "Bir şeye ihtiyacın olursa, ben Billyler'de olacağım."</p>

  <p>Dışarı koşarken arkamı dönüp bakmadım bile. Mükemmel bir zamanlamaydı, şu anda tam da ihtiyacım olan şeydi. La Push'a giderken yol boyunca kendi kendime söylendim.</p>

  <p>Carlisle'ın siyah Mercedes'i Billy'nin evinin önünde değildi. Bu hem iyi hem de kötüydü. Açıkçası, Jacob'la yalnız konuşmaya ihtiyacım vardı. Ama yine de bir şekilde, daha önce Jacob baygınken de yaptığım gibi Edward'ın elini tutabilmeyi diledim. İmkânsızdı. Ama Edward'i özlemiştim. Alice'le geçirdiğimiz öğleden sonra çok uzun gelmişti. Sanırım bu cevabımı oldukça açık kılıyordu. Edwardsiz yaşayamayacağımı biliyordum. Fakat bu gerçek, bunu daha az acı verici yapmayacaktı.</p>

  <p>Fazla gürültü yapmamaya çalışarak ön kapıyı çaldım.</p>

  <p>"İçeri gel, Bella," dedi Billy. Kamyonetimin gürültüsünü tanımak kolaydı.</p>

  <p>İçeri girdim.</p>

  <p>"Selam Billy. Uyanık mı?" diye sordum.</p>

  <p>"Doktor ayrılmadan yarım saat kadar önce uyandı. İçeri geç. Sanırım seni bekliyordu."</p>

  <p>Ürktüm ve sonra derin bir nefes aldım, "Teşekkürler."</p>

  <p>Bir an için, Jacob'ın odasının kapısının önünde durdum ve kapıyı çalıp çalmamak için tereddüt ettim. Önce içeri bakmaya karar verdim, tekrar uykuya dalmış olmasını umuyordum. Tam bir korkaktım.</p>

  <p>Kapıyı araladım ve tereddütle içeri baktım.</p>

  <p>Jacob beni bekliyordu, yüzü sakin ve rahattı. Bitkin ve perişan görüntüsü gitmiş, yerini dikkatli bir sükunet almıştı. Koyu renkli gözlerinde hiçbir hareket yoktu. <span style="text-indent: 1em; font-size: 1em;">Onu sevdiğimi bilerek yüzüne bakmak zordu. Düşündüğümden daha farklı olmuştu. Her şeyin onun için de bu kadar zor olup olmadığını merak ediyordum. </span><span style="text-indent: 1em; font-size: 1em;">Çok şükür birisi üstüne yorgan örtmüştü. Hasarın büyüklüğünü görmek zorunda olmamak, içimi rahatlatmıştı. </span><span style="text-indent: 1em; font-size: 1em;">İçeri adımımı attım ve kapıyı arkamdan sessizce kapadım.</span></p>

  <p>"Selam Jake" diye mırıldandım.</p>

  <p>İlk başta cevap vermedi. Uzun bir süre boyunca yüzüme baktı. Sonra, biraz emekle, ifadesini hafif alaycı bir gülümseyişe çevirdi.</p>

  <p>"Evet, böyle olabileceğini düşünmüştüm." İç geçirdi. "Bugün ise kesinlikle kötüye gitti. Önce yanlış yeri seçtim, en iyi savaşı kaçırdım ve Seth bütün övgüleri topladı. Sonra Leah, diğer hepimiz kadar güçlü olduğunu kanıtlamaya çalışırken, ben de onu kurtaran aptal olmak zorunda kaldım. Ve şimdi bu." Kapının önünde tereddütle dikilen bana elini salladı.</p>

  <p>"Nasıl hissediyorsun?" diye mırıldandım. Ne kadar da aptal bir soruydu bu.</p>

  <p>"Biraz kafam iyi. Doktor, ne kadar ağrı kesiciye ihtiyacım olduğu konusunda emin değildi, bu yüzden de deneme yanılma yöntemini tercih etti. Sanırım fazla kaçırdı."</p>

  <p>"Ama acı çekmiyorsun."</p>

  <p>"Hayır. En azından yaralarımı hissetmiyorum," dedi alaycı bir gülümsemeyle.</p>

  <p>Dudaklarımı ısırdım. Bunu asla atlatamayacaktım. Neden kimse, gerçekten ölmek istediğimde beni öldürmüyordu?</p>

  <p>Çarpık gülüşü yüzünden silindi ve gözlerine bir sıcaklık geldi. Alnı endişeyle kırıştı.</p>

  <p>"Senden ne haber?" diye sordu, gerçekten kaygılı gibi duruyordu. "Sen iyi misin?"</p>

  <p>"Ben?" Ona bakakalmıştım. Belki de çok fazla ilaç almıştı. "Neden?"</p>

  <p>"Şey, yani, seni gerçekten incitmediğinden oldukça emindim ama ne kadar kötü olacağından emin değildim. Uyandığımdan beri senin için endişelenmekten deliye döndüm. Ziyaret etmeye izinli olup olmadığını bilmiyordum. Bekleyiş korkunçtu. Nasıl gitti? Sana kötü davrandı mı? Eğer kötü davrandıysa özür dilerim. Tek başına katlanmak zorunda kalmanı istemezdim. Yanında olurdum diye düşünüyordum..."</p>

  <p>Anlamam için zaman geçmesi gerekti. Gittikçe daha da tuhaf görünerek anlaşılmaz şeyler söylemeye devam ediyordu, ta ki ben ne dediğini anlayana kadar. Sonra telaşla endişelerini gidermeye çalıştım.</p>

  <p>"Hayır, hayır, Jake! Ben iyiyim. Fazla iyiyim, aslında. Tabii ki kötü davranmadı. Keşke davransaydı!"</p>

  <p>Gözleri korkuya benzeyen bir hisle açıldı. </p>

  <p>"Ne?"</p>

  <p>"Bana kızgın değildi, Sam bile kızgın değildi! O kadar bencil değil ki, bu bana kendimi çok daha kötü hissettiriyor. Keşke bana bağırsaydı ya da öyle bir şey yapsaydı. Hak etmediğimden değil...şey, bu bağırılmaktan daha kötü. Ama onun umurunda değil. Sadece benim mutlu olmamı istiyor."</p>

  <p>"Kızgın değil mi?" diye sordu inanamayarak.</p>

  <p>"Hayır. O çok...fazla nazikti."</p>

  <p>Jacob bir dakika daha bakakaldı, sonra birdenbire kaşlarını çattı. </p>

  <p>"Eh, lanet olsunl" diye gürledi.</p>

  <p>"Sorun ne, Jake? Acıyor mu?" Etrafta ilaçlarını aramaya başladım.</p>

  <p>"Hayır,"  diye  homurdandı  tiksinmiş  bir  ses  tonuyla.</p>

  <p>"Buna inanamıyorum! Sana bir ültimatom falan vermedi, öyle mi?"</p>

  <p>"Hiç de bile. Senin derdin ne?"</p>

  <p>Kaşlarını çattı ve başını salladı. </p>

  <p>"Biraz da onun tepkisine güveniyor sayılırdım. Hepsine lanet olsun. Düşündüğümden de iyi."</p>

  <p>Söyleyiş şekli, daha sinirli bir şekilde olsa da, aklıma, bu sabah çadırda Edward'in ahlak eksikliği konulu söylemini getirmişti. Ki bu da, Jake'in hâlâ umduğu, hâlâ savaştığı anlamına geliyordu. Bunu sindirmeye çalışırken birden irkildim.</p>

  <p>"Oyun falan oynamıyor, Jake," dedim sessizce.</p>

  <p>"Sen öyle san. En az benim kadar, eline geçen her kozu oynuyor ama sadece o, ne yaptığını biliyor, ben ise bilmiyorum. O benden daha iyi bir kuklacı. Ben henüz tüm o hilelerini öğrenecek kadar yaşamadım."</p>

  <p>"Benim iplerimi o çekmiyor!"</p>

  <p>"Evet, çekiyor! Ne zaman uyanıp onun sandığın kadar mükemmel olmadığını anlayacaksın?"</p>

  <p>"En azından onu öpmem için kendini öldürmekle tehdit etmiyor," diye parladım. Sözler ağzımdan çıkar çıkmaz utançla kızardım. "Bekle. O laflar ağzımdan çıkmamış gibi yap. O konu hakkında hiçbir şey söylemeyeceğime dair kendime yemin etmiştim."</p>

  <p>Derin bir nefes aldı. Konuştuğunda daha sakindi. </p>

  <p>"Neden?"</p>

  <p>"Çünkü buraya seni suçlamak için gelmedim."</p>

  <p>"Ama doğru," dedi tarafsızca. "Öyle yaptım."</p>

  <p>"Umurumda değil, Jake. Kızgın değilim."</p>

  <p>Gülümsedi. </p>

  <p>"Benim de umurumda değil. Beni affedeceğini biliyordum ve yaptığıma memnunum. Yine yaparım. En azından o kadarına sahibim. En azından senin beni sevdiğini görmeni sağladım. Bu da bir şey sayılır."</p>

  <p>"Öyle mi? Gerçekten bu konuda cahil kalmamdan daha mı iyi?"</p>

  <p>"Sence nasıl hissettiğini bilmen gerekmiyor mu? Böylece günün birinde, çoktan evli bir vampir olup artık her şey için çok geç olduğunu fark ettikten sonra pişmanlık çekmek zorunda kalmazsın."</p>

  <p>Başımı salladım. </p>

  <p>"Hayır, benim için daha mı iyi diye sormadım. Senin için daha mı iyi diye sordum. Sana âşık olduğumu bilmek, işleri senin için daha mı iyi yoksa daha mı kötü kılıyor? Her iki türlü de olsa bir şey fark etmeyecek gerçi. Eğer hiçbir zaman farkına varmamış olsaydım, senin için daha iyi, daha kolay olur muydu?"</p>

  <p>İstediğim gibi soruyu ciddiye aldı ve cevaplamadan önce dikkatle düşündü. </p>

  <p>"Evet, biliyor olman daha iyi," dedi en sonunda. "Eğer farkına varmış olmasaydın..,her zaman, eğer bilseydin kararın farklı mı olurdu diye merak ederdim. Artık biliyorum. Yapabileceğim her şeyi yaptım." Titrek bir nefes aldı ve gözlerini kapadı.</p>

  <p>Bu sefer onu rahatlatma arzusuna karşı koymadım, koyamadım. Küçük odayı geçtim ve başında diz çöktüm. Hareket ettirir de incitirim diye yatağa oturmaya korkuyordum. Alnımı yanağına yasladım.</p>

  <p>Jacob derin bir iç çekti ve elini saçıma koyup orada kalmadı sağladı.</p>

  <p>"Çok özür dilerim, Jake."</p>

  <p>"Pek şansımın olmadığını hep biliyordum. Senin hatan değil, Bella."                                                                  </p>

  <p>"Senin de değil," diye inledim, "Lütfen."</p>

  <p>Bana bakmak için kendini çekti. </p>

  <p>"Ne?"</p>

  <p>"Benim hatam. Ve sürekli bunun tersinin söylenmesinden bıktım."</p>

  <p>Sırıttı. Ama gülüşü gözlerine ulaşmadı. </p>

  <p>"Sana bağırıp çağırmamı mı istiyorsun?"</p>

  <p>"Aslına bakarsan... Sanırım istiyorum."</p>

  <p>Ne kadar ciddi olduğumu anlamaya çalışırken dudakları<span style="text-indent: 1em; font-size: 1em;">nı büzdü. Yüzünde ufak bir gülümseme belirdi ve sonra bu ifadesi sert bir somurtmaya dönüştü.</span></p>

  <p>"Öpücüğüme o şekilde karşılık vermek, işte o kabul edilemez bir şeydi." Kelimeleri tükürürcesine söyledi. "Madem hepsini geri alacağını biliyordun, belki de bu konuda o kadar ikna edici olmamalıydın."</p>

  <p>Yüzümü buruşturdum ve onayladım. </p>

  <p>"Özür dilerim."</p>

  <p>"Özür dilemek hiçbir şeyi düzeltmiyor, Bella. Ne düşünüyordun?"</p>

  <p>"Düşünmüyordum," diye fısıldadım.</p>

  <p>"Bana gidip ölmemi söylemeliydin. İstediğin o."</p>

  <p>"Hayır, Jacob," diye inledim, yakan göz yaşlarına karşı koymaya çalışıyordum. "Hayır! Asla."</p>

  <p>"Ağlamıyorsun ya?" diye üsteledi, sesi birdenbire normal tonuna dönmüştü.</p>

  <p>"Evet," diye mırıldandım, kendi kendime küçük bir kahkaha attım aniden hıçkırıklara dönüşen gözyaşları arasından.</p>

  <p>Ayağa kalkmaya çalışırcasına sağlam bacağını yatağın dışına attı.</p>

  <p>"Ne yapıyorsun?" diye sordum. "Yat, seni salak, bir yerini inciteceksin!" Ayağa fırladım ve sağlam omzunu iki elimle ittim.</p>

  <p>Teslim oldu ve acı dolu bir solukla arkasına yaslandı. Sonra beni belimden tutup kendisiyle birlikte yatağa çekti. Kıvrıldım ve aptal hıçkırıklarımı sıcak teninde bastırmaya çalıştım.</p>

  <p>"Ağladığına inanamıyorum," diye mırıldandı. "O sözleri yalnızca sen istediğin için söylediğimi biliyordun. Ciddi değildim." Eli omzumu okşadı.</p>

  <p>"Biliyorum." Sert ve derin bir nefes alıp kendimi kontrol etmeye çalıştım. Nasıl olmuştu da, ağlayan ben, rahatlatan o olmuştu? "Yine de hepsi doğru. Söylediğin için teşekkür ederim."</p>

  <p>"Seni ağlattığım için puan kazanıyor muyum?"</p>

  <p>"Elbette, Jake." Gülümsemeye çalıştım. "İstediğin kadar."</p>

  <p>"Endişelenme, Bella, canım. Her şey yoluna girecek."</p>

  <p>"Bunun nasıl olacağını bilmiyorum," diye mırıldandım.</p>

  <p>Başımın tepesine hafifçe vurdu. </p>

  <p>"Pes edecek ve uslu duracağım."</p>

  <p>"Daha fazla oyun oynayacak mısın?" Yüzünü görebilmek için başımı kaldırdım.</p>

  <p>"Belki." Güçlükle de olsa güldü ve sonra geri çekildi. "Ama deneyeceğim."</p>

  <p>Kaşlarımı çattım.</p>

  <p>"O kadar da karamsar olma," diye yakındı. "Bana biraz güven."</p>

  <p>"Uslu durmakla neyi kastediyorsun?"</p>

  <p>"Arkadaşın olacağım, Bella," dedi sessizce. "Daha fazlasını istemeyeceğim."</p>

  <p>"Sanırım bunun için çok geç, Jake. Birbirimizi böylesine severken nasıl arkadaş olabiliriz?"</p>

  <p>Tavana baktı, bakışı dikkatliydi, sanki tavanda yazılı bir şeyi okumaya çalışıyordu. </p>

  <p>"Belki de...uzun mesafeli bir arkadaşlık olmak zorunda kalır."</p>

  <p>Dişlerimi sıktım, yüzüme bakmadığına memnun oldum ve tekrar beni ele geçirmekle tehdit eden gözyaşlarına karşı savaştım. Güçlü olmalıydım ve nasıl olunacağına dair hiçbir fikrim yoktu...</p>

  <p>"İncil'deki şu hikâyeyi biliyor musun?" diye sordu Jacob birden, hâlâ boş tavana bakıyordu. "Kral ve bebek için kavga eden iki kadını anlatan hikâye?"</p>

  <p>"Elbette. Kral Süleyman."</p>

  <p>"Doğru. Kral Süleyman," diye tekrar etti. "Demiş ki, çocuğu ikiye bölün...ama bu sadece bir testmiş. Bunu, onu koruyabilmek için kimin kendi hakkından vazgeçeceğini görmek için yapmış."</p>

  <p>"Evet, hatırlıyorum."</p>

  <p>Tekrar yüzüme baktı. </p>

  <p>"Seni daha fazla ikiye bölmeyeceğim, Bella."</p>

  <p>Ne dediğini anladım. Beni en çok sevenin kendisi olduğunu ve teslim oluşunun da bunu kanıtladığını söylüyordu. Edward'i savunmak istedim, Jacob'a, Edwrard'in da isteseydim, ona izin verseydim, aynı şeyi yapacağını söylemek istedim. Kendi istediğinden feragat etmeyen biri varsa, o da bendim. Ama, sadece onu daha da fazla incitecek bir tartışma başlatmanın bir manası yoktu.</p>

  <p>Gözlerimi kapadım ve acıyı kontrol etmeye çalıştım. Bunu ona anlatamazdım.</p>

  <p>Bir süre sessiz kaldık. Benim bir şey söylememi bekliyor gibiydi; söyleyecek bir şey bulmaya çalışıyordum.</p>

  <p>"Sana en kötü kısmını söyleyebilir miyim?" diye sordu tereddütle, ben hiçbir şey söylemeyince. "İzin verir misin? Uslu olacağım."</p>

  <p>"Yardımı olacak mı?" diye fısıldadım. </p>

  <p>"Olabilir. Zarar vermez." </p>

  <p>"En kötü kısmı ne, o zaman?" </p>

  <p>"En kötü kısmı nasıl olacağını bilmek.'' </p>

  <p>"Nasıl olabileceğini bilmek," dedim. </p>

  <p>"Hayır." Jacob başını salladı. "Senin için en doğru seçim benim, Bella. Hiçbir çaba harcamamız gerekmezdi; rahat, nefes almak kadar kolay. Senin yaşamının alabileceği doğal yoldum..." Bir süre boşluğa baktı ve ben de devam etmesini bekledim. "Eğer dünya olması gerektiği gibi olsaydı, eğer canavarlar olmasaydı, sihir olmasaydı..."</p>

  <p>Ne gördüğünü görebiliyordum ve haklı olduğunu biliyordum. Eğer dünya olması gerektiği gibi aklı başında bir yer olsaydı, Jacob ve ben birlikte olurduk. Ve mutlu olurduk. O dünyadaki ruh esimdi. Mantıklı dünyada var olması imkânsız güçlü bir şey tarafından gölgelenmiş olmasaydı, hâlâ ruh eşim olabilirdi. </p>

  <p>Jacob için de biri var mıydı? Bir ruh eşini geçebilecek biri? Olduğuna inanmak zorundaydım.</p>

  <p>İki gelecek, iki ruh eşi... Bir kişi için çok fazlaydı. Ve bunun bedelini ödeyecek kişinin ben olmayışım da, büyük bir haksızlıktı. Jacob'ın acısı çok yüksek bir bedeldi. Bu bedelin düşüncesiyle irkildim. Eğer Edward'i bir kere kaybetmemiş olsaydım, böylesine bocalar mıydım, diye merak ettim?Eğer onsuz yaşamak nasıl bir şey bilmeseydim... Emin değildim. Bu bilgi benim o kadar derinden bir parçamdı ki, onsuz kendimi nasıl hissedeceğimi hayal edemiyordum.</p>

  <p>"O senin için bir uyuşturucu gibi, Bella." Sesi hâlâ kibardı ama tenkit edici değildi.</p>

  <p>"Artık neden onsuz yaşayamadığını anlayabiliyorum. Çok geç. Ama ben senin için daha sağlıklı olurdum. Bir uyuşturucu değil; hava, güneş olurdum."</p>

  <p>Dudağımın kenarı dalgın, yarım bir gülümsemeyle kıvrıldı. </p>

  <p>"Eskiden seni o şekilde düşünürdüm, biliyor musun? Güneş gibi. Kendi şahsi güneşim. Benim için bulutları öyle güzel ayırıyordun ki."</p>

  <p>İçini çekti. </p>

  <p>"Bulutları halledebilirim. Ama bir tutulma ile savaşamam."</p>

  <p>Yüzüne dokundum, elimi yanağına uzattım. Temasımla birlikte nefesini verdi ve gözlerini kapadı. Çok sessizdi. Kalbinin atışlarını duyabiliyordum, yavaş ve dengeliydi.</p>

  <p>"Senin için en kötü kısmını söyle," diye fısıldadı.</p>

  <p>"Sanırım bu kötü bir fikir olabilir."</p>

  <p>"Lütfen."</p>

  <p>"Seni incitebilir."</p>

  <p>"Lütfen."</p>

  <p>Bu noktada artık nasıl geri adım atabilirdim?</p>

  <p>"En kötüsü..." İlk önce tereddüt ettim ama sonra kelimelerin dudaklarımdan bir gerçek seli içinde akmalarına izin verdim. "En kötüsü, ben hepsini gördüm... Tüm hayatımızı. O hayatı öylesine istiyorum ki, Jake, hepsini istiyorum. Tam burada kalmak ve asla hareket etmemek istiyorum. Seni sev<span style="text-indent: 1em; font-size: 1em;">mek ve mutlu etmek istiyorum. Ama yapamam ve bu beni öldürüyor. Sam ve Emily gibi, Jake... Hiçbir zaman seçme şansım olmadı. Hiçbir şeyin değişemeyeceğini başından beri biliyordum. Belki de bu yüzden sana bu kadar çok karşı koyuyordum,"</span></p>

  <p>Düzenli nefes almaya konsantre olmuş gibi görünüyordu. </p>

  <p>"Sana söylememem gerektiğini biliyordum." Başını yavaşça salladı. </p>

  <p>"Hayır. Anlattığına memnunum. Teşekkür ederim." Başımı öptü ve sonra içini çekti. "Artık iyi olacağım."</p>

  <p>Yukarı baktım ve gülümsediğini gördüm. </p>

  <p>"O zaman evleneceksin, öyle mi?"</p>

  <p>"O konuda konuşmak zorunda değiliz."</p>

  <p>"Bazı ayrıntıları bilmek istiyorum. Bir daha seninle ne zaman konuşurum bilmiyorum."</p>

  <p>Konuşmadan önce bir dakika beklemek zorunda kaldım. Sesimin çatlamayacağından emin olduğum zaman, sorusunu cevapladım.</p>

  <p>"Aslında benim fikrim değil...ama, evet. Onun için çok önemli. Ben de düşündüm de, neden olmasın?"</p>

  <p>Jake onayladı. </p>

  <p>"Bu doğru. Çok da büyük bir şey değil. Ötekine kıyasla."</p>

  <p>Sesi çok sakin ve tarafsızdı. Bununla nasıl başettiğini merak ederek ona baktım ve bu bakışım onu mahvetti. Bir saniye için bakışlarıma karşılık verdi ve sonra kafasını çevirdi. Konuşmak için, solumasını tekrar kontrol altına alana kadar bekledim.</p>

  <p>"Evet. Ötekine kıyasla," diye onayladım. </p>

  <p>"Ne kadar süren kaldı?"</p>

  <p>"Bu, Alice'in ne kadar sürede bir düğün hazırlayabileceğine bağlı." Alice'in neler yapacağını düşünmek, beni yine sıkıntıya sokmuştu.</p>

  <p>"Önce mi, sonra mı?" diye sordu sessizce.</p>

  <p>Neden bahsettiğini biliyordum. </p>

  <p>"Sonra."</p>

  <p>Başını salladı. Rahatladı. Mezuniyetimi düşünerek kaç uykusuz gece geçirdiğini merak ediyordum.</p>

  <p>"Korkuyor musun?" diye fısıldadı. </p>

  <p>"Evet," diye cevap verdim fısıldayarak.</p>

  <p>"Neden korkuyorsun?" Artık sesini zar zor duyuyordum. Ellerime baktı.</p>

  <p>"Bir çok şeyden." Sesimi daha yumuşatmaya çalıştıysam da dürüst oldum. "Hiçbir zaman bir mazoşist olmadım, o yüzden acıyı dört gözle beklemiyorum. Ve keşke onu uzakta tutabilmenin bir yolu olsaydı. Benimle birlikte acı çekmesini istemiyorum ama başka bir yolu olduğunu da sanmıyorum. Sonra bir de Charlie ve Renee'yle de uğraşmam gerekecek... Ve sonrasında, umarım kendimi çabuk kontrol edebilirim. Belki öyle başa bela olurum ki, sürü beni ortadan kaldırmak zorunda kalır."</p>

  <p>Onaylamayan bir ifadeyle yukarı baktı. </p>

  <p>"Öyle bir şeyi denemeye kalkan kardeşimi topal bırakırım."</p>

  <p>"Teşekkürler."</p>

  <p>Gönülsüzce gülümsedi. Sonra kaşlarını çattı. </p>

  <p>"Ama ondan daha tehlikeli değil mi? Tüm o hikâyelerde, çok zor olduğunu söylüyorlar...hakimiyetlerini kaybettiklerini...ve insanları öldürdüklerini..." Yutkundu.</p>

  <p>"Hayır, ondan korkmuyorum. Aptal Jacob! Vampir hikâyelerine inanılmaması gerektiğini bilmiyor musun?"</p>

  <p>Yapmaya çalıştığım bu espriden hoşlanmadığı açıkça belliydi.</p>

  <p>"Şey, her neyse, endişelecek çok şey var. Ama sonunda, hepsine değiyor."</p>

  <p>İsteksizce başını salladı, bana bu konuda asla katılmayacağını biliyordum.</p>

  <p>Yanağımı sıcak tenine yaslayarak kulağına fısıldamak için boynumu uzattım. </p>

  <p>"Seni sevdiğimi biliyorsun."</p>

  <p>"Biliyorum," diye nefes aldı ve belimin etrafına doladığı <span style="text-indent: 1em; font-size: 1em;">kolunu daha da sıktı. "Bunun yeterli olmasını nasıl arzu ettiğimi biliyorsun."</span></p>

  <p>"Evet."</p>

  <p>"Seni bir kenarda hep bekleyeceğim, Bella," diye söz verdi, kolunu gevşetirken. Kaybetmenin o kasvetli, sürükleyici hissiyle geri çekildim ve bir parçamı geride, yatakta, onun yanında bırakırken o parçalanma duygusunu hissettim. "Eğer istersen, her zaman yedekte başka bir tercihin olacak."</p>

  <p>Gülümsemek için çaba harcadım. </p>

  <p>"Kalp atışlarım duruncaya kadar."</p>

  <p>Sırıttı. </p>

  <p>"Biliyor musun, sanırım yine de seni almaya gönüllü olabilirim... Belki. Ne kadar koktuğuna bağlı."</p>

  <p>"Seni görmeye gelebilir miyim? Ya da yapmamamı mı tercih edersin?"</p>

  <p>"Bunu biraz düşünmem lazım," dedi. "Delirmeyi engellemek için arkadaşa ihtiyacım olabilir. Olağanüstü vampir cerrahın dediğine göre, o onay vermeden dönüşüm geçiremezmişim. Bu, kemiklerin dizilişini berbat edebilirmiş." Jacob suratını astı.</p>

  <p>"Uslu ol ve Carlisle ne derse onu yap. Daha çabuk iyileşirsin."</p>

  <p>"Tabii, tabii."</p>

  <p>"Ne zaman olacak merak ediyorum," dedim. "Doğru kız ne zaman kalbini çalacak."</p>

  <p>"Fazla ümitlenme, Bella." Jacob'ın yüzü aniden ekşidi. "Ama eminim, böyle bir şey olursa rahatlarsın."</p>

  <p>"Belki öyle, belki de değil. Muhtemelen, senin için yeterince iyi olmadığını düşünürüm. Ne kadar kıskanç olacağımı merak ediyorum."</p>

  <p>"O kısım eğlenceli olabilir," diye itiraf etti.</p>

  <p>"Dönmemi istersen bana haber ver ve hemen gelirim," diye söz verdim.</p>

  <p>Derin bir iç çekerek yanağını bana uzattı.</p>

  <p>Eğildim ve yüzünü tatlılıkla öptüm. </p>

  <p>"Seni seviyorum, Jacob"</p>

  <p>Hafıfçe güldü. </p>

  <p>"Ben seni daha çok seviyorum." Sonra, kara gözlerinde anlaşılamaz bir ifadeyle odadan çıkışımı izledi.</p>
</body>
</html>
