<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>14. İtiraf</h1>

  <p>"Ciddi olamazsm," dedim, çarşamba öğleden sonraydı. "Kesinlikle aklını kaçırmışsın!"</p>

  <p>"Benim hakkımda istediğini söyle," dedi Alice. "Bu parti gene de yapılacak."</p>

  <p>Gözlerimi dikmiş ona bakıyordum. Sanki birileri kavga etmiş ve tepsimin üzerine düşmüşler gibi gözlerimi hayretle açmıştım.</p>

  <p>"Ah sakin ol, Bella! Bunu yapmamamız için bir neden yok. Ayrıca davetiyeler çoktan yollandı."</p>

  <p>"Ama...sen...ben...delisin!" Öfkeyle kekelemiştim.</p>

  <p>"Bana zaten hediyeni aldın," diye hatırlattı. "Başka bir şey yapmana gerek yok, sadece gel."</p>

  <p>Kendimi sakinleştirmek için çabaladım. </p>

  <p>"Şu an olanları hesaba katarsak bir parti yapmak çok da uygun olmaz."</p>

  <p>"Olan şey mezuniyet ve bir parti yapmanın zamanı geldi de geçiyor bile."</p>

  <p>"Alice!"</p>

  <p>İç çekti ve ciddileşmeye çalıştı. </p>

  <p>"Halletmemiz gereken birkaç şey var ve bunlar zaman alacak. Burada otururken de bir şeyleri kutlayabiliriz. Liseden mezun olan sensin. Bir daha asla insan olmayacaksın, Bella. Bu hayatında bir defa olacak bir şey."</p>

  <p>Edward tartışmamız boyunca sessizliğini korumuştu ama hemen uyaran bir bakış attı. Alice ona dilini çıkardı. Haklıydı. Kafeteryanın uğultusunda sesi asla duyulmazdı. Ve sözlerinin arkasındaki gerçek anlamı da kimse sezemezdi.</p>

  <p>"Halletmemiz gereken o birkaç şey de ne?" Konunun yön değiştirmesine izin vermedim.</p>

  <p>Edward kısık bir sesle yanıtladı. </p>

  <p>"Jasper bizim biraz yardım alabileceğimizi düşünüyor. Tanya'nın ailesi bizim tek seçeneğimiz değil. Carlisle eski dostlarının izini sürüyor, Jasper da Peter ile Charlotte'un peşinde. Maria ile konuşmayı planlıyor...fakat güneylileri buna dahil etmeye pek niyetli değil."</p>

  <p>Alice zarif bir şekilde ürperdi.</p>

  <p>"Onları ikna etmek çok da zor olmasa gerek," diye devam etti. "Kimse İtalya'dan bir ziyaret olmasını istemiyor."</p>

  <p>"Fakat bu arkadaşlar, onlar.. vejeteryan olmayacak, değil mi?" Cullenlar'ın yaptığı gibi, alaycı bir şekilde konuşmuştum.</p>

  <p>"Hayır," diye yanıtladı Edward aniden ifadesiz bir yüzle.</p>

  <p>"Burada? Forks'ta mı?"</p>

  <p>"Onlar arkadaş," Alice beni rahatlatmaya çalıştı. "Her şey yolunda gidecek. Endişelenme. Ve Jasper, bize yeni doğanları alt etmemiz konusunda ders de verecek..."</p>

  <p>O anda Edward'in gözleri parladı ve hızla yüzünde bir gülümseme belirdi. Aniden midemin buzdan kıymıklarla dolduğunu hissettim.</p>

  <p>"Ne zaman gidiyorsunuz?" diye sordum boğuk bir sesle. Buna dayanamıyordum. Yani birilerinin geri dönmeme ihtimaline. Çok cesur ve dikkatsiz olduğundan dolayı bu Emmett olabilirdi. Ya da Esme, öylesine tatlı ve anaçtı ki, onu dövüşürken hayal edemiyordum. Ya bu kişi minicik ve kırılgan görünüşlü Alice olursa? Ya da... Onun adını aklımdan geçirip bu ihtimali düşünemiyordum bile.</p>

  <p>"Bir hafta," dedi Edward kayıtsızca. "Bu bize yeterince zaman verecektir."</p>

  <p>Buzdan kıymıklar bir kez daha ortaya çıkmıştı. Birdenbire midem bulanmıştı.</p>

  <p>"Rengin yeşile döndü, Bella," dedi Alice.</p>

  <p>Edward koluyla beni sardı ve kendisine doğru çekti. </p>

  <p>"Her şey yolunda gidecek, Bella. Güven bana."</p>

  <p>Tabii, kendimi düşünmüştüm. Ona güveniyordum. Ne olursa olsun arkasına yaslanacak ve sevdiği kişinin geri gelip gelmeyeceğini merak edecek kişi o olmayacaktı.</p>

  <p>Ve birden aklıma geldi. Belki de geride kalmama gerek yoktu. Bir hafta oldukça uzun bir süreydi.</p>

  <p>"Yardım arıyorsunuz," dedim yavaşça.</p>

  <p>"Evet." Alice ses tonumun değişmesinden dolayı başını havaya kaldırdı.</p>

  <p>Cevap verirken sadece Alice'e bakmıştım. Sesim bir fısıltıdan çok daha yüksek bir şekilde çıkmıştı. </p>

  <p>"Ben yardım edebilirim."</p>

  <p>Edward'in vücudu kaskatı kesildi ve kolu beni daha sıkı sardı. Sonra oflarcasına soluğunu hızla verdi. <span style="text-indent: 1em; font-size: 1em;">fakat hâlâ sakin olan Alice, onu aynı şekilde cevapladı. </span></p>

  <p><span style="text-indent: 1em; font-size: 1em;">"Bu gerçekten de hiç yardımcı olmazdı."</span></p>

  <p>"Neden ama?" diyerek itiraz ettim; sesimdeki çaresizliği ben bile duymuştum. "Sekiz, yediden daha iyidir. Gereken zamandan fazlasına sahibiz."</p>

  <p>"Seni yararlı hale getirebilmemiz için yeterli zaman yok, Bella," diye soğukkanlı bir şekjlde itiraz etti. "Jasper'ın genç olanları nasıl tanımladığını hatırlıyor musun? Dövüşte iyi olmayacaksın. İç güdülerini de kontrol edemeyecek ve kolay bir hedef haline geleceksin. Dahası, Edward da seni korumaya çalışırken yaralanacak." Alice ellerini göğsünde birleştirdi, doğruluğu tartışılmaz olan savunmasından memnun kalmışa benziyordu.</p>

  <p>Bütün bunları söylediğinde onun haklı olduğunu anladım. Sandalyeme yığıldım, son umudum da bertaraf edilmişti. Edward ise, benim aksime rahatlamıştı.</p>

  <p>Edward kulağıma eğilip fısıldayarak hatırlattı. </p>

  <p>"Korktuğundan dolayı değil."</p>

  <p>"Ah," dedi ve aniden yüzünde boş bir ifade belirdi. Sonra da yüzünü astı. "Son dakika ertelemelerinden nefret ediyorum. Böylece partiye katılacaklar listesi altmış beş kişiye inmiş oldu..."</p>

  <p>"Altmış beş mi!" Yine hayretle gözlerimi açmıştım. O kadar arkadaşım yoktu. O kadar insan tanıyor muydum peki?</p>

  <p>"Kim iptal etti?" diye sordu Edward merakla, beni görmezden gelerek.</p>

  <p>"Renee."</p>

  <p>"Ne?" dedim heyecanla.</p>

  <p>"Mezuniyetin için sana sürpriz yapacaktı ama bir şeyler ters gitti. Eve gittiğinde bir mesaj alacaksın."</p>

  <p>Bir süreliğine rahatlamanın verdiği keyfin tadını çıkardım. Annem için ters giden her neyse ona minnettardım. Eğer Forks'a şimdi gelseydi...Bunu düşünmek istemiyordum. Kafam infilak edebilirdi.</p>

  <p>Eve ulaştığımda telesekreterin mesaj uyarı lambası yanıyordu. Annem, Phil'in maç esnasında sakatlandığını söylediğinde rahatlama hissi tekrar ortaya çıktı. Anlattığı kadarıyla Phil bir oyuncu tarafından düşürülüp kalça kemiğini kırmıştı. Tamamen bakıma muhtaç durumdaydı ve onu bırakıp gelmesinin imkânı yoktu. Mesaj sona erdiğinde annem hâlâ özür dilemeye çalışıyordu.</p>

  <p>"En azından bir" diye iç geçirdim.</p>

  <p>"Bir ne?" diye sordu Edward.</p>

  <p>"Bu hafta öldürülecek diye endişenlenmeyeceğim en azından biri var."</p>

  <p>Edward gözlerini devirdi. </p>

  <p>"Neden sen ve Alice bunu ciddiye almıyorsunuz?" diye sordum merakla. "Bu olay ciddi."</p>

  <p>Gülümsedi. </p>

  <p>"Sadece güven."</p>

  <p>"Harika," diye homurdandım. Telefonun ahizesini kal<span style="text-indent: 1em; font-size: 1em;">dirdim ve Renee'nin numarasını çevirdim. Bunun uzun bir konuşma olacağını biliyordum ama bu konuşmaya pek bir katkımın olmayacağının da farkındaydım.</span></p>

  <p>Sadece dinledim ve araya girebildiğim zamanlarda onu rahatlatmaya yönelik şeyler söyledim: Kızmadım, hayal kırıklığına uğramadım, üzülmedim. Phil'in iyileşmesine yoğunlaşması gerekiyordu. Phil'e "geçmiş olsun" dedikten sonra Forks Lisesi'ndeki mezuniyetle ilgili her detayı ona anlatacağımı söz verdim. Telefonu kapatmak için çaresizce finallerime çalışmam gerektiği bahanesini kullanmak zorunda kaldım.</p>

  <p>Edward'in sabrı sınırsızdı. Tüm konuşma boyunca kibarca beklemiş, saçlarımla oynamış, ne zaman başımı kaldırıp ona baksam gülümsemişti. Uğraşmam gereken bir sürü sorun varken bu tip şeylere dikkat etmek yüzeyselce olsa da, onun gülümseyişi her daim nefesimi kesmeyi başarıyordu. O kadar güzeldi ki, bazen başka bir şeyi düşünmek çok zor oluyordu; Phil'in sorunu, Renee'nin özürleri ya da saldırgan vampir orduları. Ben sadece bir insandım</p>

  <p>Telefonu kapatır kapatmaz hemen parmak uçlarımda yükselip onu öpmek için uzandım. Ellerini belime koydu ve beni mutfak tezgâhının üzerine kaldırdı böylece ona uzanmak için zorluk çekmeyecektim. İşe yaramıştı, en azından benim için. Kollarımı onun boynunun çevresine doladım ve buz gibi soğuk göğsüne yaslandım.</p>

  <p>Her zaman olduğu gibi hemen kendini geri çekti.</p>

  <p>Yüzümün asıldığını fark ettim. Kollarımın ve bacaklarımın arasından kurtulmaya çalışırken yüzümün ifadesine güldü. Yanımda durup tezgâha doğru yaslandı ve kolunu hafifçe omzumun çevresine doladı.</p>

  <p>"Biliyorum, benim kendimi kontrol etmede mükemmel olduğumu düşünüyorsun ama aslında öyle değil."</p>

  <p>"Keşke öyle olsa," diye iç geçirdim.</p>

  <p>Ve o da iç geçirdi.</p>

  <p>"Yarın okuldan sonra," dedi, konuyu değiştiriyordu, "Car<span style="text-indent: 1em; font-size: 1em;">lisle. Esme ve Rosalie ile beraber ava gideceğim. Sadece birkaç saatliğine. Yakınlarda olacağız. Alice, Jasper ve Emmett senin güvenliğini sağlayacaklar."</span></p>

  <p>"Of," diye inledim. Yarın finallerim vardı ve günümün geri kalanı boş geçecekti. Ders programımda beni zorlayan iki ders olan matematik ve tarihi geride bırakmıştım, bu yüzden bütün günü onsuz geçirecektim ve endişelenmekten başka yapacak bir şeyim yoktu. </p>

  <p>"Birilerinin bana bakıcılık yapmasından nefret ediyorum."</p>

  <p>"Bu geçici," diyerek söz verdi.</p>

  <p>"Jasper sıkılacak. Emmett ise benimle dalga geçip duracak."</p>

  <p>"Sana en iyi şekilde davranacaklardır."</p>

  <p>"Peki" diye mırıldandım.</p>

  <p>Ve sonra aklıma birilerinin bana bakıcılık yapması dışında bir plan geldi. </p>

  <p>"Biliyorsun... O partiden beri La Push'a gitmedim."</p>

  <p>Yüzündeki ifadenin değişimini yakından izledim. Gözleri kısılmıştı.</p>

  <p>"Orada da yeterince güvende olurum."</p>

  <p>Birkaç saniye bunun üzerine düşündü. </p>

  <p>"Muhtemelen haklısın."</p>

  <p>Tam ona isterse burada kalacağımı söyleyecektim ki, dalgacı Emmett'in bunu herkese yayacağına karar verdim ve konuyu değiştirdim. </p>

  <p>"Şimdiden susadın mı?" diye sordum, gözlerinin altında parlayan gölgelere bakarak. Göz bebekleri hâlâ koyu altın rengindeydi.</p>

  <p>"Pek değil." Cevaplamak için isteksiz görünüyordu ve bu beni şaşırtmıştı. Bir açıklama bekliyordum.</p>

  <p>"Elimizden geldiğince güçlü olmak istiyoruz," diye açıkladı, hâlâ isteksizdi. "Muhtemelen yol üzerinde tekrar avlanacağız, büyük bir av arayacağız."</p>

  <p>"Bu sizi daha mı güçlü yapıyor?"</p>

  <p>Bir şeyler anlamak umuduyla yüzüme baktı ama bulduğu tek şey meraktı.</p>

  <p>"Evet," dedi en sonunda. "İnsan kanı bizi en güçlü halimize getiriyor, tabii belli ölçülerde. Jasper hile yapmayı düşünüyor -<i>bu fikre karşı bile olsa</i> - fakat böyle bir şey önermeyecek. Carlisle'ın nasıl bir tepki vereceğini biliyor."</p>

  <p>"Bu yardımcı olur muydu?" diye sordum sessizce.</p>

  <p>"Önemi yok. Varlığımızı değiştirmeyeceğiz."</p>

  <p>Kaşlarımı çattım. Eğer yardımı dokunacaksa...ve sonra titredim çünkü onu korumak için yabancı birinin ölümüne olumlu yaklaştığımı fark etmiştim. Kendimden korkmuştum fakat yine de bu fikri tamamen görmezden gelemiyordum.</p>

  <p>Tekrar konuyu değiştirdi. </p>

  <p>"Bu kadar güçlü olmalarının sebebi de bu. Yeni doğanlar insan kanıyla dolular ve kendi kanları da değişime tepki veriyor. Dokulara sızıyor ve onları güçlendiriyor. Vücutları kanı yavaşça kullanıyor, Jasper'ın dediği gibi, güçleri bir yıl kadar sonra azalmaya başlıyor."</p>

  <p>"Ben ne kadar güçlü olacağım?"</p>

  <p>Gülümsedi. </p>

  <p>"Benden güçlü olacaksın."</p>

  <p>"Emmett'dan da mı güçlü?"</p>

  <p>Yüzüne daha büyük bir gülümseme yayıldı. </p>

  <p>"Evet. Bana bir iyilik yap ve ona bilek güreşinde meydan oku. Onun için güzel bir deneyim olurdu."</p>

  <p>Güldüm. Kulağa çok aptalca geliyordu.</p>

  <p>Sonra içimi çektim ve tezgâhtan aşağıya hopladım çünkü orada daha fazla hareketsiz duramayacaktım. Zaten gidip ders çalışmak, hatta bayağı bir ineklemek zorundaydım. Neyse ki Edward yardım ediyordu ve o mükemmel bir öğretmendi. Her konuda inanılmaz bir bilgisi vardı. En büyük sorunumun sınavlara konsantre olmak olduğunu anlamıştım. Eğer bu konuyla biraz daha ilgilenmezsem, tarih dersimin makalesini güneydeki vampir savaşları hakkında yazabilirdim.</p>

  <p>Jacob'ı aramak için çalışmaya ara verdim. Edward ben telefondayken Renee ile konuştuğum zamanki kadar rahat görünüyordu. Tekrar saçlarımla oynamaya başladı.</p>

  <p>Vakit öğleden sonrayı geçmiş olsa da, Jacob uyuyordu ve telefonum Jacob'ın uyanmasına neden olmuştu. Sesi başlarda oldukça huysuz geliyordu. Ertesi gün onu ziyaret edip edemeyeceğimi sorduğumda neşesi yerine geldi. Quileute okulu yaz tatiline çoktan girmişti, bu yüzden bana olabildiğince erken gelmemi söyledi. Bebek bakıcımı seçme şansım olduğu için memnun olmuştum. Günü Jacob'la geçirmenin az da olsa bir asaleti vardı.</p>

  <p>Fakat bu asalet, Edward'in sanki velisi olduğu çocuğu bırakmaya gidiyormuş gibi sınıra kadar onunla gitmemle ısrar etmesiyle uçup gitmişti.</p>

  <p>"Pekâlâ, sınavlarında yaptıkların hakkında ne düşünüyorsun?" diye sordu Edward beni bırakırken. </p>

  <p>"Tarih kolaydı ama matematikten emin değilim. Yaptıklarım mantıklı gibi geliyor ama muhtemelen bu kaldım da demek olabilir."</p>

  <p>Güldü. </p>

  <p>"Eminim iyi geçmiştir. Ama gerçekten endişeliysen, Bay Varner'a sana A vermesi için rüşvet verebilirim."</p>

  <p>"lyy, teşekkürler ama kalsın."</p>

  <p>Tekrar güldü ama son dönemeci dönüp bekleyen kırmızı arabayı gördüğünde artık gülmüyordu. Dikkatini toplamış bir halde kaşlarını çattı ve arabayı park ettiğinde derin bir iç çekti.</p>

  <p>"Sorun ne?" diye sordum elimi kapının koluna attığımda.</p>

  <p>Başını bir şey yok dermiş gibi sağa sola salladı. </p>

  <p>"Hiç." Ön camdan diğer arabaya bakarken gözlerini kısmıştı. Bu bakışı daha önce de görmüştüm.</p>

  <p>"Jacob'ın düşüncelerini dinlemiyorsun, değil mi?"</p>

  <p>"Biri bağırırken görmezden gelmek çok da kolay olmuyor."</p>

  <p>"Ah." Bir süre sustum. "Ne diye bağırıyor?" diye sordum fısıltıyla.</p>

  <p>"Sana bundan bahsedeceğinden kesinlikle eminim," dedi alaycı bir ses tonuyla.</p>

  <p>Konunun üstüne gidecektim ki, Jacob kornasına bastı. İki sabırsız korna sesi duyuldu.</p>

  <p>"Bu çok kaba," diye homurdandı Edward.</p>

  <p>"Jacob işte," diye iç geçirdim ve Jacob, Edward'i daha fazla sinirlendirecek bir şey yapmadan önce hızla arabadan indim.</p>

  <p>Jacob'in arabasına binmeden önce uzaktan Edward'a el salladım, bu korna işine oldukça bozulmuş gibiydi...ya da Jacob'ın düşündüğü her neyse ona. Fakat gözlerim her zaman zayıf olmuştu ve sürekli hata yapan biri olduğumdan yanlış görmüş de olabilirdim.</p>

  <p>Edward'in bana geri dönmesini istedim, ikisinin de arabalarından çıkıp el sıkışmalarını ve arkadaş olmalarını istedim, kurt adam ve vampir kimliklerinin ötesinde Jacob ve Edward olarak. Sanki iki inatçı mıknatısı elimde tutuyor, doğaya karşı gelerek onları birleştirmeye çalışıp bunu denemekten vazgeçmiyordum...</p>

  <p>İç geçirdim ve Jacob'ın arabasına bindim.</p>

  <p>"Selam, Bells." Jake'in ses tonu neşeli ama yorgundu. O yola bakarken onun yüzünü inceledim, benden daha hızlı sürüyordu ama Edward'dan daha yavaştı.</p>

  <p>Jacob farklı görünüyordu, belki de hastaydı. Göz kapakları sarkmış ve yüzü de asıktı. Kabarık saçlarının her bir tutamı farklı yönlere yatmıştı; saçları neredeyse çene hizasına gelmişti.</p>

  <p>"İyi misin, Jake?"</p>

  <p>"Sadece yorgunum." Büyük bir esnemeyle ağzını araladı. Esnemesi bittiğinde, "Bugün ne yapmak istersin?" diye sordu.</p>

  <p>Bir dakika boyunca ona baktım. </p>

  <p>"Şimdilik senin yerinde takılalım," diye önerdim. Bundan daha fazlasını yapabilecekmiş gibi görünmüyordu. "Sonra bisiklete binebiliriz."</p>

  <p>"Tabii, tabii," dedi ve tekrar esnedi.</p>

  <p>Jacob'ın evi boştu ve bu tuhafıma gitmişti. Billy'nin her zaman oranın demirbaşı olduğunu düşündüğümü fark ettim.</p>

  <p>"Baban nerede?"</p>

  <p>"Clearwaterlar'da. Harry öldüğünden beri orada çok zaman geçiriyor. Sue epey bir yalnızlık çekiyor."</p>

  <p>Tek kişilik eski kanepeye oturdu ve bana yer açabilmek için kenara büzüştü.</p>

  <p>"Ah. Bu çok hoş. Zavallı Sue."</p>

  <p>"Evet...biraz sorunları var..." Tereddüt etmişti. "Çocuklarıyla."</p>

  <p>"Seth ve Leah için babalarını kaybetmek mutlaka zor olmuştur..."</p>

  <p>"Ya" diye kabul etti, düşüncelere dalmıştı. Kumandaya uzandı ve düşünmeden televizyon izlemeye başladı. Tekrar esnedi.</p>

  <p>"Neyin var Jake? Zombiye benziyorsun."</p>

  <p>"Dün gece iki saat uyuyabildim, ondan önceki gece de dört saat" dedi. Kollarını yavaşça esnetti, eklemlerinden gelen sesi duyabiliyordum. Sol kolunu koltuğun üzerine, benim arkama koydu ve kafasını duvara yasladı. "Çok yorgunum."</p>

  <p>"Neden uyumuyorsun?" diye sordum.</p>

  <p>Bana dönüp surat yaptı. </p>

  <p>"Sam zor durumda. Senin kan emicilere güvenmiyor. İki haftadır çifte vardiya yapıyorum, henüz kimseyle karşılaşmadım ama o gene de bunu devam ettiriyor. Şimdilik bununla tek başıma uğraşıyorum."</p>

  <p>"Çifte vardiya mı? Bunun nedeni bana bir şey olacak diye endişelenmen mi? Jake, bu çok yanlış! Uyumalısın. Ben iyi olacağım."</p>

  <p>"Sorun değil." Gözleri aniden canlandı. "Odana kimin geldiğini buldun mu? Yeni bir şeyler var mı?"</p>

  <p>İkinci soruyu duymazdan geldim. </p>

  <p>"Hayır, benim, şey, yani ziyaretçim hakkında hiçbir şey bulamadık."</p>

  <p>"Ben etrafta olacağım," dedi ve yorgun gözlerini yumdu.</p>

  <p><span style="text-indent: 1em; font-size: 1em;">Jake..." diye inledim.</span></p>

  <p>"Bak, en azından bunu yapabilirim. Sana sonsuza kadar sürecek bir kölelik önerdim. Ömür boyunca senin kölen olacağım."</p>

  <p>"Bir köle istemiyorum!"</p>

  <p>Gözlerini açmadı. </p>

  <p>"Ne istiyorsun, Bella?"</p>

  <p>"Arkadaşım Jack'i istiyorum ve onun yarı ölü olmasını ve kendisini yanlış yollara saptırarak acı çekmesini istemiyorum-"</p>

  <p>Sözümü kesti. </p>

  <p>"Olaya bir de şu şekilde bak. Amacım bir vampiri takip edip öldürmek, tamam mı?"</p>

  <p>Cevap vermedim. Sonra bana baktı ve gizlice verdiğim tepkiyi tarttı.</p>

  <p>"Şaka yapıyordum, Bella."</p>

  <p>Gözümü televizyona diktim.</p>

  <p>"Pekâlâ, haftaya özel bir planın var mı? Mezun oluyorsun. Bu çok önemli." Sesi sıradan bir şekilde çıkmış ve yüzü asılmıştı, yorgun bir halde bana bakarken gözleri kapanıverdi. Gözlerini bu sefer yorgunluktan kapatmamıştı. Her ne kadar bunu geciktirecek olsam da, mezuniyetten sonra bana olacakları kabullenmek onun için hâlâ zordu.</p>

  <p>"Özel bir plan yok," dedim dikkatlice, sözlerimin onu rahatlatmasını ve daha fazla detay istememesini umuyordum. Şu anda bu konu hakkında konuşmak istemiyordum. Bunun bir nedeni, zorlu bir tartışmaya girebilecek gibi görünmemesiydi. Diğer nedeniyse, sözlerimden kaygılarımı anlayabilecek olmasıydı. "Aslında, bir mezuniyet partisine gitmek zorundayım. Kendi mezuniyet partime." Bunu iğrenerek söylemiştim. "Alice partileri seviyor ve tüm kasabayı partiye davet etti. Korkunç olacak."</p>

  <p>Ben konuşurken gözlerini açtı ve yüzünde beliren gülümseme yorgunluğunu az da olsa gölgeledi. </p>

  <p>"Davetiye almadım. Buna çok alındım," diyerek dalga geçti.</p>

  <p>"Kendini davet edilmiş say. Bu aslında benim partim, istediğim kişiyi davet edebilmeliyim."</p>

  <p>"Teşekkürler," dedi alayla, gözlerini tekrar kapattı.</p>

  <p>"Keşke sen de gelebilseydin," dedim, bunu çaresizce, olmayacağını bile bile söylemiştim. "Bu daha eğlenceli olurdu. Yani benim için."</p>

  <p>"Tabii, tabii," diye mırıldandı. "Bu çok...akıllıca olurdu..."</p>

  <p>Bir saniye sonra cümlesini tamamlayamadan horlamaya başlamıştı.</p>

  <p>Zavallı Jacob. Uyuyan yüzüne baktım ve onu böyle görmek beni mutlu etti. Uyurken yüzündeki tüm sıkıntı ve koruyucu tavır yok olmuştu ve aniden bu kurt adam olaylarından önce tanıdığım çocuğa dönüşmüştü. Daha genç görünüyordu. Benim Jacob'ıma daha çok benziyordu.</p>

  <p>Koltuğa iyice yerleştim ve uyanmasını bekledim, bir süre uyumasını ve kaybettiği zamanı telafi etmesini umuyordum. Kanalları gezdim bende ama bir şey bulamadım. Bir yemek programını izlemeye başladım, izlerken Charlie'ye asla böyle yemekler yapamayacağımı düşünüyordum. Jacob, daha da gürültülü bir şekilde horlamaya devam etti. Televizyonun sesini açtım. </p>

  <p>Ben de tuhaf bir şekilde rahatlamış, neredeyse uyuyacak hale gelmiştim. Bu ev benimkinden daha güvenli gelmişti, muhtemelen bunun nedeni kimsenin beni aramak üzere buraya gelmeyecek olmasıydı. Koltuğa kıvrıldım ve biraz kestirmeyi düşündüm. Jacob bu kadar gürültülü olmasa belki bunu başarabilirdim. En sonunda uyumak yerine düşünmeye başladım.</p>

  <p>Finaller sona ermişti ve çoğu da kolaydı. Matematik, ki kolay olmayan ders buydu, sonucu ne olursa olsun geride kalmıştı. Lise eğitimim sona ermişti. Ve bunun hakkında ne hissettiğimi bilmiyordum. İnsan hayatımın sona ereceğine odaklandığımdan bunun üzerinde tarafsızca düşünmemiştim.</p>

  <p>Edward'in, "korktuğundan dolayı değil" sözünü kullan<span style="text-indent: 1em; font-size: 1em;">mayı ne kadar süredir planladığını merak ediyordum. Buna bir son vermeliydim.</span></p>

  <p>Eğer mantıklı düşünecek olursam, mezun olduktan hemen sonra Carlisle'dan beni değiştirmesini istemek en doğru olanıydı. Forks bir savaş alanı kadar tehlikeli olmaya başlamıştı. Hayır, Forks savaş alanının ta kendisiydi. Ayrıca...bu mezuniyet partisini kaçırmak için de güzel bir bahane olurdu. Değişmek için en önemsiz nedeni bulduğum için kendi kendime gülümsedim. Aptalcaydı...ama gene de zorlayıcıydı.</p>

  <p>Fakat Edward haklıydı; hâlâ hazır değildim.</p>

  <p>Ve mantıklı olmak da istemiyordum. Onun, yani beni dönüştürecek kişinin Edward olmasını istiyordum. Bu mantıklı bir tutku değildi. Şundan emindim ki, biri beni ısırdıktan iki saniye sonra zehir damarlarımda yayılırken beni kimin ısırdığının bir önemi kalmayacaktı. Yani kimin yaptığının bir önemi olmayacaktı.</p>

  <p>Bunun neden önemli olduğunu açıklamak, kendim için bile, zordu. Bunu yapacak kişinin o olması önemliydi. Çocukcaydı ama yine de hissedeceğim son şeyin onun dudakları olması fikrinden çok hoşlanmıştım. Hatta bundan fazlası, utanç verici olsa ve ben bunu sesli söyleyemeyecek olsam da, onun zehirinin beni dönüştürmesini istiyordum. Bu beni elle tutulur ve su götürmez bir şekilde onun yapacaktı.</p>

  <p>Fakat onun zamk gibi evlilik planına yapışacağını biliyordum çünkü peşinde olduğu şey bu işi geciktirmekti ve bunda oldukça da iyiydi. Kendimi, aileme bu yaz onunla evleneceğimi söylerken hayal ettim. Bu hayalin içinde Angela, Ben ve Mike da vardı. Yapamıyordum. Söyleyecek hiçbir şey bulamıyordum. Onlara vampir olacağımı söylemek daha basit olurdu. En azından anneme... Ona her şeyi detaylıca anlatırdım. Varnpir olacağımı söylemek evleniyor olmamdan daha az sorun çıkarırdı. Onun yüz ifadesini hayal ederken kendi kendime gülümsedim.</p>

  <p>Sonra, bir anlığına, yine Edward'i ve kendimi başka bir <span style="text-indent: 1em; font-size: 1em;">dünyadan gelmiş gibi görünen kıyafetlerle verandada otururken hayal ettim. Bu öyle bir dünyaydı ki, parmağımda yüzük olması kimseyi şaşırtmayacaktı. Daha yalın bir yer, sevginin daha basit yollarla ifade edildiği bir yer. Bir artı birin iki ettiği bir yer...</span></p>

  <p>Jacob büyük bir homurtuyla diğer tarafa döndü. Kollarını koltuğun arkasından sallandırmış ve beni kendine doğru çekmişti.</p>

  <p>Bu çok tatlıydı ama o çok ağırdı! Ve sıcaktı. Birkaç saniye içinde sıcaktan bunalmıştım.</p>

  <p>Onu uyandırmadan kolunun altından çıkmaya çalıştım ama kolunu biraz hızlıca itmek zorunda kalınca, kolu üzerimden düşerken gözlerini açtı. Ayağa fırladı ve endişeyle etrafına baktı.</p>

  <p>"Ne? Ne?" diye sordu kafası karışmış bir halde.</p>

  <p>"Bendim sadece, Jake. Seni uyandırdığım için özür dilerim."</p>

  <p>Bana dönüp baktı, kafası karışmış bir halde gözlerini kırpıştırdı. </p>

  <p>"Bella?"</p>

  <p>"Merhaba, uykucu."</p>

  <p>"Ah, kahretsin. Uyuya mı kaldım? Üzgünüm! Ne kadar süre uyudum?"</p>

  <p>"Emeril'ın birkaç yemek tarifini izleyecek kadar. Açıkçası sayısını unuttum."</p>

  <p>Tekrar yanıma oturdu. </p>

  <p>"Off Bunun için üzgünüm, gerçekten."</p>

  <p>Saçlarını okşadım, dağılmış olanları düzeltmeye çalışıyordum. </p>

  <p>"Bunun için kötü hissetme. Biraz uyuduğun için memnunum."</p>

  <p>Esnedi ve gerindi.</p>

  <p>"Bugünlerde gerçekten işe yaramaz bir haldeyim. Billy'nin sürekli gitmesine şaşmamalı. Çok sıkıcıyım."</p>

  <p>"İyisin," diyerek onu ikna etmeye çalıştım.</p>

  <p>"Ah, hadi dışarı çıkalım. Biraz yürümeliyim yoksa gene kendimden geçeceğim."</p>

  <p>"Jake, uyumaya devam et. Ben iyiyim. Beni alması için Edward'i arayacağım." Konuşurken cebimi yokladım ve boş olduğunu fark ettim. "Kahretsin, senin telefonunu kullanmak zorundayım. Sanırım arabada unuttum." Toplanmaya başlamıştım.</p>

  <p>"Hayır!" dedi Jacob, elimden tuttu. "Hayır, kal. Zaten çok nadir geliyorsun. Tüm zamanı böyle ziyan ettiğime inanamıyorum."</p>

  <p>Konuşurken beni koltuktan kaldırdı ve önden kapıya doğru gitti, kapıdan geçerken başını eğmişti. Hava nedensiz yere soğumuştu, dışarıda fırtına olmalıydı. Sanki mayıs değil de, şubat ayındaydık.</p>

  <p>Soğuk hava Jacob'ı daha da fazla endişelendirmişti. Evin önünde bir aşağı bir yukarı yürümeye başladı, beni de yanında sürüklüyordu.</p>

  <p>"Ben bir salağım," diye mırıldandı kendi kendine.</p>

  <p>"Ne oldu Jake? Sadece uykuya daldın." Omuz silktim.</p>

  <p>"Seninle konuşmak istiyordum. Buna inanamıyorum."</p>

  <p>"Konuş o zaman benimle," dedim.</p>

  <p>Jacob bir an gözlerime baktı ve sonra hemen kaçırdı. Neredeyse kıpkırmızı olmuştu ama koyu renkli teninden dolayı bunu söylemek güçtü.</p>

  <p>Aniden aklıma Edward'ın beni bırakırken söyledikleri geldi. Jacob bana her ne söyleyecekse kafasında haykırıyordu. Dudaklarımı kemirmeye başlamıştım.</p>

  <p>"Bak," dedi Jacob. "Bunu daha farklı yapmayı planlıyordum." Güldü ama sanki kendi kendine gülüyordu. "Daha kolay olacaktı," diye ekledi. "Yetiştirmeye çalıştım ama," bulutlara baktı, hava kararmak üzereydi, "işten zamanım kalmadı."</p>

  <p>Gergin bir kahkaha attı. Hâlâ yavaşça yürüyorduk.</p>

  <p>"Neden bahsediyorsun?" diye sordum inatla.</p>

  <p>Derin bir nefes aldı. </p>

  <p>"Sana bir şeyler söylemek istiyorum. Ve bunu zaten biliyorsun...ama bunu sesli söylemek zorundayım. Bu konuda hiçbir karışıklık olmasın diye." </p>

  <p>Durdum ve o da durdu. Elimi ondan aldım ve kollarımı göğsümde birleştirdim. Aniden söylemek için hazırlandığı her neyse bunu duymak istemediğime karar verdim.</p>

  <p>Jacob'ın kaşları aşağıya düştü ve gözlerini gölgeledi. Bana diktiği gözleri kapkaraydı. </p>

  <p>"Sana aşığım, Bella," dedi Jacob kendinden emin güçlü bir şekilde. "Bella, seni seviyorum. Ve onun yerine beni seçmeni istiyorum. Senin böyle hissetmediğini biliyorum ama başka seçeneklerinin de olduğunu bilmeni istiyorum. Aramızda bir yanlış anlama olmasını istemiyorum."</p>
</body>
</html>
