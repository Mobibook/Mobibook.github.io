<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>25. AYNA</h1>

  <p>Titreyen, ateş gibi saçlarla sarılı oval cismi çok fazla yakından incelememek için, şok ile açılmış ve donmuş gözlerimi başka yöne bakmaya zorladım.</p>

  <p>Edward yine hareketlenmişti. Çevik, soğukkanlı ve işini bilen bir şekilde, başsız cesedi parçaladı.</p>

  <p>Onun yanına gidemiyor, ayaklarımın tepki vermesini sağlayamıyordum; altımdaki taşla kaynaşmış gibiydiler. Zarar görmüş mü diye anlamak için her hareketini dikkatle inceledim. Hiçbir şey bulamadığımda kalp atışlarım daha sağlıklı bir tempoya düştü. Her zaman olduğu kadar kıvrak ve zarifti. Giysilerinde bir yırtık bile yoktu.</p>

  <p>Titreşen ve seyiren uzuvları parçalara ayırdıktan sonra, kuru çam iğneleriyle örterken, dehşete düşmüş halde yamaç duvarında dikilen bana hiç bakmadı. Seth'in arkasından ormana doğru koşarken bile, benim şok geçiren bakışlarıma karşılık vermedi.</p>

  <p>Hem o hem Seth geri dönene kadar kendime gelmeye zamanım olmadı. Edward'in elleri Riley ile doluydu. Seth ağzında geniş bir parçayı, gövdeyi, taşıyordu. Yüklerini yığına eklediler ve Edward cebinden gümüş dikdörtgen bir şekil çıkardı. Çakmağın kapağını açtı ve kuru çam iğnelerini ateşe <span style="text-indent: 1em; font-size: 1em;">verdi. Hemen yandı; uzun turuncu ateşten diller, bu koca </span><span style="text-indent: 1em; font-size: 1em;">yığını hızla yuttu.</span></p>

  <p>"Her parçayı topla," dedi Edward Seth'e.</p>

  <p>Vampir ve kurt adam, birlikte, ara sıra alevlere beyaz taştan küçük kütleler atarak kamp alanını temizlediler. <span style="text-indent: 1em; font-size: 1em;">Edward gözlerini işinden ayırmıyordu. </span><span style="text-indent: 1em; font-size: 1em;">Ve sonra işleri bitti, kızgın ateşten gökyüzüne doğru boğuk mor renkli bir zincir yükseliyordu. Olması gerekenden daha yoğun görünen kalın duman yavaşça kıvrılıyordu, yanan bir tütsü gibi kokuyordu. Oldukça rahatsız edici bir kokuydu. Ağırdı ve fazla sertti.</span></p>

  <p>Seth, göğsünün derinlerinden o kıs kıs gülmeye benzeyen sesi bir daha çıkardı. <span style="text-indent: 1em; font-size: 1em;">Edward'in gergin yüzüne bir gülümseme yayıldı. </span><span style="text-indent: 1em; font-size: 1em;">Edward kolunu uzattı ve elini yumruk yaptı. Seth hançer gibi dişlerini göstererek sırıttı ve burnunu Edward'in eline vurdu.</span></p>

  <p>"İyi bir takım çalışmasıydı," diye mırıldandı Edward.</p>

  <p>Seth kahkaha attı. <span style="text-indent: 1em; font-size: 1em;">Sonra Edward derin bir nefes aldı ve benimle yüzleşmek için yavaşça döndü.</span></p>

  <p>İfadesini anlamamıştım. Gözleri ben "sanki başka bir düşmanmışım gibi tedbirliydi. Tedbirli olmaktan ziyade, korkmuştu. Ama Victoria ve Riley ile yüzleştiğinde hiçbir korku göstermemişti... Zihnim, bedenim gibi şaşkın, sersemlemiş ve işe yaramazdı. Hayretle ona bakakaldım.</p>

  <p>"Bella, aşkım," dedi en yumuşak ses tonuyla, avuç içleri ileriyi gösterecek şekilde elini kaldırmış, abartılı bir yavaşlıkla bana doğru geliyordu. Afallamış halimle, bu bana, polislerin silahlı olmadığını göstererek bir şüpheliye yaklaşmalarını hatırlattı.</p>

  <p>"Bella, taşı bırakır mısın, lütfen? Dikkat et. Kendini incitme."</p>

  <p>İlkel silahımı tamamen unutmuştum ama şimdi eklem yerlerime itiraz çığlıkları attıracak kadar sıkı kavradığımı fark <span style="text-indent: 1em; font-size: 1em;">ediyordum. Yeniden mi kırılmıştı? Carlisle bu sefer kesin alçıya alırdı. </span><span style="text-indent: 1em; font-size: 1em;">Edward, benden birkaç metre uzakta tereddütle duruyordu, gözleri hâlâ korku doluydu. </span><span style="text-indent: 1em; font-size: 1em;">Parmaklarımı nasıl oynatacağımı hatırlamam birkaç uzun saniyemi aldı. Sonra taş çatırdayarak yere düştü ama elim aynı şekilde kaldı.</span></p>

  <p>Edward ellerim boşalınca az da olsa rahatladı ama yine de yanıma daha fazla yaklaşmadı.</p>

  <p>"Korkmana gerek yok, Bella," diye mırıldandı Edward. "Güvendesin, Sana zarar vermeyeceğim."</p>

  <p>Bu gizemli vaat, kafamı daha da karıştırdı. Bir embesil gibi anlamaya çalışarak balakaldım.</p>

  <p>"Her şey düzelecek, Bella. Şu anda korktuğunu biliyorum, ama hepsi geçti. Kimse seni incitmeyecek. Sana dokunmayacağım. Seni incitmeyeceğim," dedi tekrar.</p>

  <p>Gözlerimi hızla kırpıştırdım ve sesimi buldum. </p>

  <p>"Neden öyle söyleyip duruyorsun?"</p>

  <p>Ona doğru titrek bir adım attım ama o benden uzaklaştı.</p>

  <p>"Sorun ne?" diye fısıldadım. "Ne demek istiyorsun?"</p>

  <p>"Sen..." Altın gözleri birden en az benim kadar şaşkın hale geldi. "Sen benden korkmuyor musun?"</p>

  <p>"Senden korkmak mı? Neden?"</p>

  <p>Öne doğru yalpalayarak bir adım daha attım ve sonra bir şeye takıldım, muhtemelen kendi ayağımdı. Edward beni yakaladı ve yüzümü göğsüne gömüp ağlamaya başladım.</p>

  <p>"Bella, Bella. Çok üzgümüm. Geçti hepsi, geçti."</p>

  <p>"Ben iyiyim," diye soludum. "Ben iyiyim. Ben sadece... Kafayı yiyorum. Bana. Bir dakika. Ver."</p>

  <p>Kolları beni daha da sıkı sardı. </p>

  <p>"Çok üzgünüm," diye tekrar fısıldadı.</p>

  <p>Tekrar nefes alabilene kadar ona tutundum ve sonra onu öpmeye başladım. Göğsünü, omzunu, boynunu, uzanabildiğim her yerini. Beynim yavaşça tekrar çalışmaya başlıyordu.</p>

  <p>"Sen iyi misin?" diye sordum öpücüklerin arasında. "Seni incitti mi?"</p>

  <p>"Ben tamamen iyiyim," dedi yüzünü saçlarıma gömerek.</p>

  <p>"Seth?"</p>

  <p>Edward kıkırdadı. </p>

  <p>"İyiden de iyi. Kendinden oldukça memnun hatta."</p>

  <p>"Diğerleri? Alice, Esme? Kurtlar?"</p>

  <p>"Hepsi iyi. Orada da her şey bitti. Söz verdiğim gibi sorunsuz geçti. En kötüsünü biz burada yaşadık."</p>

  <p>Bunu özümsemek amacıyla, bilgilerin zihnime girmesi ve yerleşmesi için bir dakika bekledim. <span style="text-indent: 1em; font-size: 1em;">Ailem ve arkadaşlarım güvendeydi. Victoria asla peşimden gelemeyecekti. Hepsi bitmişti. </span><span style="text-indent: 1em; font-size: 1em;">Hepimiz iyi olacaktık. </span><span style="text-indent: 1em; font-size: 1em;">Ama hâlâ şaşkındım ve iyi haberlerin tadını çıkaramıyordum.</span></p>

  <p>"Söyle bana," diye ısrar ettim. "Neden senden korkacağımı düşündün?"</p>

  <p>"Üzgünüm," dedi, tekrar özür diliyordu. Neden özür dilediği konusunda hiçbir fikrim yoktu. "Çok üzgünüm. Onu görmeni istemezdim. Beni öyle görmeni. Biliyorum, seni dehşete düşürmüş olmalıyım."</p>

  <p>Bir süre bunu düşündüm, elleri havada, tedirgin bir halde bana yaklaşmasını. Sanki çok hızlı hareket etse, kaçacakmışım gibi...</p>

  <p>"Cidden mi?" diye sordum sonunda. "Sen...ne? Beni korkuttuğunu mu sandın?" Homurdandım. Homurdanma iyiydi; homurdanma sırasında ses titremez ya da çatlamazdı.</p>

  <p>Elini çenemin altına koydu ve yüzümdeki ifadeyi okuyabilmek için başımı kaldırdı.</p>

  <p>"Bella, ben sadece," - tereddüt etti ve sonra sözleri güçlükle de olsa dile getirdi - "az önce, on metreden daha yakınında duran canlı bir yaratığın kafasını uçurup bedenini parçalara ayırdım. Bu seni rahatsız etmiyor mu?"</p>

  <p>Kaşlarını çattı.</p>

  <p>Omuz silktim. Omuz silkmek de iyiydi. Oldukça kayıtsızdı. </p>

  <p>"Pek sayılmaz. Tek korkum senin ya da Seth'in zarar <span style="text-indent: 1em; font-size: 1em;">görmesiydi. Yardım etmek istedim ama yapabileceğim çok az şey vardı..."</span></p>

  <p>Aniden öfkelenen yüzü beni susturdu.</p>

  <p>"Evet," dedi, hızlı ve kesik kesin konuşarak. "Senin taşla olan küçük gösterin. Bana az kalsın bir kalp krizi geçirteceğini biliyor muydun? Bunu yapmak öyle kolay bir şey de değildir."</p>

  <p>Öfkeli bakışı cevap vermemi zorlaştırdı.</p>

  <p>"Yardım etmek istedim... Seth yaralıydı..."</p>

  <p>"Seth yalnızca yaralı numarası yapıyordu, Bella. Bir hileydi. Ve sen sonra...!" Kafasını salladı, cümleyi tamamlayamadı. "Seth ne yapmaya çalıştığını göremedi, o yüzden ben dahil olmak zorunda kaldım. Seth şimdi galibiyeti tamamen kendi üzerine alamayacağı için oldukça üzgün."</p>

  <p>"Seth... numara mı yapıyordu?"</p>

  <p>Edward sert bir şekilde başını salladı.</p>

  <p>"Ah."</p>

  <p>ikimiz de şu anda ısrarla bizi yok sayıp alevleri izleyen Seth'e baktık. Kürkündeki her kıldan kendini beğenmişlik yansıyordu.</p>

  <p>"Şey, bunu bilmiyordum," dedim kendimi savunarak. "Ve etraftaki tek savunmasız kişi olmak öyle kolay değil. Ben bir vampir olayım da görün o zaman! Bir daha ki sefere kenarda oturmayacağım."</p>

  <p>Eğlenmeye karar vermeden önce yüzünden bir düzine duygu geçti. </p>

  <p>"Bir dahaki sefer? Yakında bir başka savaş mı bekliyorsun?"</p>

  <p>"Bende bu şans varken. Kim bilir?"</p>

  <p>Gözlerini devirdi ama sevinçten uçtuğunu görebiliyordum. Rahatlama ikimizi de sersemletmişti. Bitmişti. <span style="text-indent: 1em; font-size: 1em;">Ya da...öyle miydi?</span></p>

  <p>"Bekle. Daha önce şey dememiş miydin - ?" İrkildim ve daha önce konu olarak ne olduğunu hatırladım. Jacob'a ne söyleyecektim? Parçalanmış kalbim, ağrıyarak acılı bir şekilde <span style="text-indent: 1em; font-size: 1em;">atıyordu. İnanması güçtü, neredeyse imkânsızdı, ama günün en zor kısmını atlatmamıştım ve sonra devam ettim. "Bir pürüz hakkında? Ve Sam için planı garantiye alması gereken Alice hakkında. Yakın olacağını söylemiştin. Yakın olacak olan neydi?"</span></p>

  <p>Edward'in gözleri Seth'e çevrildi ve ikisi de birbirlerine anlam yüklü bir bakış attılar.</p>

  <p>"Evet?" diye sordum.</p>

  <p>"Hiçbir şey yok, gerçekten," dedi Edward çabucak. "Ama yine de yola çıkmamız lazım..."</p>

  <p>Beni sırtına çekmeye çalıştı ama ben kaskatı kesilip geri çekildim.</p>

  <p>"Hiçbir şeyi tanımla."</p>

  <p>Edward yüzümü avuçlarının içine aldı. </p>

  <p>"Sadece bir dakikamız var, o yüzden panik yapma, olur mu? Korkman için hiçbir sebep olmadığını söylemiştim. Bana bu konuda güven, lütfen?"</p>

  <p>Ani dehşetimi saklamaya çalışarak başımı salladım. Yere yığılmadan önce daha ne kadarını kaldırabilirdim? </p>

  <p>"Korkmak için hiçbir sebep yok. Anladım."</p>

  <p>Bir saniye dudaklarını büktü, ne söyleyeceğine karar vermeye çalışıyordu. Ve sonra ansızın Seth'e baktı, sanki kurt onu çağırmıştı.</p>

  <p>"Ne yapıyor?" diye sordu Edward.</p>

  <p>Seth inledi; endişeli, huzursuz bir sesti. Ensemdeki tüylerin kalkmasına sebep oldu. <span style="text-indent: 1em; font-size: 1em;">Sonu olmayan bir saniye boyunca etrafa bir ölüm sessizliği hâkim oldu. </span><span style="text-indent: 1em; font-size: 1em;">Sonra Edward'in nefesi kesildi. </span></p>

  <p><span style="text-indent: 1em; font-size: 1em;">"Hayır!" ve bir elini, sanki benim göremediğim bir şeyi tutmaya çalışırcasına uzattı. "Yapma!"</span></p>

  <p>Bir kasılma Seth'in bedenini salladı ve ıstırap dolu bir feryat ciğerlerini doldurdu. <span style="text-indent: 1em; font-size: 1em;">Tam olarak aynı anda, Edward da dizleri üzerine düştü ve iki eliyle başının etrafını tuttu, yüzü acıyla buruştu. </span><span style="text-indent: 1em; font-size: 1em;">Sersemlemiş ve dehşete düşmüş halde çığlık atıp onun yanında diz çöktüm. Aptalca ellerini yüzünden çekmeye çalıştım; terden kayganlaşmış avuçlarım, mermerimsi teninde kaydı. </span></p>

  <p>"Edward! Edward!"</p>

  <p>Gözleri bana odaklandı; gözle görülebilir bir güçle sıktığı dişlerini ayırdı.</p>

  <p>"Sorun yok. İyi olacağız. Bu -" Sustu ve yine irkildi.</p>

  <p>"Ne oluyor?" diye haykırdım, Seth acıyla ulurken,</p>

  <p>"İyiyiz. İyi olacağız." Edward soludu. "Sam, yardım et adama-"</p>

  <p>Ve o anda, Sam'in adını söylediğinde, Seth ve kendisinden bahsetmediğini anladım. Gözle görülmeyen hiçbir güç onlara saldırmıyordu. Bu sefer, kriz burada değildi.</p>

  <p>Bütün adrenalinimi tüketmiştim. Bedenimde geriye hiçbir şey kalmamıştı. Dengemi kaybettim ve Edward beni kayalıklara çarpmadan yakaladı.</p>

  <p>"Seth!" diye bağırdı Edward.</p>

  <p>Seth çömelmiş bir haldeydi, çektiği acı yüzünden hâlâ gergindi, her an ormana doğru fırlayabilirmiş gibi duruyordu.</p>

  <p>"Hayır!" diye emretti Edward. "Sen doğru eve git. Şimdi. Elinden geldiğince hızlı!"</p>

  <p>Seth koca başını sağa sola sallayarak sızlandı.</p>

  <p>"Seth. Güven bana."</p>

  <p>İri kurt uzun bir süre Edward'in acı dolu gözlerine baktı ve sonra dikleşip bir hayalet gibi kaybolarak ağaçlıklara koştu.</p>

  <p>Edward beni sıkıca göğsüne bastırdı ve sonra biz de, gölgeli ormanın içinde, kurttan farklı bir yolda olmak üzere son sürat gitmeye başladık.</p>

  <p>"Edward." Kelimeleri kasılmış boğazımdan güçlükle çıkardım. "Ne oldu, Edward? Sam'e ne oldu? Nereye gidiyoruz? Ne oluyor?"</p>

  <p>"Açıklığa geri dönmeliyiz," dedi alçak bir sesle. "Böyle bir <span style="text-indent: 1em; font-size: 1em;">şeyin olma olasığının farkındaydık. Sabahın erken saatlerinde Alice gördü ve Sam aracılığıyla Seth'e aktardı. Volturi artık araya girme vaktinin geldiğine karar vermiş."</span></p>

  <p>Volturi.</p>

  <p>Çok fazlaydı. Aklım kelimelerden bir mana çıkarmayı reddetti ve anlamamış gibi yaptı.</p>

  <p>Yanlarından geçtiğimiz ağaçları sallıyorduk. Yokuş aşağı öyle hızlı koşuyordu ki, sanki aşağı doğru kontrolsüz bir şekilde düşüyormuşuz gibi hissediyordum.</p>

  <p>"Panik yapma. Bizim için gelmiyorlar. Sadece bu tip pislikleri temizleyen olağan bir koruma birliği. Mühim bir şey değil, sadece işlerini yapıyorlar. Tabii, geliş zamanlarını oldukça dikkatli ayarlamış gibi görünüyorlar. Ki bu da beni, eğer yeni doğanlar olur da Cullen ailesinin boyutunu küçültürlerse, italya'da kimsenin yasımızı tutmayacağına inandırıyor." Dişlerinin arasından gelen kelimeler sert ve soğuktu. "Açıklığa vardıklarında ne düşündüklerini, net olarak anlayacağım."</p>

  <p>"Bu yüzden mi geri dönüyoruz?" diye fısıldadım. Bunu kaldırabilir miydim? Uçuşan siyah pelerinleri zihnimden kovmaya çalışıyordum. Kırılma noktasına çok yakındım.</p>

  <p>"Sebeplerden bir tanesi de bu. Bu noktadan sonra birleşik bir cephe ile karşılarına çıkmamız bizim için daha güvenli olur. Bizi rahatsız etmeleri için hiçbir sebepleri yok ama...Jane onlarla birlikte. Eğer diğerlerinden uzakta, yalnız olduğumuzu düşünürse, bu onu cezbedebilir. Victoria gibi, Jane de muhtemelen seninle olduğumu tahmin eder. Demetri de tabii ki onunla birlikte. Bu yüzden, Jane isterse beni bulabilir."</p>

  <p>O ismi düşünmek istemiyordum. Kafamın içinde o göz kamaştırıcı mükemmellikteki çocuksu yüzü görmek istemiyordum. Boğazımdan tuhaf bir ses çıktı.</p>

  <p>"Şşş, Bella, şşş. Hepsi düzelecek. Alice bunu görebiliyor."</p>

  <p>Alice görebiliyordu? Ama...o zaman kurtlar neredeydi? Sürü neredeydi?</p>

  <p>"Sürü?"</p>

  <p>"Erken ayrılmak zorunda kaldılar. Volturi, kurt adamlarla yapılan ateşkeslere saygı göstermiyor."</p>

  <p>Nefes alışımın hızlandığını duyabiliyor, ancak kontrol edemiyordum. Nefes nefese kalmaya başlamıştım.</p>

  <p>"Sana yemin ediyorum ki, iyi olacaklar," diye söz verdi. "Volturi kokuyu tanımayacak, kurtların burada olduğunu fark etmeyecek; bu onların tanıdığı bir tür değil. Sürü iyi olacak."</p>

  <p>Açıklamasını algılayamıyordum. Konsantrasyonum korkularım yüzünden darmadağın olmuştu, iyi olacağız, demişti daha önce...ve ıstırapla inleyen Seth... Edward, Volturi'yle dikkatimi dağıtarak ilk sorumdan kaçınmıştı...</p>

  <p>Kendimi kaybetmeye çok yakındım.</p>

  <p>Ağaçlar, çevremizde akan zümrüt rengindeki sular misali, bulanık bir şekilde bizimle yarışıyordu.</p>

  <p>"Ne oldu?" diye fısıldadım tekrar. "Daha önce. Seth inlerken? Sen incindiğinde?"</p>

  <p>Edward tereddüt etti.</p>

  <p>"Edward! Söyle bana!"</p>

  <p>"Her şey bitmişti," diye fısıldadı. Hızının yarattığı rüzgârdan sesini zar zor duyuyordum. "Kurtlar kendi paylarına düşeni saymamışlardı...hepsini alt ettiklerini sanmışlardı. Tabii, Alice göremedi..."</p>

  <p>"Ne oldu?!"</p>

  <p>"Yeni doğanlardan biri saklanıyordu... Leah onu buldu. Aptalca ve ukalaca davranıyordu, bir şeyleri kanıtlamak istiyordu. Onunla yalnız yüzleşti..."</p>

  <p>"Leah," diye tekrarladım. Aniden hissettiğim rahatlama duygusundan utanamayacak kadar zayıf düşmüştüm. "İyi olacak mı?"</p>

  <p>"Leah yaralanmadı," diye mırıldandı.     </p>

  <p>Uzun bir saniye boyunca ona baktım. <span style="text-indent: 1em; font-size: 1em;">Sam, yardım et adama, diye solumuştu Edward. Adama, </span><span style="text-indent: 1em; font-size: 1em;">kıza değil.</span></p>

  <p>"Neredeyse vardık," dedi Edward, gökyüzündeki tek bir noktaya odaklanmıştı.</p>

  <p>Gözlerim, otomatik olarak onunkileri takip etti. Ağaçların üstünde, alçak bir yerde koyu, mor bir bulut vardı. Bir bulut? Ama hava anormal derecede güneşliydi... Hayır, bulut değildi. Kalın duman sütununu tanıdım, tıpkı bizim kamp alanımızdaki gibiydi.</p>

  <p>"Edward," dedim, sesim neredeyse duyulmayacak haldeydi. "Edward, biri yaralandı."</p>

  <p>Seth'in ıstırabını duymuş, Edward'in yüzündeki azabı görmüştüm.</p>

  <p>"Evet," diye fısıldadı.</p>

  <p>"Kim?"diye sordum, her ne kadar, cevabı zaten bilsem de.</p>

  <p>Elbette biliyordum. Elbette. <span style="text-indent: 1em; font-size: 1em;">Gittiğimiz yere yaklaştıkça ağaçlar yavaşlamaya başladı. </span><span style="text-indent: 1em; font-size: 1em;">Bana cevap vermesi için uzun bir an geçmesi gerekti.</span></p>

  <p>"Jacob," dedi.</p>

  <p>Başımı bir kere sallayabildim.</p>

  <p>"Elbette," diye fısıldadım.</p>

  <p>Ve sonra başımın içinde, parmak uçlanmla tutunduğum o son bilinç parçası da kayıp gitti.</p>

  <p>Her şey karardı.</p>

  <p><br /></p>

  <p><br /></p>

  <p><br /></p>

  <p><br /></p>

  <p><br /></p>

  <p><br /></p>

  <p>•••</p>

  <p><br /></p>

  <p><br /></p>

  <p><br /></p>

  <p><br /></p>

  <p><br /></p>

  <p>İlk olarak bana dokunan soğuk ellerin farkına vardım. Bir çift elden fazlasıydı. Beni tutan kollar, yanağımı tutan bir avuç, alnımı ovan parmaklar ve bileklerime yavaşça bastıran başka parmaklar.</p>

  <p>Sonra sesleri fark ettim. İlk başta sadece uğultuydu ama sonra ses, sanki birisi radyonun sesini açmışçasına yükseldi.</p>

  <p>"Carlisle, beş dakika oldu," dedi Edward endişeyle.</p>

  <p>"Hazır olduğunda kendine gelecek, Edward," dedi Carlisle'nin sesi, her zamanki gibi sakin ve kendinden emindi. "Bugün kaldırabileceğinden fazlasıyla uğraştı. Bırak zihni kendisini korusun."</p>

  <p>Ama Zihnim korunaklı değildi. Bilinçsizliğimde, karanlığın bir parçası olan acıda bile beni terk etmeyen o bilgi içinde hapsolmuştum.</p>

  <p>Bedenimden tamamiyle kopmuş gibi hissettim. Beynimin çok küçük bir köşesinde bir kafese konmuş gibiydim, artık kontrolde olan ben değildim. Ama bu konuda bir şey yapamiyordum. Düşünemiyordum. Hissettiğim acı bunun için fazla güçlüydü. Kaçış yoktu.</p>

  <p>Jacob.</p>

  <p>Jacob.</p>

  <p>Hayır, hayır, hayır, hayır, hayır...</p>

  <p>"Alice, ne kadar vaktimiz var?" diye sordu Edward, sesi hâlâ gergindi; Carlisle'nin yatıştırıcı sözlerinin yardımı dokunmamıştı.</p>

  <p>Daha uzaktan Alice'in sesi geldi. Canlı ve neşeliydi. </p>

  <p>"Bir beş dakika daha. Ve Bella otuz yedi saniye içinde gözlerini açacak. Eğer bizi şu an duyabiliyorsa şaşırmam."</p>

  <p>"Bella, tatlım," dedi Esme yumuşak ve rahatlatıcı sesiyle. "Beni duyabiliyor musun? Artık güvendesin, canım."</p>

  <p>Evet, ben güvendeydim. Bu gerçekten önemli miydi? <span style="text-indent: 1em; font-size: 1em;">Soğuk dudakları kulağımdaydı ve Edward bana, kendi kafamın içinde beni hapseden işkenceden kaçmamı sağlayan sözler fısıldıyordu.</span></p>

  <p>"Yaşayacak, Bella. Şu anda ben konuşurken, Jacob Black iyileşiyor. İyileşecek."'</p>

  <p>Acı ve korku hafiflerken, bedenime geri dönmeyi başardım. Göz kapaklarım titredi.</p>

  <p>"Ah, Bella," diye içini çekti Edward rahatlayarak ve dudakları benimkilere dokundu.</p>

  <p>"Edward," diye fısıldadım.</p>

  <p>"Evet, buradayım."</p>

  <p>Göz kapaklarımı açtım.</p>

  <p>"Jacob iyi mi?" diye sordum.</p>

  <p>"Evet," dedi.</p>

  <p>Gözlerinde sadece beni yatıştırmak için öyle söylediğine dair bir işaret aradım ama tamamen nettiler.</p>

  <p>"Onu kendim muayene ettim," dedi sonra Carlisle; yüzünü görmek içn kafamı çevirdim. Carlisle'in ifadesi hem ciddi hem de güven vericiydi. Ondan şüphe etmek imkânsızdı. "Artık hayati tehlikesi yok. İnanılmaz bir hızla iyileşiyor; yine de yaraları, her ne kadar iyileşme hızı sabit kalsa da, normale dönmesi için birkaç gün gerektirecek kadar derin. Burada işimizi bitirir bitirmez, onun için elimden gelen yardımı yapacağım. Sam onu insan formuna döndürmek için çabalıyor. Bu onu tedavi etmemizi kolaylaştıracaktır." Carlisle hafifçe gülümsedi. "Veterinerlik okuluna hiç gitmedim." </p>

  <p>"Ona ne oldu?" diye fısıldadım. "Yaraları ne kadar kötü?"</p>

  <p>Carlisle'ın yüzü tekrar ciddileşti. "Başka bir kurt tehlikedeydi - "</p>

  <p>"Leah," diye soludum.</p>

  <p>"Evet. Onu yoldan çekti ama kendini savunmak için zamanı olmadı. Yeni doğanın kolları ona yetişti. Bedeninin sağ yarısındaki kemiklerin çoğu parçalandı."</p>

  <p>Korkuyla büzüldüm.</p>

  <p>"Sam ve Paul zamanında vardılar. Onu La Push'a geri götürdüklerinde çoktan gelişme göstermeye başlamıştı."</p>

  <p>"Tamamen normale dönecek mi?" diye sordum.</p>

  <p>"Evet, Bella. Kalıcı bir hasarı olmayacak."</p>

  <p>Derin bir nefes aldım.</p>

  <p>"Üç dakika," dedi Alice sessizce.</p>

  <p>Dik durabilmek için çaba harcıyordum. Edward ne yaptığımı fark etti ve ayağa kalkmama yardım etti.</p>

  <p>Önümdeki sahneye baktım.</p>

  <p>Cullen ailesi, ateşin çevresinde dağınık bir yarım daire şeklinde dikiliyorlardı. Alevler gözle görülmüyordu, sadece <span style="text-indent: 1em; font-size: 1em;">kalın, mor-siyah bir duman, parlak çimlerin üstünde bir hastalık gibi yayılıyordu. Yoğun görünen ince dumana en yakın Jasper duruyordu, gölgesi altındaydı ve bu yüzden de teni diğerlerininki gibi ışıldamıyordu. Sırtı bana dönüktü, omuzları gergin, kolları hafifçe açıktı. Gölgesinde bir şey vardı. İhtiyatlı bir konsantrasyonla bir şeyin önünde çömelmişti.</span></p>

  <p>Ne olduğunu anladığımda hafif bir şoktan fazlasını hissedemeyecek kadar hissizdim.</p>

  <p>Açıklıkta sekiz vampir vardı.</p>

  <p>Kız alevlerin yanında bir top gibi kıvrılmış, kollarını bacakları etrafina sarmıştı. Çok gençti. Benden de genç, on beş yaşında gibi duruyordu, koyu renk saçlı ve inceydi. Gözleri bana odaklanmıştı ve irislerinde şok edici, parlak bir kırmızılık vardı. Riley'ninkilerden de parlak, neredeyse ışıldıyordu. Vahşice, kontrol dışı bir şekilde dönüyorlardı.</p>

  <p>Edward dehşete düşmüş ifademi gördü.</p>

  <p>"Teslim oldu," dedi sessizce. "Bu hiç görmediğim bir şey. Böyle bir şeyi önermeyi sadece Carlisle düşünürdü. Jasper onaylamıyor."</p>

  <p>Ateşin önündeki sahneden gözlerimi alamıyordum. Jasper dalgın dalgın sol kolunu ovuşturuyordu.</p>

  <p>"Jasper iyi mi?" diye fısıldadım.</p>

  <p>"İyi. Zehir batıyor."</p>

  <p>"Isırıldı mı?" diye sordum korkarak.</p>

  <p>"Aynı anda her yerde olmaya çalışıyordu. Aslında, Alice'in yapacak bir şeyi olmamasını sağlamaya çalışıyordu." Edward kafasını salladı. </p>

  <p>"Alice'in kimsenin yardımına ihtiyacı yoktur."</p>

  <p>Alice gerçek aşkına doğru kaşlarını çattı. </p>

  <p>"Aşırı koruyucu ahmak."</p>

  <p>Genç dişi birden başını bir hayvan gibi arkaya attı ve keskin bir feryat kopardı.</p>

  <p>Jasper hırladı ve kız sindi. Parmaklarını pençe gibi toprağa batırdı ve başını keder içinde öne arkaya sallamaya başladı. Jasper ona doğru bir adım attı ve daha da çömeldi. Edward <span style="text-indent: 1em; font-size: 1em;">abartılı bir kayıtsızlıkla hareket etti ve bedenlerimizi, kendisi, ben ve kızın arasına gelecek şekilde döndürdü. Kolunun altından yenilmiş kızı ve Jasper'ı izlemek için göz attım.</span></p>

  <p>Carlisle, hemen Jasper'ın yanına gelmişti. En yeni evladının kolunu tuttu.</p>

  <p>"Fikrini değiştirdin mi, genç kişi?" diye sordu Carlisle, her- zamanki gibi sakindi. "Seni yok etmek istemiyoruz ama kendini kontrol edemezsen ederiz."</p>

  <p>"Buna nasıl katlanıyorsunuz?" diye inledi kız tiz, net bir sesle. "Onu istiyorum." Parlak kırmızı irisleri Edward'a ve onun arkasından bana odaklandı ve yine tırnaklarıyla sert toprağı kazımaya başladı.</p>

  <p>"Katlanmalısın," dedi Carlisle ona ciddi bir şekilde. "Kontrolü öğrenmelisin. Şu anda seni kurtaracak olan tek şey bu." Kız, toprak bulaşmış ellerini başının etrafına yapıştırdı ve sessizce uludu.</p>

  <p>"Ondan uzağa gitmemiz gerekmiyor mu?" diye fısıldadım Edward'in kolunu çekiştirerek. Sesimi duyduğunda kızın dudakları iyice çekildi ve yüzü işkence çeken bir ifadeye büründü.</p>

  <p>"Burada kalmalıyız," diye mırıldandı Edward. "Şu anda açıklığın kuzey ucuna doğru geliyorlar."</p>

  <p>Gözlerim açıklığı tararken kalbim son hızla atmaya başladı ama kalın duman tabakasının ötesini göremiyordum. <span style="text-indent: 1em; font-size: 1em;">Bir saniyelik sonuçsuz aramadan sonra, bakışlarım tekrar genç dişi vampire döndü. Hâlâ beni izliyordu, gözleri yarı kızgındı.</span></p>

  <p>Uzun bir süre kızın bakışlarına karşılık verdim. Çenesine kadar gelen küt saçları, kaymak taşı beyazlığındaki yüzünü çerçeveliyordu. Hatlarının güzel olup olmadığını söylemek güçtü çünkü öfke ve susamışlıkla çarpılmış gibi duruyordu. Vahşi kızıl gözleri baskındı. Bakışlarımı başka yere çevirmekte zorlanıyordum.. Birkaç saniyede bir titreyip debelenerek gaddarca bana dik dik bakıyordu.</p>

  <p>Hipnotize olmuşçasına ona baktım ve geleceğimin bir aynasına bakıyor olup olmadığımı merak ettim.</p>

  <p>Sonra Carlisle ve Jasper, geri geri bizim yanımıza gelmeye başladılar. Emmett, Rosalie ve Esme, telaşla Edward, Alice ve benim dikildiğimiz noktaya yaklaştılar. Birleşik bir cephe, Edward'in dediği gibi, en güvenli yerdi.</p>

  <p>Dikkatimi vahşi kızdan ayırıp yaklaşan canavarları aramaya başladım.</p>

  <p>Hâlâ görecek bir şey yoktu. Edward'a baktım. Gözleri öne doğru kilitlenmişti. Bakışını takip etmeye çalıştım ama sadece duman vardı; yoğun, yağlı duman yerden başlıyor, tembelce yükseliyor ve çimlerde dalgalanıyordu.</p>

  <p>One doğru kabardı ve ortalara gelince karardı.</p>

  <p>"Hımm." Sislerin içinde ölü bir ses mırıldandı. Duygusuzluğu hemen fark ettim.</p>

  <p>"Hoşgeldin, Jane." Edward'in sesi, soğuk ama nazikti.</p>

  <p>Karanlık şekiller yaklaştı ve sisten çıkıp ete kemiğe hüründüler. Öndekinin Jane olduğunu biliyordum. En karanlık cüppeli, neredeyse siyah ve altmış santimetreden de fazla bir boy farkıyla en kısa olandı. Külahının gölgesinde kalan meleksi yüz hatlarını zar zor ayırt ediyordum.</p>

  <p>Onun arkasında hantalca dikilen dört gri örtülü figür de tanıdıktı. En büyük olanı tanıdığımdan emindim ve şüphemi doğrulamak için ona dik dik bakarken Felix başını kaldırdı. Başlığının arkaya doğru hafifçe düşmesine izin verince bana göz kırpıp gülümsediğini görebildim. Edward yanımda fazlasıyla hareketsiz duruyordu ve sıkı bir kontrol altındaydı.</p>

  <p>Jane'in bakışları, yavaşça Cullenlar'ın ışık saçan yüzlerinde dolaştı. Sonra ateşin yanındaki yenidoğan kıza sokuldu; yeni doğanın başı elleri arasındaydı.</p>

  <p>"Anlamıyorum." Jane'in sesi tek düzeydi ama önceki kadar ilgisiz değildi.</p>

  <p>"Teslim oldu," diye açıkladı Edward, Jane'in kafasındaki karışıklığa cevap vererek.</p>

  <p>Jane'in kara gözleri yüzüne baktı. </p>

  <p>"Teslim mi oldu?" Felix ve diğer gölge bakıştılar.</p>

  <p>Edward omuz silkti. </p>

  <p>"Carlisle ona bir seçenek sundu." </p>

  <p>"Kuralları bozanlar için seçenek olmaz," dedi Jane düz bir <span style="text-indent: 1em; font-size: 1em;">sesle.</span></p>

  <p>Sonra Carlisle lafa girdi, sesi yumuşaktı. </p>

  <p>"Bu sizin elinizde. Bize saldırmaktan vazgeçmeye istekli olduğu sürece onu yok etme gereği göremiyorum. Ona henüz hiçbir şey öğretilmedi."</p>

  <p>"Onun konuyla ilgisi yok," diye üsteledi Jane.</p>

  <p>"Siz nasıl isterseniz."</p>

  <p>Jane, Carlisle'a hayretle baktı. Hafifçe başını salladı ve sonra kendini toparladı.</p>

  <p>"Aro seni görecek kadar batıya gideceğimizi ummuştu, Carlisle. Saygılarını gönderiyor."</p>

  <p>Carlisle başıyla onayladı. </p>

  <p>"Eğer benimkileri de ona iletirsen müteşekkir olurum."</p>

  <p>"Elbette." Jane gülümsedi. Yüzü fazla sevimliydi. Dumana doğru baktı. </p>

  <p>"Bugün, bizim işimizi siz yapmışsınız gibi görünüyor...büyük bir bölümünü." Gözleri tutsağa kaydı. "Sadece profesyonel bir merakla soruyorum, kaç kişi vardı? Seattle'da, arkalarında oldukça kapsamlı bir yıkım bıraktılar."</p>

  <p>"Bununla birlikte on sekiz," diye cevap verdi Carlisle.</p>

  <p>Jane'in gözleri büyüdü ve tekrar ateşe baktı, boyutunu tekrar ölçüyormuş gibi görünüyordu. Felix ve diğer gölgeler de uzun uzun baktılar.</p>

  <p>"On sekiz?" diye tekrarladı, ilk defa sesinde bir kesinlik yoktu.</p>

  <p>"Hepsi yepyeniydi," dedi Carlisle başından savarcasına.</p>

  <p>"Yeteneksizdiler."</p>

  <p>"Hepsi?" Sesi keskin bir tona büründü. "O zaman yaratıcıları kimdi?"</p>

  <p>"Adı Victoria'ydı," diye cevap verdi Edward, sesinde hiçbir duygu yoktu.</p>

  <p>"Vıctoria mı?" diye sordu Jane.</p>

  <p>Edward başını ormanın doğusuna yöneltti. Jane'in gözleri yukarı baktı ve çok uzak bir mesafedeki bir şeye odaklandı. Dumandan oluşan diğer bir sütun mu vardı? Kontrol etmek için başımı çevirmedim.</p>

  <p>Jane doğuya biraz daha baktı ve sonra tekrar yakındaki ateşi inceledi.</p>

  <p>"Şu Victoria... Buradaki on sekizin dışında mıydı?"</p>

  <p>"Evet. Yanında sadece bir tane vardı. Buradaki kadar genç değildi ama bir yaştan fazla büyük de değildi."</p>

  <p>'Yirmi," diye soludu Jane. 'Yaratıcıyla kim ilgilendi?"</p>

  <p>"Ben ilgilendim," dedi Edward.</p>

  <p>Jane'in gözleri kısıldı ve ateşin yanındaki kıza döndü.</p>

  <p>"Sen, oradaki," dedi, sakin sesi eskisinden de sertti. "Adın."</p>

  <p>Yeni doğan, dudakları birbirine bastırılmış bir halde nefret dolu bir bakış attı.</p>

  <p>Jane meleksi bir gülüşle karşılık verdi.</p>

  <p>Kızın cevap niteliğindeki çığlığı sağır ediciydi; bedeni deforme olmuş, doğal olmayan bir duruşla kamburlaşmıştı. Kulaklarımı kapatma arzusundan kaçarak başka yöne baktım. Midemi kontrol edebilmeyi umarak dişlerimi sıktım. Çığlık güçlendi. Edward'm düz ve duygusuz yüzüne odaklanlanmaya çalıştım ama bu bana, Edward'in Jane'in işkence eden bakışları altında olduğu zamanı hatırlattı ve kendimi daha da hasta hissettim. Alice'e ve yanındaki Eşme'ye baktım. Yüzleri, en az Edward'in ki kadar ifadesizdi.</p>

  <p>En sonunda bir sessizlik oldu.</p>

  <p>"Adın," dedi Jane yine, ses tonunda bir değişme yoktu.</p>

  <p>"Bree," dedi zorlukla soluyarak.</p>

  <p>Jane gülümsedi ve kız yine haykırdı. Istırabının sesi kesilene kadar nefesini tuttum.</p>

  <p>"Bilmek istediğin her şeyi söyleyecektir," dedi Edward sıkılmış dişleri arasından. "Bunu yapmana gerek yok."</p>

  <p>Jane başını kaldırdı, ölü gözlerinde anı bir keyif belirmişti. </p>

  <p>"Ah, biliyorum," dedi Edward'a ve tekrar, genç vampir Bree'ye dönmeden ona sırıttı.</p>

  <p>"Bree," dedi Jane, sesi yine soğuktu. "Hikâyesi doğru mu? Yirmi kişi miydiniz?"</p>

  <p>Yüzünün bir tarafını toprağa bastırmış olan kız, nefes nefese kalmış halde uzanıyordu. Çabucak konuştu. "On dokuz ya da yirmi, belki de daha fazla, bilmiyorum!" Büzüldü, cehaletinin bir başka işkenceye sebep olacağından korkuyordu. "Sara ve adını bilmediğim diğerleri yolda savaşmaya başladılar'</p>

  <p>"Ve bu Victoria, seni o mu yarattı?"</p>

  <p>"Bilmiyorum," dedi. "Riley adını hiç söylemedi. O gece göremedim...çok karanlıktı ve acıyordu..." Bree titredi. "Bizim onu düşünebiliyor olmamızı istemiyordu. Düşüncelerimizin güvenli olmadığını söyledi..."</p>

  <p>Jane'in gözleri Edward'a kaydı ve sonra tekrar kıza döndü.</p>

  <p>Victoria iyi planlamıştı. </p>

  <p>"Eğer Edward'i takip etmiş olmasaydı, bu işe bulaştığını bilmenin her hangi bir yolu olmazdı...</p>

  <p>"Bana Riley'den bahset," dedi Jane. "Sizi neden buraya <span style="text-indent: 1em; font-size: 1em;">getirdi?"</span></p>

  <p>"Riley, bize buradaki tuhaf sarı gözlüleri yok etmemiz gerektiğini söyledi." Bree çabucak ve istekli bir şekilde konuşuyordu. "Kolay olacağını söyledi. Şehrin onların olduğunu ve bizi yakalamaya geldiklerini söyledi. Onlar bir kere yok oldu mu, bütün kanın bize kalacağını söyledi. Bize onun kokusunu verdi." Bree tek elini kaldırdı ve parmağıyla beni işaret etti. "Doğru grubun hangisi olacağını anlayacağımızı çünkü kızın onlarla olacağını söyledi. Kızı kim önce yakalarsa, ona sahip olabileceğini söyledi."</p>

  <p>Edward'in dişlerinin gıcırdadığını duydum.</p>

  <p>"Riley, işin kolay kısmı konusunda yanılmış gibi görünüyor," diye belirtti Jane.</p>

  <p>Bree başıyla onayladı, konuşmanın acısız bir yol izlemiş olması sebebiyle rahatlamış görünüyordu. Dikkatle dıkleşti. </p>

  <p>"Ne olduğunu bilmiyorum. Ayrıldık ama diğerleri hiç gelmedi. Riley bizi terk etti ve söz verdiği gibi gelip yardım etmedi. Ondan sonrası çok karışıktı, herkes parçalara ayrılmıştı." Yine titredi. "Çok korkuyordum. Kaçmak istedim. Oradaki," - Carlisle'a baktı - "eğer savaşmayı bırakırsam beni incitmeyeceklerini söyledi."</p>

  <p>"Ah, ama bu onun verebileceği bir ödül değil, genç kişi," diye mırıldandı Jane, sesi artık tuhaf bir şekilde kibardı. "Bozulmuş kurallar, sonuçlarına katlanılmayı gerektirir." Bree, anlamayarak ona bakakaldı.</p>

  <p>Jane Carlisle'a baktı. "Hepsini yakaladığınıza emin misiniz? Bunlardan ayrılmış olan diğer yarısını da?"</p>

  <p>Carlisle'nin yüzü oldukça duygusuzdu. "Biz de ayrıldık." Jane hafifçe gülümsedi. "Etkilenmediğimi söyleyemem." Arkasındaki büyük gölgeler başlarını onaylayarak salladılar. "Daha önce bu büyüklükteki bir saldırıdan kaçabilen bir başka grup görmemiştim. Bunun arkasındaki sebebi biliyor musunuz? Burada yaşama şeklinizi düşünürsek, çok uç bir davranış. Ve bu kız neden anahtar kişi konumunda?" Gözleri kısa bir saniye için isteksizce bende kaldı. Titredim.</p>

  <p>"Victoria'nın Bella'ya garezi vardı," dedi Edward, sesi kayıtsızdı.</p>

  <p>Jane bir kahkaha attı. Sesi altınsıydı, mutlu bir çocuğun kahkahası gibiydi. "Kız, garip şekilde türümüzde güçlü tepkiler uyandırıyor gibi görünüyor," dedi, doğrudan bana doğru gülümseyerek. Yüzü neşeliydi.</p>

  <p>Edward dikleşti. Ona baktığımda yüzünü tekrar Jane'e çevirmişti.</p>

  <p>"Lütfen şunu yapma," dedi gergin bir sesle.</p>

  <p>Jane yine hafifçe güldü. </p>

  <p>"Sadece kontrol ettim. Anlaşılan bir zararı yok."</p>

  <p>Titredim, Jane'le son karşılaşmamızda beni ondan koruyan aynı kusurun hâlâ etkili olmasına minnettarlık duyuyordum. Edward'in kolları, beni daha da sıkı sardı.</p>

  <p>"Eh, bize yapacak bir şey kalmamış gibi görünüyor. Tuhaf," dedi Jane, sesindeki ilgisizlik geri dönmüştü. "Gereksiz konumuna düşürülmeye pek alışık değiliz. Savaşı kaçırmamız çok yazık. İzlemesi oldukça eğlendirici olabilirmiş."</p>

  <p>"Evet," dedi Edward çabucak, sesi keskindi. "Ve çok da yakınmışsınız. Bir yarım saat erken gelmemeniz ne kötü. O zaman, belki buradaki amacınıza erişebilirdiniz."</p>

  <p>Jane, değişmeyen ifadesiyle Edward'in bakışlarına karşılık verdi. </p>

  <p>"Evet. İşlerin bu duruma gelmesi ne kadar yazık, öyle <span style="text-indent: 1em; font-size: 1em;">değil mi?"</span></p>

  <p>Edward kendi kendine başını salladı, şüpheleri doğrulanmıştı.</p>

  <p>Jane, yeni doğan Bree'ye bakmak için tekrar döndü, yüzünde tamamen sıkılmış bir ifade vardı. "Felix?" dedi ağır <span style="text-indent: 1em; font-size: 1em;">ağır.</span></p>

  <p>"Bekle," diye araya girdi Edward.</p>

  <p>Jane tek kaşını kaldırdı. Edward aceleyle konuşurken Carlisle'a bakıyordu. </p>

  <p>"Genç kişiye kuralları anlatabiliriz. Öğrenmeye isteksiz gibi görünmüyor. Ne yaptığını bilmiyordu."</p>

  <p>"Tabii ki," diye cevap verdi Carlisle. "Bree için tam sorumluluk almaya hazırız."</p>

  <p>Jane'in ifadesi hayret ve keyif arasında gidip geldi.</p>

  <p>"İstisna yapmayız," dedi. "Ve ikinci şans vermeyiz. Namımız için kötü olur. Aa, bu arada... " Birdenbire, bakışları tekrar bana çevrildi ve meleksi yüzüne gamzeler yerleşti. "Caius, senin hâlâ bir insan olduğunu duymakla ayrıca ilgilenecektir, Bella. Belki seni ziyaret etmeye karar verir."</p>

  <p>"Tarih ayarlandı," dedi Alice ilk kez konuşarak. "Belki, birkaç ay içinde sizi biz ziyaret ederiz."</p>

  <p>Jane'in gülüşü soldu ve Alice'e bakmadan kayıtsızca omuz silkti. Carlisle'a bakmak için döndü. "Seninle tanışmak gü<span style="text-indent: 1em; font-size: 1em;">zeldi, Carlisle. Aro'nun abarttığını sanıyordum. Eh, bir daha görüşünceye dek..."</span></p>

  <p>Carlisle başını salladı ve ifadesi kederlendi.</p>

  <p>"Onun icabına bak, Felix," dedi Jane, Bree'ye doğru başını sallayarak, sesinden sıkıntı akıyordu. "Eve gitmek istiyorum."</p>

  <p>"Bakma," diye fısıldadı Edward kulağıma.</p>

  <p>Talimatını yerine getirmek için fazlasıyla hevesliydim. Bir gün için, hatta bir ömür için, gereğinden fazlasını görmüştüm. Gözlerimi sıkıca yumdum ve yüzümü Edward'in göğsüne çevirdim.</p>

  <p>Yine de duyabiliyordum.</p>

  <p>Derin, gürleyen bir inleme ve ardından da, korkunç derecede tanıdık gelen tiz sesli bir çığlık oldu. Ses çabucak kesildi ve sonra sadece mide bulandırıcı bir çatırtı ve koparma sesleri gelmeye başladı.</p>

  <p>Edward'in eli, endişeli bir halde omuzlarımı okşadı.</p>

  <p>"Gel," dedi Jane. Uzun gri cüppelerin dumana doğru gittiğini görmek için tam zamanında başımı kaldırmıştım. Yme de havada güçlü ve taze bir tütsü kokusu vardı.</p>

  <p>Gri cüppeler kalın sisin içinde kaybolup gittiler.</p>
</body>
</html>
