<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>23. CANAVAR</h1>

  <p>Sabah uyandığımda hava oldukça aydınlıktı. Güneş ışığı, çadırın içinde bile gözlerimi acıtıyordu. Ve jacob'ın da tahmin ettiği gibi, terliyordum. Jacob kulağıma doğru yavaşça horluyordu, kolları hâlâ bana sarılıydı.</p>

  <p>Ateş gibi sıcak göğsünden başımı kaldırdım ve sabah soğuğunun, nemli yanağımı yaktığını hissettim. Jacob uykusunda iç geçirdi ve bilinçsiz olarak kollarını bana sıkıca sardı. <span style="text-indent: 1em; font-size: 1em;">Kollarını gevşetmeyi başaramayınca, başımı görmeye yetecek kadar kaldırmaya çalışarak kıvrandım... </span><span style="text-indent: 1em; font-size: 1em;">Bakışlarımız birbirini aynı anda buldu. İfadesi sakindi ama gözlerindeki acıyı saklayamamıştı.</span></p>

  <p>"Dışarısı biraz daha sıcak mı?" diye fısıldadım.</p>

  <p>"Evet. Bugün sobanın gerekli olacağını sanmıyorum."</p>

  <p>Fermuara uzanmaya çalıştım ama kollarımı serbest bırakamadım. Jacob'ın hareketsiz gücüyle savaşarak esnemeye çalıştım. Jacob mırıldandı, hâlâ derin uykudaydı ve kollarını tekrar sıktı.</p>

  <p>"Biraz yardım etsen?" dedim sessizce.</p>

  <p>Edward gülümsedi. </p>

  <p>"Kollarını tamamen kaldırıp atmamı mı istiyorsun?"</p>

  <p>"Hayır, teşekkürler; Sadece beni serbest bırak. Yoksa sıcak çarpması geçireceğim."</p>

  <p>Edward, çabuk ve ani bir hareketle uyku tulumunun fermuarını açtı. Jacob geriye düştü ve çıplak sırtı çadırın buz gibi zeminine çarptı.</p>

  <p>"Hey!" diye şikâyet etti gözleri aniden açılarak. İçgüdüsel olarak, soğuktan kaçınmak için üstüme yuvarlandı. Ustümdeki ağırlığı beni nefessiz bırakmıştı.</p>

  <p>Sonra tüm ağırlık birden gitti. Jacob'ın çadırın direklerinden birine doğru uçmasından sonra çıkan çarpma sesini duydum. Çadır titremişti.</p>

  <p>Kükreme her tarafta duyuldu. Edward önümde eğiliyordu ve yüzünü göremiyordum, ama göğsünden hiddetli bir şekilde bir hırlama sesi çıkıyordu. Jacob da yarı eğilmişti, sıkılmış dişleri arasından gürlerken tüm bedeni titriyordu. Çadırın dışında, Seth Clearwater'ın hayvani hırlamaları kayalıklarda yankı yapıyordu.</p>

  <p>İkisinin arasına girebilmek için yerde sürünerek, "Kesin şunu, kesin!" diye bağırdım. Alan çok dardı ve ellerimi, her ikisinin göğsüne koymak için uzatmak zorunda kalmamıştım. Edward elini belime doladı, beni yoldan çekmeye hazırdı.</p>

  <p>"Kes şunu, hemen," diye uyardım onu.</p>

  <p>Dokunuşumla birlikte Jacob sakinleşmeye başladı. Sarsılması yavaşladı ama hâlâ dişlerini gösteriyordu ve gözleri hiddetle Edward'a odaklanmıştı. Seth, uzun ve kesintisiz bir şekilde gürlemeye devam etti.</p>

  <p>"Jacob?" dedim ve Edward'a dik dik bakmayı kesip bakışlarını bana çevirene kadar bekledim. "Yaralandın mı?"</p>

  <p>"Tabii ki, hayır!" diye tısladı.</p>

  <p>Edward'a döndüm. Bana bakıyordu. Yüz ifadesi sert ve kızgındı. </p>

  <p>"Yaptığın hoş değildi. Özür dilemelisin."</p>

  <p>Gözleri tiksintiyle büyüdü. </p>

  <p>"Şaka yapıyor olmalısın. Az kalsın seni eziyordu!"</p>

  <p>"Çünkü onu yere attın! Bilerek yapmadı ve beni de incitmedi."</p>

  <p>Edward iğrenerek inledi. Yavaşça, kin dolu bakışlarını Jacob'a çevirdi. </p>

  <p>"Özür dilerim, köpek."</p>

  <p>"Sorun değil," dedi Jacob, alaycı bir ses tonuyla.</p>

  <p>Hava, geceki kadar olmasa da, hâlâ soğuktu. Kollarımı göğsümde birleştirdim.</p>

  <p>"Al," dedi Edward, sakinleşmişti. Yerdeki kabanı aldı ve montumun üstüne sardı.</p>

  <p>"Bu Jacob'ın," diye itiraz ettim.</p>

  <p>"Jacob'ın kürk postu var," dedi Edward.</p>

  <p>"Kusura bakmazsanız, uyku tulumunu tekrar kullanacağım ben," dedi Jacob onu yok sayarak ve etrafımızda sürünüp uyku tulumunun içine doğru kaydı. "Henüz uyanmaya hazır değildim. En iyi uyuduğum gece olduğunu söyleyemem."</p>

  <p>"Senin fikrindi," dedi Edward kayıtsızlıkla.</p>

  <p>Jacob kıvrılmış, gözleri neredeyse kapanmıştı. Esnedi. </p>

  <p>"Geçirdiğim en iyi gece değildi demedim. Sadece fazla uyuyamadım. Bir an Bella hiç susmayacak sandım."</p>

  <p>Uykumda ağzımdan ne çıkmış olabileceğini merak ederek ürktüm. İhtimaller korkutucuydu.</p>

  <p>"Keyif aldığına sevindim," diye mırıldandı Edward.</p>

  <p>Jacob'ın kara gözleri titreyerek açıldı. </p>

  <p>"Peki, sen iyi bir gece geçirmedin mi?" diye sordu küstahça.</p>

  <p>"Hayatımın en kötü gecesi değildi."</p>

  <p>"İlk ona girer mi?" diye sordu Jacob sapkın bir zevkle.</p>

  <p>"Muhtemelen."</p>

  <p>Jacob gülümsedi ve gözlerini kapadı.</p>

  <p>"Ama," diye devam etti Edward, "dün gece senin yerini alabilseydim, hayatımda yaşadığım en iyi on geceden biri olmazdı."</p>

  <p>Jacob'ın gözleri sert bir bakışla açıldı. Doğruldu, omuzları gergindi.</p>

  <p>"Biliyor musunuz? Bence burası çok kalabalık."</p>

  <p>"Kesinlikle katılıyorum."</p>

  <p>Edward'in kaburgalarına dirsek attım, muhtemelen kendi dirseğimi morartmıştım.</p>

  <p>"Sanırım, uykuma sonra devam edeceğim," dedi Jacob surat asarak. "Zaten Sam'le konuşmam gerekiyor."</p>

  <p>Dizleri üzerinde süründü ve kapının fermuarını tuttu.<span style="text-indent: 1em; font-size: 1em;">Birdenbire, bunun onu son görüşüm olabileceğini fark ettim ve sırtımdan başlayarak mideme kadar inen bir acı hissettim. Sam'e, sonra da kana susamış yeni doğan sürüsüyle savaşmaya gidecekti.</span></p>

  <p>"Jake, bekle -" diyerek arkasından uzandım ve koluna dokunmaya çalıştım.</p>

  <p>Daha parmaklarım tam olarak kavrayamadan kolunu çekti.</p>

  <p>"Lütfen, Jake? Kalamaz mısın?"</p>

  <p>"Hayır."</p>

  <p>Sesi, sert ve soğuktu. Yüzümün çektiğim acıyı yansıttığını anladım çünkü yarım yamalak bir gülümsemeyle ifadesini yumuşattı.</p>

  <p>"Benim için endişeleneyim deme. Bells. İyi olacağım ben, her zaman olduğum gibi." Zorla güldü. "Ayrıca, Seth'in benim yerime gitmesine, tüm eğlenceyi ve görkemi çalmasına izin vereceğimi mi sanıyorsun?" diye homurdandı.</p>

  <p>"Dikkatli o - "</p>

  <p>Ben daha cümlemi bitiremeden, hızla kendini çadırdan dışarı attı.</p>

  <p>Edward'in, "Rahat bırak, Bella," diye mırıldandığını duydum kapının fermuarını kapatırken.</p>

  <p>Geri geldiğine dair ayak seslerini duymaya çalışarak bekledim ama tam bir sükunet vardı. Artık rüzgâr da esmiyordu. Sadece uzaktaki dağlarda, kuşların şakıdığını duyuyordum.</p>

  <p>Paltolarımın içinde büzüştüm ve Edward'in omzuna yaslandım. Uzun bir süre sessiz kaldık.</p>

  <p>"Daha ne kadar var?" diye sordum. </p>

  <p>"Alice, Sam'e bir saat civarında olur demiş," dedi Edward, yumuşak ve kasvetli bir ses tonuyla.</p>

  <p>"Birlikte kalacağız. Ne olursa olsun."</p>

  <p>"Ne olursa olsun," diye onayladı, gözleri kısılmıştı.</p>

  <p>"Biliyorum," dedim. "Onlar için ben de korkuyorum."</p>

  <p>"Kendi başlarının çarelerine bakmayı bilirler," diye güvence verdi Edward, sesini bilerek umursamaz tutmuştu. "Ben sadece tüm eğlenceyi kaçırmaktan nefret ediyorum."</p>

  <p>Yîne şu eğlence lafı. Burun deliklerim genişledi.</p>

  <p>Kolunu omzuma sardı. </p>

  <p>"Endişelenme," diye ısrar etti ve sonra alnımı öptü.</p>

  <p>Sanki endişelenmemenin bir yolu vardı. </p>

  <p>"Tabii, tabii."</p>

  <p>"Dikkatini dağıtmamı ister misin?" dedi fısıldayarak, bir yandan soğuk parmaklarını elmacık kemiklerimde gezdiriyordu. <span style="text-indent: 1em; font-size: 1em;">İstemsiz olarak ürperdim; hava hâlâ buz gibiydi.</span></p>

  <p>"Belki şimdi değil," diye kendi kendine cevap verdi ve elini çekti.</p>

  <p>"Dikkatimi dağıtmak için başka yöntemler de var."</p>

  <p>"Ne istersin?"</p>

  <p>"En iyi on gecenden bahsedebilirsin," diye önerdim. "Merak ediyorum."</p>

  <p>Güldü. </p>

  <p>"Tahmin etmeye çalış."</p>

  <p>Kafamı salladım. </p>

  <p>"Ne olduğunu bilmediğim çok fazla gece var. Koca bir asır."</p>

  <p>"Senin için seçeneklerini azaltayım. En iyi tüm gecelerim seninle tanıştıktan sonra oldu."</p>

  <p>"Gerçekten mi?"</p>

  <p>"Evet, gerçekten. Hem de diğerlerinden oldukça açık ara farkla."</p>

  <p>Bir süre düşündüm. </p>

  <p>"Sadece benimkiler aklıma geliyor," diye itiraf ettim.</p>

  <p>"Aynı geceler olabilirler," dedi cesaret vererek.</p>

  <p>"Şey, ilk gece var. Kaldığın gece yani."</p>

  <p>"Evet, benimkilerden bir tanesi de o. Elbette, sen benim en sevdiğim bölümünde bilinçsizdin."</p>

  <p>"Bu doğru," diye hatırladım. "O gece de konuşuyordum."</p>

  <p>"Evet," diye onayladı.</p>

  <p>Jacob'ın kollarında uyurken neler demiş olabileceğimi merak ederken yüzüm kızardı. Neyin rüyasını gördüğümü ya da herhangi bir rüya görüp görmediğimi hatırlayamıyordum..</p>

  <p>"Dün gece neler söyledim?" diye fısıldadım, daha sessiz bir şekilde.</p>

  <p>Cevap vermek yerine omuz silkince ürktüm.</p>

  <p>"O kadar kötü mü?"</p>

  <p>"Çok korkunç değil," diye iç geçirdi.</p>

  <p>"Lütfen söyle."</p>

  <p>"Çoğunlukla benim adımı söyledin, her zamanki gibi."</p>

  <p>"O kadar da kötü değil," dedim.</p>

  <p>"Gerçi sonlara doğru, bir takım saçmalıklar gevelemeye başladın, 'Jacob, benim Jacob'ım' diye." Fısıltı halinde konuşsa bile sesindeki acıyı duyabiliyordum. "Tabii bu, senin Jacob'ının oldukça hoşuna gitti."</p>

  <p>Boynumu dikleştirdim ve dudaklarımı çenesinin kenarına doğru uzattım. Gözlerini göremiyordum. Gözlerini çadırın çatısına dikmiş bakıyordu.</p>

  <p>"Üzgünüm," diye mırıldandım. "Bu sadece ayırt etme yöntemim."</p>

  <p>"Ayırt etme?"</p>

  <p>"Dr. Jekyll ve Bay Hyde'ı. Sevdiğim Jacob ile beni fazlasıyla sinir eden diğerini," diye açıkladım.</p>

  <p>"Mantıklı." Ses tonu açıkça yumuşamıştı. "Diğer favori geceni söyle."</p>

  <p>"italya'dan eve dönüş."</p>

  <p>Kaşlarını çattı. </p>

  <p>"Senin de değil mi?" dedim merak ederek.</p>

  <p>"Hayır, aslında benim favorilerimdem birisi ama senin listende olmasına şaşırdım. Sen benim suçluluk duygusu yü<span style="text-indent: 1em; font-size: 1em;">zünden hareket ettiğim ve uçak kapıları açılır açılmaz kaçacağım şeklindeki gülünç bir izlenime kapılmamış miydin?"</span></p>

  <p>"Evet." Gülümsedim. "Ama yine de, sen yanımdaydın."</p>

  <p>Saçlarımı öptü. </p>

  <p>"Beni hak ettiğimden fazla seviyorsun."</p>

  <p>Bu fikrin imkânsızlığını düşünerek bir kahkaha attım. </p>

  <p>"Diğer gece, İtalya'dan sonraki gece," diye devam ettim.</p>

  <p>"Evet, o da listede. Çok komiktin."</p>

  <p>"Komik?" diye merakla sordum.</p>

  <p>"Rüyalarının o kadar canlı olduğu konusunda hiç bir fikrim yoktu. Uyanık olduğuna dair seni ikna etmek çok zor olmuştu."</p>

  <p>"Hâlâ emin değilim," diye mırıldandım. "Sen her zaman, gerçekten ziyade rüya gibi geliyorsun. Şimdi sen seninkilerden birini söyle. İlk sıradakini tahmin ettim mi?"</p>

  <p>"Hayır. İlk sıradaki iki gece önce oluyor, sen en sonunda benimle evlenmeyi kabul ettiğin gece."</p>

  <p>Suratımı astım.</p>

  <p>"O senin listende değil mi?"</p>

  <p>Beni nasıl öptüğünü ve kazandığım imtiyazları düşününce fikrimi değiştirdim. </p>

  <p>"Evet...listemde. Ama kuşkularımla birlikte. Bunun senin için neden bu kadar önemli olduğunu anlamıyorum. Sen zaten sonsuza dek bana sahipsin."</p>

  <p>"Bundan bir yüz yıl sonra, verdiğim cevabı gerçekten takdir edebilecek kadar bakış açın genişlediğinde, sana açıklayacağım."</p>

  <p>"Sana bunu hatırlatacağım, yüz yıl sonra."</p>

  <p>"Yeterince ısındın mı?" diye sordu birden.</p>

  <p>"Ben iyiyim," diye onu temin ettim. "Neden?"</p>

  <p>Daha cevap veremeden, çadırın dışındaki sessizlik birdenbire sağır edici, acı içindeki bir uluma ile parçalandı. Ses, dağın çıplak kayalıklarında sekerek tüm havayı doldurdu ve yankılandı.</p>

  <p>Uluma, aklımı bir hortum gibi darmadağın etti, hem bildik hem de yabancı bir sesti. Yabancıydı, çünkü hayatımda <span style="text-indent: 1em; font-size: 1em;">hiç o kadar işkence çeken bir çığlık duymamıştım. Bildikti, çünkü sesi duyar duymaz ne olduğunu biliyordum. Sesi tanımıştım ve manasını sanki o ulumayı ben dile getirmiş kadar iyi anlamıştım. Çığlığı duyduğum zaman, Jacob'ın insan olmaması benim için bir şey fark ettirmiyordu. Çeviriye ihtiyacım yoktu. </span><span style="text-indent: 1em; font-size: 1em;">Jacob yakındaydı. Jacob söylediğimiz her sözcüğü duymuştu. Jacob ıstırap çekiyordu. </span><span style="text-indent: 1em; font-size: 1em;">Uluma tuhaf bir ağlamaya dönüştü ve sonra etraf yine sessizliğe gömüldü. </span><span style="text-indent: 1em; font-size: 1em;">Onun sessizce kaçışını duymamıştım ama hissedebiliyordum. Daha önce yanlış bir şekilde varsaydığım yokluğunu, arkasında bıraktığı boş alanı artık hissedebiliyordum.</span></p>

  <p>"Çünkü soban limitine ulaştı," diye yanıtladı Edward sessizce. "Ateşkes bitti," dedi güçlükle duyabildiğim bir ses tonuyla.</p>

  <p>"Jacob dinliyordu," diye fısıldadım.</p>

  <p>"Evet."</p>

  <p>"Sen de biliyordun."</p>

  <p>"Evet."</p>

  <p>Adeta hiçbir şey görmeyerek boşluğa baktım.</p>

  <p>"Hiçbir zaman adil bir savaş sözü vermedim," diye hatırlattı yavaşça. "Ve bilmeyi hak ediyor."</p>

  <p>Başım ellerime düştü.</p>

  <p>"Bana kızgın mısın?" diye sordu.</p>

  <p>"Sana değil," diye fısıldadım. "Beni dehşete düşüren kendimdi."</p>

  <p>"Kendine eziyet etme," diye yalvardı.</p>

  <p>"Evet," diye onayladım acı bir sesle. "Bütün enerjimi Jacob'a biraz daha eziyet etmek için saklamalıyım. Zarar görmemiş her hangi bir parçasının kalmasını istemem."</p>

  <p>"Ne yaptığını biliyordu."</p>

  <p>"Sence bu Önemli mi?" Göz yaşlarımı tutmak için kendimi zorluyordum ve bu da sesimden kolayca anlaşılıyordu. "Sence adil olması ya da yeterli derecede ikaz edilmiş olması <span style="text-indent: 1em; font-size: 1em;">benim umurumda mı? Onu incitiyorum. Ne zaman arkamı dönsem, onu yine incitiyorum." Sesim giderek yükseliyor ve histerik bir hal alıyordu. "İğrenç bir insanım."</span></p>

  <p>Kollarıyla beni sıkıca sardı. </p>

  <p>"Hayır, değilsin."</p>

  <p>"Öyleyim! Benim sorunum ne?" Ellerinden kurtulmaya çalıştım, o da izin verdi. "Gidip onu bulmalıyım."</p>

  <p>"Bella, çoktan kilometrelerce uzağa gitmiştir ve zaten hava soğuk."</p>

  <p>"Umurumda değil. Burada öylece oturamam." Jacob'ın kabanını attım, ayaklarımı botlarıma geçirdim ve çabucak kapıya doğru emekledim, ayaklarım uyuşmuştu. "Ben...ben..." Cümleyi nasıl bitireceğimi bilmiyordum, yapabileceğim ne vardı bilmiyordum ama yine de kapının fermuarını açtım ve parlak, buz gibi sabaha çıktım.</p>

  <p>Dün geceki fırtınanın hiddetini düşününce etrafta tahmin ettiğimden daha az kar vardı. Muhtemelen, alışmamış gözlerimi alan güneşte erimektense rüzgârla uçup gitmişlerdi. Hava hâlâ insanı ısırıyordu ama etrafta ölüm sakinliği vardı. Güneş yavaşça yükselmeye başladığında mevsim tekrar normale döndü.</p>

  <p>Seth Clearwater, kalın bir alaçamın gölgesi altındaki kuru çam iğnesi öbeğinin üzerinde, başı pençeleri arasında kıvrılmış yatıyordu. Kum rengi kürkü, ölü iğnelerin üzerinde görünmez gibiydi, ama açık gözlerinden yansıyan parlak karı görebiliyordum. Suçlama olduğunu tahmin ettiğim bir bakışla gözlerini bana dikmişti.</p>

  <p>Ağaçlara doğru sendeleyerek yürürken Edward'in beni takip ettiğini biliyordum. Onu duyamiyordum. Ormanın gölgelerinin içine doğru birkaç adım atana kadar uzanıp beni durdurmadı. <span style="text-indent: 1em; font-size: 1em;">Sonra eli sol bileğimi yakaladı ve elimi kurtarmaya çalışmamı görmezden geldi.</span></p>

  <p>"Peşinden gidemezsin. Bugün olmaz. Neredeyse vakit geldi. Ne olursa olsun, ormanda kaybolman kimsenin işine y<span style="text-indent: 1em; font-size: 1em;">aramaz."</span></p>

  <p>Bileğimi kıvırdım ve faydası olmadığını bile bile çekiştirmeye çalıştırdım.</p>

  <p>"Üzgünüm, Bella," diye fısıldadı. 'Yaptıklarım için üzgünüm."</p>

  <p>"Sen bir şey yapmadın. Bu benim hatam. Benim yüzümden oldu. Her şeyi yanlış yaptım. Diyebilirdim... O dediğinde... Yapmamalıydım... Ben... Ben..." Hıçkıra hıçkıra ağlıyordum.</p>

  <p>"Bella, Bella."</p>

  <p>Kollarını etrafıma sardı, gözyaşlarım gömleğini ıslatıyordu.</p>

  <p>"Ben - anlatmalıydım - ben - demeliydim ki..." Ne? Bunu ne düzeltebilirdi? "O bu şekilde - öğrenmemeliydi."</p>

  <p>"Onu geri getirebilir miyim diye gidip bakmamı ister misin, böylece sen de onunla konuşabilirsin? Hâlâ biraz zaman var."</p>

  <p>Göğsüne yasladığım başımı salladım, yüzüne bakmaya korkuyordum.</p>

  <p>"Çadırın yanında kal. Hemen dönerim."</p>

  <p>Beni saran kolları birden yok oldu. O kadar hızlı gitmişti ki, başımı kaldırırken geçen bir saniyede çoktan gözden kaybolmuştu. Yalnızdım.</p>

  <p>"Yeniden hıçkırıklara boğuldum. Bugün herkesi incitiyordum. Dokunup da mahvetmediğim tek bir şey var mıydı?</p>

  <p>Bunun beni neden bu kadar kötü etkilediğini bilmiyordum. Başından beri böyle bir şeyin olacağını tahmin ediyordum zaten. Ama Jacob daha önce hiç bu kadar sert tepki vermemişti. Bu sefer kendine olan güvenini yitirmiş ve acısının yoğunluğunu göstermişti. Istırabının sesi, hâlâ kalbimin derinliklerinde bir yerde acı veriyordu. Tam onun yanında başka bir acı daha vardı. Jacob için acı çekmenin acısı. Ve Edward'i incitmenin acısı. Jacob'ın huzurla gidişini seyredememenin, bunun yapılması gereken şey ve tek yolu olduğunu bilmenin acısı.</p>

  <p>Bencildim, kırıcıydım. Sevdiklerime eziyet ediyordum. <span style="text-indent: 1em; font-size: 1em;">Uğultulu Tepeler romanındaki Cathy gibiydim, sadece beni</span><span style="text-indent: 1em; font-size: 1em;">m seçeneklerim onunkinden daha iyiydi ve ne kötü ne de zayıftı. Ve burada oturmuş, olanları düzeltmek için hiçbir şey yapmadığım için ağlıyordum. Aynı Cathy gibi.</span></p>

  <p>Artık, beni inciten şeylerin, verdiğim kararları etkilemesine izin veremezdim. Fazlasıyla geç kalmıştım ama doğru olanı yapmak zorundaydım. Belki de yapabileceğim bir şey kalmamıştı. Belki Edward onu geri getiremeyecekti. O zaman bunu kabul eder ve hayatıma devam ederdim. Edward beni Jacob Black için tek bir gözyaşı dahi dökerken görmezdi. Daha fazla gözyaşı olmazdı. Soğuk parmaklarımla son gözyaşlarımı da sildim.</p>

  <p>Ama Edward gerçekten de Jacob'la birlikte dönerse, o zaman yapacak tek bir şey vardı. Ona gitmesini ve bir daha asla geri dönmemesini söylemeliydim.</p>

  <p>Bu neden bu kadar zordu? Neden diğer arkadaşlarıma; Angela'ya; Mike'a elveda demekten çok ama çok daha zordu? Neden bu kadar acıtıyordu. Doğru değildi. Beni bu kadar incitmemesi gerekirdi. İstediğim olmuştu, ikisine de sahip olmamın imkânı yoktu çünkü Jacob sadece arkadaşım olamazdı. Bunu dilemekten vazgeçmenin zamanı gelmişti. Bir insan nasıl bu kadar gülünç bir şekilde açgözlü olabilirdi?</p>

  <p>Jacob'ın benim hayatımda bir yeri olduğuna dair içimde yeşeren mantıksız hissi atlatmalıydım. Ben bir başkasına aitken, o bana ait olamazdı ve fcent'm Jacob'ım da olamazdı.</p>

  <p>Yavaşça, ayaklarımı sürüyerek küçük açıklığa geri yürüdüm. Küçük alana girip keskin ışık karşısında gözlerimi kırpıştırırken Seth'e hızlı bir bakış attım ve sonra başka tarafa dönüp onunla göz göze gelmemeye çalıştım.</p>

  <p>Seth'ten, Jacob geri gelirse havlamasını ya da başka bir sinyal vermesini rica etmeyi istiyordum ama kendimi durdurdum. Jacob'ın geri gelmesi fark etmezdi. Geri dönmese, her şey daha kolay olabilirdi. Edward'i aramanın bir yolu olmasını diledim.</p>

  <p>O an Seth inledi ve ayağa kalktı.</p>

  <p>"Ne oldu?" diye sordum sanki cevabını anlayabilecekmiş gibi. </p>

  <p>Beni duymazdan gelip hafifçe havladı ve tetikte olan burnunu batıya çevirdi. Kulaklarını geriye yatırdı ve yine inledi. </p>

  <p>"Diğerleri mi, Seth?" diye sordum. "Düzlüktekiler?" Neden bu kadar aptaldım? Edward'i yollarken aklımdan ne geçiyordu? Neler olduğunu nerden bilebilirdim? Kurtça bilmiyordum.</p>

  <p>Soğuk bir korku damlası beni ürpertti. Ya zaman geldiyse? Ya Jacob ve Edward fazla yaklaştılarsa? Ya Edward da savaşa katılmaya karar verdiyse?</p>

  <p>Buz gibi korku kanımı dondurdu. Ya Seth'in sıkıntısının açıklıkla bir alakası yoksa ve havlaması başka bir şeyin işaretiyse? Ya Jacob ve Edward, ormanda çok uzakta bir yerlerde birbirleriyle savaşıyorlarsa? Bunu yapmazlardı, değil mi?</p>

  <p>Ani ve dondurucu bir kesinlikle bunu yapabileceklerini fark ettim. Eğer aralarında yanlış kelimeler kullanıldıysa, bunun olma ihtimali vardı. Sabah çadırda geçen gergin olayı düşündüm ve acaba bu soğukluğun kavgaya dönüşme ihtimalini küçümsedim mi, diye merak ettim.</p>

  <p>Eğer bir şekilde, ikisini birden kaybedersem bunu hak etmiş olurdum.</p>

  <p>Buz gibi bir sızı kalbimi sıkıştırdı.</p>

  <p>Korkuyla düşüp bayılmadan önce, Seth göğsünün derinlerinden gelen bir sesle hafifçe homurdandı ve sonra gözetlediği yere arkasını dönüp dinlenme yerine geri gitti. Bu beni rahatlattı ama aynı zamanda sinirlendirdi de. Toprağa bir mesaj falan karalasaydı ne olurdu sanki?</p>

  <p>Volta atmak, terlememe sebep olmaya başlamıştı, montumu çadırın içine attım ve ağaçların arasındaki küçük aralığın ortasında gidip gelmeye devam ettim.</p>

  <p>Birdenbire Seth tekrar ayağa fırladı. Boynunun arkasındaki tüyler dikilmişti. Etrafıma baktım ama bir şey göremedim. Eğer Seth bunu yapmayı kesmezse, kafasına bir kozalak fırlatacaktım.</p>

  <p>Kısık bir uyarı sesiyle inledi ve açıklığın batıdaki kenarına doğru yavaşça yürüdü. </p>

  <p>"Sadece biziz, Seth," diye bağırdı Jacob uzaktan.</p>

  <p>Onun sesini duyduğumda neden kalbimin dördüncü vitese geçtiğini kendime açıklamaya çalıştım. Sadece birazdan yapmak zorunda olduğum şeyin korkusuydu, o kadar. Döndüğü için rahatlamama izin veremezdim. Bu yardımcı olmanın tam tersi olurdu.</p>

  <p>Görüş alanına ilk Edward girdi, yüzü boş ve düzdü. Gölgelerden dışarı çıktığında, güneş tıpkı karda parladığı gibi Edward'ın teninde de parladı. Seth dikkatlice gözlerine bakarak onu karşılamaya gitti.</p>

  <p>"Evet, bütün ihtiyacımız olan bu," diye mırıldandı Edward kendi kendine büyük kurda seslenmeden önce. "Sanırım şaşırmamalıyız. Ama çok az bir zamanımız kaldı. Lütfen, Sam'in Alice'ten programı almasını hatırlat, böylece her şeyi garantiye almış oluruz."</p>

  <p>Seth bir kere başını indirerek onu onayladığını belirtti. İçimden, keşke ben de uluyabilseydim, diye geçirdim. Tabii, şimdi onaylayabiliyordu. Sinirli bir şekilde başımı çevirdim ve Jacob'ın orada olduğunu fark ettim.</p>

  <p>Sırtı bana dönüktü, geldiği yola bakıyordu. Arkasını dönmesini bekledim.</p>

  <p>"Bella," diye mırıldandı Edward, birden yanımda belirmişti. Gözlerinde endişeyle uzun uzun bana baktı. Cömertliğinin sonu yoktu. Şu anda onu, her zaman olduğumdan çok daha az hak ediyordum.</p>

  <p>"Ufak bir sorun var," dedi, sesindeki endişeyi belli etmemeye çalışarak. "Seth'i biraz uzağa götürüp çözmeye çalışacağım. Çok uzağa gitmeyeceğim ama dinlemeyeceğim de. Seyirci istemediğini biliyorum."</p>

  <p>Sözlerini bitirirken çektiği acı sesine yansımıştı.</p>

  <p>Onu bir daha asla incitmemeliydim. Bu hayattaki en önemli görevim olacaktı. Bir daha asla, gözlerindeki bu bakışın sebebi ben olmayacaktım.</p>

  <p>Yeni problemin ne olduğunu dahi soramayacak kadar üzgündüm. Şu anda başka bir soruna daha ihtiyacım yoktu.</p>

  <p>"Çabuk dön," diye fısıldadım.</p>

  <p>Dudaklarımdan hafifçe öptü ve sonra yanında Seth'le birlikte ormanın derinliklerinde kayboldu. <span style="text-indent: 1em; font-size: 1em;">Jacob hâlâ ağaçların gölgesindeydi, ifadesini net olarak göremiyordum.</span></p>

  <p>"Acelem var, Bella," dedi duygusuz bir sesle. "Ne söyleyeceksen hemen söyle."</p>

  <p>Yutkundum, boğazım aniden öyle kurumuştu ki, bir an konuşabileceğimden emin olamadım.</p>

  <p>"Sadece içinden geçenleri söyle ve bitir."</p>

  <p>Derin bir nefes aldım.</p>

  <p>"Bu kadar rezil bir insan olduğum için üzgünüm," diye fısıldadım. "Bu kadar bencil olduğum için üzgünüm. Keşke seninle hiç tanışmasaydık da seni böylesine incitmeseydim: Bir daha yapmayacağım, söz veriyorum. Senden çok uzak duracağım. Eyalet dışına taşınacağım. Bana bir daha bakmak zorunda kalmayacaksın."</p>

  <p>"Bu çok da özür sayılmaz," dedi kederli bir ses tonuyla.</p>

  <p>Fısıltıdan daha yüksek bir ses çıkaramadım. </p>

  <p>"Doğrusunun nasıl olacağını anlat."</p>

  <p>"Ya uzağa gitmeni istemiyorsam. Bencil ya da değil, ya kalmanı istiyorsam? Eğer benimle aranı düzeltmek istiyorsan, bu konuda benim hiç söz hakkım yok mu?"</p>

  <p>"Bunun hiçbir şeye faydası olmaz, Jake. Çok farklı şeyler isterken birlikte kalmamız yanlış. Ve daha da iyiye gitmeyecek. Seni sürekli incitiyor olacağım. Seni daha fazla incitmek istemiyorum. Bundan nefret ediyorum." Sesim çatlamıştı.</p>

  <p>İçini çekti. </p>

  <p>"Sus. Başka bir şey söylemek zorunda değilsin. Anlıyorum."</p>

  <p>Onu ne kadar özleyeceğimi söylemek istedim ama dilimi ısırıp kendimi durdurdum. Bu da hiçbir şeye yardımcı olmazdı. <span style="text-indent: 1em; font-size: 1em;">Bir süre sessizce dikildi ve yere baktı, yanına gidip ona sarılarak teselli etme arzuma karşı koydum. </span><span style="text-indent: 1em; font-size: 1em;">Ve sonra hızlıca başını kaldırdı.</span></p>

  <p>"İyi de, fedakârlık yapabilecek tek kişi sen değilsin," dedi, bu sefer sesi daha güçlü çıkmıştı. "Bu oyunu iki kişi oynayabilir."</p>

  <p>"Ne?"</p>

  <p>"Ben de oldukça kötü davrandım. Bunu senin için, ihtiyacın olduğundan daha zor bir hale getirdim. En başından çekilmek nezaketini göstermeliydim. Ama seni de incittim."</p>

  <p>"Bu benim hatam."</p>

  <p>"Bütün suçu üzerine almana izin veremem, Bella. Ya da bütün görkemi... Ben bedelimi nasıl ödeyeceğimi biliyorum."</p>

  <p>"Sen neden bahsediyorsun?" diye ısrar ettim. Gözlerindeki ani ve çılgın ışık beni korkuttu.</p>

  <p>Başını kaldırıp güneşe baktı ve sonra bana gülümsedi. </p>

  <p>"Aşağılarda oldukça ciddi bir savaş hazırlanıyor. Kendimi bu resimden çıkarmanın o kadar da zor olacağını sanmıyorum."</p>

  <p>Kelimeleri beynimde yankılandı, yavaşça, tek tek, ve nefes alamadım. Jacobı yaşamından kesip atacağıma dair verdiğim tüm kararlara rağmen bugüne kadar kesip atmak için bıçağın ne kadar derinlere girmesi gerektiğini hiç fark etmemiştim.</p>

  <p>"Ah, hayır, Jake! Hayır, hayır, hayır, hayır." Korkuyla boğulacağımı hissediyordum. "Hayır, Jake, hayır. Lütfen, hayır." Dizlerim titremeye başladı.</p>

  <p>"Ne fark eder, Bella? Bu durum herkesin işine yarayacak. Taşınmak zorunda bile kalmayacaksın."</p>

  <p>"Hayır!" Sesim daha da yükseldi. "Hayır, Jacob! Buna izin vermem!"</p>

  <p>"Beni nasıl durduracaksın?" dedi hafif bir alayla, sesindeki acı tonu hafifletmek için gülümsüyordu.</p>

  <p>"Jacob, sana yalvarıyorum. Benimle kal." Hareket edebilseydim, dizlerimin üstüne çökerdim.</p>

  <p>"On beş dakika için iyi bir dövüşümü kaçırayım? Benim tekrar güvende olduğumu düşünür düşünmez benden kaçasın diye mi? Şaka yapıyor olmalısın."</p>

  <p>"Kaçmayacağım. Fikrimi değiştirdim. Yolunu bulacağız, Jacob. Her zaman bir uzlaşma yolu bulunur. Gitme!"</p>

  <p>'Yalan söylüyorsun!"</p>

  <p>"Söylemiyorum. Ne denli kötü bir yalancı olduğumu biliyorsun. Gözlerime bak. Eğer kalırsan, ben de kalırım."</p>

  <p>Yüzü sertleşti. </p>

  <p>"Düğününde senin sağdıcın olabilir miyım?"</p>

  <p>Konuşmadan önce duraksamak zorunda kaldım ama yine de verebildiğim tek cevap, </p>

  <p>"Lütfen," oldu.</p>

  <p>"Ben de öyle düşünmüştüm," dedi, yüzü sakinleşmişti ama gözlerinde sert bir ışık vardı.</p>

  <p>"Seni seviyorum, Bella," diye mırıldandı.</p>

  <p>"Seni seviyorum, Jacob," diye fısıldadım kesik kesik.</p>

  <p>Gülümsedi. </p>

  <p>"Bunu senden daha iyi biliyorum."</p>

  <p>Gitmek için arkasını döndü.</p>

  <p>"Ne istersen," diye bağırdım arkasından boğuk bir sesle. "Ne istersen yaparım, Jacob. Yeter ki yapma bunu!"</p>

  <p>Durdu, yavaşça döndü.</p>

  <p>"Bunu içinden gelerek söylediğini düşünmüyorum."</p>

  <p>"Kal," diye yalvardım.</p>

  <p>Kafasını salladı. </p>

  <p>"Hayır, gidiyorum." Duraksadı, sanki bir şeye karar vermeye çalışıyor gibiydi. "Ama işi kadere bırakabilirim."</p>

  <p>"Ne demek istiyorsun?" dedim nefes nefese.</p>

  <p>"Özellikle herhangi bir şey yapmak zorunda değilim. Sadece sürüm için en iyisini yapabilir, sonra da ne olacaksa olmasına izin verebilirim." Omuz silkti. "Eğer gerçekten kalmamı istediğine beni ikna edebilirsen kalırım. Başkalarını düşünen biri gibi davranmak istediğin için değil."</p>

  <p>"Nasıl?" diye sordum.</p>

  <p>"İsteyebilirsin," diye önerdi.</p>

  <p>"Geri dön," diye fısıldadım, içimden geldiğinden nasıl şüphe duyabilirdi?</p>

  <p>Başını salladı, yine gülümsüyordu. </p>

  <p>"Bahsettiğim o değil."</p>

  <p>Ne söylediğini kavramam birkaç saniyemi aldı, bu sırada Jacob bana kibirli bir ifadeyle bakıyordu ve vereceğim tepkiden çok emindi. Yine de farkına varır varmaz, sözcükleri pat diye söyledim.</p>

  <p>"Beni öper misin, Jacob?"</p>

  <p>Gözleri ilk önce şaşkınlıkla açıldı ve sonra şüpheyle kısıldı. </p>

  <p>"Blöf yapıyorsun."</p>

  <p>"Öp beni, Jacob. Öp beni ve sonra geri dön."</p>

  <p>Gölgeler içinde tereddüt etti, kendi kendiyle savaşıyordu. Bedenini benden uzağa çevirerek batıya doğru şöyle bir döndü ama ayakları olduğu yerde kaldı. Hâlâ başka yere bakarak benim tarafıma doğru güvensizce bir adım attı ve sonra bir adım daha... Bana bakmak için kafasını çevirdi, gözleri kuşkuluydu.</p>

  <p>Ben de ona baktım. Yüzümde nasıl bir ifade olduğuna dair hiçbir fikrim yoktu.</p>

  <p>Topukları üzerinde ileri geri sallandı ve sonra ileri atılıp aramızdaki mesafeyi üç uzun adımda katetti.</p>

  <p>Durumdan faydalanacağını biliyordum. Bekliyordum. Olduğum yerde hareketsiz durdum. Gözlerim kapalı, parmaklarım yumruk şeklindeydi. Elleri yüzümü yakaladı ve dudakları şiddetli sayılabilecek bir hevesle benimkileri buldu.</p>

  <p>Dudakları, pasif direnişimi keşfettiğinde gerilmişti. Bir eli enseme doğru hareket edip saçlarımın diplerinde bir yumruk şeklinde kıvrıldı. Diğer eli kabaca omzumu yakaladı, beni salladı ve kendine çekti. Eli kolumdan aşağı indi, bileğimi buldu ve kolumu kendi boynuna doladı. Elim yumruk şeklinde, kolumu koyduğu yerde bıraktım, onu hayatta tutma çaresizliğiyle daha ne kadar ileri gidebilirdim emin değildim. Bu arada şaşırtıcı derecede yumuşak ve sıcak olan dudakları, benimkilerden bir cevap alabilmek için uğraşıyordu.</p>

  <p>Kolumu indirmeyeceğimden emin olur olmaz, bileğimi bıraktı ve elleriyle belimi okşamaya başladı. Yakan elleri sırtımdaki küçük bir boşlukta tenimi buldu ve beni hızla öne çekti, bedenim onunkine doğru kıvrıldı.</p>

  <p>Dudakları bir anlığına dudaklarımdan çekildi ama işinin bitmediğini biliyordum. Dudakları çenemin çizgisini takip etti ve boynumda dolaştı. Saçlarımı bıraktı, diğer koluma uzanıp ilkine yaptığı gibi boynuna doladı. <span style="text-indent: 1em; font-size: 1em;">Sonra iki kolu birden belimi sardı ve dudakları kulaklarımı buldu.</span></p>

  <p>"Bundan daha iyisini yapabilirsin, Bella," diye fısıldadı boğuk bir sesle. "Fazla düşünüyorsun."</p>

  <p>Dişleri kulak mememe sürtünürken titredim.</p>

  <p>"İşte böyle," diye mırıldandı. "Bir kereliğine de olsa, hissetttiğin şeyleri serbest bırak."  </p>

  <p>O tekrar bir eliyle saçlarımı sarıp beni durdururana kadar başımı mekanik olarak salladım.</p>

  <p>Sesi ekşi bir tona büründü. </p>

  <p>"Geri dönmemi istediğine emin misin? Ya da gerçekten ölmemi mi istiyorsun?"</p>

  <p>Öfke bedenimi, sert bir içkiden sonra gelen o sarsıcı duygu misali salladı. Bu çok fazlaydı. Adil oynamıyordu.</p>

  <p>Kollarım zaten boynundaydı, o yüzden ben de sağ elimdeki keskin acıyı görmezden gelerek saçını kavradım ve yüzümü onunkinden uzaklaştırmaya çalıştım. <span style="text-indent: 1em; font-size: 1em;">Ve Jacob yanlış anladı.</span></p>

  <p>Ona acı vermek için saçlarını köklerinden koparmaya çalışan ellerimi algılayamayacak kadar güçlüydü. Öfkeyi tutku sandı. En sonunda ona karşılık verdiğimi düşündü.</p>

  <p>Vahşi bir solukla dudaklarını benimkilere yapıştırdı ve belimi coşkulu bir şekilde kavradı.</p>

  <p>Öfkenin şoku, zaten sağlam olmayan kendime hâkimiyetimin dengesini bozmuştu; onun bu beklenmedik, kendinden geçmiş tepkisi ise her şeyi tamamen parçalamıştı. Tepkisinde eğer sadece zafer olsaydı, ona direnebilirdim. Ama ani sevincindeki savunmasızlık, kararlılığımı çatlatmış ve etkisiz hale getirmişti. Birden beynimin bedenimle bağlantısı koptu ve öpücüğüne karşılık vermeye başladım. Tüm sağduyuma rağmen dudaklarım onunkısiyle birlikte hiç et<span style="text-indent: 1em; font-size: 1em;">medikleri kadar değişik ve şaşırtıcı şekillerde hareket ediyorlardı. Jacob'la birlikteyken dikkatli olmama gerek yoktu ve kesinlikle onun da dikkatli olmasına gerek yoktu.</span></p>

  <p>Parmaklarım saçlarını daha da sıktı ama şimdi onu kendime çekiyordum.</p>

  <p>O her yerdeydi. Delici gün ışığı göz kapaklarımı yakıyordu. Sıcaklık her yerdeydi. Jacob olmayan hiçbir şeyi göremiyor, duyamıyor ve hissedemiyordum.</p>

  <p>Beynimin hâlâ aklı başında olan küçücük bir parçası bana haykırarak sorular soruyordu.</p>

  <p>Neden durdurmuyordum? Daha da kötüsü, neden kendimde durdurmayı isteme arzusunu bulamıyordum? Onu durdurmayı istememem ne anlama geliyordu? Ellerimin omuzlarına sıkıca sarılması ve omuzlarının geniş ve güçlü olmasının hoşuma gitmesi? Elleri bedenimi bedenine ne kadar sıkıca bastırırsa bastırsın, bana yine de yeterince sıkı gelmemesi ne anlama geliyordu?</p>

  <p>Sorular aptalcaydı çünkü cevabı biliyordum: kendime yalan söylüyordum.</p>

  <p>Jacob haklıydı. Başından beri haklıydı. O, sadece bir arkadaştan çok daha fazlasıydı. Bu yüzden ona elveda demesi bu kadar imkansızdı çünkü ona âşıktım. Onu sevmem gerekenden çok daha fazla seviyordum ama yine de yeterince değildi. Ona âşıktım ama yine de bir şeylerin değişmesine sebep olacak kadar değil; bu sadece ikimizi incitmeye yetiyordu. Onu hiç incitmediğim kadar incitmeye.</p>

  <p>Bundan başka bir şeyle ilgilenmiyordum, onun acısından başka. Bu durumun bende yarattığı azabı fazlasıyla hak ediyordum. Umarım kötü olur. Umarım gerçekten çok acı çekerim, diye diledim.</p>

  <p>O an, sanki tek kişiymiş gibiydik. Acısı hep acım olmuştu ve her zaman acım olacaktı, şimdi de sevinci sevincimdi. Sevinci hissediyordum ama yine de onun mutluluğu bir şekilde acı veriyordu. Neredeyse somut bir acı. Tenimi bir asitmişçesine yakıyordu, yavaş bir işkence gibiydi.</p>

  <p>Kısa ve hiç bitmeyen bir saniye için, yaşlarla ıslanmış göz kapaklarımın arkasında bir yolun uzandığını gördüm. Sanki Jacob'ın düşüncelerine bakıyor gibiydim, tam olarak nelerden vazgeçeceğimi ve bu yeni keşfimin beni neleri kaybetmekten kurtaracağını görebiliyordum. Charlie ve Rcnee'yi, Billy, Sam ve La Push'la karışmış değişik bir kolaj içinde görebiliyordum. Yılların geçtiğini ve yıllar geçerken bu durumun benim için ne kadar önemli olduğunu ve beni değiştirdiğini görebiliyordum. Âşık olduğum devasa kızıl-kahve kurdun, ne zaman ihtiyacım olsa yanımda beni koruduğunu görebiliyordum. O saniyenin ufacık bir parçasında, iki küçük siyah saçlı kafa gördüm, tanıdık bir ormana doğru benden kaçıyorlardı. Kaybolduklarında tüm bu görüntüleri de yanlarında götürdüler. <span style="text-indent: 1em; font-size: 1em;">Ve sonra kalbimdeki küçük çatlağın genişleyerek kalbimi ikiye ayırdığını hissettim.</span></p>

  <p>Jacob'ın dudakları benimkinden önce durdu. Gözlerimi açtığımda bana merak ve sevinçle baktığını gördüm.</p>

  <p>"Gitmem gerek," diye fısıldadı.</p>

  <p>"Hayır."</p>

  <p>Gülümsedi, cevabımdan memnun kalmıştı. </p>

  <p>"Uzun sürmeyecek," diye söz verdi. "Ama önce..."</p>

  <p>Yine öpmek için uzandı, direnmek için hiçbir sebebim yoktu. Ne gereği vardı ki? </p>

  <p>Bu sefer daha farklıydı. Yüzümdeki elleri yumuşak, sıcak dudakları nazik ve beklenmedik şekilde tereddütlüydü. Kısaydı ama çok ama çok tatlıydı.</p>

  <p>Kolları etrafımda kıvrıldı ve kulağıma fısıldarken bana sımsıkı sarıldı.</p>

  <p>"İlk öpücüğümüz bu olmalıydı. Hiç olmayacağına geç olsun daha iyi."</p>

  <p>Göremediği yüzüm göğsüne yaslı bir haldeydi ve göz yaşlarım yanaklarımdan aşağı süzülüyordu.</p>
</body>
</html>
