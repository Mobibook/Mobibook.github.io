<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>SONSÖZ - SEÇİM JACOB BLACK</h1>

  <p>"Jacob, sence bu daha uzun sürecek mi?" diye sordu Leah. Sabırsızca. Mızmızlanarak.</p>

  <p>Dişlerimi sıktım.</p>

  <p>Sürüdeki diğer herkes gibi, Leah da her şeyi biliyordu. Buraya, denizin, gökyüzünün ve yeryüzünün sonuna neden geldiğimi biliyordu. Yalnız kalmak için. Tek istediğimin bu olduğunu biliyordu. Yalnız olmak.</p>

  <p>Ama Leah her koşulda misafirliğini benden eksik etmeyecekti.</p>

  <p>Delicesine sinirlenmemin yanında, bir anlığına kendimi memnun hissettim. Çünkü artık öfkemi kontrol etmeyi düşünmek zorunda bile değildim. Artık bu kolaydı, yapabildiğim bir şeydi, doğaldı. Kızıl sis gözlerime çullanmıyor, hararet sırtımdan aşağı kaynar sular gibi inmiyordu. Cevap verdiğimde sesim sakindi.</p>

  <p>"Git kendini uçurumdan at, Leah," dedim ayağımın ucuyla göstererek.</p>

  <p>"Gerçekten mi, ufaklık." Beni yoksayarak, kendini yere <span style="text-indent: 1em; font-size: 1em;">atıp yayıldı. </span></p>

  <p><span style="text-indent: 1em; font-size: 1em;">"Bunun benim için ne kadar zor olduğuna dair en ufak bir fikrin yok."</span></p>

  <p>"Senin için?" Ciddi olduğuna inanmam birkaç dakikamı aldı. </p>

  <p>"Tanıdığım en bencil insansın, Leah, içinde yaşadığın hayal dünyasını - <i>güneşin senin etrafında döndüğünü sanmandan bahsediyorum</i> - yok etmek istemem. Bu yüzden de probleminin ne olduğuyla zerrece ilgilenmediğimi söylemeyeceğim. Defol. Git."</p>

  <p>"Buna bir saniyeliğine benim açımdan bak, tamam mı?" diye devam etti, sanki hiçbir şey söylememişim gibi.</p>

  <p>Amacı ruh halimi dağıtmaksa, başarılı olmuştu. Gülmeye başladım. Sesim garip bir biçimde onu incitti.</p>

  <p>"Homurdanmayı kes de, beni dinle," diye kızdı.</p>

  <p>"Dinliyormuş gibi yaparsam gidecek misin?" diye sordum, yüzündeki daimi somurtkan ifadeye bakarak. Yüzünde hiç başka bir ifade oluştu mu, diye merak ediyordum.</p>

  <p>Eskiden Leah'ın hoş, hatta güzel olduğunu düşündüğümü hatırladım. Bu uzun zaman önceydi. Artık kimse onun hakkında böyle düşünmüyordu. Sam dışında. Asla kendini affetmeyecekti. Sanki Leah'ın bu sert, gaddar kişiye dönüşmesi onun hatasıymış gibi.</p>

  <p>Sanki ne düşündüğümü tahmin edebiliyormuş gibi, kaşları daha da çatıldı. Muhtemelen tahmin edebiliyordu.</p>

  <p>"Bu beni deli ediyor Jacob. Bunun bana kendimi nasıl hissettirdiğini hayal edebiliyor musun? Bella Swan'i sevmem bile. Sanki ben de ona âşıkmışım gibi, bu emici-sever için yas tutmamı sağladın. Bunun nasıl da kafa bulandırıcı olduğunu anlayabiliyor musun? Dün akşam rüyamda onu öptüğümü gördüm! Bununla ne yapacağım şimdi ben?"</p>

  <p>"Umursamam mı gerekiyor?"</p>

  <p>"Kafanın içinde olmaya daha fazla dayanamıyorum. Aş artık onu. O şeyle evlenecek. Onu, onlardan birine dönüştürmeyi deneyecek. Yoluna devam etmenin zamanı geldi, ufaklık."</p>

  <p>"Kapa çeneni," diye hırladım.</p>

  <p>Cevap vermek yanlış olacaktı. Biliyordum. Çenemi tut<span style="text-indent: 1em; font-size: 1em;">tum. Ama eğer hemen şimdi çekip gitmezse, onun için kötü olacaktı.</span></p>

  <p>"Büyük ihtimalle onu öldürür zaten," dedi Leah alay edercesine. "Tüm hikâyeler bunun olma ihtimalinin daha yüksek olduğunu gösteriyor. Belki de bir cenaze, onu unutman için düğünden daha etkili olur." </p>

  <p>Bu sefer çabaladım. Gözlerimi kapadım ve ağzımdaki acı tatla mücadele ettim. Sırtımdaki o ateşi ittirip uzaklaştırdım, bedenim parçalara ayrılmak isterken onu bir arada tutmak için mücadele ettim.</p>

  <p>Kendime hâkim olmayı başardığımda ona dik dik baktım. Titremeler yavaşlarken gülümseyerek ellerimi izliyordu.</p>

  <p>Ne şaka ama.</p>

  <p>"Eğer cinsiyet karmaşası yüzünden keyifsizsen Leah..." dedim, yavaşça, her kelimeyi vurgulayarak. "Diğerlerimizin Sam'i senin gözünden görmeyi nasıl karşıladığını düşünüyorsun? Emily'nin düşkünlüğünle uğraşması yeterince kötü zaten. Bir de biz erkeklerin onun için salya akıtmamıza ihtiyacı yok."</p>

  <p>Ne kadar kızgın olsam da, yüzündeki acıyı görünce kendimi suçlu hissettim.. <span style="text-indent: 1em; font-size: 1em;">Ayağa fırlayıp bana tükürmek için durdu ve sonra hızla ağaçlara doğru koştu.</span></p>

  <p>İç karartıcı bir şekilde güldüm. </p>

  <p>"Iskaladın."</p>

  <p>Sam bunun için canıma okuyacaktı ama buna değerdi. Leah beni daha fazla rahatsız edemezdi. Fırsatını bulsam yine yapardım. <span style="text-indent: 1em; font-size: 1em;">Sözleri beynime kazınmıştı. Acısı o kadar fazlaydı ki, zar zor nefes alabiliyordum. </span><span style="text-indent: 1em; font-size: 1em;">Bella'nın, benim yerime başkasını seçmesi o kadar da önemli değildi. Bunun ıstırabı hiçbir şeydi. Bu ıstırapla aptal ve gereğinden fazla uzun hayatım boyunca yaşayabilirdim. </span><span style="text-indent: 1em; font-size: 1em;">Ama her şeyden vazgeçmesi, kalbinin durmasına, tenin </span><span style="text-indent: 1em; font-size: 1em;">soğumasına ve aklının katıksız bir avcı aklına dönüşmesine izin vermesine ınanamıyordum. Bir canavar Bir yabancı.</span></p>

  <p>Dünyada bundan daha kötü, daha acı verici hiçbir şeyin olamayacağını düşünüyordum.</p>

  <p>Ama onu öldürürse...</p>

  <p>Yine öfkeme karşı koymak zorunda kaldım. Belki, Leah için olmasa da, bu hiddetin beni onunla daha iyi başa çıkabilecek bir yaratığa çevirmesine izin vermek daha kolay olurdu, insani duygulardan çok daha güçlü içgüdüleri olan bir yaratığa dönüşebilirdim. Acıyı aynı şekilde hissedemeyen bir hayvana. Başka tür bir acı. En azından bir çeşidi. Ama Leah şimdi kaçıyordu ve onun düşüncelerini paylaşmak istemiyordum. Öyle bir kaçma şansını elimden aldığı için içimden ona küfrettim.</p>

  <p>Ellerim kontrolümde olmadan titriyordu. Onları titreten neydi? Öfke? Istırap? Artık neye karşı savaştığımdan emin değildim.</p>

  <p>Bella'nın hayatta kalacağına inanmak zorundaydım. Ama bu güven gerektiriyordu, hissetmediğim bir güven, o kan emicinin onu hayatta tutabilme yeteneklerine dair bir güven. <span style="text-indent: 1em; font-size: 1em;">Bella farklı olacaktı ama bunun beni nasıl etkileyeceğini merak ediyordum. Onun orada bir taş gibi dikildiğini görmek, öldüğünü görmekle aynı mı olacaktı? Buz gibi? Kokusu burun deliklerimi yakarken, koparma ve parçalama içgüdülerimi harekete geçirirken... Nasıl olurdu? Onu nasıl öldürmek isteyebilirdim? Onlardan birini öldürmemeyi nasıl isteyebilirdim?</span></p>

  <p>Dalgaların sahile vurmasını izledim. Uçurumun kenarının altlarında bir yerde gözden kayboluyorlardı ama kuma vurduklarında çıkan sesi duyabiliyordum. Geç saatlere, iyice karanlık olana kadar onları seyrettim.</p>

  <p>Eve gitmek muhtemelen kötü bir fikirdi. Ama açtım ve aklıma başka bir plan gelmiyordu. <span style="text-indent: 1em; font-size: 1em;">Kollarımı aptal kol askılarımın içinden geçirirken ve koltuk değeneklerime tutunurken suratımı ekşittim. Keşke o </span><span style="text-indent: 1em; font-size: 1em;">gün Charlie beni görüp etrafa "motosiklet kazası" hikâyesini yaymasaydı. Aptal destekler. Nefret ediyordum onlardan.</span></p>

  <p>Eve girip babamın yüzündeki ifadeyi görünce acıkmak daha iyi bir fikir gibi gözükmeye başladı. Dilinin altında bir şey vardı. Bunu fark etmesi kolaydı. Kayıtsız davranmaya çalışırdı ama hep abartırdı.</p>

  <p>Ayrıca çok fazla konuşuyordu. Daha masaya oturamadan günü hakkında gevezelik etmeye başladı. Söylemek istemediği bir şey olmadığı takdirde böylesine zevzeklik etmezdi. Yemeğe odaklanarak onu elimden geldiğince duymazlıktan geldim. Ne kadar hızlı çiğnersem...</p>

  <p>"... ve bugün Sue uğradı." Babamın sesi yüksekti. Yok sayması güçtü. Her zamanki gibi. "İnanılmaz biri. O kadın boz ayılardan daha güçlü. Sue'dan harika bir kurt olurdu. Leah daha çok bir sansar gibi." Kendi şakasına kıkırdayarak güldü.</p>

  <p>Cevabım için kısa bir süre bekledi ama boşunaydı, ölesiye sıkılmış ifademi görmüyor gibiydi. Çoğu zaman, bu onu sinir ederdi. Keşke Leah konusunda çenesini kapatsaydı. Onu düşünmemeye çalışıyordum.</p>

  <p>"Seth'le uğraşması daha kolay. Elbette, sen de kız kardeşlerinden daha kolaydın ta ki... şey, tabii senin onlardan daha fazla uğraşman gereken bir şeyin vardı."</p>

  <p>Uzun ve derin derin içimi çektim, pencereden dışarı baktım.</p>

  <p>Billy uzun bir süre sessiz kaldı. </p>

  <p>"Bugün bir mektup geldi."</p>

  <p>Kaçmaya çalıştığı konunun bu olduğunu anlamıştım.</p>

  <p>"Mektup mu?"</p>

  <p>"Bir...düğün davetiyesi."</p>

  <p>Bedenimdeki tüm kaslar kasıldı. Sırtımdan aşağı kaynar sular dökülüyor gibiydi. Ellerimi sabit tutabilmek için masaya tütündüm.</p>

  <p>Billy fark etmemiş gibi devam etti. </p>

  <p>"içinde sana yazılmış bir not var. Okumadım."</p>

  <p>Tekerlekli sandalyesi ve bacağı arasında sıkışmış olan fildişi zarfı çekip aldı. Masaya koydu. </p>

  <p>"Büyük ihtimalle okumana gerek olmayacaktır. Ne yazdığı önemli değil."</p>

  <p>Aptal ters psikoloji. Zarfı masadan aldım.</p>

  <p>Ağır, sert bir kağıttı. Pahalıydı. Forks için fazla süslüydü, içindeki kart da resmi ve süslüydü. Bella'nın işi olmadığı belliydi. Transparan, çiçek desenli sayfalarda onun kişisel zevkine dair hiçbir iz yoktu. Bunu hiç sevmediğine bahse girerdim. Kelimeleri okumadım, tarihe bile bakmadım. Umurumda değildi.</p>

  <p>Arkasında, siyah mürekkeple adımın yazılmış olduğu, ikiye katlanmış, kalın fildişi bir kâğıt vardı. El yazısını tanıyamadım ama geri kalanlar kadar süslüydü. Bir an, kan emicinin övünmeye meraklı biri olup olmadığını merak ettim.</p>

  <p>Açtım.</p>

  <p><br /></p>

  <p><b><i>Jacob,</i></b></p>

  <p><b><i>Sana bunu göndererek kuralları bozuyorum. Seni incitmekten korkuyordu ve gelmek için herhangi bir şekilde zorunlu hissetmeni istemedi. Ama biliyorum ki, eğer durum tersi olsaydı, ben bir seçim şansı isterdim.</i></b></p>

  <p><b><i>Ona çok iyi bakacağıma söz veriyorum, Jacob. Teşekkür ederim - onun için - her şey için.</i></b></p>

  <p><b><i><br /></i></b></p>

  <p><b><i>Edward</i></b></p>

  <p><b><i><br /></i></b></p>

  <p>"Jake, sadece tek bir masamız var," dedi Billy. Sol elime bakıyordu.</p>

  <p>Parmaklarımı tahtaya o kadar sert bastırıyordum ki, gerçekten de tehlikeli görünüyordu. Parmaklarımı tek tek gevşettim ve sonra bir şey kırmamak için ellerimi birleştirdim.</p>

  <p>"Evet, çok da önemli değil zaten," diye mırıldandı Billy.</p>

  <p>Masadan kalktım ve kalkarken tişörtümü çıkardım. Leah'ın şimdiye kadar evine gitmiş olmasını diledim.</p>

  <p>"Çok geç kalma," diye mırıldandı Billy, ben ön kapıyı açmak üzere yumruklarken.</p>

  <p>Ağaçlara gelmeden koşmaya başlamıştım, giysilerim, sanki geri dönüş yolunu bulmak amacıyla, ekmek kırıntılarından oluşan bir iz gibi arkamda kalıyorlardı. Dönüşüm geçirmem çok kolay olmuştu. Düşünmek zorunda değildim. Bedenim, nereye gittiğimi çoktan biliyordu ve ben ondan rica etmeden, o bana istediğimi verdi.</p>

  <p>Şimdi dört bacağım vardı ve uçuyordum.</p>

  <p>Arkamda kalan ağaçlar bulanık bir siyah deniz gibi duruyorlardı. Kaslarım bir araya gelip eforsuz bir ritme büründü. Bu şekilde günlerce koşabilir ve yorulmazdım. Belki, bu sefer, durmazdım da.</p>

  <p>Ama yalnız değildim.</p>

  <p><i>Çok üzgünüm</i>, diye fısıldadı Embry kulağıma.</p>

  <p>Onun gözleriyle görebiliyordum. Kuzeyde, çok uzaktaydı ama geri dönüp bana katılmak için hızlanıyordu. Hırladım ve hızlandım.</p>

  <p><i>Bizi bekle</i>, diye yakındı Quil. Daha yakındaydı, köyden yeni çıkıyordu.</p>

  <p><i>Beni yalnız bırakın</i>, diye sızlandım.</p>

  <p>Endişelerini zihnimin içinde duyabiliyor ve seslerini, ormanın ve rüzgârın sesiyle elimden geldiğince boğmaya çalışıyordum. Bu en nefret ettiğim şeydi. Kendimi onların gözleriyle görmek, şimdi gözleri acımayla dolu olduğundan çok daha kötüydü. Bu nefreti gördüler ama yine de arkamdan koşmaya devam ettiler.</p>

  <p>Zihnimde yeni bir ses yankılandı.</p>

  <p><i>Bırakın gitsin</i>. Sam'in düşüncesi yumuşaktı ama yine de bir emirdi. Embry ve Quil yavaşladılar.</p>

  <p>Keşke duymayı ve gördüklerini görmeyi durdurabilseydim. Aklımın içi öylesine kalabalıktı ki, yine yalnız kalabilmenin tek yolu tekrar insan olmaktı. Bu acıya katlanamıyordum.</p>

  <p><i>İnsana dönüşün</i>, dedi Sam. Ben seni alırım, Embry.</p>

  <p>Sesler sırayla sessizliğe dönüştü. Sadece Sam kalmıştı.</p>

  <p><i>Teşekkür ederim</i>, diye düşünmeyi becerdim.</p>

  <p><i>Yapabildiğinde eve geri dön</i>. Kelimeler zor duyuluyordu, ayrılırken arkalarında bir boşluk bırakıyorlardı. Ve yalnızdım.</p>

  <p>Çok daha iyi. Şimdi, ayaklarımın altındaki, birbirine dolanmış yaprakların hatif hışırtısını, tepemdeki baykuş kanatlarının fısıltısını ve okyanusun sahile çarptığını duyabiliyordum. Sadece bunları duyuyordum, başka hiçbir şey yoktu. Arkamda kilometrelerce yolu bırakırken, hız dışında, kaslarımın, tendonlarımın ve kemiklerimin kasılması ve birlikte bir uyum içinde çalışması dışında hiçbir şey hissetmiyordum;</p>

  <p>Eğer zihnimin içindeki sessizlik uzun sürseydi, asla geri dönmezdim. Hayatı boyunca bu formu seçen ilk kişi ben olmazdım. Belki, yeterince uzağa koşarsam, bir daha asla duymak zorunda kalmazdım...</p>

  <p>Jacob Black'in arkamda yok olup gitmesi için ayaklarımı daha da hızlı gitmeye zorladım.</p>

  <p><br /></p>
</body>
</html>
