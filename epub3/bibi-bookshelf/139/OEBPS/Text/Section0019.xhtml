<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>15. Bahis</h1>

  <p>Bir dakika boyunca gözlerimi ayırmadan ona baktım, nutkum tutulmuştu. Ona söyleyecek hiçbir şey bulamıyordum. <span style="text-indent: 1em; font-size: 1em;">Yüzümdeki şaşkın ifadeyi seyrederken onun yüzüne bir ciddiyet hâkim olmuştu.</span></p>

  <p>"Tamam," dedi, gülümseyerek. "Hepsi bu."</p>

  <p>"Jake - " Boğazımda sanki büyük bir yumru varmış gibi hissediyordum. Boğazımı temizlemeye çalıştım. "Yapamam, yani yapmam...  gitmeliyim."</p>

  <p>Arkamı döndüm, ama beni omuzlarımdan yakaladı ve etrafımda döndürdü.</p>

  <p>"Hayır, bekle. Biliyorum, Bella. Ama bak, bana cevap ver, tamam mı? Gitmemi ve bir daha seni görmememi mi istiyorsun? Dürüst ol."</p>

  <p>Sorduğu soruya konsantre olmam zordu, cevap vermem bir dakikamı aldı. </p>

  <p>"Hayır bunu istemiyorum," diyebildim en sonunda.</p>

  <p>Jacob tekrar gülümsedi. </p>

  <p>"Anlıyorum."</p>

  <p>"Fakat çevremde olmanı istememin sebebi, seninkiyle aynı değil," diye itiraz ettim.</p>

  <p>"Neden çevrende olmamı istiyorsun, anlat bana."</p>

  <p>Dikkatlice düşündüm. </p>

  <p>"Sen olmadığında seni özlüyorum. Sen mutlu olduğunda," bunu dikkatlice söylemiştim, "ben de mutlu oluyorum. Ama aynı şeyleri Charlie için de söyleyebilirim, Jacob. Sen ailedensin. Seni seviyorum ama sana âşık değilim."</p>

  <p>Kaygısızca başını salladı. </p>

  <p>"Fakat etrafında olmamı istiyorsun."</p>

  <p>"Evet." İç geçirdim. Cesaretinin kırılması imkânsızdı.</p>

  <p>"Öyleyse etrafında olmaya devam edeceğim."</p>

  <p>"Ulaşılması zor şeylerden hoşlanıyorsun," diye mırıldandım.</p>

  <p>"Evet." Parmaklarının ucuyla sağ yanağıma dokundu. Ben de onu uzaklaştırmak için eline vurdum.</p>

  <p>"Davranışlarına biraz da olsa çeki düzen vermeyi düşünüyor musun?" diye sordum, rahatsız olmuştum.</p>

  <p>"Hayır, düşünmüyorum. Sen karar ver, Bella. Beni olduğum gibi, kötü huylarım da dahil, kabul edersin ya da etmezsin."</p>

  <p>Ona dik dik baktım, yılmıştım. </p>

  <p>"Bu çok acımasızca."</p>

  <p>"Sen de öylesin."</p>

  <p>Beni çekti ve ben de gönülsüzce geri adım attım. Haklıydı. Bu kadar acımasız olmasaydım - <i>ve açgözlü tabii</i> - ona artık arkadaş olmak istemediğimi ve gitmesini söylerdim. Onun canını acıtacağım bile bile arkadaş olmaya devam etmem yanlıştı. Burada ne yaptığımı bilmiyordum ama aniden bunun doğru olmadığına emin oldum.</p>

  <p>"Haklısın," diye fısıldadım.</p>

  <p>Güldü. </p>

  <p>"Seni affediyordum. Sadece bana çok kızmamaya çalıştığın için. Çünkü vazgeçmemeye daha henüz karar verdim. Ümitsiz vakalarda karşı koyamadığım bir şeyler var."</p>

  <p>"Jacob." Onun karanlık gözlerine sertçe baktım, beni ciddiye almasını sağlamaya çalışıyordum. "Onu seviyorum Jack. O benim tüm yaşamım."</p>

  <p>"Beni de seviyorsun," diye hatırlattı. Karşı çıkmaya çalıştığımda ise elini kaldırdı. "Aynı şekilde değil, biliyorum. Ama <span style="text-indent: 1em; font-size: 1em;">o senin tüm yaşamın değil. Artık değil. Belki bir zamanlar öyleydi ama gitti. Ve şimdi yaptığı seçimin sonuçlarına katlanmak zorunda, yani bana."</span></p>

  <p>Başımı hayretle salladım. </p>

  <p>"Katlanılmaz birisin."</p>

  <p>Aniden ciddileşti. Çenemi avcunun arasına aldı ve sıkıca tuttu böylece ondan kaçamayacaktım.</p>

  <p>"Kalbin atmayana kadar, Bella," dedi. "Savaşmak için burada olacağım. Seçeneklerinin olduğunu unutma."</p>

  <p>"Seçenekler istemiyorum," diye itiraz ettim ve çenemi onun avcundan kurtarmaya çalıştıysam da başaramadım. "Ve kalp atışlarım artık sayılı, Jacob. Zaman neredeyse doldu."</p>

  <p>Gözlerini kıstı. </p>

  <p>"Her şeye rağmen savaşacağım, üstelik şimdi daha da güçlü savaşacağım," diye fısıldadı.</p>

  <p>Hâlâ parmakları çenemi sıkıca tutuyordu ve gözlerinde bir şeylerin hareketlendiğini gördüm.</p>

  <p>"Hay - " İtiraz etmeyi denedim ama artık çok geçti.</p>

  <p>Dudakları benimkilerine çarptı, itirazı yarıda kesilmişti. Beni öfkeyle, sertçe öptü. Beni öperken diğer eli kaçmamı imkânsız hale getirmek için boynumu tutuyordu. Bütün gücümle onu itmeye çalıştıysam da, bir şey fark etmedi. Öfkesine rağmen dudakları yumuşaktı ve benimkileri, daha önce tatmadığım kadar sıcak bir şekilde kavramıştı.</p>

  <p>Yüzünü tutup itmeye çalıştım ama yine başarısız oldum. Bu defa fark etmiş gibi görünüyordu ama bu onu daha da kızdırmaktan başka bir işe yaramamıştı. Dudakları zorla benimkileri aralamaya çalışıyordu, sıcak nefesini hissedebiliyordum.</p>

  <p>içgüdülerimle hareket etmeye karar vermiştim, ellerimi indirdim ve karşı koymayı bıraktım. Gözlerimi açtım ve savaşmadım, hiçbir şey hissetmedim de...sadece durmasını bekledim.</p>

  <p>İşe yaradı. Öfkesi yok olmuştu, bana baktı. Dudaklarını benim dudaklarıma hafifçe bastırdı, bir kere, iki kere...üç kere. Bense heykel gibi durdum ve onu bekledim.</p>

  <p>Sonunda yüzümü serbest bıraktı ve geriye çekildi.</p>

  <p>"Bitti mi?" diye sordum ifadesiz bir şekilde.</p>

  <p>"Evet," dedi iç geçirerek. Gözlerini kapattı ve gülümsemeye başladı. Kolumu geriye doğru savurdum ve bütün gücümle ağzına bir yumruk geçirdim.</p>

  <p>Çatırtıya benzeyen bir ses duyuldu.</p>

  <p>"Ah! AAAH!" diyerek haykırdım, deli gibi yerimde zıpladım ve elimi göğsüme koyup eğildim. Kırılmıştı, bunu hissetmiştim.</p>

  <p>Jacob hayretle bana bakıyordu. </p>

  <p>"İyi misin?"</p>

  <p>"Hayır, lanet olsun! Sen elimi kırdın!"</p>

  <p>"Bella, sen elini kırdın. Şimdi etrafımda dans etmeyi kes ve bakmama izin ver."</p>

  <p>"Dokunma bana! Eve gidiyorum ben!"</p>

  <p>"Arabamı alayım," dedi sakince. Filmlerdeki gibi çenesini bile sıvazlamamıştı. Ne kadar da sinir bozucu bir durumdu.</p>

  <p>"Hayır, teşekkürler," diyerek tısladım. "Yürümeyi tercih ederim." Yola doğru döndüm. Sınırdan sadece birkaç kilometre uzaktaydım. Ondan uzaklaşır uzaklaşmaz Alice beni görür ve beni alması için birini yollardı.</p>

  <p>"Hadi seni eve bırakmama izin ver," diye ısrar etti Jacob. İnanılır gibi değildi, hâlâ kolunu belime atacak cesareti vardı.</p>

  <p>Ondan uzaklaşmak için silkindim.</p>

  <p>"Pekâlâ!"dedim homurdanarak. "Hadi bakalım! Edward'ın sana ne yapacağını görmek için sabırsızlanıyorum! Umarım boynunu kırar, seni yüzsüz, iğrenç, gerizekâlı KÖPEK!"</p>

  <p>Jacob gözlerini devirdi. Arabasının kapısını açtı ve binmeme yardım etti. Sürücü koltuğuna geçtiğinde ıslık çalıyordu.</p>

  <p>"Canını az da olsa acıtamadım, değil mi?" diye sordum öfkeyle ve hayal kırıklığı içerisinde.</p>

  <p>"Şaka mı yapıyorsun? Eğer çığlık atmaya başlamasaydın, bana vurmaya çalıştığını anlamayacaktım bile. Taştan falan yapılmış değilim ama o kadar yumuşak da değilim."</p>

  <p>"Senden nefret ediyorum, Jacob Black."</p>

  <p>"Bu iyi işte. Nefret tutku dolu bir duygudur."</p>

  <p>"Sana tutkuyu göstereceğim," diye söylendim. "Tutku cinayeti neymiş göreceksin."</p>

  <p>"Ah, hadi ama," dedi, neşeyle tekrar ıslık çalmaya başladı. "Bir kayayı öpmekten daha eğlenceli olmalı."</p>

  <p>"Yaklaşamadın bile," dedim soğukça.</p>

  <p>Dudaklarını ısırdı. </p>

  <p>"Bunu söyleyebilirdin."</p>

  <p>"Söylemezdim."</p>

  <p>Bir anlığına bu onu rahatsız etse de sonra hemen canlandı. </p>

  <p>"Sadece kızgınsın. Bu tip şeylerde hiç deneyimim yok ama oldukça inanılmaz olduğumu düşündüm."</p>

  <p>"lyy," dedim inleyerek.</p>

  <p>"Bu gece bunun hakkında düşüneceksin. O senin uyuduğunu sanarken sen seçeneklerin hakkında düşünüyor olacaksın."</p>

  <p>"Eğer bu gece seni düşünürsem, bunun nedeni kâbus görüyor olacağımdandır."</p>

  <p>Yavaşça arabayı durdurdu ve dönüp karanlık, kocaman açtığı gözleriyle bana ciddi bir bakış attı. </p>

  <p>"Sadece nasıl olabileceğini düşün, Bella." Sesi ısrarcı ama yumuşaktı. "Benim için hiçbir şeyi değiştirmek zorunda kalmazdın. Hem biliyorsun, beni seçersen Charlie de mutlu olurdu. Seni vampirin kadar iyi koruyabilirim, hatta daha iyi bile koruyabilirim. Ve seni mutlu ederdim, Bella. Onun veremeyeceği pek çok şeye sahibim. Bahse girerim sana zarar vereceğinden seni asla böyle öpememiştir. Sana asla, asla zarar vermezdim, Bella."</p>

  <p>Yaralı olan elimi havaya kaldırdım.</p>

  <p>İç geçirdi. </p>

  <p>"Bu benim suçum değildi. Bunu bilmen gerekirdi."</p>

  <p>"Jacob, onsuz mutlu olamam."</p>

  <p>"Hiç denemedin," diye itiraz etti. "O gittiğinde tüm enerjini onu beklemeye harcadın. Seni bıraksa mutlu olabilirdin. Benimle mutlu olabilirsin."</p>

  <p>"Onun dışında kimseyle mutlu olmak istemiyorum," dedim ısrarla.</p>

  <p>"Asla bana güvendiğin kadar ona güvenemeyeceksin. Seni bir kere terk etti, bunu tekrar yapabilir."</p>

  <p>"Hayır, yapmayacak," dedim dişlerimin arasından. Söylediklerinin hatırlattıkları canımı yaktı. Onun da canını yakmak istedim. "Sen de beni terk ettin," diye hatırlattım ona buz gibi bir sesle, benden saklanarak geçirdiği haftaları düşünüyordum, ormanda bana söylediklerini...</p>

  <p>"Asla yapmadım," diye heyecanla karşı çıktı. "Sana anlatamayacağımı söylemişlerdi. Eğer birlikte olacaksak, bu senin için güvenli olmazdı. Ama seni asla terk etmedim, asla! Geceleri evinin çevresinde dolaşıyordum, tıpkı şimdi olduğu gibi. İyi olduğundan emin olmak için."</p>

  <p>Artık benim hissettiğim gibi kötü hissetmesini istemiyordum.</p>

  <p>"Beni eve götür. Elim acıyor."</p>

  <p>İç geçirdi ve yolu takip ederek normal hızda sürmeye başladı.</p>

  <p>"Bunu sadece bir düşün, Bella."</p>

  <p>"Hayır," dedim inatla.</p>

  <p>"Düşüneceksin. Bu gece. Ve sen beni düşünürken ben de seni düşüneceğim."</p>

  <p>"Dediğim gibi, kâbus."</p>

  <p>Bana dönüp gülümsedi. </p>

  <p>"Sen de beni öptün."</p>

  <p>Hızla nefesimi verdim, düşünmeden ellerimi yumruk haline getirip sıkmaya çalıştığımda canım yandı ve inledim.</p>

  <p>"İyi misin?" diye sordu.</p>

  <p>"Hayır, öpmedim."</p>

  <p>"Sanırım farkı söyleyebilirim."</p>

  <p>"Belli ki fark edemiyorsun. O bir karşılık veriş değildi, sadece seni başımdan savmaya çalışıyordum, seni salak."</p>

  <p>Genzinden gelen bir sesle güldü. </p>

  <p>"Huysuz. Aşırı derecede müdafacı olduğunu söyleyebilirim."</p>

  <p>Derin bir nefes aldım. Onunla tartışmanın bir anlamı <span style="text-indent: 1em; font-size: 1em;">yoktu; söylediğim her şeyi çarpıtıyordu. Elime konsantre oldum, neresinin kırıldığından emin olmak için parmaklarımı açmaya çalışıyordum. Parmaklarımın eklem yerlerinde keskin bir acı hissettim. İnledim.</span></p>

  <p>"Elin için gerçekten üzgünüm," dedi Jacob, sesi içtendi. </p>

  <p>"Bir dahakine bana vurmak istediğinde beyzbol sopası ya da levye kullan, tamam mı?"</p>

  <p>"Bunu unutacağımı sanma," diye mırıldandım.</p>

  <p>Evin sokağına gelene kadar nereye gittiğimizi fark etmemiştim.</p>

  <p>"Neden beni buraya getirdin?"</p>

  <p>Bana boş gözlerle baktı. </p>

  <p>"Senin eve gitmek istiyorum dediğini sanıyordum?"</p>

  <p>"Ahh. Sanırım beni Edward'm evine götüremezsin, değil mi?" Bu sözleri ümitsizce söylemiştim.</p>

  <p>Yüzünde bir acı ifadesi belirdi ve bunun onu, o ana kadar söylediğim her şeyden daha fazla etkilediğini fark ettim.</p>

  <p>"Bu senin evin, Bella," dedi usulca.</p>

  <p>"Evet, ama burada bir doktor yaşıyor mu?" Elimi tekrar havaya kaldırdım.</p>

  <p>"Ah." Bunun üzerinde bir dakika kadar düşündü. "Seni hastaneye götüreyim. Ya da Charlie götürsün istersen."</p>

  <p>"Hastaneye gitmek istemiyorum. Bu çok utanç verici ve gereksiz."</p>

  <p>Evin önüne gelince arabayı yavaşlattı, yüzünde kendinden emin olmayan bir ifade vardı. Charlie'nin aracı garaj yolundaydı.</p>

  <p>İç geçirdim. </p>

  <p>"Eve git, Jacob."</p>

  <p>Arabadan sarsakça indim ve eve doğru yürümeye başladım. Arabanın motoru sustu, Jacob'ı yanımda bulduğumda sinirlenmekten çok şaşırmıştım.</p>

  <p>"Ne yapıyorsun?" diye sordu.</p>

  <p>"Elime koymak için biraz buz alacağım ve sonra da Edward'ı arayıp elimi tedavi etmesi için beni Carlisle's gö<span style="text-indent: 1em; font-size: 1em;">türmesini isteyeceğim. O sırada hâlâ burada olursan da, sana levye ile saldıracağım."</span></p>

  <p>Cevap vermedi. Evin kapısını açtı ve geçmem için tuttu. Sessizce Charlie'nin uzandığı oturma odasının önünden geçtik.</p>

  <p>"Merhaba çocuklar," dedi Charlie, oturmaya çalışarak. "Seni burada görmek çok güzel, Jake."</p>

  <p>"Selam, Charlie," dedi Jacob ve sonra duraksadı. Sessizce mutfağa geçtim.</p>

  <p>"Neyi var?" diye merakla sordu Charlie,</p>

  <p>Jacob'ın, "Elini kırdığını düşünüyor," dediğini duydum. Dondurucunun kapağını açtım ve buz kalıbını tezgâhın üzerine koydum.</p>

  <p>"Bunu nasıl yaptı?" Babam olarak bu olayla daha az eğlenmesi ve daha düşünceli davranması gerektiğini düşünüyordum.</p>

  <p>Jacob kahkaha attı. </p>

  <p>"Bana vurdu."</p>

  <p>Charlie de güldü, ben lavabonun başında buzları kalıptan çıkarmak için kenara vururken kaşlarını çattım. Buz parçaları lavaboya saçıldı ve sağlam olan elimle bir avuç alıp kenarda asılı duran kurutma havlusunun içine sardım.</p>

  <p>"Neden sana vurdu?"</p>

  <p>"Çünkü onu öptüm," dedi Jacob utanmazca.</p>

  <p>"Aferin sana," Charlie onu tebrik etti.</p>

  <p>Dişlerimi sıktım ve telefona uzandım. Edward'in cep telefonunun numarasını çevirdim.</p>

  <p>"Bella?" diye yanıtladı Edward daha ilk çalışta. Ses tonu rahatlamış, hatta daha çok memnun geliyordu. Volvo'sundan gelen motoru sesini duyabiliyordum; çoktan arabaya binmişti. Bu iyiydi işte. </p>

  <p>"Telefonunu bırakmışsın...Üzgünüm, Jacob seni eve mi bıraktı?"</p>

  <p>"Evet," diye homurdandım. "Lütfen gelip beni alır mı<span style="text-indent: 1em; font-size: 1em;">sın</span><span style="text-indent: 1em; font-size: 1em;">?"</span></p>

  <p>"Yoldayım," dedi hemen. "Sorun ne?"</p>

  <p>"Carlisle'in elime bakmasını istiyordum. Sanırım elim kırıldı."</p>

  <p>Oturma odasından gelen gürültüler sona ermişti, Jacob'ın ne zaman kaçıp gideceğini merak ediyordum. Merhametsizce gülümsedim, onun huzursuz olduğunu hayal ediyordum.</p>

  <p>"Ne oldu?" diye ısrarla sordu Edward, ses tonunda heyecandan eser yoktu. </p>

  <p>"Jacob'a yumruk attım," diye itiraf ettim.</p>

  <p>"İyi," dedi soğuk bir ses tonuyla. "Yine de canın yandığı için üzgünüm."</p>

  <p>Birdenbire güldüm, çünkü onun tavrı da en az Charlie'ninki kadar tatlıydı.</p>

  <p>"Umarım sen de onun canını yakarsın." Düş kırıklığı içerisinde iç çektim. "Ben hiç hasar veremedim."</p>

  <p>"Bunu halledebilirim," dedi.</p>

  <p>"Ben de bunu söylemeni umuyordum."</p>

  <p>Kısa bir sessizlik oldu. </p>

  <p>"Bu pek senin söyleyeceğin türden bir şeye benzemiyor," dedi, artık sesi ihtiyatlıydı. "O ne yaptı"</p>

  <p>"Beni öptü," diye söylendim.</p>

  <p>Telefonun diğer ucunda duyduğum tek şey otomobilinin hızlanan motoruydu.</p>

  <p>Diğer odada Charlie'nin tekrar konuşmaya başladığını duymuştum. </p>

  <p>"Belki de gitsen iyi olur Jake," demişti.</p>

  <p>"Mahsuru yoksa sanırım biraz burada takılacağım."</p>

  <p>"Kendi cenazende yani," diye mırıldandı Charlie.</p>

  <p>"Köpek hâlâ oralarda mı?" Edward nihayet konuşmuştu.</p>

  <p>"Evet."</p>

  <p>"Ben de köşeyi döndüm," dedi ürkütücü bir ses tonuyla ve telefon kapandı.</p>

  <p>Telefonu gülümseyerek kapattığım da onun arabasının sokağa girdiğini duydum. Evin önüne geldiğinde frenleri gürültüyle inledi. Kapıyı açmaya gittim.</p>

  <p>"Elin nasıl?" diye sordu Charlie yanından geçerken. Jacob <span style="text-indent: 1em; font-size: 1em;">ise onun yanında durmuş, gülümsüyordu, kesinlikle çok sakindi.</span></p>

  <p>Elimin üzerindeki buz torbasını kaldırdım. </p>

  <p>"Şişiyor."</p>

  <p>"Belki de kendi boyutlarında birini seçmeliydin," dedi Charlie.</p>

  <p>"Belki de," diye kabul ettim. Kapıyı açmak için gittim. Edward bekliyordu.</p>

  <p>"İzin ver bakayım," diye mırıldandı.</p>

  <p>Elimi nazikçe inceledi, canımın yanmaması için çok dikkatliydi. Elleri de en az buz kadar soğuktu ve tenime değmeleri iyi hissetmemi sağlıyordu.</p>

  <p>"Sanırım kırık konusunda haklısın," dedi. "Seninle gurur duyuyorum. Bu hale getirmek için epey güç kullanmış olmalısın."</p>

  <p>"Elimden geldiğince." İç geçirdim. "Görünen o ki yetmedi."</p>

  <p>Kibarca elimi öptü. </p>

  <p>"Ben ilgileneceğim," diye söz verdi. Ve sonra seslendi, "Jacob," sesi hâlâ sakindi.</p>

  <p>"Hey, hey!" diye uyardı Charlie.</p>

  <p>Charlie'nin oturduğu yerden kalktığını duydum. Jacob sessizce odadan çıktı ve hole doğru yürüdü, Charlie onun arkasında, çok da uzakta değildi. Jacob her şeye hazır görünüyordu ve istekliydi.</p>

  <p>"Kavga istemiyorum, anladınız mı?" Charlie konuşurken sadece Edward'a bakıyordu. "Eğer rozetimi ortaya koyarsam, olay benim isteğimle resmi bir hal alır."</p>

  <p>"Buna gerek olmayacak," dedi Edward soğukkanlı bir biçimde.</p>

  <p>"Neden beni tutuklamıyorsun, baba?" diye öneride bulundum. "Yumruk atan kişi benim."</p>

  <p>Charlie tek kaşını havaya kaldırdı. </p>

  <p>"Jake'e dava açmamı mı istiyorsun?"</p>

  <p>"Hayır," Jacob gülümsedi, iflah olmazdı. "Karşılığı neyse çekerim."</p>

  <p>Edward gülümsedi.</p>

  <p>"Baba odanda bir yerlerde beyzbol sopan yok muydu senin? Bir dakikalığına ödünç alabilir miyim?"</p>

  <p>Charlie bana soğuk bir yüz ifadesiyle baktı. </p>

  <p>"Yeter, Bella."</p>

  <p>"Hadi, geç olmadan eline bakması için seni Carlisle'a götüreyim," dedi Edward. Koluyla beni sardı ve kendine doğru çekti.</p>

  <p>"Pekâlâ," dedim ve ona dayandım. Artık kızgın değildim çünkü Edward benimleydi. Kendimi daha iyi hissediyordum ve elim de o kadar rahatsız etmiyordu.</p>

  <p>Yan yola doğru yürümeye başladığımızda Charlie'nin arkamdan endişeyle fısıldadığını duydum.</p>

  <p>"Ne yapıyorsun? Delirdin mi?</p>

  <p>"Bana bir dakika ver, Charlie," diye yanıtladı Jacob. "Endişelenme, geri döneceğim."</p>

  <p>Arkama dönüp baktığımda Jacob'ın bizi takip ettiğini ve Charlie'nin endişeli bir halde kapıyı kapattığını gördüm.</p>

  <p>Edward önce onu görmezden geldi ve beni arabaya kadar geçirdi. Binmeme yardım etti, kapıyı kapadı ve sonra da arkasını dönüp Jacob'la yüzyüze geldi.</p>

  <p>Endişeyle açık olan camdan aşağıya sarktım. Charlie'nin salonun perdeleri arasından bakan silueti seçilebiliyordu. <span style="text-indent: 1em; font-size: 1em;">Jacob'ın duruşu sıradandı, ellerini göğsünde birleştirmişti ama çenesindeki kasların gerildiğini görebiliyordum.</span></p>

  <p>Edward'in ses tonu sakin ve yumuşaktı ama bu hali sözlerini tuhaf şekilde daha da tehditkâr yapıyordu. </p>

  <p>"Seni şimdi öldürmeyeceğim çünkü bunun Bella'yı üzeceğini biliyorum."</p>

  <p>"Hmm," diye inledim.</p>

  <p>Edward hızla bana döndü ve gülümsedi. Yüzü hâlâ sakindi. </p>

  <p>"Bu seni yarın rahatsız ederdi," dedi, yanağımı parmaklarıyla okşarken.</p>

  <p>Sonra Jacob'a döndü. </p>

  <p>"Fakat eğer onu bir daha yaralı getirirsen - <i>ve bunun kimin suçu olduğu umrumda değil; ayağının takılması ya da gökten bir meteorun düşüp onun kafasına </i><i style="text-indent: 1em; font-size: 1em;">isabet etmesi önemli değil</i> <span style="text-indent: 1em; font-size: 1em;">- eğer onu, benim sana bıraktığımdan daha az mükemmel bir şekilde bana teslim edersen kuyruğunu bacaklarının arasına sıkıştırıp kaçmayı da aklına koysan iyi olur. Bunu anladın mı kırma?"</span></p>

  <p>Jacob gözlerini devirdi.</p>

  <p>"Şimdi yapmaya ne dersin?" diye mırıldandım</p>

  <p>Edward sanki beni duymamış gibi devam etti. </p>

  <p>"Ve eğer onu bir kez daha öpersen,<span style="font-size: 1em;">senin çeneni kırarım." Sesi hâlâ kadife gibi yumuşaktı ve ölümcüldü.</span></p>

  <p>"Ya beni istiyorsa?" dedi Jacob küstah bir halde.</p>

  <p>"Hah!" diye haykırdım.</p>

  <p>"Eğer istediği buysa, o zaman itiraz etmem." Edward tasasızca omuz silkti. "Vücut dilini yorumlamak yerine bunu söyleyeceğini beklemek isteyebilirsin , neticede bu senin çenen."</p>

  <p>Jacob gülümsedi.</p>

  <p>"İstersen," diye söylendim.</p>

  <p>"Evet, ister," diye mırıldandı Edward.</p>

  <p>"Pekâlâ, kafamda yaptığın araştırma sona erdiyse," Jacob bunu içerlemiş bir şekilde söylemişti, "neden onun eline baktırmak için gitmiyorsun?"</p>

  <p>"Bir şey daha var," dedi Edward yavaşça, "Onun için de mücadele edeceğim. Bunu bilmelisin. Bu işi olmuş gibi görmüyorum ve onun için senden iki kat fazla mücadele edeceğim."</p>

  <p>"İyi," diye homurdandı Jacob. "Baştan kaybetmiş birini yenmenin bir eğlencesi yok."</p>

  <p>"O benim." Edward'in sesi genzinden çıkmıştı, daha önceki gibi sakin değil son derece karanlıktı. "Onun için mücadele etmeyeceğim demedim."</p>

  <p>"Ben de."</p>

  <p>"iyi şanslar."</p>

  <p>Jacob başını salladı. </p>

  <p>"Evet, iyi olan kazansın."</p>

  <p>"Haklısın... köpekcik."</p>

  <p>Jacob yüzünü buruşturdu, sonra eski sakin halini takınıp öne doğru eğildi ve bana gülümsedi. Ona öfkeyle baktım.</p>

  <p>"Umarım elin yakında düzelir. Canını yaktığım için özür dilerim."</p>

  <p>Çocukça bir hareket yaparak yüzümü başka yöne çevirdim.</p>

  <p>Edward arabanın çevresinde dolaşıp sürücü kısmına geçerken bir daha dönüp bakmadığımdan Jacob'ın eve mi gittiğini yoksa orada dikilip beni mi seyrettiğini bilmiyordum.</p>

  <p>"Nasıl hissediyorsun?" diye sordu Edward arabayı sürerken.</p>

  <p>"Öfkeli."</p>

  <p>Güldü. </p>

  <p>"Elini sormuştum."</p>

  <p>Omuz silktim. </p>

  <p>"Daha kötülerini de yaşadım."</p>

  <p>"Doğru," onayladı ve kaşlarını çattı.</p>

  <p>Edward arabayı garajlarına doğru sürdü. Emmett ve Rosalie de oradaydı, Rosalie'nin kot pantolonla sımsıkı sarılmış düzgün bacakları, Emmet'ın devasa cipinin altından çıkmıştı. Emmett ise onun yanına oturmuştu ve bir eli cipin altından ona doğru uzanmıştı. Ne yaptığını anlamam biraz zamanımı aldı, Emmett kriko görevi görüyordu. <span style="text-indent: 1em; font-size: 1em;">Edward beni arabadan dikkatlice indirirken Emmett merakla izliyordu. Gözleri, göğsümde duran elime kilitlenmişti.</span></p>

  <p>Emmett gülümsedi. </p>

  <p>"Gene mi düştün, Bella?"</p>

  <p>Ona kızgın bir bakış attım. </p>

  <p>"Hayır, Emmett. Bir kurt adamın yüzüne yumruk attım."</p>

  <p>Emmett gözlerini kırpıştırdı ve sonra da kahkahalara boğuldu. <span style="text-indent: 1em; font-size: 1em;">Edward bana yardım ederken onların yanından geçtiğimiz sırada Rosalie arabanın altından konuşmaya başladı.</span></p>

  <p>"Jasper bahsi kazanacak." Bunu kendini beğenmiş bir tavırla söylemişti.</p>

  <p>Emmett bir anda gülmeyi kesti ve dikkatli gözlerle bana baktı.</p>

  <p>"Ne iddiası?" diye sordum.</p>

  <p>"Hadi, seni Carlisle'a götürelim," dedi Edward aceleyle.</p>

  <p>Emmett'a gözlerini dikmişti. Neredeyse fark edilmeyecek biçimde başını salladı.</p>

  <p>"Ne iddiası?" Ona doğru dönüp ısrarla sordum.</p>

  <p>"Teşekkürler, Rosalie," diye mırıldandı, sonra da kolunu belime doladı ve beni eve doğru çekiştirdi.</p>

  <p>"Edward..." diye homurdandım.</p>

  <p>"Bu çok çocukça," dedi ve omuz silkti. "Emmett ve Jasper kumar oynamaktan hoşlanıyor."</p>

  <p>"Emmett bana söyler." Dönmeye çalıştım ama kolu sanki çeliktenmiş gibi beni sarmıştı.</p>

  <p>İç geçirdi. </p>

  <p>"Onlar senin ilk yılında kaç defa... hata yapacağın üzerine bahse girdiler."</p>

  <p>"Ya." Yüzümü buruşturdum, ne demek istediğini anladığım an ortaya çıkan korkumu bastırmaya çalıştım. "Benim kaç insan öldüreceğim konusunda bahse mi girdiler?"</p>

  <p>"Evet," diye isteksizce kabul etti. "Rosalie, öfkenin bahsi Jasper'ın lehine çevireceğini düşünüyor."</p>

  <p>Biraz tuhaf hissetmiştim. </p>

  <p>"Jasper'ın bahsi yüksek o zaman."</p>

  <p>"Kendini adapte etme sürecinde biraz sorun yaşarsan, bu onu mutlu ederdi. Jasper gruptaki en zayıf halka olmaktan sıkıldı."</p>

  <p>"Kesinlikle. Elbette öyle, olur. Eğer Jasper'ı mutlu edecekse, sanırım fazladan birkaç kişiyi öldürebilirim. Neden olmasın?" Bunları kendi kendime, monoton bir ses tonuyla söylemiştim. Kafamdaysa gazete başlıklarını ve ölülerin listelerini canlandırıyordum...</p>

  <p>Beni sardığı koluyla iyice kavradı. </p>

  <p>"Bunun için şimdi endişelenmene gerek yok. Aslında eğer istemiyorsan bunun için hiç endişelenmek zorunda değilsin."</p>

  <p>İnledim ve Edward bunun nedeninin elimdeki acı olduğunu düşünerek beni eve götürmek için daha hızlı çekiştirdi.</p>

  <p>Elim kırılmıştı ama ciddi bir hasar yoktu, sadece elimdeki bir eklemde çatlak vardı. Alçıya almasını istemedim ve Car<span style="text-indent: 1em; font-size: 1em;">lisle da, eğer elimi bandajda tutarsam daha iyi olacağını söyledi. Ben de bandajı açmayacağıma söz verdim.</span></p>

  <p>Carlisle dikkatli şekilde elimi bandajlamak için uğraşırken Edward bunu düşünmememi söylüyordu. Edward pek çok defa acı çektiğim için endişelendi ama her defasında öyle olmadığım konusunda onu ikna ettim.</p>

  <p>Sanki endişelenecek bir başka şeye daha ihtiyacım varmış gibi.</p>

  <p>Geçmişini anlattığından beri Jasper'ın yeni dönüşmüş vampirler hakkındaki hikâyeleri aklımda dönüp duruyordu. Şimdi bu hikâyelere bakışım, Jasper ve Emmett'ın girdiği bahis sonucu daha da keskin bir hal almıştı. Nesine iddiaya girdiklerini merak etmiştim. İnsanın her şeyi varken nasıl bir ödül isterdi ki?</p>

  <p>Her zaman farklı olacağımı biliyordum. Umarım Edward'in dediği kadar kuvvetli olurdum. Güçlü ve hızlı, özellikle de, güzel. Edward'in yanında durabilecek ve onun bana ait olduğunu belli edebilecek kadar.</p>

  <p>Olabileceğim diğer şeyleri düşünmemeye çalışıyordum. Vahşi. Kana susamış. Belki de insanları öldürmek için kendimi tutamayacaktım. Bana asla zarar vermemiş olan yabancıları. Tıpkı Seattle'da artan, arkadaşları, aileleri ve bir zamanlar gelecekleri olan kurbanlar gibi. Bir zamanlar yabancı olan insanlar. Ve ben bunları onlardan alan bir canavar olabilirdim.</p>

  <p>Aslında, bu kısmını halledebilirdim çünkü Edward'in, kesinlikle pişman olacağım bir şey yapmama izin vermeyeceğine tam anlamıyla güveniyordum. Eğer istersem beni Antarktika'ya penguen avlamaya götüreceğini biliyordum. Ve iyi bir insan olmak için ne gerekirse yapardım. İyi bir vampir. Eğer bu kadar endişelenmeseydim bu düşünce beni bir hayli güldürürdü.</p>

  <p>Çünkü eğer gerçekten -<i>Jasper'ın anlattıkları sonucu kafamda şekillenen, kâbus gibi bir yenidoğan olursam</i> - bu nasıl ben olabilirdim ki? Peki ya o zaman tek isteğim insanları öldürmek olursa, şimdi istediğim şeylere ne olacaktı?</p>

  <p>Edward insanken hiçbir şeyi kaçırmamamı takıntı haline getirmişti. Genelde bu çok aptalca geliyordu. Kaçırdığıma üzüleceğim çok da fazla insani deneyim yoktu. Edward'la beraber olduğum sürece başka ne isteyebilirdim ki?</p>

  <p>Carlisle elimi tedavi ederken onun yüzüne baktım. Dünyada ondan fazla istediğim başka hiçbir şey yoktu. Gerçekten de bunun değişme ihtimali var mıydı?</p>

  <p>Bırakmak istemeyeceğim insani bir deneyim var mıydı?</p>
</body>
</html>
