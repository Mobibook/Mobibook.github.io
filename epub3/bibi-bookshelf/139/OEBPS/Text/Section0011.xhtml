<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>7. MUTSUZ SON</h1>

  <p><span style="text-indent: 1em; font-size: 1em;">"Geçmişte duygularını incittiğime eminim ve bunu bir kez daha yapmak niyetinde değilim."</span><br /></p>

  <p>"Bunun için endişelenme, Rosalie. Benim duygularım gayet iyi durumda. Ne oldu?"</p>

  <p>Bir kez daha güldü ama bu sefer utanmışa benziyordu. </p>

  <p>"Seninle neden insan olarak kalman hakkında, yani senin yerinde olsam neden insan olarak kalırdım, bunun hakkında konuşmak istiyordum."</p>

  <p>"Ah."</p>

  <p>Sesimdeki şaşkın ifadeye gülümsedi ve derin bir nefes aldı. <span style="text-indent: 1em; font-size: 1em;">Rosalie tereddütle kapıda bekliyordu, nefes kesici yüzü kendinden emin değilmiş gibi görünüyordu.</span></p>

  <p>"Tabii ki," diye yanıtladım, ses tonum beklediğimden daha yüksek çıkmıştı. "İçeri gir."</p>

  <p>Doğruldum, oturulacak yer açmak için koltuğun kenarma kaydım. Endişelenmiştim çünkü benden pek de fazla hoşlanmayan bir Cullen sessizce yanıma oturmuştu. Beni neden ziyaret ettiğini anlamaya çalıştıysam da, beynim bu konuda hiçbir sonuca varamıyordu.</p>

  <p>"Benimle birkaç dakika konuşmanın mahsuru var mı?" diye sordu. "Seni uyandırmadım, değil mi?" Gözleri bozulmuş olan yatak ve koltuk arasında gidip geldi.</p>

  <p>"Hayır, uyanıktım. Tabii ki konuşabiliriz." Sesimdeki endişeyi fark edip fark etmediğini merak ediyordum.</p>

  <p>Hafifçe güldü, gülüşü sanki bir zil çınlaması gibiydi. </p>

  <p>"Seni nadiren yalnız bırakıyor," dedi. "Ben de bu yüzden bunun ele geçirilebilecek en iyi şans olduğunu fark ettim."</p>

  <p>Bana, Edward'ın önünde söyleyemediği neyi söylemek istiyordu ki? Ellerimi endişeyle birleştirdim.</p>

  <p>"Lütfen müdahaleci biri olduğumu düşünme" dedi Rosalie, sesi nazik ve yalvarırcasına çıkmıştı. Ellerini kucağında birleştirmişti ve konuşurken ellerine bakıyordu.</p>

  <p>"Edward sana nasıl bu hale geldiğimi anlattı mı?" diye sordu, eliyle ölümsüz muhteşem vücudunu göstermişti.</p>

  <p>Yavaşça başımı salladım, aniden ciddileşmiştim. </p>

  <p>"Port Angeles'ta bana olanların aynısının senin de başına geldiğini söyledi ama seni kurtaracak kimse yokmuş." O gün aklıma gelince birden içim titremişti.</p>

  <p>"Sana sadece bunu mu anlattı?" diye sordu.</p>

  <p>"Evet," dedim, kafam karışmıştı ve anlamamıştım. "Dahası da mı var?"</p>

  <p>Bana baktı ve gülümsedi; hırçın ve tatsız görünüyordu ama yine de çarpıcı bir ifadesi vardı.</p>

  <p>"Evet," dedi. "Daha fazlası da vardı."</p>

  <p>Camdan dışarı bakarak konuşmasını bekledim, görünüşe göre sakinleşmeye çalışıyordu.</p>

  <p>"Benim hikâyemi duymak ister misin, Bella? Mutlu bir sonu yok ama hangimizin var ki? Eğer mutlu sonlara sahip olsaydık, hepimiz mezar taşlarının altında yatıyor olurduk."</p>

  <p>Sadece kafamı sallamakla yetindim, sözlerindeki keskinlik beni ürkütmüştü.</p>

  <p>"Senden farklı bir dünyada yaşadım, Bella. Benim insan dünyam daha basitti. Bin dokuz yüz otuz üç yılıydı. On dokuz yaşındaydım ve güzeldim. Hayatım da mükemmeldi."</p>

  <p>Dışarıdaki gümüş rengindeki bulutlara bakıyordu, aklı bambaşka yerlere gitmiş gibiydi.</p>

  <p>"Ailem orta sınıftandı. Babamın bankada düzenli bir işi vardı. Şimdi fark ediyorum da, o işine oldukça bağımlıydı. Zenginliği, şansından çok aşırı çalışmasının ödülüydü. İstediğim her şeyi yapardım; o zamanlar bizim evde Büyük Bunalım* sadece bir dedikodudan ibaretti. Tabii ki fakir insanları görürdüm, onlar şansızlardı. Babam bana, onların sorunlarını kendilerinin yarattığını söylerdi.</p>

  <h6 class="sigil_not_in_toc">*1929 Dünya Ekonomik Bunalımı, 1929'da başlayan etkilerini ancak 1930 yılının sonlarında tam anlamıyla hissettiren ve 1930'lı yıllar boyunca devam eden ekonomik buhrana verilen isimdir<br /></h6>

  <p>"Annemin görevi, evi, beni ve iki erkek kardeşimi temiz ve düzenli tutmaktı. Açık olan şuydu ki, ben en sevdiği ve öncelikli olan çocuğuydum. O zamanlar tamamen anlamıyordum ama ailemin hiçbir şeyden tamamen tatmin olmadığının farkındaydım. Her zaman daha fazlasını istiyorlardı. Toplumsal idealleri vardı, sanırım buna sınıf atlama meraklıları da diyebilirsin. Benim güzelliğim onlar için bir armağandı. Güzelliğimin benim gördüğümden çok daha fazla potansiyel barındırdığına inanıyorlardı.</p>

  <p>Onlar tatmin olamıyorlardı ama ben öyle değildim. Rosalie Hale olduğum için mutluydum. On iki yaşımdan itibaren gittiğim her yerde erkeklerin gözleri tarafından izlenmekten memnundum. Kız arkadaşlarımın kıskançlıkla saçlarımı okşaması hoşuma gidiyordu. Annemin benimle gurur duyması ve babamın bana yeni elbiseler alması da beni mutlu ediyordu.</p>

  <p>Hayattan ne istediğimi biliyordum ama görünüşe göre istediğim şeyi almanın imkânı yoktu. Sevilmek ve tapılmak istiyordum. Kocaman, şatafatlı bir düğün istiyordum; düğünde kasabadaki herkesin olmasını ve mihraba babamın kolunda yürürken bugüne dek gördükleri en güzel gelin olmayı istiyordum. Beğenilmek benim için oksijen gibi bir şeydi, Bel<span style="text-indent: 1em; font-size: 1em;">la. Aptal ve yüzeysel biriydim ama mutluydum." Gülümsedi, kendini böyle tanımlaması hoşuna gitmişti.</span></p>

  <p>"Ailemin etkisiyle istediğim maddi şeyler de vardı. Kocaman bir ev istiyordum, içinde birbirinden güzel eşyalar olacaktı, tabii başkası temizleyecekti ve modern bir mutfak istiyordum, tabii ki başkası yemek pişirecekti. Dediğim gibi yüzeysel biriydim. Genç ve çok sığ biriydim. Ve bunları elde etmemek için de hiçbir neden görmüyordum."</p>

  <p>"Daha da anlamlı olmasını istediğim bir şeyler vardı. Özellikle de bir şey. En yakın arkadaşım Vera. Genç yaşta, sadece on yedisindeyken, benim ailemin asla kabul etmeyeceği biriyle, bir marangozla evlenmişti. Bir yıl sonra bir erkek çocuğu dünyaya getirmişti, kıvırcık saçları ve gamzeleri olan güzel bir çocuktu. Hayatımda ilk defa birisini kıskandığımı hissetmiştim."</p>

  <p>Anlaşılmaz gözlerle bana baktı. </p>

  <p>"Farklı bir zamandı. O zamanlar seninle aynı yaştaydım ama buna hazırdım. Kendi küçük bebeğimi kucağıma almak için sabırsızlanıyordum. Kendime ait bir ev ve işten geldiğinde beni öpecek bir koca istiyordum, tıpkı Vera'nın sahip olduğu gibi. Tabii benim aklımdaki ev daha farklıydı..."</p>

  <p>Rosalie'nin bildiği o dünyayı hayal etmek benim için oldukça zordu. Anlattığı hikâye geçmişten çok bir masala benziyordu. Fakat küçük bir şokla, bunun Edward'in insanken büyüdüğü dünyaya çok yakın olduğunu anladım. Rosalie sessizce oturduğu zaman zarfında acaba şu an benim Rosalie'nin anlattıklarına şaşırdığım gibi Edward da benim dünyama şaşırıyor mu, diye merak ettim.</p>

  <p>Rosalie iç geçirdi, tekrar konuşmaya başladığında sesindeki bütün istek uçup gitmişti.</p>

  <p>"Rochester'da kraliyet ailesine mensup sadece bir aile vardı, onların da soyadı ironık bir biçimde King'ti* Royce King, babamın çalıştığı bankanın ve yaşadığımız yerde kar eden, neredeyse her işin sahibiydi.</p>

  <h6 class="sigil_not_in_toc">King kelimesi Türkçe'de kral anlamına gelir.</h6>

  <p> Onun oğlu İkinci Royce King - <i>Rosalie bu adı tükürür gibi söylemişti</i> - beni bir defa görmüştü. Bankanın idaresini alacaktı ve farklı pozisyonlarda çalışmaya başlamıştı. İki gün sonra annem, babamın öğle yemeğini vermeyi unutunca götürmem için bana ısrar ettiğinde şaşırmıştım, beyaz ipekten kıyafetimi giydim ve saçlarımı toplayıp bankaya gittim." Rosalie keyifsizce güldü.</p>

  <p>"Royce'un bana özellikle baktığını fark etmemiştim. Bana herkes bakardı. Fakat o gece ilk defa eve güller gelmişti. Evlenene kadar her gece bana bir buket gül yolladı. Annem gülleri her zaman aşırı bir tepkiyle karşılardı. Evden çıkarken gül gibi kokardım.</p>

  <p>Royce yakışıklıydı da. Saçları benimkilerden sarıydı ve soluk mavi gözleri vardı. Benim gözlerimin ona menekşe rengi gibi geldiğini söylerdi ve böylece daha sonra güllerin yanında menekşeler de gelmeye başlamıştı.</p>

  <p>Ailem bu ilişkiyi onaylamış ve bu her şeyi daha da güzel yapmıştı. Her şey istediğim gibiydi. Ve Royce hayalini kurduğum her şeyi bana yaşatıyordu. Bir masal prensi gelip beni prenses yapacaktı. İstediğim her şeye sahiptim, bundan daha fazlası olamazdı. Onunla tanışalı iki hafta olmadan nişanlandık.</p>

  <p>İkimiz de yalnız olarak çok da fazla zaman geçırmemiştik. Royce bana çok fazla sorumluluğu olduğundan bahsetmişti. Biz beraberken insanların bize bakmasından hoşlanırdı. Beni onun kollarında görmelerinden keyif alırdı, aslında ben de bundan hoşlanıyordum. Bir sürü parti, dans ve güzel elbiseler vardı. King soyadına sahip oldun mu, her kapı önünde açılıyor, önüne kırmızı halılar seriliyordu.</p>

  <p>Uzun bir nişanlılık evresi değildi. Planlandığı gibi düğünde su gibi para harcanacaktı. İstediğim her şeye sahip olacaktım. Tam anlamıyla mutluydum. Vera'yı ziyarete gittiğimde artık onu kıskanmıyordum. Sarı saçlı çocuklarımı Kingler'in devasa bahçelerinde oynarken hayal ediyor ve Vera'ya acıyordum." Rosalie aniden durdu, dişlerini sıkmıştı. </p>

  <p>Anlattıkları beni <span style="text-indent: 1em; font-size: 1em;">meraklandırmıştı. Kötü bir şeylerin yaklaştığını fark ettim. Dediği gibi mutlu son olamazdı. Diğerlerinden daha sert bir sonu olmasının sebebinin ne olduğunu merak ediyordum çünkü hayatında istediği her şeye kısa yoldan kavuşmuştu.</span></p>

  <p>"O gece Vera'daydım," diye mırıldandı Rosalie. Yüzü bir heykelinki gibi sert ve ifadesizdi. "Gamzeleri olan tatlı oğlu Henry, kendi başına ayağa kalkabiliyordu. Ben ayrılırken Vera beni kapıya kadar geçirdi, kucağında bebeği ve kolunu onun beline dolamış kocası da yanındaydı. Onlara bakmadıklarımı düşündükleri bir an eşinin onu öptüğünü görmüştüm ve bu da beni rahatsız etmişti. Royce beni öptüğünde aynısı olmuyordu, bir şekilde onlarınki kadar tatlı değildi... Bu düşünceyi aklımdan uzaklaştırdım. Royce benim prensimdi. Bir gün ben de prenses olacaktım."</p>

  <p>Bunu ay ışığında söylemesi zor olsa da, Rosalie'nin bembeyaz yüzü solmuş gibiydi.</p>

  <p>"Sokaklar karanlıktı ve lambalar çoktan yanmıştı. Bu kadar geç olduğunu fark edememiştim." Neredeyse duyulmayacak şekilde fısıldayarak devam etti. </p>

  <p>"Çok da soğuktu. Nisanın sonu için fazlasıyla soğuktu. Düğüne sadece bir hafta vardı ve hasta olmaktan endişelendiğim için hızla eve doğru yürümeye başladım. O gece hakkında her şeyi en ince detayına kadar hatırlayabiliyorum. Başlangıçta...hatırlaması çok zor olmuştu. Hiçbir şey anımsamıyordum. Ve sonra hatırladım ve bütün tatlı anılar birer birer yok oldu..."</p>

  <p>Derin bir nefes aldı ve gene fısıldamaya başladı. </p>

  <p>"Evet, soğuk beni endişelendirmişti... Düğünü evde yapmak istemiyordum... <span style="text-indent: 1em; font-size: 1em;">Sesleri duyduğumda evime sadece birkaç sokak uzaktaydım. Bir grup adam, bozuk, yanmayan sokak lambasının altında durmuş gürültülü şekilde gülüyorlardı. Sarhoştular. Babamı bana eşlik etmesi için çağırmış olmayı diledim. Ama yol o kadar kısaydı ki, onu çağırmak çok aptalca gelmişti. Ve sonra biri adımı söyledi. </span><span style="text-indent: 1em; font-size: 1em;">"Rose!" diye bağırdı ve diğerleri de bunun üzerine kahkahalarla güldüler. </span><span style="text-indent: 1em; font-size: 1em;">Birkaç sarhoş adamın üstünde bu kadar iyi kıyafetlerin olması beni şaşırtmıştı. Sonra onların Royce ve onun zengin arkadaşları olduğunu fark ettim. </span><span style="text-indent: 1em; font-size: 1em;">"İşte benim Rose'um!" diye bağırdı Royce ve birlikte güldüler, çok aptal görünüyorlardı. "Geciktin. Üşüdük, bizi çok beklettin." </span><span style="text-indent: 1em; font-size: 1em;">Onu hiç içerken görmemiştim. Sadece zaman zaman partilerde kadeh kaldırırdı. Bana şampanyadan hoşlanmadığını söylemişti. Onun daha güçlü bir şeyleri tercih ettiğini fark edememiştim. </span><span style="text-indent: 1em; font-size: 1em;">Yeni arkadaşlar edinmişti, arkadaşının arkadaşı Atlanta'dan gelmişti. </span><span style="text-indent: 1em; font-size: 1em;">"Sana ne söylemiştim John," diye sevinçle haykırmıştı Royce, kolumdan yakalamış ve beni yakınına çekmişti. "Senin Georgia şeftalilerinden bile daha tatlı değil mi?" </span><span style="text-indent: 1em; font-size: 1em;">John adındaki adam siyah saçlı ve yanık tenliydi. Bana sanki satın alacağı bir atmışım gibi baktı. </span><span style="text-indent: 1em; font-size: 1em;">"Bunu söylemesi zor," dedi. Yavaşça ve yayarak konuşuyordu. "Her yanı kapalı." </span><span style="text-indent: 1em; font-size: 1em;">Güldüler, Royce da gülüyordu. </span><span style="text-indent: 1em; font-size: 1em;">Aniden, Royce bana hediye ettiği ceketimi omzumdan zorla çıkardı ve birden pirinç düğmeler havaya fırladı. Hepsi sokağa saçılmıştı. </span><span style="text-indent: 1em; font-size: 1em;">"Neye benzediğini göster ona Rose!" Kahkaha attı ve parçalarcasına şapkamı kafamdan çıkardı. Şapka iğnelerle saçıma tutturulmuş olduğu için acıdan ağlamaya başladım. Onlarsa benim acı çekmemle eğleniyor gibi görünüyorlardı..."</span></p>

  <p>Rosalie aniden bana baktı, sanki orada olduğumu unutmuş gibiydi. Artık en az onun kadar beyaz göründüğüme emindim, tabii rengim yeşile dönmediyse.</p>

  <p>"Kalanını dinlemen için seni zorlamayacağım" dedi sessizce. "Beni sokakta bıraktılar, giderken hâlâ gülüyorlardı. <span style="text-indent: 1em; font-size: 1em;">Öldüğümü düşünmüşlerdi. Royce ile yeni bir gelin bulması konusunda dalga geçiyorlardı. </span><span style="text-indent: 1em; font-size: 1em;">Yolda ölümü bekliyordum. Soğuktu ve çok fazla acı çekmeme rağmen bu beni rahatsız etmiyordu. Kar yağmaya başlamıştı ve neden hâlâ ölmediğimi merak ediyordum. Ölmek için sabırsızlanıyordum çünkü bu tüm acılarımın sonu olacaktı. Çok fazla zaman alıyordu... </span></p>

  <p>Sonra Carlisle beni buldu. Kanın kokusunu almış ve araştırmaya çıkmıştı. O hayatımı kurtarmaya çalışırken belli belirsiz sinirlendiğimi anımsıyorum. Dr. Cullen ya da karısından ve onun kardeşinden, ki Edward o zamanlar öyle gibi davranıyordu, hiç hoşlanmazdım. Onların benden güzel oluşu beni üzerdi, özellikle de erkeklerinin. Fakat onlar asla insan içine karışmazlardı, onları sadece bir ya da iki kez görmüştüm.</p>

  <p>Beni yerden kaldırıp koşmaya başladığında hızdan dolayı uçtuğumu sanmıştım. Acının sona ermiş olmasından dolayı dehşete düşmüştüm...</p>

  <p>Sonra kendimi parlak ve sıcak bir odada buldum. Olanlara aldırmıyordum çünkü acı azaldığı için halimden memnundum. Fakat aniden, sanki keskin bir şey, beni boğazımdan, el ve ayak bileklerimden kesti. Korkuyla bağırdım, bana daha fazla acı çektirmek için buraya getirdiğini düşünmüştüm. Sonra bir ateş bütün bedenimi yaktı ve başka hiçbir şeyi umursamaz oldum. Beni öldürmesi için yalvardım. Carlisle benimle birlikte oturdu. Elimi tuttu ve üzgün olduğunu söyleyip bu acının yakında sona ereceğine dair söz verdi. Bana her şeyi anlattı. Ne olduğunu ve neye dönüşeceğimi anlattı. Ona inanmadım. Ne zaman çığlık atsam benden özür diledi.</p>

  <p>Edward bu durumdan hiç mutlu değildi. Benim hakkımda tartıştıklarını anımsıyorum. Bir süre sonra çığlık atmayı bıraktım çünkü işe yaramıyordu.</p>

  <p>"Aklından ne geçiyordu, Carlisle?' diye sormuştu Edward. " Bu Rosalie Hale, değil mi?" </p>

  <p>Rosalie onun iğneleyen ses tonunu kusursuz biçimde taklit etmişti.</p>

  <p>"Adımı bu şekilde, sanki bende bir sorun varmışçasma telaffuz etmesinden hiç hoşlanmamıştım."</p>

  <p>"Onun ölmesine izin veremezdim," demişti Carlisle sessizce. 'Bu çok korkunç ve büyük bir ziyan."</p>

  <p>Edward, "Biliyorum," deyince sonunda pes ettiğini düşündüm. Bu beni kızdırmıştı. O zamanlar Carlisle'nin düşündüklerini bütünüyle anlayabildiğini bilmiyordum."</p>

  <p>"Bu çok büyük bir ziyandı. Onu orada bırakamazdım," dedi Carlisle tekrar fısıltı halinde.</p>

  <p>"Tabii ki yapamazdın," demişti Esme anlayışla.</p>

  <p>"İnsanlar ölür," diye hatırlatmıştı Edward yüksek sesle. "Onun biraz fazla göze batan biri olduğunu düşünmedin mi? King ailesi büyük ihtimalle onu bulmak için büyük bir arama başlatacak ve kimse o canavardan şüphelenmeyecektir" diyerek homurdanmıştı.</p>

  <p>Royce'un suçlu olduğunu bilmeleri beni memnun etmişti.</p>

  <p>Dönüşümün neredeyse bitmek üzere olduğunu fark etmemiştim. Güçlenmeye başlamıştım ve onların söylediklerine odaklanabilmemin bir sebebi de buydu. Acı parmak uçlarımdan başlayarak yok olmaya başlamıştı.</p>

  <p>"Onunla ne yapacağız?" diye sormuştu Edward bezgince, ya da en azından bana öyle gelmişti.</p>

  <p>Carlisle iç geçirdi. "Bu ona kalmış, elbette. Kendi yoluna gitmek isteyebilir."</p>

  <p>Bana anlattıklarından sonra bu söyledikleri beni korkutmuştu. Hayatımın sona erdiğini biliyordum ve geri dönme benim için bir daha söz konusu olamazdı. Yalnız olma düşüncesine katlanamazdım...</p>

  <p>Acı nihayet sona ermişti ve bana tekrar ne olduğumu açıkladılar. Bu defa onlara inandım. Susuzluk çekiyordum, cildim kalınlaşmıştı ve gözlerimin kıpkırmızı olduğunu görmüştüm. <span style="text-indent: 1em; font-size: 1em;">Hâlâ yüzeyseldim, aynadaki görüntümü ilk defa gördüğümde kendimi daha iyi hissettim. Gözlerimi bir kenara bırakırsak, hayatımda gördüğüm en güzel şeye dönüşmüştüm."</span></p>

  <p>Rosalie, bir süre bu söylediklerine güldü. </p>

  <p>"Güzelliği, başıma gelenler için suçlayıp onu bir lanet olarak görmeye başlamam biraz zaman aldı. Çirkin olmayı değil belki ama normal olmayı diliyordum. Tıpkı Vera gibi. Eğer öyle olsaydım, beni seven biriyle evlenebilirdim ve bebeklerim olurdu. Hep istediğim gibi. Hâlâ çok imkânsız bir dilek değilmiş gibi geliyor."</p>

  <p>Bir süre düşüncelere daldı, varlığımı tekrar unutup unutmadığını merak ediyordum. Fakat sonra bana gülümsedi, yüzünde övünç dolu bir gülümseme vardı.</p>

  <p>"Biliyorsun, benim sicilim de neredeyse Carlisle'nınki kadar temiz," dedi. "Esme'ninkinden iyi. Edward'inkinden ise binlerce defa daha iyi. Asla insan kanının tadına bakmadım." Bunu gururla söylemişti.</p>

  <p>Yüzümdeki düşünceli ifadeden, neden sicilinin neredeyse temiz olduğunu merak ettiğimi anlamıştı.</p>

  <p>"Beş insanı öldürdüm," dedi kendinden memnun bir halde. "Tabii onlara insan diyebilirsen. Fakat onların kanlarını akıtmamak için oldukça gayret ettim. Anlarsın ya, onların hiçbir parçasının içimde olmasını istemedim.</p>

  <p>Royce'u en sona sakladım. Onun arkadaşlarının ölümünü duymasını istiyordum, böylece başına ne geleceğini anlayacaktı. Korkunun onun sonunu daha kötü yapmasını umuyordum. Sanırım işe yaramıştı. Bir banka kasasının kapısı kadar kalın bir kapının arkasında, penceresiz bir odada saklanıyordu. Onu yakaladığımda dışarıda silahlı koruyucuları vardı. Ahh, pardon! Yedi kişiyi öldürmüşüm," diye düzeltti. "Korumaları unutmuşum. Gerçi onları halletmek bir saniyemi almıştı.</p>

  <p>Sanki bir tiyatro oyunundaymış gibiydim. Çok çocukçaydı, gerçekten. Üstümde, o gün için özel olarak çaldığım bir <span style="text-indent: 1em; font-size: 1em;">gelinlik vardı. Beni gördüğünde çığlık attı. Onu sona saklamak iyi bir fikirdi. Bu sayede kendimi kontrol edip her şeyi ağırdan alabilirdim "</span></p>

  <p>Aniden sustu ve dönüp bana baktı. </p>

  <p>"Üzgünüm," dedi utanarak. "Seni korkuttum, değil mi?"</p>

  <p>"İyiyim ben," diye yalan söyledim.</p>

  <p>"Kendimi çok kaptırdım."</p>

  <p>"Boş ver sorun değil."</p>

  <p>"Edward'in sana bundan bahsetmemiş olmasına şaşırdım."</p>

  <p>"Diğer insanların hikâyelerini anlatmaktan pek hoşlanmaz. Onların güvenlerine ihanet ediyormuş gibi hissediyor çünkü zaten onun duymasını istediklerinden çok daha fazlasını duyuyor."</p>

  <p>Gülümsedi ve başını salladı. </p>

  <p>"Sanırım ona daha çok güvenmeliyim. O gerçekten çok terbiyeli biri, değil mi?"</p>

  <p>"Sanırım öyle."</p>

  <p>"Sana bir şey söyleyeceğim." Derin bir iç geçirdi. "Bugüne kadar siz ikinize pek iyi davranmadım, Bella. Sana nedenini söyledi mi? Yoksa bu da gizli mi?"</p>

  <p>"İnsan olduğumdan dolayı olduğunu, senin için, dışardan birini kabul etmenin zor olduğunu söylemişti."</p>

  <p>Rosalie'nin şen şakrak gülüşü sözümü yarıda kesmişti. </p>

  <p>"Şimdi gerçekten suçlu hissettim işte. Bana karşı hak ettiğimden çok ama çok daha fazla nazikmiş." Gülerken çok sıcak biri gibi görünüyordu, sanki takındığı tüm o soğuk tavır daha önce hiç olmamış gibiydi. "Ne kadar da yalancı bir çocuk." Tekrar güldü.</p>

  <p>"Yalan mı söylüyordu?" diye sordum aniden tereddütle.</p>

  <p>"Aslında böyle söylemek çok ağır olur. Sadece tüm hikâyeyi anlatmamış diyelim. Sana anlattıkları doğru, hatta bugün için daha da doğru. Fakat bir zamanlar..." Durdu ve asabi bir şekilde kıkırdadı. "Bu çok utanç verici. Anlarsın ya, en başta, kıskandım çünkü beni değil, seni istiyordu."</p>

  <p>Sözleri, üzerimde büyük bir endişe dalgasının yayılma<span style="text-indent: 1em; font-size: 1em;">sına neden oldu. Orada gümüşten ışığın altında oturmuş duruyordu ve hayal edebileceğim her şeyden daha güzeldi. Rosalie ile rekabet edemezdim.</span></p>

  <p>"Ama sen Emmett'i seviyorsun..." diye mırıldandım.</p>

  <p>Kafasını keyifle öne ve arkaya doğru salladı. </p>

  <p>"Edward'i asla o şekilde istemedim, Bella. Asla. Onu bir kardeş gibi sevdim ama konuştuğunu duyduğum o ilk andan beri beni sinir ediyordu. Bir şeyi anlamalısın...insanların beni istemesine çok alışkındım. Ve Edward birazcık dahi olsa benimle ilgilenmemişti. Bu beni hayal kırıklığına uğratmıştı, hatta başlarda incitmişti de. Fakat o kimseyi istemiyordu ve bu yüzden bu beni çok da rahatsız etmiyordu. Hatta Denali'de, Tanya'nın klanıyla ilk karşılaştığımızda- <i>tüm o kızlarla!</i> -Edward ufacık bile olsa ilgi göstermemişti. Ve sonra seninle tanıştı." Şaşırmış gözlerle bana bakıyordu ama ben ilgimin tamamen ona dönük olduğunu söyleyemezdim. O anda Edward, Tanya ve bahsettiği tüm o kızları düşünüyordum, dudaklarım birbirine kenetlenmiş, bir çizgi halini almıştı.</p>

  <p>"Sen güzel olmadığından değil, Bella," dedi, yüz ifademi tamamen yanlış yorumlamıştı. "Fakat seni benden daha çekici bulmuştu. Buna alınacak kadar kendini beğenmiş biriyim ben."</p>

  <p>"Fakat sen '<i>en başta</i>' dedin. Bu hâlâ seni...rahatsız etmiyorsa, sorun ne o zaman? Yani ikimiz de biliyoruz ki, sen bu evrendeki en güzel insansın."</p>

  <p>Bu sözleri söyler söylemez güldüm çünkü söylememe bile gerek yoktu, bu açıkça ortadaydı. Ne kadar tuhaftı, Rosalie'nin bile böyle rahatlatılmaya ihtiyacı vardı.</p>

  <p>Rosalie de güldü. </p>

  <p>"Teşekkürler Bella. Ve hayır, artık beni rahatsız etmiyor. Edward her zaman biraz tuhaf olmuştur." Tekrar gülmeye başlamıştı.</p>

  <p>"Fakat sen benden hâlâ hoşlanmıyorsun," diye fısıldadım.</p>

  <p>Gülümseyişi yüzünden silindi. </p>

  <p>"Bunun için üzgünüm."</p>

  <p>Bir süre sessizce oturduk. Devam etmeye pek niyetli gibi görünmüyordu.</p>

  <p>"Bana nedenini söyler misin? Ben bir şey mi yaptım...?"</p>

  <p>Yoksa ailesini - <i>sevgili Emmett'ını</i> - tehlikeye attığım için mi bana kızgındı?</p>

  <p>"Hayır sen hiçbir şey yapmadın," diye mırıldandı. "Henüz."</p>

  <p>Aklım karışmış halde, gözlerimi dikmiş ona bakıyordum.</p>

  <p>"Fark etmedin mi, Bella?" Daha evvel kendi mutsuz hayat hikâyesini anlatmasına rağmen sesi öncekinden daha tutkulu şekilde çıkmıştı. "Sen zaten her şeye sahipsin. Önünde bir hayat var, benim ömrüm boyunca istediğim tek şey. Ve sen bunu ziyan edeceksin. Senin yerinde olmak için istediğim her şeyi verebileceğimi görmüyor musun? Benim seçmediğim şeye sahipsin ve sen yanlış bir tercih yapıyorsun!"</p>

  <p>Yüzündeki vahşi ifadeden dolayı geriye sıçramıştım. Sonra ağzımın bir karış açık kaldığını fark ettim ve hemen kapadım. <span style="text-indent: 1em; font-size: 1em;">Uzun bir süre bana gözlerini dikip baktı, gözlerindeki ateş yavaşça sönmüştü. Birdenbire utandı.</span></p>

  <p>"Bunu sakince yapabileceğimden öylesine emindim ki." Başını salladı, birdenbire ortaya çıkan hislerinden dolayı birazcık sersemlemiş gibi görünüyordu. "Artık her şey gösterişten ibaret olduğu o zamanlardan daha da zor."</p>

  <p>Sessizce bir süre aya baktı. Ancak birkaç dakika sonra onu daldığı derin düşüncelerden çıkaracak cesareti toplayabildim.</p>

  <p>"İnsan olarak kalmayı seçsem, sence daha mı iyi olur?"</p>

  <p>Dönüp bana baktı, gülümsemesini bastırıyor gibi dudağı seyirdi. </p>

  <p>"Belki de."</p>

  <p>"Ama bir şekilde sen de kendi mutlu sonuna eriştin." Bunu ona hatırlatma gereği duymuştum. "Emmett'ı aldın."</p>

  <p>"Birazcık ulaştım." Gülümsedi. "Biliyorsun, Emmett'ı, bir ayının onu parçalamasından kurtarmış ve onu eve Carlisle'a <span style="text-indent: 1em; font-size: 1em;">getirmiştim. O ayıyı neden durdurduğumu tahmin edebiliyor musun?"</span></p>

  <p>Başımı hayır anlamında salladım.</p>

  <p>"O siyah kıvırcık saçları... Acı çekerken bile yüzünde oluşan gamzeleri... Ona yetişkin bir erkeğin yüzünde asla göremeyeceğin bir masumiyet veriyordu. Bana Vera'nın küçük oğlu Henry'yi hatırlatmıştı, önün ölmesini istemedim. Daha da fazlası, bu hayatımdan nefret etsem de, Carlisle'dan bencilce onu benim için değiştirmesini istedim.</p>

  <p>Hak ettiğimden çok daha şanslıydım. Eğer ne istediğimi biliyor olsaydım, Emmett'ı aradığım her şeye sahip olan kişi olarak seçerdim. Benim ihtiyaç duyacağım cinsten biri. Ve tuhaf biçimde onun da bana ihtiyacı vardı. Bu beklediğimden de daha iyi olmuştu. Fakat asla ikimizden fazlası olamayacak. Asla saçları ağarmış bir halde yanımda verandaya oturmuş dururken çevremiz torunlarımız tarafından sarılmayacak."</p>

  <p>Şimdi biraz gülümsüyor gibiydi. </p>

  <p>"Bu söylediklerim sana tuhaf geliyor, değil mi? Bir yandan benim on sekiz yaşımdaki halimden daha olgunsun. Ama diğer yandan...oturup ciddi ciddi düşünmediğin pek çok şey var. On yıl ya da elli yıl sonra ne isteyebileceğini düşünemeyecek kadar ve bunları düşünmeden bir kenara atacak kadar gençsin. Hayatın boyunca aynı kalacak bazı şeyler için düşüncesizce karar vermek istemezsin, Bella." Dostane bir sıcaklıkla omzuma vurdu.</p>

  <p>Derin bir soluk verdim.</p>

  <p>"Sadece biraz düşün. Bir kere oldu mu bir daha asla geri dönüşü yok. Esme bizi bir şeylerin yerine koydu... Alice insanken özleyebileceği hiçbir şeyi anımsamıyor... Ama sen hatırlayacaksın. Bu büyük bir vazgeçiş."</p>

  <p>Fakat benim olacak olanlar da fazla olacak, diye aklımdan geçirmiş ama dile getirmemiştim. </p>

  <p>"Teşekkürler, Rosalie. Anlattıkların...ve bana seni daha iyi tanıma fırsatı verdiğin için."</p>

  <p>"Bir canavar gibi davrandığım için özür dilerim." Gülümsedi. "Bugünden sonra artık kendimi kontrol edeceğim."</p>

  <p>Ben de ona gülümsedim.</p>

  <p>Hâlâ arkadaş değildik ama benden artık o kadar da çok nefret etmeyeceğine emindim.</p>

  <p>"Şimdi uyuman için seni yalnız bırakayım." Gözleri yatağa kaymış ve dudakları titremişti. "Biliyorum, seni böyle kilit altında tuttuğu için pek mutlu değilsin ama döndüğünde ona çok da kötü davranma. O seni sandığından daha da çok seviyor. Senden uzak olmak onu çok korkutuyor." Sessizce ayağa kalktı ve kapıya doğru ilerledi. "İyi geceler, Bella" diye fısıldadı kapıyı arkasından kapatırken.</p>

  <p>"İyi geceler, Rosalie," diye mırıldandım çoktan gitmiş olmasına rağmen.</p>

  <p>Uykuya dalmam çok uzun bir süre aldı.</p>

  <p>Uyuduğumda ise bir kâbus gördüm. Karanlık bir sokakta, yerde sürünüyordum, bilmediğim bir sokaktı ve yer buz gibiydi. Hafif hafif yağan karın altında, arkamda kandan bir iz bırakıyordum. Gölgeler içerisinde bembeyaz bir melek, kızgın gözlerle yerde sürünüşümü seyrediyordu.</p>

  <p>Sonraki sabah Alice beni okula bırakırken aksi biçimde ön camdan dışarıya bakıyordum. Uykusuzdum ve böyle tutsak alınmış olmak beni sinir ediyordu.</p>

  <p>"Bu gece Olympia'ya ya da başka bir yere gideriz," diye söz verdi Alice. "Eğlenceli olmaz mı?"</p>

  <p>"Neden sadece beni bodruma kilitlemiyor," dedim, "ve neden her şeyi daha güzel göstermeye çalışmaktan vazgeçmiyorsun?"</p>

  <p>Alice kaşlarını çattı. </p>

  <p>"Porsche'u benden geri alacak. İşimi iyi yapmıyorum. Eğlenmen gerekiyordu."</p>

  <p>"Bu senin suçun değil," diye mırıldandım. Gerçekten suçlu hissettiğime inanamıyordum. "Öğle yemeğinde görüşürüz"</p>

  <p>Zorlukla ingilizce dersine gittim. Edward olmadan günün dayanılmaz olacağı kesindi. İlk dersimde surat astım ama bu davranışımın bana pek de yardımının dokunmadığının farkındaydım.</p>

  <p>Zil çaldığında sınıftan çıkmak için hiçbir istek göstermedim. Mike ise kapıda durmuş beni bekliyordu.</p>

  <p>"Edward bu hafta sonu yürüyüşe çıkmış ha?" Hafifçe çiseleyen yağmurun altında yürürken benimle iletişim kurmaya çalışıyordu.</p>

  <p>"Evet."</p>

  <p>"Bu gece bir şeyler yapmak ister misin?"</p>

  <p>Sesi nasıl olur da bu kadar umut dolu olabilirdi?</p>

  <p>"Yapamam. Katılmam gereken bir pijama partim var," diye homurdandım. Tavrımı anlamaya çalışarak bana garip bir bakış attı.</p>

  <p>"Sen kiminle - "</p>

  <p>Mike'ın sorusu gürültüyle yarıda kesilmişti, arkamızdaki park yerinden bağrışmalar geliyordu. Herkes durmuş ve dönüp bakmıştı, gürültülü siyah motosikletin asfaltın kenarında durduğuna inanamıyorlardı.</p>

  <p>Jacob bana hızlıca el salladı.</p>

  <p>"Koş Bella!" diye bağırdı çalışan motorun sesini bastırarak.</p>

  <p>Neler olduğunu anlamadan önce bir süre donup kaldım. <span style="text-indent: 1em; font-size: 1em;">Hemen dönüp Mike'a baktım. Sadece birkaç saniyem olduğunu biliyordum. </span><span style="text-indent: 1em; font-size: 1em;">Alice beni insanların ortasında yakalamak için ne kadar ileri gidebilirdi ki?</span></p>

  <p>"Çok hastalandım ve eve gidiyorum, tamam mı?" dedim Mike'a, sesim heyecan doluydu.</p>

  <p>"Peki," diye mırıldandı.</p>

  <p>Hızla Mike'ı yanağından öptüm. </p>

  <p>"Teşekkürler, Mike. Sana borçluyum!" diye bağırdım, bütün gücümle koşmaya başladığım anda.</p>

  <p>Jacob motora gaz verdi ve gülümsedi. Arka koltuğa atladım ve kollarımı onun beline doladım. <span style="text-indent: 1em; font-size: 1em;">Alice'in kafeteryanın köşesinde durduğunu gördüm, gözlerinde öfke vardı. Dudakları yukarı kıvrılmış, dişleri görünüyordu. </span><span style="text-indent: 1em; font-size: 1em;">Ona özür dileyen bir bakış attım. </span></p>

  <p>Sonra hızla asfaltın üzerinde gitmeye başladık, midem bulanmaya başlamıştı.</p>

  <p>"Sıkı tutun," diye bağırdı Jack.</p>

  <p>Çok hızlı gittiğimizden başımı onun sırtının arkasında saklamıştım. Quileute sınırına geçince yavaşlayacağını biliyordum. Alice'in bizi takip etmemesi ve Charlie'nin bizi görmemesi için sessizce dua ediyordum.</p>

  <p>Güvenli bölgeye ulaştığımızı anlamak hiç de zor olmamıştı. Motor yavaşladı ve Jacob doğrulup kahkahalarla gülmeye başladı. Gözlerimi açtım.</p>

  <p>"Başardık," dedi bağırarak. "Çok da kötü bir kaçış olmadı, değil mi?"</p>

  <p>"İyi plan Jake."</p>

  <p>"Psişik sülük hakkında söylediklerini anımsadım; benim ne yapacağımı göremezdi. Bunu aklına getirmediğin için de memnunum yoksa okula gitmene asla izin vermezdi."</p>

  <p>"Bu yüzden düşünmedim."</p>

  <p>Gururla gülümsedi. </p>

  <p>"Bugün ne yapmak istersin?"</p>

  <p>"Her şeyi!" dedim gülümseyerek. Özgür olmak kendimi harika hissetmeme sebep olmuştu.</p>
</body>
</html>
