<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>9. HEDEF</h1>

  <p>Alice, sabah beni eve bırakırken hâlâ pijama partisi maskaralığından bahsetmeye devam ediyordu. Edward resmi olarak "yürüyüşünden" geldiği için artık bunu daha fazla sürdürmenin anlamı yoktu. Tüm bu numaralar bana fazla gelmeye başlamıştı. İnsan olmanın bu kısmını hiç özlemeyeceğime emindim.</p>

  <p>Charlie arabanın kapısının çarpma sesini duyunca hemen gizlice camdan baktı. Alice'e el salladı ve kapıyı bana açmak üzere içeri gitti.</p>

  <p>"Eğlendin mi?" diye sordu Charlie.</p>

  <p>"Kesinlikle, harikaydı. Oldukça...kızsaldı."</p>

  <p>Eşyalarımı içeri taşıyıp merdivenlerin oraya bıraktım ve atıştıracak bir şeyler bulma umuduyla mutfağa gittim.</p>

  <p>"Bir mesajın var," dedi Charlie arkamdan.</p>

  <p>Mutfak tezgâhının üzerinde tavaya dayanmış şekilde bir not defteri duruyordu. <span style="text-indent: 1em; font-size: 1em;">Jacob aradı, yazıyordu en üst kısımda. </span><span style="text-indent: 1em; font-size: 1em;">Öyle demek istemediğini ve üzgün olduğunu söyledi. Aramanı istiyor. Ona karşı nazik ol ve ona şans tanı. Sesi çok üzgün geliyordu. </span><span style="text-indent: 1em; font-size: 1em;">Yüzümü buruşturdum. Genelde Charlie'nin mesajlarıma yorum ekleme gibi bir huyu yoktu...</span></p>

  <p>Jacob istediği gibi davranabilir ve üzgün olabilirdi. Onunla konuşmak istemiyordum. Hem duyduğuma göre öbür taraftan telefon edilmesine izin verilmiyordu. Eğer Jacob benim ölmemi tercih ediyorsa belki de sessizliğe alışması gerekiyordu. <span style="text-indent: 1em; font-size: 1em;">Duyduğum açlık yok olmuştu. Arkamı döndüm ve eşyalarımı toparlamaya gittim. </span></p>

  <p>"Jacob'ı aramayacak mısın?" dedi Charlie. Oturma odasının duvarına yaslanmış, eşyaları yerden alışımı seyrediyordu.</p>

  <p>"Hayır."</p>

  <p>Merdivenleri çıkmaya başladım.</p>

  <p>"Bu çok da hoş bir tavır değil, Bella," dedi. "Affetmek bir erdemdir."</p>

  <p>"Kendi işine bakmak da öyle," dedim sesimi alçak tutmaya çalışarak.</p>

  <p>Yıkanacak çamaşırların biriktiğini biliyordum, bu yüzden diş macununu bir kenara koydum ve kirli çamaşırlarımı sepete attım. Sonra Charlie'nin yatağını değiştirmek üzere odasına gittim. Onun çarşaflarını merdivenin tepesine bırakıp kendiminkileri almaya gittim. <span style="text-indent: 1em; font-size: 1em;">Yatağın kenarında durdum ve başımı yana eğdim. </span><span style="text-indent: 1em; font-size: 1em;">Yastığım neredeydi? Etrafıma bakınarak bir daire çizdim. Yastık yoktu. Tuhaf bir şekilde odamın toplu olduğunu fark etmiştim. Gri tişörtümü karyolanın ayak ucuna astığımı hatırlıyordum. Ayrıca bir çift kirli çorabımı da sallanan sandalyemin arkasına ve iki gün önce okulda giymekten vazgeçtiğim kırmızı bluzumu da koluna asmıştım... </span><span style="text-indent: 1em; font-size: 1em;">Tekrar etrafıma bakındım. Kirli sepetim boş değildi ama olması gerektiğinden farklı olarak ağzına kadar dolu da değildi. </span><span style="text-indent: 1em; font-size: 1em;">Charlie çamaşır mı yıkamaya başlamıştı? Bu kesinlikle onun karakterine uyan bir şey değildi.</span></p>

  <p>"Baba çamaşır yıkamaya mı başladın?" diye kapıdan bağırdım. </p>

  <p>"Aaa, hayır," diye cevap verdi, sesinden utanmış olduğunu anladım. "Başlamamı ister misin?"</p>

  <p>"Hayır, ben hallettim. Odamda bir şey aradın mı?"</p>

  <p>"Hayır. Neden?"</p>

  <p>"Ben...tişörtümü bulamadım da... "</p>

  <p>"Odana girmedim."</p>

  <p>Ve sonra Alice'ın pijamalarımı almak için buraya geldiğini hatırladım. Muhtemelen yatakta yatmaktan kaçındığım için yastığımı da aldığını fark etmemiştim. Görünüşe göre uğramışken temizlik de yapmıştı. Bu kadar pasaklı olduğum için birden kendimden utandım. <span style="text-indent: 1em; font-size: 1em;">Fakat kırmızı bluzum kirli değildi, bu yüzden kirli sepetinden almaya gittim. </span><span style="text-indent: 1em; font-size: 1em;">En üstte olmasını bekliyordum ama orada yoktu. Tüm yığını kanştırdıysam da bulamadım. Paranoyaklaştığımı biliyordum ama görünüşe göre odada bir ya da daha fazla şey kaybolmuştu. Sepetin içinde yarım makineyi dolduracak kadar çamaşır bile yoktu. </span><span style="text-indent: 1em; font-size: 1em;">Yatak çarşaflarımı çıkardım, Charlie'nin de eşyalarını aldım ve çamaşır odasına gittim. Çamaşır makinesi boştu. Kurutucuyu da kontrol ettim, Alice'in nezaket gösterip yıkadığını ummuştum. Ama hiçbir şey yoktu. Kaşlarımı çattım, şaşırmıştım.</span></p>

  <p>"Aradığın şeyi buldun mu?" diye bağırdı Charlie.</p>

  <p>"Henüz değil."</p>

  <p>Tekrar yukarı çıkıp yatağımın altına baktım. Toz topakları dışında hiçbir şey yoktu. Dolabımı karıştırmaya başladım. Belki de bir kenara atmış ve unutmuştum. <span style="text-indent: 1em; font-size: 1em;">Kapı çaldığında aramaktan vazgeçtim. Bu Edward olmalıydı.</span></p>

  <p>"Kapı," dedi Charlie oturduğu yerden.</p>

  <p>"Sakın kendini yorma baba."</p>

  <p>Yüzümde büyük bir gülümsemeyle kapıyı açtım. <span style="text-indent: 1em; font-size: 1em;">Edward'ın altın rengi gözleri ardına kadar açılmış, burun </span><span style="text-indent: 1em; font-size: 1em;">delikleri irileşmiş ve dudakları dişlerinin üzerinden sıyrılmıştı.</span></p>

  <p>"Edward?" Yüzündeki ifadeden dolayı sesimde şaşkınlık vardı. "Ne-?"</p>

  <p>Parmağını dudaklarımın üzerine koydu. </p>

  <p>"Bana iki saniye ver," diye fısıldadı. "Sakın kımıldama."</p>

  <p>Kapının önünde şaşkınlıktan donup kalmıştım ve o...yok oldu. Charlie onun yanından geçtiğini görmeden büyük bir hızla hareket etti.</p>

  <p>Ben kendimi toplayıp ikiye kadar saymadan dönmüştü. Kolunu belime doladı ve beni mutfağa doğru çekiştirdi. Gözleriyle tüm mutfağı araştırdı ve vücudunu sanki siper edermişçesine bana yapıştırdı. Koltukta oturan Charlie'ye bir bakış attım ama o ihtiyatla bizi görmezden geliyordu.</p>

  <p>"Birisi buradaydı," diye mırıldandı kulağıma, beni mutfağın arka kısmına götürmüştü. Sesi gergindi; makinenin çıkardığı sesten dolayı zorlukla duyuluyordu.</p>

  <p>"Yemin ederim kurt adamlarla - " demeye çalıştım.</p>

  <p>"Onlardan biri değil," diye hemen sözümü kesti ve başını hayır anlamında salladı. "Bizden biri."</p>

  <p>Ses tonundan ailesinden birini kastetmediğini anladım. <span style="text-indent: 1em; font-size: 1em;">Kanın yüzümden çekildiğini hissettim.</span></p>

  <p>"Victoria mı?" diye sordum sessizce.</p>

  <p>"Bu tanıdığım bir koku değil."</p>

  <p>"Volturi'den biri mi?" diye tahminde bulundum.</p>

  <p>"Muhtemelen."</p>

  <p>"Ne zaman?"</p>

  <p>"Onlardan biri olduğunu düşünüyorum. Çok uzun zaman önce gelmemiş, geldiği sıralarda herhalde Charlie uyuyordu. Ve gelen her kimse ona dokunmamış, bu yüzden başka bir amaçla buraya gelmiş olmalı."</p>

  <p>"Beni aramak için."</p>

  <p>Cevap vermedi sanki bir heykel gibi hareketsiz duruyordu.</p>

  <p>"Siz orada ne fısıldaşıyorsunuz?" diye sordu Charlie şüpheyle, elinde boş bir patlamış mısır kâsesi duruyordu.</p>

  <p>Kendimi çok kötü hissediyordum. Bir vampir Charlie uyurken eve girmişti. Büyük bir endişe dalgası tüm bedenimi ele geçirmişti, dilim tutulmuş gibiydi. Cevap veremedim, sadece korkuyla ona baktım. <span style="text-indent: 1em; font-size: 1em;">Charlie'nin ifadesi değişti. Aniden gülümsemeye başladı. </span></p>

  <p><span style="text-indent: 1em; font-size: 1em;">"Eğer siz tartışıyorsanız...ben bölmeyeyim."</span></p>

  <p>Hâlâ gülümsüyordu, elindeki kabı lavaboya bıraktı ve yavaş yavaş oturma odasına doğru gitti.</p>

  <p>"Hadi gidelim," dedi Edward usulca.</p>

  <p>"Ama ya Charlie!" Korkudan göğsüm sıkışmıştı, nefes almakta zorlanıyordum.</p>

  <p>Bir an düşündü ve sonra eline telefonunu aldı.</p>

  <p>"Emmett," diye mırıldandı ahizeye doğru. Öyle hızlı konuşuyordu ki, söylediklerini anlayamıyordum. Konuşması yarım dakikadan az sürmüştü. Beni kapıya doğru çekmeye başladı.</p>

  <p>"Emmett ve Jasper yoldalar," dedi ben direnince. "Ağaçları tarayacaklar. Şu an Charlie iyi durumda."</p>

  <p>Beni sürüklemesine izin verdim çünkü doğru düzgün düşünemiyordum. Charlie kendini beğenmiş bir gülümsemeyle bana bakarken dehşete düşmüş gözlerimle karşılaşması kafasını karıştırmıştı. Charlie bir şey söyleyemeden Edward beni dışarı çıkardı.</p>

  <p>"Nereye gidiyoruz?" Arabaya bindiğimiz halde fısıldamaya devam ediyordum.</p>

  <p>"Alice ile konuşacağız," dedi, sesi kasvetliydi.</p>

  <p>"Onun bir şey görmüş olabileceğini mi düşünüyorsun?"</p>

  <p>Gözlerini kısmış yola bakıyordu. </p>

  <p>"Belki."</p>

  <p>Edward'in telefon görüşmesinden sonra hepsi tetikte bizi bekliyordu. Herkes gergin şekilde heykel gibi kaskatı dururken onların arasından geçmek müzede yürümek gibiydi.</p>

  <p>"Ne oldu?" diye sordu Edward kapıdan girer girmez. Gözlerini Alice'e dikip ellerini öfkeyle yumruk yaptığında çok şaşırdım.</p>

  <p>Alice ise ellerini göğsünde birleştirip durdu. Sadece dudakları oynamıştı. </p>

  <p>"Bilmiyorum. Hiçbir şey görmedim."</p>

  <p>"Bu nasıl mümkün olabilir?" diye tıslarcasına konuştu Edward.</p>

  <p>"Edward," dedim azarlarcasına. Alice ile bu şekilde konuşmasından hiç hoşlanmamıştım.</p>

  <p>Carlisle sakin bir şekilde konuşarak araya girdi. </p>

  <p>"Bu çok da kesin sonuçları olan bir ilim değil, Edward."</p>

  <p>"Onun odasına girmiş, Alice. Hâlâ orada, onun gelmesini bekliyor olabilirdi."</p>

  <p>"Bunu görürdüm."</p>

  <p>Edward öfkeyle ellerini havaya kaldırdı. </p>

  <p>"Gerçekten mi? Bundan emin misin?"</p>

  <p>Alice buz gibi bir ses tonuyla ona cevap verdi. </p>

  <p>"Bana zaten Volturi'nin kararlarını izleme görevini verdin, Victoria'nın dönüşünü ve Bella'nın her adımını da. Şimdi bir tane daha mı vermek istiyorsun? Niye sadece Charlie'nin ya da Bella'nın odasını, ya da evini, ya da tüm sokağı gözetlemiyorum ki? Edward biraz daha kendime yüklenirsem hepsi işe yaramaz hale gelecek."</p>

  <p>"Zaten öyle gibi görünüyorlar," diye cevabı yapıştırdı Edward.</p>

  <p>"O tehlikede değildi. Bu yüzden görecek bir şey de yok."</p>

  <p>"Eğer İtalya'yı izliyorsan, neden onların bir —"</p>

  <p>"Onlar olduğunu sanmıyorum," dedi Alice ısrarla. "Bunu görürdüm."</p>

  <p>"Başka kim Charlie'yi sağ bırakır ki?"</p>

  <p>Ürpermiştim.</p>

  <p>"Bilmiyorum," dedi Alice.</p>

  <p>"Çok yardımcı oldu."</p>

  <p>"Kes şunu Edward."</p>

  <p>Bana döndü, hâlâ çok öfkeliydi ve dişlerini sıkıyordu. Bana bir süre öfkeyle baktıktan sonra aniden derin bir nefes verdi. Gözlerini açtı ve dişlerini sıkmaktan vazgeçti.</p>

  <p>"Haklısın, Bella. Üzgünüm." Alice'e baktı. "Beni affet. Alice. Senin üzerine böyle gitmemeliydim." </p>

  <p>Edward derin bir nefes aldı. </p>

  <p>"Pekalâ, o zaman bunu mantıklı olarak düşünelim. İhtimaller neler?"</p>

  <p>Herkes bir anda çözüldü. Alice rahatlayıp koltuğa oturdu. Carlisle onun yanına geldi ama gözleri başka yerde gibiydi. Esme, Alice'in önündeki koltuğa oturdu ve ayaklarını sandalyeye uzattı. Hareketsiz kalan tek kişi Rosalie'ydi, bize sırtını dönmüş, devasa camdan dışarıya bakıyordu.</p>

  <p>Edward beni kolumdan çekti ve Eşme'nin yanına oturttu. Esme kollarını bana doladı, Edward ise elimi tutuyordu.</p>

  <p>"Victoria?" diye sordu Carlisle.</p>

  <p>Edward onaylamaz bir şekilde başını salladı. </p>

  <p>"Hayır. O kokuyu tanımıyordum. O Volturi'den biri olmalı, daha evvel karşılaşmadığım biri..."</p>

  <p>Alice başını salladı </p>

  <p>"Aro henüz kimseye onu bulmasını söylemedi. Bunu görürdüm. Çünkü bunu bekliyorum."</p>

  <p>Edward kuşkuyla başını salladı. </p>

  <p>"Sen resmi bir emir bekliyorsun."</p>

  <p>"Sence biri kendi başına mı hareket etti? Neden ama?"</p>

  <p>"Caius'un fikridir," dedi Edward, yüzü yeniden gerilmişti.</p>

  <p>"Ya da Jane'in..." dedi Alice. "İkisinin de elinin altında kullanabileceği tanımadığımız kişiler var..."</p>

  <p>Edward kaşlarını çattı. </p>

  <p>"Ve nedenleri de."</p>

  <p>"Ama bu hiç mantıklı değil," dedi Esme. "Eğer biri Bella'yı bekliyor olsaydı, Alice onu görürdü. Kadın ya da erkek, o kişi her kimse, niyeti Bella'yı incitmek değildi. Ya da Charlie'yi."</p>

  <p>Babamın adını duymak beni tekrar endişelendirmişti.</p>

  <p>"Her şey yoluna girecek, Bella," diye mırıldandı Esme saçlarımı okşayarak.</p>

  <p>"Öyleyse amacı neydi?" diye mırıldandı Carlisle.</p>

  <p>"Hâlâ insan mıyım diye kontrol etmek olabilir mi?" diye bir tahminde bulundum.</p>

  <p>"Olabilir," dedi Carlisle.</p>

  <p>Rosalie benim duyabileceğim bir şekilde derin bir nefes verdi. Artık hareketsiz değildi, yüzünde umut dolu bir ifa<span style="text-indent: 1em; font-size: 1em;">deyle döndü ve mutfağa doğru baktı. Öte yandan Edward'in cesareti kırılmış görünüyordu. Emmett hızla mutfak kapısından içeri girdi, Jasper da tam arkasında duruyordu.</span></p>

  <p>"Uzun süre önce gitmiş, saatler önce," dedi Emmett umutsuzca. "İzler doğuya, sonra da güneye gidiyor ve yolun kenarında sona eriyor. Kenarda park etmiş bir araba vardı."</p>

  <p>"Kötü şans," diye homurdandı Edward. "Eğer batıya doğru gitseydi...o zaman köpekler yararlı olabilirdi."</p>

  <p>Bu söz üzerine irkilince Esme omzumu okşadı.</p>

  <p>Jasper Carlisle'a baktı. </p>

  <p>"Hiçbirimiz bu kokuyu tanımıyoruz. Ama bir de sen bak." Elinde yeşil ve buruşturulmuş bir şey tutuyordu. Carlisle aldı ve yüzüne doğru yaklaştırdı. Ona verirken bunun bir eğrelti otu olduğunu gördüm. "Belki de sen bu kokuyu tanıyorsundur."</p>

  <p>"Hayır," dedi Carlisle. "Tanıdık değil. Tanıştığım biri değil bu."</p>

  <p>"Belki de yanlış bir açıdan bakıyoruz. Belki de sadece bir rastlantıydı..." Esme konuşmaya başladığı sırada herkesin ona kuşku dolu yüzlerle bakması sözünü yarıda kesmesine neden oldu. "Yabancı birinin kazara Bella'nın evini seçmesinin rastlantı olabileceğini söylemek istemiyorum. Sadece, belki de biri merak etmişti. Bizim kokumuz onun etrafını sarmış durumda. O kişi orada, bizim neyin ilgimizi çektiğini merak etmiş olamaz mı?"</p>

  <p>"Öyleyse neden buraya gelmedi? Yani merak ettiyse?" diye sordu Emmett ısrarla.</p>

  <p>"Sen gelirdin," dedi Esme aniden ve gülümsedi. "Geri kalanlarımızın tamamı da bizim kadar açık değil. Ailemiz oldukça geniş. O kişi her kimse korkmuş olabilir. Ama Charlie zarar görmedi. Yani bu düşman olduğu anlamına gelmez."</p>

  <p>Sadece merak. Tıpkı James ve Victoria'nın en başında merak ettikleri gibi mi? Victoria'yı düşünmek beni ürpertmişti, neyse ki elimizde olan tek şey bunu yapanın o olmadığıydı. En azından bu defa değil. O olsaydı, her zamanki metotlarına bağlı kalırdı. Bu başka biriydi.</p>

  <p>Yavaşça fark ediyordum ki, vampirler düşündüğümden çok daha fazla dünyamıza karışmış durumdaydılar. Kim bilir kaç defa normal bir insanın hayatı bir vampirle kesişmişti? Kaza ve cinayete kurban giden kaç ölümün sorumlusu aslında onların susuzlukları olmuştu? Onların tarafına katıldığımda bu yeni dünya ne kadar kalabalık olacaktı?</p>

  <p>Sırtımdan aşağıya doğru bir ürperti indi.</p>

  <p>Cullenlar, Eşme'nin savını çeşitli yüz ifadeleriyle kafalarında tartıyorlardı. Edward'in bu teoriyi desteklemediğini görebiliyordum, Carlisle ise buna inanmak istiyor gibiydi,</p>

  <p>Alice dudaklarını büktü. </p>

  <p>"Hiç sanmıyorum. Zamanlaması fazla mükemmel... Bu ziyaretçi temasta bulunmama konusunda fazla dikkatliydi. Neredeyse benim görebileceğimi biliyor gibiydi... "</p>

  <p>"Temasa geçmemesinin başka bir nedeni de olabilir," diye hatırlattı Esme.</p>

  <p>"Kim olduğunun gerçekten önemi var mı?" diye sordum. "Kazara da olsa bu kişi beni arıyordu...bu yeterli bir neden değil mi? Mezuniyete kadar beklememeliyiz."</p>

  <p>"Hayır, Bella," dedi Edward hemen. "Durum o kadar da kötü değil. Eğer gerçekten tehlikede olsaydın, bunu bilirdik."</p>

  <p>"Charlie'yi düşün," diye hatırlattı Carlisle. "Kaybolursan onun ne kadar üzüleceğini düşün."</p>

  <p>"Ben zaten Charlie'yi düşünüyorum! Onun için endişeleniyorum! Ya dün gelen kişi susamış olsaydı? Charlie'nin çevresinde olduğum sürece o hedef olmaya devam edecek. Eğer ona bir şey olursa, bu benim suçum olur!"</p>

  <p>"Hiç de bile, Bella," dedi Esme ve tekrar saçımı okşadı. "Ve Charlie'ye hiçbir şey olmayacak. Daha dikkatli olacağız."</p>

  <p>"Daha dikkatli mi?" diye tekrarladım inanmayarak.</p>

  <p>"Her şey yoluna girecek, Bella," diye söz verdi Alice ve Edward da elimi sıktı. Onların güzel yüzlerine teker teker bakarken ne söyler<span style="text-indent: 1em; font-size: 1em;">sem söyleyeyim asla onların fikirlerini değiştiremeyeceğimi fark ettim.</span></p>

  <p>Eve dönüşümüz oldukça sessizdi. Yılmış durumdaydım. Tam aksinin daha iyi olacağını düşünsem de, hâlâ insandım.</p>

  <p>"Bir an olsun yalnız kalmayacaksın," diye söz verdi Edward arabayı sürerken. "Mutlaka birileri yakınlarında olacak. Emmett, Alice, Jasper..."</p>

  <p>Derin bir nefes verdim. </p>

  <p>"Bu çok saçma. Gerçekten çok sıkılacaklar, hatta bu yüzden başkası icabıma bakmadan beni öldürecekler."</p>

  <p>Edward bana tatsız bir şekilde baktı. </p>

  <p>"Çok eğlencelisin, Bella."</p>

  <p>Eve ulaştığımızda Charlie'nin keyfi yerindeydi. Edward ile benim aramdaki gerilimin farkındaydı ve bunu tamamen yanlış yorumluyordu. Yüzünde tuhaf bir gülümsemeyle yemeğini yerken bir yandan da beni izliyordu. Edward izin isteyerek masadan kalktı, etrafı gözetleyeceğini düşündüm. Charlie mesajlarımı vermek için onun gitmesini beklemişti.</p>

  <p>"Jacob aradı gene," dedi Charlie, Edward odadan gider gitmez. Yüzümdeki ifade önümdeki tabak kadar boştu.</p>

  <p>"Ah, gerçekten mi?"</p>

  <p>Charlie kaşlarını çattı. </p>

  <p>"Bu kadar acımasız olma, Bella. Sesi gerçekten kötüydü."</p>

  <p>"Jacob, bu halka ilişkiler çabaların için sana ödeme yapıyor mu, yoksa bunun için gönüllü mü oldun?"</p>

  <p>Charlie yemek bitene kadar manasızca söylendi. Farkında değildi ama önemli bir noktaya değinmişti. <span style="text-indent: 1em; font-size: 1em;">Hayatım şu anda zarla oynanan şans oyunlarına dönmüştü. Bir sonraki seferde de bir-bir mi gelecekti? Ya bana bir şey olsaydı? Bu Jacob'ı söylediklerinden dolayı suçluluk içerisinde bırakmaktan daha kötü geldi.</span></p>

  <p>Fakat şu anda söyleyeceğim her kelimeyi farklı tarafa çekeceğinden bu konu hakkında Charlie'yle konuşmak iste<span style="text-indent: 1em; font-size: 1em;">miyordum. Bunu düşünmek Jacob ile Billy'nin ilişkilerini kıskanmama neden oldu. Yaşadığın insandan saklayacağın sırlarının olmaması güzel olmalıydı.</span></p>

  <p>Onu aramak için sabaha kadar bekleyebilirdim. Bu gece ölecek değildim ya, üstelik on iki saat kadar daha kendini suçlu hissetmesinin zararı yoktu. Hatta onun için iyi bile olabilirdi.</p>

  <p>Akşam Edward gittiğinde beni ve Charlie'yi bu yağmurda kimin koruduğunu merak ettim. O kişi, Alice ya da her kimse, onun için berbat hissettim ama yine de rahattım. Kabul etmek zorundaydım ki yalnız olmadığımı bilmek güzeldi. Zaten Edward da kısa süre içerisinde dönmüştü.</p>

  <p>Bana uyumam için yine ninni söyledi. Bilinçsiz de olsam, orada olduğunun farkındaydım ve kâbus görmeden güzel bir uyku çektim.</p>

  <p>Charlie, sabah ben uyanmadan yardımcısı Mark ile balığa gitmişti. Gözetimden uzak bu kutsal anı kullanmaya karar verdim.</p>

  <p>"Jacob ile takılmaya gidiyorum," dedim kahvaltımı ettikten sonra Edward'a. </p>

  <p>"Onu affedeceğini biliyordum," dedi yüzünde bir gülümsemeyle. "Kin tutmak gibi bir yeteneğe sahip değilsin."</p>

  <p>Gözlerimi devirdim ama memnun olmuştum. Görünüşe göre, Edward gerçekten de anti-kurt adam tavırlarını bir kenara bırakmıştı. <span style="text-indent: 1em; font-size: 1em;">Onu arayana kadar saate bakmamıştım. Gerçekten de erken bir saatti ve Billy ile Jake'i uyandıracağım diye endişeleniyordum. Neyse ki telefonu ikinci çalışında biri açtı, demek telefondan çok da uzakta değildiler.</span></p>

  <p>"Alo?" dedi donuk bir ses.</p>

  <p>"Jacob?"</p>

  <p>"Bella!" diye heyecanla haykırdı. "Ah Bella, çok üzgünüm!" Sanki kelimeleri içinde tutamıyormuş gibi hızla, duraksamadan konuşmaya başladı. 'Yemin ederim öyle demek <span style="text-indent: 1em; font-size: 1em;">istememiştim. Aptallık ettim. Kızgındım. Ama tabii bu bir bahane olamaz. Hayatım boyunca söylediğim en aptalca şeydi ve çok üzgünüm. Bana kızma, lütfen? Lütfen. Beni affetmen için gerekirse ömür boyu kölen olurum."</span></p>

  <p>"Kızgın değilim. Affedildin."</p>

  <p>"Teşekkürler," dedi coşkuyla. "Böyle bir hayvanlık yaptığıma inanamıyorum."</p>

  <p>"Bunun için endişelenme. Alıştım artık."</p>

  <p>Neşeyle güldü, rahatlamıştı. </p>

  <p>"Beni görmeye gel," diye rica etti. "Bunu telafi etmek istiyorum."</p>

  <p>Kaşlarımı çattım. </p>

  <p>"Nasıl?"</p>

  <p>"Ne istersen. Yamaç dalışı yaparız," diye önerdi tekrar gülerek.</p>

  <p>"Harika bir fikir."</p>

  <p>"Zarar görmeyeceğine söz veriyorum," dedi. "Ne yapmak istersen."</p>

  <p>Edward'in yüzüne baktım, sakin görünüyordu ama bunun için doğru zaman olduğunu sanmıyordum.</p>

  <p>"Şu an mümkün değil."</p>

  <p>"O benim kadar heyecanlanmadı, değil mi?" Jacob'ın sesi ilk defa utanmış gibi çıkmıştı.</p>

  <p>"Sorun o değil. Bir sorun var, yani hınzır bir kurt adamdan farklı, daha önemli bir sorun var." Sesimi neşeli tutmaya çalışmış ama onu kandıramamıştım.</p>

  <p>"Sorun ne?" diye sordu.</p>

  <p>"Şey." Ona söyleyip söylememek konusunda kararsızdım.</p>

  <p>Edward telefonu almak için elini uzattı. Yüzüne dikkatlice baktım. Oldukça sakin görünüyordu.</p>

  <p>"Bella?" dedi Jacob.</p>

  <p>Edward iç geçirdi ve elini biraz daha yaklaştırdı.</p>

  <p>"Edward ile konuşmanın mahsuru var mı?" diye kaygıyla sordum. "Seninle konuşmak istiyor da."</p>

  <p>Uzun bir sessizlik oldu.</p>

  <p>"Pekâlâ," diye kabul etti Jacob sonunda. "İlginç bir konu olmalı."</p>

  <p>Telefonu Edward'a uzattım; gözlerimdeki tehditkâr ifadeyi görmüş olmasını umuyordum.</p>

  <p>"Merhaba, Jacob," dedi Edward, kusursuz bir şekilde kibardı.</p>

  <p>Bir sessizlik oldu. Dudağımı ısırdım, Jacob'ın söylediklerini tahmin etmeye çalışıyordum.</p>

  <p>"Eve biri gelmiş, daha evvel rastlamadığım bir koku vardı," diye açıkladı Edward. "Sizin sürü şu sıralar yeni bir şeyle karşılaştı mı?"</p>

  <p>Bir başka duraksama ve sonra Edward kendi kendine başını salladı.</p>

  <p>"Asıl sorun da bu zaten. Bunun icabına bakana kadar Bella'yı gözümün önünden ayırmayacağım. Bu kişisel de<span style="text-indent: 1em; font-size: 1em;">gil."</span></p>

  <p>Jacob onun sözünü kesti, telefonun ahizesinden gelen sesini duyabiliyordum. Her ne söylüyorsa, daha önce söylediklerinden çok daha şiddetliydi. Söylediklerini duymakta zorlanıyordum.</p>

  <p>"Haklı olabilirsin " diye başladı Edward ama Jacob konuşmaya devam etti. En azından ikisinin sesi de kızgın gelmiyordu.</p>

  <p>"Bu ilginç bir öneri. Bu konuda tekrar anlaşmak için oldukça istekliyiz. Tabii, Sam için de uygunsa."</p>

  <p>Jacob'ın sesi daha alçak geliyordu artık. Edward'in yüz ifadesinden bir anlam çıkarmaya çalışırken tırnaklarımı kemirmeye başlamıştım.</p>

  <p>"Teşekkürler," dedi Edward.</p>

  <p>Sonra Jacob'ın söylediği bir şey, Edward'in yüzünde şaşkın bir ifade oluşmasına neden oldu.</p>

  <p>"Aslında yalnız gitmeyi planlıyordum," diye cevapladı Edward, kendisine sorulan beklenmedik soruyu. "Ve onu da diğerleri ile bırakacağım."</p>

  <p>Jacob'in sesi bir anda yükselmiş ve bana sanki Edward'i bir şeye ikna etmeye çalışıyormuş gibi gelmişti.</p>

  <p>"Bunu etraflıca düşüneceğim," diye söz verdi Edward. "Elimden geldiğince tarafsız olmaya çalışacağım." </p>

  <p>Bu defa daha kısa bir sessizlik oldu.</p>

  <p>"Bu çok da kötü bir fikir değil. Ne zaman?... Hayır, bu harika. Ben bizzat takip etmek isterdim aslında. On dakika... Elbette ki," dedi Edward. Telefonu bana uzattı. "Bella?"</p>

  <p>Telefonu ondan yavaşça aldım, kafam karışmıştı.</p>

  <p>"Az önceki de neydi öyle?" diye sordum Jacob'a, sesim hırçın çıkmıştı. Sanki bir ergen gibi davranmıştım ama dışlandığımı hissetmiştim.</p>

  <p>"Bir ateşkes sanırım. Hey bana bir iyilik yap," dedi Jacob. "Senin kan emiciyi benim yanımın en güvenli yer olduğu konusunda - <i>özellikle de o gidince</i> - ikna et. Böylece istediğimizi yapabiliriz."</p>

  <p>"Ona pazarlamaya çalıştığın şey bu muydu?"</p>

  <p>"Evet. Bu çok mantıklı. Charlie'nin de muhtemelen en güvenli olacağı yer burası. Mümkün olduğunca tabii."</p>

  <p>"Billy'yle de iyi anlaşıyorlar," diye kabul ettim. Fakat her zaman Charlie'yi benim bulunduğum çapraz ateşin tam ortasına bırakma fikrinden nefret etmiştim. "Peki ya başka?"</p>

  <p>"Sadece Forks'a çok yaklaşan birilerini yakalayabilmek için birkaç sınır ayarlaması yaptık. Sam'in bundan hoşlanacağını pek sanmıyorum ama o gelene kadar ben ilgileneceğim."</p>

  <p>"İlgileneceğim de ne demek oluyor?"</p>

  <p>"Yani evinin çevresinde bir kurdun koştuğunu görürsen, sakın ateş etme demek oluyor."</p>

  <p>"Tabii ki etmem. Sen de hiçbir şeyi...riske atma."</p>

  <p>Küçümsercesıne güldü. </p>

  <p>"Aptal olma. Kendi başımın çaresine bakabilirim."</p>

  <p>Derin bir nefes verdim.                                                    </p>

  <p>"Ayrıca onu ziyaret etmen konusunda ikna etmeye çalıştım. Önyargılı olduğunu biliyorsun. Bu yüzden onu güven<span style="text-indent: 1em; font-size: 1em;">lik konusunda endişelendirme. Fakat o da, burada güvende olacağını benim kadar iyi biliyor."</span></p>

  <p>"Bunu aklımda tutacağım."</p>

  <p>"Az sonra görüşürüz," dedi Jacob.</p>

  <p>"Geliyor musun?"</p>

  <p>"Evet. Gelip senin ziyaretçinin bıraktığı kokuya bakacağım, böylece onun izini sürebileceğiz."</p>

  <p>"Jake bu iz sürme işinden hiç hoşlanmadım "</p>

  <p>"Ah, lütfen ama Bella," diye sözümü kesti. Sonra da güldü ve telefonu kapattı.</p>
</body>
</html>
