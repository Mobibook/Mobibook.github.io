<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>22. ATEŞ VE BUZ</h1>

  <p>Rüzgâr gene çadırı salladı ve ben de onunla birlikte sallandım. Sıcaklık düşüyordu. Bunu uyku tulumuna ve montuma rağmen hissedebiliyordum. Tamamen giyiniktim ve yürüyüş botlarım hâlâ ayağımdaydı. Ama bu bir şey fark ettirmiyordu. Nasıl bu kadar soğuk olabilirdi? Nasıl daha da soğumaya devam edebilirdi? Bir yerde durması gerekiyordu, değil mi?</p>

  <p>"S-s-s-s-s-s-saat k-k-k-k-kaç?" Takırdayan dişlerimin arasından kendimi konuşmaya zorladım.</p>

  <p>"İki," diye cevapladı Edward.</p>

  <p>Edward dar alanda elinden geldiğince benden uzakta oturmaya çalıştı, ben zaten o kadar üşümüşken benim üzerime doğru nefes almaya bile korkuyordu. Yüzünü görebilmek için fazla karanlıktı ama sesinin endişe, kararsızlık ve hüsranla hiddetlendiğini anlayabiliyordum.</p>

  <p>"Belki..."</p>

  <p>"Hayır, ben i-i-i-y-y-yiyim, g-g-g-gerçekten. Dışarı ç-ç-ç-ç-çıkmak i-istemiyorum." </p>

  <p>Şimdiye kadar, en azından on kere, dışarda koşmam için beni ikna etmeye çalışmıştı ama ben sığınağımı terketmeye korkuyordum. Tüm o şiddetli rüzgârdan korunaklı olmasına rağmen içerisi böylesine soğuksa, o rüzgârda koşmanın ne kadar kötü olacağını tahmin edebiliyordum.</p>

  <p>Ve öğleden sonraki tüm çabalarımız da boşa gitmişti. Fırtına bittikten sonra kendimizi yeniden hazırlamak için yeteri kadar zamanımız olacak mıydı? Ya fırtına sona ermeseydi? Şu anda hareket etmenin hiçbir anlamı yoktu. Bir geceyi titreyerek geçirebilirdim.</p>

  <p>Endişelendiğim şey, bıraktığım izlerin kaybolmasıydı ama Edward, gelmekte olan canavarlar için yeterli olduğu konusunda beni ikna etti.</p>

  <p>"Ne yapabilirim?" diye sordu. Neredeyse yalvarıyordu.</p>

  <p>Başımı salladım. <span style="text-indent: 1em; font-size: 1em;">Karların arasında duran Jacob keyifsizce sızlandı.</span></p>

  <p>"G-g-g-g-git b-b-b-buradan," diye emrettim, tekrar.</p>

  <p>"Sadece senin için endişeleniyor," diye tercüme etti Edward. "O iyi. Onun bedeni bu havayla başa çıkmak için donanımlı."</p>

  <p>"H-h-h-h-h-h." Yine de ayrılması gerektiğini söylemek istedim ama dişlerim buna izin vermedi... Denerken neredeyse dilimi ısırıyordum. En azından Jacob, gerçekten de kar için donanımlı görünüyordu, daha kalın, uzun ve kabarık kızıl-kahve kürküyle sürüsündeki diğerlerinden bile daha iyiydi. Bunun nedenini merak ettim.</p>

  <p>Tiz, kulak tırmalayıcı bir şikâyet sesiyle inledi.</p>

  <p>"Ne yapmamı istiyorsun?" diye homurdandı Edward, artık kibarlıkla uğraşmayacak kadar tedirgindi. "Bu fırtınanın içinden onu taşıyarak geçeyim mi? Senin de herhangi bir faydanı göremiyorum. Neden gidip bir soba falan kapıp gelmiyorsun?"</p>

  <p>"Ben iy-y-y-y-y-y-y-iyim," diye itiraz ettim. Edward'in iniltisine ve çadırın dışındaki anlaşılmayan homurtuya, bakılırsa, kimseyi ikna edememiştim. Rüzgâr tekrar çadırı sertçe salladı ve ben de onunla uyumlu bir şekilde titredim.</p>

  <p>Ani bir kükreme, rüzgârın gümbürtüsünü bölünce kulaklarımı kapadım. Edward kaşlarını çattı. </p>

  <p>"Buna hiç gerek yoktu," diye mırıldandı. "Ve ayrıca duyduğum en kötü fikir," diye bağırdı daha yüksek bir sesle.</p>

  <p>"Senin aklına gelenlerden daha iyi," diye yanıtladı Jacob, birden insan sesini duymak beni ürkütmüştü. '"Git de bir soba kapmış," diyerek homurdandı. "St. Bernard köpeği değilim ben."</p>

  <p>Çadır kapısının fermuarının çabucak açıldığını duydum.</p>

  <p>Jacob, buz gibi havayı da kendisiyle birlikte içeri alarak sığabildiği en ufak aralıktan içeri girdi. Birkaç kar tanesi çadırın tabanına düştü. O kadar çok titredim ki adeta sarsılıyordum.</p>

  <p>"Bunu sevmedim," diye tısladı Edward, Jake çadır kapısının fermuarını kapatırken. </p>

  <p>"Sadece montu verip dışarı çık."</p>

  <p>Gözlerim şekilleri seçecek kadar alışmıştı. Jacob, çadırın yanındaki ağaca asılı olan parkayı taşıyordu.</p>

  <p>Neden bahsettiklerini sormaya çalıştım ama titreme beni kontrol edilemez şekilde kekelettiği için ağzımdan çıkan tek şey, </p>

  <p>"N-n-n-n-n-n-n-n," oldu.</p>

  <p>"Parka yarın için. Kendi kendine ısınabilmek için fazlasıyla soğuk. Parka donmuş." Kapının yanına bıraktı. "Bir sobaya ihtiyacı olduğunu söylemiştin ve işte buradayım." Jacob çadır izin verdiğince kollarını açtı. Ortalıkta kurt olarak dolandığı için, her zamanki gibi, sadece temel ihtiyaçlarını üzerine almıştı; bir eşofman altı. Üst kısmı ve ayakları çıplaktı.</p>

  <p>"J-J-J-J-Jake, d-d-d-d-donacaks-s-sın," diye şikâyet etmeye çalıştım.</p>

  <p>"Ben donmam," dedi neşeli bir ses tonuyla. "Son günlerde kırk iki derecelik bir vücut ısısıyla yaşıyorum. Seni kısa zamanda terletirim."</p>

  <p>Edward homurdandı ama Jacob ona bakmadı bile. Onun yerine emekleyerek yanıma geldi ve uyku tulumumun fermuarını açmaya başladı.</p>

  <p>Birdenbire Edward, elini Jacob'ı zaptetmek amacıyla onun omzuna koydu. Karbeyaz rengine karşılık koyu bir ten. Jacob'ın çenesi kasıldı, burun delikleri genişledi ve bedeni bu <span style="text-indent: 1em; font-size: 1em;">soğuk temasla irkildi. Kolundaki uzun kaslar otomatik olarak gerildi.</span></p>

  <p>"Ellerini üzerimden çek,"diye hırladı dişlerini sıkarak.</p>

  <p>"Ellerini ondan uzak tut," dedi Edward öfkeyle,</p>

  <p>"K-k-k-kavga et-t-t-tmeyin," diye yalvardım. Başka bir titreme bütün bedenimi salladı. Dişlerim o kadar sert çarpıyordu ki, kırılacaklarını sandım.</p>

  <p>"Eminim ayak parmakları morarıp düştüğünde sana bunun için teşekkür edecektir," diye karşı çıktı Jacob.</p>

  <p>Edward tereddüt etti, sonra elini çekti ve köşedeki eski yerine gitti.</p>

  <p>Sesi düz ve korkutucuydu. </p>

  <p>"Kendine dikkat et."</p>

  <p>Jacob kıkırdadı.</p>

  <p>"Yana kay, Bella," dedi uyku tulumunu daha da açarak.</p>

  <p>Büyük bir öfkeyle ona baktım. Edward'in neden böyle tepki verdiğine şaşmamak gerekiyordu.</p>

  <p>"H-h-h-h-h," diye karşı çıkmaya çalıştım.</p>

  <p>"Aptal olma," dedi sinirli bir şekilde. "On adet ayak parmağına sahip olmayı sevmiyor musun?"</p>

  <p>Tulumun içindeki olmayan yere bedenini sığdırdı ve fermuarı arkasından zorla kapattı.</p>

  <p>Bir daha itiraz edemedim, artık etmek de istemiyordum. O kadar sıcaktı ki. Kollarını bana doladı ve beni sıkıca çıplak göğsüne bastırdı. Sıcaklık karşı konulamazdı, sanki suyun altında çok kalıp yüzeye çıktıktan sonra solunan hava gibiydi. Hevesli bir şekilde buz tutmuş parmaklarımı tenine bastırdığımda büzüldü.</p>

  <p>"Tanrım, donuyorsun, Bella," diye şikâyet etti.</p>

  <p>"Ü-ü-ü-üzgünüm," diye kekeledim.</p>

  <p>"Rahatlamaya çalış," dedi, başka bir ürperti bütün vücudumu şiddetle sarsarken. "Birazdan ısınacaksın. Elbette, üstündekileri çıkarsaydın daha çabuk ısınırdın."</p>

  <p>Edward sinirli bir şekilde hırladı.</p>

  <p>"Bu sadece basit bir gerçek," diye kendini savundu Jacob. "Hayatta kalma, ders bir."</p>

  <p>"K-k-k-kes ş-şunu, Jake," dedim sinirli bir şekilde, ama bedenim ondan uzaklaşmaya yanaşmıyordu bile. "K-k-k-kimse gerçekten on ayak p-p-p- parmağına ihtiyaç d-d-duymaz."</p>

  <p>"Kan emici için endişelenme," dedi Jacob, kendinden memnun bir ses tonuyla. "Sadece kıskanıyor."</p>

  <p>"Tabii ki, kıskanıyorum." Edward'in kadifemsi sesi kontrol altındaydı. "Şu anda, senin onun için yaptığını yapabilmeyi ne kadar istediğime dair en ufak bir fikrin bile olamaz, kırma."</p>

  <p>"Bu da işin kötü tarafı," dedi Jacob neşeyle ama sonra ses tonu bozuldu. "En azından, onun benim yerimde senin olmanı dilediğini biliyorsun."</p>

  <p>"Doğru," diye onayladı Edward.</p>

  <p>Onlar ağız dalaşı yaparken, titreme yavaşladı ve katlanılır bir hale geldi.</p>

  <p>"İşte," dedi Jacob hoşnut bir halde. "Daha iyi hissediyor musun?"</p>

  <p>Sonunda net olarak konuşabiliyordum. </p>

  <p>"Evet."</p>

  <p>"Dudakların hâlâ mavi," dedi düşünceli bir şekilde. "Onları da senin için ısıtmamı ister misin? İstemen yeterli."</p>

  <p>Edward sert bir şekilde içini çekti.</p>

  <p>"Davranışlarına dikkat et," diye mırıldandım yüzümü omzuna bastırırken. Soğuk tenim onunkine değince yine irkildi ama ben gözle görülür, kinci bir tatminle gülümsedim.</p>

  <p>Tulumun içi sıcak ve rahattı. Jacob'ın beden sıcaklığı her taraftan yansıyor gibiydi. Belki de bunun sebebi her tarafı kaplıyor olmasıydı. Botlarımı tekmeleyerek çıkardım ve ayaklarımı bacaklarına bastırdım. Bariz bir şekilde zıpladı ve sonra başını eğip sıcak yanağını uyuşmuş kulağıma yapıştırdı.</p>

  <p>Jacob'ın teninin, odunsu bir misk kokusu olduğunu fark ettim. Buraya, ormanın ortasındaki bu ortama uyuyordu. Hoştu. Cullenlar'ın ve Quileuteler'in, tüm o koku meselesini önyargıları yüzünden mi bu kadar büyük bir sorun haline <span style="text-indent: 1em; font-size: 1em;">getirip getirmediklerini merak ettim. Herkesin kokusu bana oldukça iyi geliyordu.</span></p>

  <p>Fırtına çadıra saldıran bir hayvanmışçasına kükrüyordu ama artık bu beni endişelendirmiyordu. Jacob soğuk değildi ve ben de değildim. Hem açıkçası herhangi bir şey için endişelenemeyecek kadar yorgundum. Bu kadar geç saate kadar uyanık olmak beni yormuştu ve kaslarım kasılmaktan ağrıyordu. Donmuş her parçam birer birer çözüldükçe bedenim yavaşça rahatlamaya başladı sonra da iyice gevşedim.</p>

  <p>"Jake?" diye mırıldandım uykulu bir ses tonuyla. "Sana bir şey sorabilir miyim? Pisliğin teki gibi davranmaya çalışmıyorum ama gerçekten de merak ediyorum." Mutfağımdayken kullandığı kelimelerin aynısıydı...üstünden ne kadar süre geçmişti?</p>

  <p>"Elbette," diye kıkırdadı hatırlayarak.</p>

  <p>"Sen neden arkadaşlarından daha tüylüsün? Eğer kabalaşıyorsam sorumu cevaplamak zorunda değilsin." Kurt adam kültürünün görgü kurallarını pek bilmiyordum.</p>

  <p>"Çünkü saçlarım daha uzun," dedi, bu soru onu eğlendirmişe benziyordu. En azından sorum onu gücendirmemişti. Kafasını sallayınca çenesine kadar uzamış dağınık saçları yanaklarımı gıdıkladı.</p>

  <p>"Ah;" Şaşırmıştım ama mantıklı gelmişti. Demek hepsinin, sürüye ilk katıldıklarında saçlarını kısacık kesmelerinin sebebi buymuş. "Peki sen niye kesmedin? Kıllı olmayı seviyor musun?"</p>

  <p>Bu sefer hemen cevap vermedi ve Edward bıyık altından güldü.</p>

  <p>"Üzgünüm," dedim esneyerek. "Burnumu sokmak istemedim. Söylemek zorunda değilsin."</p>

  <p>Sinirlenmiş bir ses çıkardı. </p>

  <p>"Ah, nasıl olsa sana söyleyecek, o yüzden ben söyleyeyim bari... Saçlarımı uzatıyordum çünkü...sen uzunken daha çok seviyor gibisin."</p>

  <p>"Ah." Tuhaf hissetmiştim. "Ben, şey, iki türlü de seviyorum, Jake. Zahmet çekmek...zorunda değilsin."</p>

  <p>Omuz silkti. </p>

  <p>"Bu gece oldukça faydalı olduğunu gördük, o yüzden canını sıkma."</p>

  <p>Söyleyecek başka bir şeyim yoktu. Sessizlik uzadıkça, göz kapaklarım düştü ve kapandı, nefes alışım daha da yavaşladı.</p>

  <p>"İşte böyle, canım, uyu," diye fısıldadı Jacob.</p>

  <p>Memnun bir halde iç geçirdim, zaten yarı bilinçsizdim.</p>

  <p>"Seth burada," dedi Edward Jacob'a mırıldanarak ve birden kükremenin anlamını çözdüm.</p>

  <p>"Mükemmel. Ben senin için kız arkadaşınla ilgilenirken artık sen geri kalan her şey ile ilgilenebilirsin."</p>

  <p>Edward cevap vermedi ama ben halsizce inledim. </p>

  <p>"Keş şunu," diye mırıldandım.</p>

  <p>Sonra yine sessizlik oldu, en azından içeride. Dışarıda ise, rüzgâr ağaçların arasında delicesine feryat ediyordu. Çadırın şiddetle titremesi uyumayı güçleştiriyordu. Direkler, tam uyuyakalmak üzereyken her defasında beni bilinçsizliğin kıyısından çekerek aniden silkeleyip sarsıyordu. Kurt için yani dışarıda karın ortasında kalmış çocuk için çok üzülüyordum.</p>

  <p>Uykumun gelmesini beklerken aklım amaçsızca savruldu. Bu küçük sıcak alan, Jacob'la geçirdiğimiz eski günleri düşünmeme sebep oldu ve eskiden nasıl onun benim güneş yerine kullandığım şey olduğunu, nasıl boş hayatımı yaşanılabilir kılan sıcaklık olduğunu hatırlattı. Jake'i o şekilde düşünmemin üzerinden epey bir zaman geçmişti ama işte buradaydı, ve yine beni ısıtıyordu.</p>

  <p>"Lütfen" diye tısladı Edward. "Dikkat etsene!"</p>

  <p>"Ne?" diye cevap verdi Jacob fısıldayarak, ses tonu şaşkındı.</p>

  <p>"En azdından düşüncelerini kontrol etmeye teşebbüs eder misin?" dedi Edward. Alçak fısıltısı sinirliydi.</p>

  <p>"Kimse dinlemen gerektiğini söylemedi," diye mırıldandı Jacob, meydan okuyor gibi görünse de biraz utanmıştı. "Kafamdan çık."</p>

  <p>"Keşke çıkabilsem. Küçük fantazilerinin ne kadar gürültülü olduğunu tahmin bile edemezsin. Sanki bana bağırarak anlatıyormuşsun gibi."</p>

  <p>"Sessiz olmaya çalışırım," diye fısıldadı Jacob alay ederek.</p>

  <p>Kısa bir sessizlik oldu.</p>

  <p>"Evet." Edward söylenmemiş bir düşünceye öyle kısık sesli bir mırıltıyla cevap vermişti ki, onu güçlükle duyabilmiştim. "Onu da kıskanıyorum."</p>

  <p>"O şekilde olduğunu anlamıştım," diye fısıldadı Jacob kendini beğenmişçesine. "Sahayı biraz eşitliyor gibi, öyle değil mi?"</p>

  <p>Edward kıkırdadı. </p>

  <p>"Sadece rüyanda."</p>

  <p>"Biliyorsun, hâlâ fikrini değiştirebilir," diye sataştı Jacob ona. "Onunla senin yapamayacağın ama benim yapabileceğim her şeyi düşünürsek. En azından onu öldürmeden, tabii."</p>

  <p>"Uyu, Jacob," diye mırıldandı Edward. "Sinirime dokunmaya başlıyorsun."</p>

  <p>"Sanırım uyuyacağım. Gerçekten çok rahatım."</p>

  <p>Edward cevap vermedi.</p>

  <p>Sanki ben orada değilmişim gibi konuşmayı kesmelerini söyleyebilmek için fazla baygındım. Konuşma benim için rüya gibi bir boyutta gerçekleşmişti ve gerçekten uyanık olduğumdan emin değildim.</p>

  <p>"Belki yaparım," dedi Edward, birkaç dakika sonra duymadığım bir soruya cevap vererek.</p>

  <p>"Ama dürüst olur musun?"</p>

  <p>"Her zaman sorabilirsin." Edward'ın ses tonu, bana bir espriyi kaçırmışım gibi hissettirdi.</p>

  <p>"Peki, sen benim kafamın içini görebiliyorsun. Bu gece benim de seninkini görmeme izin ver, en adili bu," dedi Jacob.</p>

  <p>"Kafan sorularla dolu. Hangisini yanıtlamamı istiyorsun?"</p>

  <p>"Kıskançlık... İçin içini yiyor olmalı. Göründüğün kadar kendinden emin olamazsın."</p>

  <p>"Tabii ki yiyor," diye onayladı Edward, sesi artık eğleniyor gibi değildi. "Hatta şu anda o kadar kötü ki, sesimi zar zor kontrol edebiliyorum. Elbette, benden uzakta senin yanındayken ve onu göremediğim zamanlarda çok daha kötü."</p>

  <p>"Her an onu düşünüyor musun?" diye fısıldadı Jacob. "Seninle değilken konsantre olmak zor oluyor mu?"</p>

  <p>"Evet ve hayır," dedi Edward; soruyu dürüstçe yanıtlamaya kararlı gibiydi. "Benim aklım seninkiyle aynı şekilde çalışmıyor. Aynı anda bir çok şeyi düşünebilirim. Tabii ki, her zaman onu düşünüyorum, sessiz ve düşünceli olduğunda, acaba aklı nerede diye merak ediyorum."</p>

  <p>İkisi de bir süre sessiz kaldı.</p>

  <p>"Evet, ara ara seni düşündüğünü tahmin ediyorum," diye cevap verdi Jacob'ın düşüncelerine mırıltıyla. "İsteyebileceğimden daha sık. Mutsuz olmandan endişeleniyor. Bunu bilmediğinden değil. Bunu kullanmadığından değil."</p>

  <p>"Elimde ne varsa kullanmak zorundayım," diye mırıldandı Jacob. "Senin sahip olduğun avantajlara sahip değilim, sana âşık olduğunu bilmek gibi avantajlar."</p>

  <p>"Evet o kısım yardımcı oluyor," diye onayladı Edward yumuşak bir ses tonuyla.</p>

  <p>Jacob meydan okudu. </p>

  <p>"Bana da âşık, biliyorsun."</p>

  <p>Edward cevap vermedi.</p>

  <p>Jacob içini çekti. </p>

  <p>"Ama o bunu bilmiyor."</p>

  <p>"Haklı mısın, bilemiyorum."</p>

  <p>"Bu seni rahatsız ediyor mu? Onun da ne düşündüğünü görebilmeyi diler miydin?"</p>

  <p>"Evet...ve hayır. Böyle olmasını daha çok seviyor ve her ne kadar arada beni çıldırtsa da, mutlu olmasını tercih ederim."</p>

  <p>Rüzgâr çadırın etrafını deprem olmuşçasına salladı. Jacob bana sardığı kollarını koruyucu bir şekilde daha da sıktı.</p>

  <p>"Teşekkür ederim," diye fısıldadı Edward. "Kulağa tuhaf gelebilir ama sanırım burada olmandan memnunun, Jacob."</p>

  <p>"Yani, her ne kadar seni öldürmek istesem de, onu sıcak <span style="text-indent: 1em; font-size: 1em;">tuttuğun için memnunum,' demek istiyorsun, yanılıyor mu</span><span style="text-indent: 1em; font-size: 1em;">yum?"</span></p>

  <p>"Rahatsız edici bir ateşkes, değil mi?"</p>

  <p>Jacob'ın fısıltısı birden kendini beğenmiş bir tona büründü. </p>

  <p>"Senin de, en az benim kadar delicesine kıskanç olduğunu biliyordum."</p>

  <p>"Bunu, senin gibi alnıma yazarak dolaşacak kadar da aptal değilim. Senin davana da yardımı dokunmuyor, biliyorsun."</p>

  <p>"Sen benden daha sabırlısın."</p>

  <p>"Öyle olmalıyım. Bunu kazanmak için bir yüz yılım oldu. Onu bekleyerek geçen bir yüz yıl."</p>

  <p>"Peki... hangi noktada sabırlı iyi adam rolünü oynamaya karar verdin?"</p>

  <p>"Onu seçmeye zorlamanın, ona ne kadar acı çektirdiğini gördüğümde. Normalde kontrol etmesi bu kadar zor değil. Çoğu zaman oldukça kolay bir şekilde içime atabiliyorum... yani senin için beslediğim o daha az medeni hisleri. Bazen içimi görebiliyor gibi duruyor ama emin olamıyorum."</p>

  <p>"Bence sen, eğer onu gerçekten seçmeye zorlarsan, seni seçmeyebilir diye endişeleniyordun."</p>

  <p>Edward hemen cevap vermedi. </p>

  <p>"Bir parçası öyleydi," diye itiraf etti sonunda. "Ama sadece küçük bir parçası. Hepimizin şüphelendiği zamanlar olur. Çoğu zaman endişelendiğim şey, seni görmek için gizlice kaçtığında kendini incitmesiydi. Sonunda, seninleyken öyle ya da böyle güvenli olduğunu -<i>Bella ne kadar güvenli olabilirse tabii</i> - kabul ettikten sonra, en iyisinin onu uç noktalara itmeyi kesmek olduğunu gördüm."</p>

  <p>Jacob içini çekti. </p>

  <p>"Tüm bunları ona anlatırdım, ama bana asla inanmazdı."</p>

  <p>"Biliyorum." Edward'in sesi gülümsüyor gibi çıkmıştı.</p>

  <p>"Her şeyi bildiğini sanıyorsun," diye mırıldandı Jacob.</p>

  <p>"Geleceği bilmiyorum," dedi Edward, birden sesi kendinden emin halini kaybetmişti.</p>

  <p>Uzun bir duraklama oldu.</p>

  <p>"Eğer fikrini değiştirse ne yapardın?" diye sordu Jacob.</p>

  <p>"Onu da bilmiyorum."</p>

  <p>Jacob sessizce kıkırdadı. </p>

  <p>"Beni öldürmeye çalışır miydin?" Yine alaycı ve Edward'in bunu yapabileceğinden şüphe duyarmış gibiydi.</p>

  <p>"Hayır."</p>

  <p>"Neden?" Jacob'ın ses tonu hâlâ eğleniyormuş gibi çıkıyordu.</p>

  <p>"Gerçektende, onu bu şekilde üzebileceğimi düşünüyor musun?"</p>

  <p>Jacob bir saniye tereddüt etti ama sonra içini çekti. </p>

  <p>"Evet, haklısın. Bunun doğru olduğunu biliyorum. Ama bazen..."</p>

  <p>"Bazen bu ilgi çekici bir fikir."</p>

  <p>"Jacob kahkahasını bastırabilmek için yüzünü uyku tulumuna gömdü." </p>

  <p>"Aynen öyle," diye ona katıldı en sonunda.</p>

  <p>Ne kadar tuhaf bir rüyaydı bu. Acaba tüm bu fısıltıları hayal etmeme sebep olan bu acımasız rüzgâr mı diye merak ettim. Gerçi rüzgâr, fısıldamaktansa çığlık atıyordu...</p>

  <p>"Nasıl bir şey? Onu kaybetmek?" diye sordu Jacob uzunca bir süre sonra. Artık boğuk çıkan sesinde hiçbir alay belirtisi yoktu. "Ne zaman onu sonsuza dek kaybettiğini düşündün? Bununla nasıl...başa çıktın?"</p>

  <p>"Bu konuda konuşmak benim için çok zor."</p>

  <p>Jacob bekledi.</p>

  <p>"Bunu düşündüğüm iki zaman oldu." Edward her kelimeyi normalden daha yavaş dile getirdi. "İlkinde, onu terk edebileceğimi düşündüğümde...bu... neredeyse katlanılabilirdi. Çünkü beni unutabileceğini düşündüm. Böylece onun hayatına hiç dokunmamışım gibi olacaktım. Altı ay boyunca uzak durmayı, bir daha asla hayatına karışmayacağıma dair sözümü tutmayı başardım. Yaklaşıyordu. Savaşıyordum ama kazanamayacağımı biliyordum: dönecektim... ama sadece onu kontrol etmek için. En azından kendi kendime söylediğim şey buydu. Ve eğer onu makûl derecede mutlu olarak <span style="text-indent: 1em; font-size: 1em;">bulursam...tekrar uzaklaşabileceğimi düşünmekten memnundum.</span></p>

  <p>Ama mutlu değildi. Ve kaldım. Elbette, beni ertesi gün onunla kalmam için de aynı bu şekilde ikna etti. Bunu daha önce de merak ediyordun bunu, beni neyin motive edebildiğini...onun gereksiz bir şekilde suçlu hissettiği şey de buydu. Onu terk ettiğimde, o zamanlar bunun ona neler hissettirdiğini ve hâlâ, onu terk edersem, neler hissettirebileceğini hatırlattı bana. Bu konuyu açmak, kendisini korkunç hissetmesine sebep oluyor ama haklı. Onu terk etmemi hiçbir zaman telafi edemeyeceğim ama ben yine de denemekten vazgeçmeyeceğim."</p>

  <p>Jacob bir süre cevap vermedi. Fırtınayı dinliyor ya da az önce duyduklarını hazmetmeye çalışıyordu, hangisi olduğunu bilmiyordum.</p>

  <p>"Ve Öteki zaman, onun öldüğünü sandığın zaman?" diye sordu Jacob kabaca.</p>

  <p>"Evet." Edward farklı bir soruya cevap verdi. "Muhtemelen sana da öyle hissettirecek, öyle değil mi? Bizi algılayış şekline bakarsak, onu bir daha Bella olarak göremeyeceksin. Ama olacağı kişi o."</p>

  <p>"Sorduğum o değildi."</p>

  <p>Edward'in cevabı hızlı ver sertti. </p>

  <p>"Nasıl hissettirdiğini sana anlatamam. Uygun bir kelime bulamıyorum."</p>

  <p>Jacob, etrafıma sardığı ellerini esnetti.</p>

  <p>"Ama onu terk ettin çünkü onu bir kan emici yapmak istemedin. Onun insan olmasını istiyorsun."</p>

  <p>Edward yavaşça konuştu. </p>

  <p>"Jacob, ona âşık olduğumu fark ettiğim saniye, sadece dört ihtimal olduğunu biliyordum. İlk alternatif, Bella için en iyisi olan, benim için bu kadar güçlü duygular beslememesi, beni unutabilmesi ve hayatına devam edebilmesiydi. Benim ona karşı hissettiklerimi asla değiştiremese de, bunu kabul edebilirdim. Sen beni...yaşayan sert ve soğuk bir taş olarak düşünüyorsun. Bu doğru. Bizler ba<span style="text-indent: 1em; font-size: 1em;">şından beri hep aynı, olduğumuz gibiyizdir ve gerçek bir değişim yaşamamız bizim için çok nadir görülen bir şeydir. Ve yaşadığımızda da, Bella'nın hayatıma girmesi gibi, bu kalıcı bir değişimdir. Geri dönüş yoktur...</span></p>

  <p>ikinci alternatif, en başında seçtiğim, onun insan yaşamı boyunca yanında kalmaktı. Onun için iyi bir seçenek değildi, onunla beraber insan olamayacak biriyle hayatını harcamak... Ama bu en kolay yüzleşebildiğim alternatif buydu. O öldüğünde, benim de ölmek için bir yol bulacağımı başından beri biliyordum. Altmış yıl, yetmiş yıl... Bana çok ama çok kısa bir zaman gibi gelmişti... Ama sonra, benim dünyama bu kadar yakın bir mesafede yaşamasının onun için çok tehlikeli olduğu anlaşıldı. Yanlış gidebilecek her şey yanlış gitti. Ya da her şey üstümüzdeydi... yanlış gitmeyi bekliyordu. O insanken onun yanında kalırsam, o altmış yıla da sahip olamayacağımdan korktum.</p>

  <p>Böylece üçüncü seçeneği seçtim. Ki bu da bildiğin gibi, çok uzun hayatımda yaptığım en kötü yanlış oldu. Onu birinci alternatife zorlayarak onun dünyasından kendimi çıkarmayı seçtim. İşe yaramadı ve neredeyse ikimiz de ölüyorduk</p>

  <p>Dördüncü alternatiften başka elimde ne kaldı? İstediği bu. En azmdan, istediğini düşünüyor. Sürekli ertelemeye çalıştım, fikrini değiştirmek için bir sebep bulabilmesi için zaman tanıdım, ama o çok...inatçı. Bunu biliyorsun. Birkaç ay daha uzatabilirsem şanslı olurum. Ama onda yaşlanma korkusu var ve doğum günü eylül ayında..."</p>

  <p>"İlk seçeneği sevdim," diye mırıldandı Jacob.</p>

  <p>Edward cevap vermedi.</p>

  <p>''Aslında bunu kabul etmekten ne kadar nefret ettiğimi çok iyi biliyorsun," diye fısıldadı Jacob yavaşça. "Ama görüyorum ki, onu gerçekten seviyorsun... kendine göre. Artık bu konuda seninle tartışamam. <span style="text-indent: 1em; font-size: 1em;">Bunu göz önüne alırsak, bence henüz birinci alternatiften vazeçmemelisin. Bence çok büyük ihtimalle iyi olacaktır. </span><span style="text-indent: 1em; font-size: 1em;">Zaman geçtikçe. Biliyor musun, eğer mart ayında o yamaçtan atlamasaydı...ve onu kontrol etmek için bir altı ay daha bekleseydin... Şey, onu makul derecede mutlu bulabilirdin. Bir planım vardı."</span></p>

  <p>Edward kıkırdadı. </p>

  <p>"Belki işe yarayabilirdi. İyi düşünülmüş bir plandı."</p>

  <p>"Evet." Jake içini çekti. "Ama..." Birdenbire öyle hızlı fısıldamaya başladı ki, kelimeler birbirine dolandı. "Bana bir yıl ver, Edward. Onu mutlu edebileceğime gerçekten inanıyorum. İnatçı, bunu kimse benden daha iyi bilemez, ama iyileşme yetisine sahip. Daha önce de iyileşebilirdi. Ve insan olabilir, Charlie ve Renee ile birlikte yaşlanabilir, çocukları olabilir ve...Bella olabilir. <span style="text-indent: 1em; font-size: 1em;">Bu planın avantajlarını görecek kadar seviyorsun onu. Senin oldukça özverili olduğunu düşünüyor...gerçekten öyle misin? Benim, onun için senden daha iyi olabileceğim fikrini düşünebilir misin?"</span></p>

  <p>"Düşündüm,'" diye yanıtladı Edward alçak bir sesle. </p>

  <p>"Bazı yönlerden, sen onun için başka insanlardan daha uygunsun. Bella'ya ona bakabilecek biri lazım. Sen de, onu kendisinden ve ona karşı komplo kuran her şeye karşı koruyabilecek kadar güçlüsün. Daha önce de yaptın ve bunun için yaşadığım sürece, sonsuza dek, sana borçlu olacağım, hangisi önce gelirse...</p>

  <p>Hatta bunu Alice'e bile sordum. Seninle mi daha mutlu olur, diye baktırdım. Göremedi, tabii ki. Seni göremiyor, hem sonra Bella kendi izlediği yoldan emin, şimdilik.</p>

  <p>Ama ben de daha önce yaptığım yanlışların aynısını yapacak kadar aptal değilim, Jacob. Onu tekrar birinci alternatifi seçsin diye zorlamayacağım. Beni istediği sürece buradayım."</p>

  <p>"Ve eğer beni istediğine kadar verirse?" diye Jacob meydan okudu. "Tamam, uzak bir ihtimal, itiraf ediyorum."</p>

  <p>"Gitmesine izin verirdim."</p>

  <p>"Sadece o kadar mı?"</p>

  <p>"Bunun benim için ne kadar zor olduğunu hiçbir zaman göstermeme şartıyla, evet. Ama yakından takip ederdim. Görüyorsun Jacob, onu bir gün terk edebilirsin. Sam ve Emily gibi, başka bir seçeneğin olmazdı. Ben de her zaman hemen dışarda bekleyip öyle bir şeyin olmasını umardım."</p>

  <p>Jacob sessizce homurdandı. </p>

  <p>"Şey, beklediğimden daha dürüst oldun...Edward. Kafanın içine girmeme izin verdiğin için teşekkürler."</p>

  <p>"Dediğim gibi, bu gece buradaki varlığın için tuhaf bir şekilde minnettarım. En azından bunu yapmalıydım... Biliyor musun, Jacob, eğer doğal düşmanlar olmamız gibi bir gerçek söz konusu olmasaydı ve aynı zamanda varoluş sebebimi elimden almaya çalışıyor olmasaydın, seni aslında sevebilirdim."</p>

  <p>"Belki...eğer sen, sevdiğim kızın yaşamını emme planları yapan iğrenç bir vampir olmasaydın...şey, hayır, o zaman bile olmaz."</p>

  <p>Edward kıkırdadı.</p>

  <p>"Sana bir şey sorabilir miyim?" diye sordu Edward bir süre sonra.</p>

  <p>"Neden sormak zorundasın ki?"</p>

  <p>"Sadece eğer onu düşünürsen duyabilirim. Sadece, geçen gün Bella'nın bana anlatmaya gönülsüz olduğu bir hikâye hakkında. Üçüncü eş ile ilgili bir şey...?"</p>

  <p>"Ne olmuş ona?"</p>

  <p>Edward cevap vermedi, hikâyeyi Jacob'ın kafasından dinliyordu. Karanlıkta alçak sesli tıslamasını duydum.</p>

  <p>"Ne?" diye ısrar etti Jacob.</p>

  <p>"Tabii ki." Edward köpürdü. "Tabii ki! Yaşlı büyüklerinizin o hikâyeyi kendilerine saklamalarını tercih ederdim, Jacob."</p>

  <p>"Sülüklerin kötü adam olarak resmedilmesini sevmiyor musun?" diye alay etti Jacob. "Biliyorsun ki öyleler. O zaman da öyleydiler veşimdi de."</p>

  <p>"O kısım umurumda bile değil. Bella'nın kendisini hangi karakterle özdeşleştirdiğini tahmin edemiyor musun?"</p>

  <p>Jacob bir süre düşündü. </p>

  <p>"Ah. lyy. Üçüncü eş. Tamam, demek istediğini anladım."</p>

  <p>"Açıklıkta, orada olmak istiyor. Yapabileceği ne varsa yapmak istiyor." İçini çekti. 'Yârın onunla birlikte kalmam için ikinci sebep de o. İstediği bir şey söz konusu olduğunda oldukça yaratıcı."</p>

  <p>"Biliyor musun, ona bu fikri veren, sadece hikâye değil, senin asker kardeşindi de."</p>

  <p>"İki tarafında kötü niyeti yoktu," diye fısıldadı Edward, artık uzlaşmacıydı.</p>

  <p>"Ve bu küçük ateşkes ne zaman sona eriyor?" diye sordu Jacob. "İlk ışıkla mı? Ya da savaş bitene kadar bekleyecek miyiz?"</p>

  <p>İkisi de bir an duraksadı.</p>

  <p>"İlk ışıkla," diye fısıldadılar birlikte ve sonra sessizce güldüler.</p>

  <p>"İyi uykular, Jacob," diye mırıldandı Edward. "Bu anın tadını çıkar."</p>

  <p>Sonra tekrar sessizlik oldu ve çadır birkaç dakika sakin kaldı. Rüzgâr bizi dümdüz etmekten ve savaşmaktan vazgeçiyordu.</p>

  <p>Edward yavaşça inledi. </p>

  <p>"O kadar da tadını çıkar demek istememiştim."</p>

  <p>"Üzgünüm," diye fısıldadı Jacob. "Çıkabilirsin, biliyorsun. Bizi biraz yalnız bırakabilirsin."</p>

  <p>"Uyumana yardım etmemi ister misin, Jacob?" diye önerdi Edward.</p>

  <p>"Deneyebilirsin," dedi Jacob, tasasızca. "Kimin çekip gideceğini görmek ilginç olurdu, değil mi?"</p>

  <p>"Beni fazla tahrik etme, kurt. Sabrım o kadar da sınırsız değil."</p>

  <p>Jacob fısıltıyla güldü. </p>

  <p>"Kusura bakmazsan, şu anda hareket etmemeyi tercih ederim."</p>

  <p>Edward, normalden daha yüksek sesle kendi kendine bir <span style="text-indent: 1em; font-size: 1em;">şarkı mırıldanmaya başladı, Jacob'ın düşüncelerini bastırmaya çalışıyordu. Ama mırıldandığı benim ninnimdi ve bu fısıltılı rüyaya karşı duyduğum giderek büyüyen rahatsızlığıma karşın, bilinçsizliğe doğru yavaş yavaş kaymaya başladım... daha mantıklı gelen rüyalara doğru...</span></p>
</body>
</html>
