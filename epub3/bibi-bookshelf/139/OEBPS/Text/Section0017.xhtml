<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>13. Yeni Doğan</h1>

  <p>"Senin eline olanın aynısı," diye yanıtladı Jasper sakin bir biçimde. "Tek farkı, benimki bin defa tekrarlandı." Acıklı bir şekilde güldü ve koluna hafifçe dokundu. "Bizim zehrimiz böyle iz bırakan tek şey."</p>

  <p>"Neden'?" diye sordum korkuyla, biliyorum, kaba bir hareketti ama ustaca oluşturulmuş bu ize bakmaktan kendimi alamıyordum.</p>

  <p>"Benimki diğerleriyle tamamen aynı değildi...evlatlık edinilmiş kardeşlerim gibi terbiye edilmiş değildim. Benim başlangıcım oldukça farklı." Sesi sona doğru sertleşmişti.</p>

  <p>Dehşete düştüğümden ağzım açık şekilde ona bakıyordum.</p>

  <p>"Hikâyemi anlatmadan önce," dedi Jasper, "bizim dünyamızda bazı yerler olduğunu anlamak zorundasın Bella, bu yerlerde yaşlanmama süreci haftalarla sınırlıdır, yüzyıllarla değil."</p>

  <p>Diğerleri bunu daha önce duymuşlardı. Carlisle ve Emmett, ilgilerini tekrar televizyona vermişlerdi. Alice ise, sessizce Eşme'nin ayaklarının dibine oturmuştu. Fakat Edward da, en az benim kadar dikkatini vermiş görünüyordu; verdiğim her tepkiyi yakından izlediğinin farkındaydım.</p>

  <p>"Nedenini anlamak için, bu dünyaya tamamen farklı bir bakış açısıyla bakmalısın. Bitmeyen susuzluk duygusunun... nasıl güçlü ve aç gözlü bir şey olduğunu hayal etmelisin.</p>

  <p>Yani, bu dünyada, diğerlerinden çok, bizim için arzu edilen yerler var. Daha az kontrollü ve hâlâ keşfedilmemiş yerler.</p>

  <p>"Bir an için önünde batı yakasının bir haritası olduğunu hayal et. Her insan yaşamını kırmızı bir nokta olarak düşün. Koyu kırmızı olanlardan daha kolay şekilde beslenebiliyo<span style="text-indent: 1em; font-size: 1em;">ruz."</span></p>

  <p>Kafamda bunu canlandırırken beslenme kelimesinden dolayı ürpermiştim. Fakat Jasper, beni korkutacağı için endişeleniyormuş gibi görünmüyordu, Edward'in her zaman olduğu gibi aşırı korumacı değildi. Duraksamadan devam etti.</p>

  <p>"Güneydeki topluluklar, insanların fark edip fark etmediğini umursamaz. Bu yüzden Volturi onları sürekli denetim altında tutar. Güneydeki toplulukların korktuğu tek şey Volturi'dir. Eğer Volturi olmasaydı hepimiz kolayca ifşa olurduk."</p>

  <p>Bu kelimeyi böyle telaffuz etmesinden dolayı kaşlarımı çatmıştım çünkü saygıyla ve neredeyse minnetle konuşmuştu. Volturi'nin iyi olabileceği ihtimali, kabul etmesi oldukça zor bir şeydi,</p>

  <p>"Kuzeydekiler ise, kıyasla, medenilerdir. Genelde bizler gece olduğu kadar gündüz de eğlenen göçebeleriz, insanlarla şüphe uyandırmayacak şekilde ilişki kurarız. Bizim için gizlilik esastır. <span style="text-indent: 1em; font-size: 1em;">Güneydeki dünya ise tamamen farklı. Ölümsüzler sadece geceleri ortaya çıkar. Günlerini, bir sonraki hamlelerini planlayarak ya da düşmanlarını belirleyerek geçirirler. Çünkü güneyde, asla ateşkes olmayan ve yüzyıllardır devam eden bir savaş var . Topluluklar, nadiren insanların varlığını fark eder ve sadece yiyecek için askerler hayvan sürülerini beklerler. Volturi'den saklanmak için hayvan sürüleriyle ilgilenirler"</span></p>

  <p>"Fakat onlar ne için savaşıyor?" diye sordum.</p>

  <p>Jasper gülümsedi. </p>

  <p>"Haritadaki kırmızı noktaları anımsadın mı?"</p>

  <p>Bekledi, bu yüzden başımı onaylarcasına salladım.</p>

  <p>"Koyu kırmızı olanlar için savaşıyorlar. <span style="text-indent: 1em; font-size: 1em;">Yani diyelim ki, bir zamanlar Meksiko şehrinde bir vampir varmış ve orada tekmiş. O zaman o her gece iki ya da üç defa beslenebilirdi ve kimse de bunu fark etmezdi. Rekabete yer vermemek için de planlar yapardı. </span><span style="text-indent: 1em; font-size: 1em;">Diğerleri de onunla aynı isteği paylaşıyordu. Bazıları daha etkili taktiklerle ortaya çıktılar. </span><span style="text-indent: 1em; font-size: 1em;">Fakat en etkili taktik, adı Benito olan genç bir vampir tarafından keşfedildi. Kimse onun adını duymamıştı, Dallas'ın kuzeyinden, bir yerlerden gelmişti ve Houston yakınlarında bir bölgeyi paylaşan iki vampir topluluğunu katletmişti. İki gece sonra, Meksiko'nun kuzeyindeki Monterrey'de daha güçlü klanlarla çarpıştı. Tekrar, kazandı."</span></p>

  <p>"Nasıl kazandı peki?" diye sordum merakla.</p>

  <p>"Benito yeni doğanlardan bir ordu oluşturmuştu. Bunu düşünen ilk kişi o olmuştu, başlangıçta durdurulamazdı. Genç vampirler, değişken, vahşi ve kontrol edilmeleri neredeyse imkânsız varlıklardır. Yeni doğan bir vampiri ikna edip kendini kontrol etmesini öğretebilirsin ama onu ya da on beş tanesi bir araya geldiğinde tam bir kâbus olurlar. Onlara düşman olarak gösterdiğin herkese saldırırlar. Benıto savaşmaları için onlardan bir sürü yapmaya devam etti çünkü yeni doğanlar hem kendi içlerinde savaşıyorlardı hem de vampir topluluklarının yarısını katlederken yok olup gitmişlerdi.</p>

  <p>Yani, yeni doğanlar tehlikeli de olsalar, eğer ne yaptığını bilirsen onları yenebilirsin. Fiziksel olarak, ilk yıllarında, muazzam bir güçleri vardır ve eğer önlerine kendilerinden daha yaşlı bir vampir çıkarsa onu kolaylıkla parçalayabilirler. Fakat onlar içgüdülerinin köleleridir ve bu yüzden davranışları tahmin edilebilir. Genelde dövüş yetenekleri yoktur, sadece kuvvetli ve vahşidirler. Ayrıca o zamanlar sayıca çok kalabalıklardı. </p>

  <p>Meksiko'nun güneyindeki vampirler başlarına ne geleceğini biliyordu ve yapabilecekleri tek şeyin Benito'ya karşılık vermek olduğunu düşündüler. Kendi ordularını yarattılar...</p>

  <p>Kıyamet kopmuştu ve bu kelimeyi sadece laf olsun diye söylemiyorum çünkü böyle bir şeyi hayal edebileceğini sanmıyorum. Biz ölümsüzlerin de kendi tarihleri var ve bu savaş asla unutulmayacak. Tabii ki bu zamanlar, Meksiko'daki insanlar için de pek iyi zamanlar değildi."</p>

  <p>Ürpermiştim.</p>

  <p>"Ölü sayısı devasa rakamlara ulaştığında - <i>ki sizin tarihiniz bu ölümler için bir hastalığı suçlamıştı</i> - Volturi öne çıktı. Tüm koruyucular bir araya geldi ve Kuzey Amerika'nın ilerisinde her yeni doğan vampiri buldular. Benito kendini Puebio'da korumaya almıştı, Meksiko'yu ele geçirebilmek için ordusunu elinden geldiğince hızla inşa etmişti. Volturi işe önce onunla başladı ve sonra da geri kalanlarla ilgilendi.</p>

  <p>Yeni doğanlarla beraber olan herkes oracıkta imha edildi, tüm vampirler kendini Benito'dan korumak istediğinden dolayı Meksiko şehri bir süre vampirlerden arınmıştı.</p>

  <p>Volturi her yeri yaklaşık bir yılda temizledi. Bu da tarihimizin hatırlayacağı bir başka önemli olay oldu, tüm bu yaşananlardan geriye sadece birkaç görgü şahidi kalmıştı. Onlardan biriyle konuştum, Volturi, Culiacân'a gittiğinde olanları uzaktan görmüştü."</p>

  <p>Jasper titredi. Onu daha önce bu kadar korkmuş ya da endişeli görmemiştim. Bu ilkti.</p>

  <p>"Bu zaptetme hareketi güneye yayılmadı. Dünyanın geri kalanı bu hareketten etkilenmedi. Bugünkü sakin yaşamımızı Volturi'ye borçluyuz.</p>

  <p>Fakat Volturi İtalya'ya geri döndüğünde sağ kalanlar bölgelerini hemen geri istediler. <span style="text-indent: 1em; font-size: 1em;">Vampir toplulukları arasında anlaşmazlıkların başlaması çok uzun sürmedi. Bir sürü anlaşmazlık vardı. Kan davası güdülüyordu. Yeni doğanlardan ordu kurma fikri artık hep akıllarında bir yerlerde vardı, bazıları buna karşı koymadan </span><span style="text-indent: 1em; font-size: 1em;">uyguladılar. Fakat Volturi asla unutulmamıştı ve güney toplulukları bu defa daha dikkatliydiler. Yeni doğanlar, dikkatle insanlar arasından seçildi ve onlara eğitim verildi. Bu defa ihtiyatlıydılar, büyük bir kısmı insan olarak bırakıldı. Onları yaratanlar, Volturi'nin dönmesini istemiyorlardı, bu yüzden de buna neden olmaya hiç niyetleri yoktu.</span></p>

  <p>Savaşlar devam etti ama küçük ölçekli olarak. Bazen birileri çok ileri giderse, hemen insanların gazetelerinde spekülasyonlar başlardı ve Volturi'nin gelip tüm şehri temizleyeceği bilinirdi. Ama diğerleri, yani dikkatli olanlar buna izin vermedi..."</p>

  <p>Jasper bir süre boşluğa doğru baktı.</p>

  <p>"Yani sen böyle değiştin." Sesim bir fısıltı halinde çıkmıştı.</p>

  <p>"Evet," diye kabul etti. </p>

  <p>"İnsan olduğum zamanlarda, Teksas, Houston'da yaşardım. 1861 yılında on yedi yaşımdayken Konfederasyon Ordusu'na katıldım. Kayıt memuruna yalan söyleyip yirmi yaşındayım dedim. <span style="font-size: 1em;">Buna inanacakları kadar uzun boyluydum.</span></p>

  <p>Askeri kariyerim kısa sürmesine rağmen oldukça parlak geçti. İnsanlar her zaman benden hoşlanırlardı ve söylediklerimi dinlerlerdi. Babam bunun karizma olduğunu söylerdi. Tabii ki, şimdi bundan daha fazlası olduğunu biliyorum. Fakat nedeni ne olursa olsun, hızla terfi ettim, hatta benden yaşça büyük olanları bile geride bıraktım. Konfederasyon Ordusu henüz yeniydi ve kendisini organize etmeye çalışıyordu, bu yüzden fırsatları elimden geldiğince iyi değerlendirdim. Galveston'daki ilk savaşta - <i>aslında bu daha çok bir çatışmaydı</i> - yaşım hakkındaki gerçeği söylememiş olsam da, Teksas'taki en genç binbaşıydım.</p>

  <p>Birleşik Devletin Ordusu'nun birlikleri şehrin kıyılarından geldiklerinde kadın ve çocukları tahliye etmekle görevlendirildim. Onları hazırlamak bir günümüzü almıştı. Sonra onların ilk kısmını Houston'a nakletmiştim. <span style="text-indent: 1em; font-size: 1em;">O geceyi oldukça net hatırlıyorum. </span><span style="text-indent: 1em; font-size: 1em;">Karanlık çöktükten sonra şehre ulaşmıştık. Orada getirdiğim sivillerin güvende olduğuna emin olacak kadar kalmıştım. Hemen sonra atımı değiştirdim ve Galveston'a geri döndüm. Dinlenmeye zaman yoktu. </span><span style="text-indent: 1em; font-size: 1em;">Şehirden sadece iki kilometre uzakta üç tane kadın bulmuştum. Onların gruptan geride kaldıklarını sandım ve onlara yardım etmek için atımdan indim. Fakat gecenin soluk ışığında yüzlerini gördüğümde donup kaldım. Tereddüde düşmeden söyleyebilirdim ki, üçü, o güne kadar gördüğüm en güzel kadınlardı.</span></p>

  <p>Soluk tenleri vardı. O zaman bunun harika olduğunu düşündüğümü hatırlıyorum. Hatta siyah saçlı olanın, yüzü kesinlikle onun Meksikalı olduğunu belli ediyordu, teni ay ışığında porselen gibi görünüyordu. Hepsi de genç görünüyordu, bu yüzden onlara kız diye hitap etmek daha doğruydu. Onların bizim gruptan geride kalmadıklarını anlamıştım. O üçünü daha önce görmüş olsaydım, bunu bilirdim. </p>

  <p><span style="text-indent: 1em; font-size: 1em;"><i>Nutku tutuldu</i>, dedi uzun olan tatlı ve yumuşak bir sesle. Sesi sanki bir rüzgâr çanı gibiydi. Saçları sapsarı ve teni bembeyazdı. </span><span style="text-indent: 1em; font-size: 1em;">Diğeri de sarışındı ve teni kireç gibi beyazdı. Onun yüzü bir meleğinki gibiydi. Bana doğru eğildi ve derin bir soluk aldı. </span></p>

  <p><span style="text-indent: 1em; font-size: 1em;"><i>Mmm</i>, diye inledi. <i>Çok tatlı.</i> </span><span style="text-indent: 1em; font-size: 1em;">Kısa olan, esmer olan yani, elini kızın omzuna koydu ve ona hızla bir şeyler söyledi. Sesi çok tatlıydı, kulağa şarkı gibi geliyordu ama görünüşe göre bunu bilerek yapmıştı. </span></p>

  <p><span style="text-indent: 1em; font-size: 1em;"><i>Konsantre ol Nettie,</i> dedi.</span></p>

  <p>İnsanların birbirleriyle nasıl bağlantılı olduklarına dair her zaman iyi bir sezim olmuştu ve hemen, esmer olanın diğerlerini bir şekilde yönettiğini anlamıştım. Eğer asker olsalardı, içlerinde en üst rütbeli olanın o olduğunu söylerdim.</p>

  <p><i>Düzgün görünüyor. Genç, güçlü, bir asker...</i>Esmer olan duraksadı, konuşmaya çalıştıysam da başarılı olamadım. </p>

  <p>Ve <i>onda </i><span style="text-indent: 1em; font-size: 1em;"><i>çok daha fazlası var...hissediyor musunuz?</i> diye sordu yanındaki diğer ikisine. <i>O... ilgi çekici.</i></span></p>

  <p><i>Ah, evet</i>, diye hemen onayladı Nettie ve tekrar bana doğru eğildi.</p>

  <p><i>Sabırlı ol</i>, dedi esmer olan ve ötekini uyardı. <i>Bunu ayırmak istiyorum.</i></p>

  <p>Nettie kaşlarını çattı; canı sıkılmış görünüyordu.</p>

  <p><i>Sen daha iyi bilirsin,</i> Maria, dedi uzun boylu sarışın. <i>Eğer o senin için önemliyse. Ben de her zaman öldürdüğümün iki katı kadar öldürürüm. </i></p>

  <p><i>Evet, onu kendime ayıracağım,</i> diye kabul etti. <i>Bundan gerçekten hoşlandım. Nettie'yi götüreceksin, değil mi?</i> <i>Yoğunlaşmaya çalışırken arkamı kollamak zorunda kalmak istemiyorum.</i></p>

  <p>Bu güzel yaratıkların neden bahsettiklerini anlamamış olsam da tüylerim diken diken olmuştu. O melek yüzlü olan öldürmekten bahsettiğinde içgüdülerim bana bir tehlike olduğunu söyledi ama kararım içgüdülerime baskın çıktı. Kadınlardan korkulması gerektiği değil, onları korumam gerektiği öğretilmişti.</p>

  <p><i>Hadi avlanmaya gidelim,</i> diye istekle kabul etti Nettie ve diğer uzun kızın elini tuttu. Yüzlerini döndüler - <i>öylesine hoş görünüyorlardı ki!</i> - ve şehre doğru koşmaya başladılar. Neredeyse uçuyor gibiydiler, çok hızlılardı. Beyaz elbiseleri arkalarında kanat gibi uçuşuyordu. Hayretle gözlerimi kırpıştırdığımda çoktan gitmişlerdi.</p>

  <p>Beni merakla süzen Maria'ya döndüm.</p>

  <p>Hayat boyunca hiç batıl inançlarım olmamıştı. O zamana kadar, asla hayaletlere ya da diğer saçma şeylere inanmamıştım. Ama birden o kadar da mantıksız gelmemeye başlamışlardı.</p>

  <p><i>Senin adın ne asker?</i> diye sordu Maria.</p>

  <p>Binbaşı Jasper Whitlock bayan, kekelemiştim, hayalet bile olsa, bir kadına kaba davranamazdım.</p>

  <p><i>Umarım hayatta kalırsın Jasper,</i> dedi yumuşacık bir sesle. <i>Senin için iyi hislerim var</i></p>

  <p>Bana bir adım yaklaştı ve sanki beni öpecekmiş gibi başını kaldırdı. İçgüdülerim kaçmamı haykırsa da, donup kalmış<span style="text-indent: 1em; font-size: 1em;">tım"</span></p>

  <p>Jasper duraksadı, yüzü düşünceli görünüyordu. </p>

  <p>"Birkaç gün sonra," dedi en sonunda. Hikâyeyi benim için mi, yoksa benim bile, Edward'dan yayıldığını hissettiğim gerilimden dolayı mı düzelttiğinden emin değildim, "yeni hayatıma başladım."</p>

  <p>"İsimleri, Maria, Nettie ve Lucy'ydi. Çok uzun zamandır bir arada değillerdi. Diğer ikisini bir araya getiren Maria olmuştu. Son savaştan sağ kurtulmayı başarmışlardı. Birliktelikleri tamamen ortak çıkarlarına dayanıyordu. Maria intikam almak ve kendi bölgesini geri almak istemişti. Diğerleri de, sanırım şöyle diyebiliriz, kendi sürülerinin alanlarını arttırmak istemişlerdi. Bir araya gelip bir ordu kurmuşlardı ve her zamankinden daha dikkatli olacaklardı. Bu Maria'nın fikriydi. Üstün bir ordu istiyordu ve bu yüzden potansiyele sahip insanlar arıyordu. Bize diğerlerinden çok daha fazla ilgi ve eğitim verdi. Bize dövüşmeyi ve insanlar arasında göze batmamayı öğretti. Tüm bunları yaptığımızda ödüllendirildik..."</p>

  <p>Bir an için duraksadı.</p>

  <p>"Acelesi vardı. Büyük bir grup yeni doğanın gücünün yılın sonuna doğru zayıflayacağını biliyordu ve bu yüzden biz hâlâ güçlüyken harekete geçmek istiyordu.</p>

  <p>Maria'nın topluluğuna katıldığımda altı kişiydik. On beş gün içerisinde aramıza dört kişi daha katılmıştı. Hepimiz erkektik - <i>Maria askerleri istemişti</i> - ve bu bizi kendi aramızda dövüşmemiz için daha da çok ateşliyordu. İlk dövüşümü kendi silah arkadaşlarıma karşı yapmıştım. Diğerlerinden daha hızlıydım, dövüşte de daha iyiydim. Maria benden memnundu, öyle ki, yendiklerimin yerine yenilerini yapmak zorunda kaldı. Sık sık ödüllendirildim ve bu beni güçlendirdi.</p>

  <p>Maria karakter tahlilinde oldukça iyiydi. Beni diğerlerin<span style="text-indent: 1em; font-size: 1em;">den sorumlu hale getirdi. Sanki terfi etmiştim. Bu benim doğama kesinlikle uygundu. Kayıplar gözle görülür biçimde azaldı ve sayımız yirmi civarına ulaştı.</span></p>

  <p>İçinde bulunduğumuz zamanlar kesinlikle tedbirli olmamız gereken zamanlardı. İçinde bulunduğum ortamı duygusal anlamda etkileyebilme yeteneğim tam olarak ortaya çıkmamıştı. Kısa süre içerisinde, yeni doğan vampirlerle daha önce görülmemiş bir şekilde iş birliği yapmaya başladık. Hatta Maria, Nettie, ve Lucy bile beraber daha rahat çalışmaya başladılar.</p>

  <p>Maria'nın bana olan düşkünlüğü arttı ve bana bağlanmaya başladı. Ve bir şekilde ben de, ona tapmaya başladım. Diğer türlü bir yaşamın var olduğuna dair fikrim yoktu. Maria bize bunun bu şekilde olduğunu söylemişti ve bizler de inanmıştık.</p>

  <p>Bana benim ve kardeşlerimin ne zaman dövüşe hazır olacağını sordu, kendimi kanıtlamak için istekliydim. Sonunda yirmi üç kişilik bir ordu oluşturdum. Yirmi üç adet inanılmaz biçimde kuvvetli yeni doğan vampir, daha önce olmadığı kadar yetenekli ve organizeydiler. Maria mest olmuştu.</p>

  <p>Monterrey'e, onun evine gittik ve Maria bizleri düşmanlarının üzerine saldı. Onların sadece dokuz adet yeni doğan vampiri vardı ve iki yetişkin vampir tarafindan kontrol ediliyorlardı. Maria'nın sandığından çok daha kolay bir şekilde onları yendik, sadece dört kayıp vermiştik. O güne kadar, asla böylesi bir zafer duyulmamıştı.</p>

  <p>Ve biz iyi eğitimliydik. Kimsenin ilgisini çekmemiştik. Hiçbir insan farkına varamadan şehir el değiştirmişti.</p>

  <p>Başarı Maria'yı aç gözlü yapmıştı. Gözünü diğer şehirlere dikmesi çok uzun zaman almadı. İlk yılın sonunda Texas'ın çoğunu ve Meksiko'nun kuzeyini kontrol eder hale gelmişti. Sonra diğerleri güneyden onu geri püskürtmek için geldiler."</p>

  <p>İki parmağıyla kolundaki ize dokundu.</p>

  <p>"Savaş kızışmıştı. Çoğu kişi Volturi'nin tekrar geri döneceğini düşünerek endişeleniyordu. On sekiz ay sonunda, ilk baştaki yirmi üç kişilik asıl ordudan geriye sadece ben kalmıştım. Hem kazanmış hem de kaybetmiştik. Nettie ve Lucy de sonunda Maria'ya düşman oldular fakat onları da yendik.</p>

  <p>Maria ve ben Monterrey'i elimizde tutuyorduk. Çarpışmalar hâlâ devam etse de, bunu sakince yapmıştık. Fethetme fikri artık önemsizdi; savaş artık sadece intikam ve kan davası yüzünden devam ediyordu.</p>

  <p>Maria ve ben, her ihtimale karşı bir düzine yeni doğanı hazır bekletiyorduk. Bizim için önemsizdiler; piyondular, feda edilmeye hazırdılar.</p>

  <p>Sayıları arttığı zaman onlardan kurtulurduk. Hayatım aynı şiddet döngüsü içerisinde devam etti ve yıllar geçti. Her şeyden sıkılmaya başlamıştım artık...</p>

  <p>Aradan yıllar geçtikten sonra, yeni doğan vampirlerden biriyle arkadaş oldum. Becerikliydi ve ilk üç yılının sonunda her şeye rağmen hayatta kalmıştı. Adı Peter'dı. Peter'ı severdim; O... uygardı. Sanırım onu tanımlayacak en doğru sözcük. Dövüşmekte oldukça iyi olsa da bundan zevk almıyordu.</p>

  <p>Yeni doğanlarla ilgilenmek üzere görevlendirildi. Onlara bakıcılık yaptığını da söyleyebilirsin. Bu tam zamanlı bir işti.</p>

  <p>Ve sonra gene tasfiye edilme zamanları geldi. Yeni doğanlar güçlülerdi; eskilerin yerini almalılardı. Onlardan kurtulmamda bana yardım etmeliydi. Onları ayırdık, anlarsın ya, birer birer... Her zaman olduğu gibi uzun bir geceydi. Bu defa, bazılarında potansiyel olduğu konusunda beni ikna etmeye çalıştı ama Maria onlardan kurtulmamız gerektiğini emretmişti. Peter'a hayır dedim.</p>

  <p>İşi yarılamıştık ve bunun Peter'ı kötü etkilediğini hissedebiliyordum. Bir sonraki kurbanı çağırdığımda onu gönderip kendim mı halletmeliyim diye düşünmeye başlamıştım. Aniden sinirlenmesi, beni şaşırtmıştı. Tepkisi ne olursa olsun <span style="text-indent: 1em; font-size: 1em;">kendimi hazırladım. İyi bir dövüşçüydü ama asla benimle boy ölçüşemezdi.</span></p>

  <p>Çağırdığım yeni doğan kadındı, henüz sadece bir yılı geride bırakmıştı. Adı Charlotte'tu. O içeri girdiğinde Peter'ın içinde bulunduğu hali birden değişti; duyguları onu ele vermişti. Kıza kaçması için bağırdı ve o da onun arkasından fırladı. Onların peşine düşebilirdim ama yapmadım. Onları... yok etmek için isteksizdim.</p>

  <p>Maria bundan dolayı benden rahatsız oldu...</p>

  <p>Beş yıl sonra, Peter gizlice geri geldi. Gelmek için iyi bir gün seçmişti.</p>

  <p>Maria ruh halimin hiç olmadığı kadar bozulmasından ötürü şaşkındı. O asla yılgın hissetmezdi ve benim neden böyle farklı olduğumu merak ediyordu. Yakınıma geldiğinde duygularının nasıl değiştiğini fark etmeye başlamıştım. Kimi zaman korkuyor ve kin güdüyordu. Peter döndüğü sırada tek dostumu, varoluş nedenimi yok etmek için hazırlıyordum.</p>

  <p>Peter bana, Charlotte ile olan yeni hayatından bahsetti, bana asla hayal edemeyeceğim seçenekler olduğunu söyledi. Beş yıldır hiç dövüşmemişlerdi ve kuzeyde pek çok vampirle tanışmışlardı. Karmaşadan uzak yaşayabiliyorlardı.</p>

  <p>Bir konuşmamız sırasında beni ikna etti. Gitmek için hazırdım ve bir şekilde Maria'yı öldürmediğim için rahatlamıştım. Carlisle ve Edward'la olduğum gibi onunla da yıllarca yoldaş olmuştum ama aramızdaki bağ kesinlikle güçlü değildi. Dövüşme için, kan için yaşarsan, ilişkilerin sağlam olmaz ve kolayca bozulur. Arkama bakmadan çekip gittim.</p>

  <p>Peter ve Charlotte ile birkaç yıl seyahat ettim, bu yeni ve barışçıl dünyayı tanıdım. Fakat bunalımlı halimden bir türlü sıyrılamadım. Bendeki sorunun ne olduğunu anlayamıyordum. Peter benim avlandıktan sonra daha da kötüleştiğimi fark etti. <span style="text-indent: 1em; font-size: 1em;">Bunun üzerinde düşündüm. Yıllarca süren kıyım ve vahşetten sonra neredeyse tüm insanlığımı kaybetmiştim. Bir </span><span style="text-indent: 1em; font-size: 1em;">karabasandım, en korkuncundan bir canavardım. Ne zaman bir insanı avlasam, diğer yaşamıma ait bir şeyleri anımsatmasını umuyordum. Benim güzelliğime hayranlıkla gözlerini dikmiş bakarken, zihnimde Maria ve diğerlerini, son defa Jasper Whitlock olduğum sırada bana nasıl baktıklarını görebiliyordum. Bu benim için güçlü bir anıydı ama bildiğim her şeyden daha güçlüydü çünkü avımın hissettiği her şeyi hissedebiliyordum. Onları öldürürken onların hislerini duyuyordum.</span></p>

  <p>Etrafımdaki duyguları yönlendirmenin nasıl olduğunu sen de hissedebilirsin, Bella ama bir oda dolusu duygunun beni nasıl etkilediğini bilemezsin. Her günü bir duygu sağanağı içerisinde geçiriyorum. Ömrümün ilk yüz yılında kana susamış intikam dolu bir dünyada yaşadım. Nefret benim tek dostumdu. Maria'yı terk ettiğim için rahatlamıştım ama hâlâ kurbanımın korkusunu ve dehşetini hissediyordum.</p>

  <p>Bu bana çok gelmeye başlamıştı.</p>

  <p>İçine düştüğüm bunalım kötüleşti ve Peter ile Charlotte'dan uzaklaştım. Artık uygar olduklarından, benim baştan beri hissettiğim nefreti onlar hissetmiyordu. Tek istedikleri savaştan uzakta kalmaktı. Öldürmekten yorulmuştum, hatta insanları bile.</p>

  <p>Fakat öldürmeye devam etmeliydim. Başka ne seçim şansım vardı ki? Daha az sıklıkla öldürmeye çalıştım ama çok susadığımda onu da umursamadım. Bir asır boyunca kendimi hiçbir zevkten mahrum etmemişken şimdi kendi kendimi disipline etmeye çalışıyordum... zorluydu. Hâlâ bu konuda çok iyi değildim."</p>

  <p>Ben de, Jasper gibi kendimi hikâyeye kaptırmıştım. Birden, yüzündeki boş ifadenin yerini huzurlu bir gülümsemeye bırakması karşısında şaşırdım.</p>

  <p>"Philadelphia'daydım. Fırtına vardı ve ben gün boyunca dışarıdaydım. Bir şeyler beni rahatsız ediyordu. Yağmurun altında dikilmenin insanların ilgisini çekeceğini biliyordum bu yüzden nerdeyse boş olan bir kafeye sığındım. Kimseyi <span style="text-indent: 1em; font-size: 1em;">fark etmeyecek kadar gözüm kararmıştı, bu susamış olduğum anlamına geliyordu ve bu beni endişelendirmişti. Ordaydı ve doğal olarak beni bekliyordu."</span></p>

  <p>Güldü.</p>

  <p>"İçeri girdiğim anda, uzun taburesinden tek hamlede aşağıya indi ve bana doğru yürümeye başladı.</p>

  <p>Bu beni endişelendirmişti. Bana saldırmak istediğinden emin olamamıştım. Geçmişimden dolayı aklıma gelen ilk şey buydu. Fakat o gülümsüyordu. Ve ondan yayılan duyguları daha önce hiç hissetmemiştim."</p>

  <p>"Beni çok uzun süre bekletmiştin," dedi Alice.</p>

  <p>Alice'in ne zamandan beri arkamda durduğunu bilmiyordum.</p>

  <p>"Ve sen, başını iyi bir güneyli beyefendisi gibi eğmiş ve Üzgünüm bayan, demiştin." Alice bunu söyler söylemez gülmeye başladı.</p>

  <p>Jasper da ona gülümsedi. </p>

  <p>"Elini uzatmıştın ve ben de bir an olsun yaptığım şeyin ne kadar mantıksız olduğunu düşünmeyi bırakmadan elini tutmuştum. Bir yüz yıl boyunca ilk defa umutlandığımı hissetmiştim."</p>

  <p>Jasper konuşurken Alice'in elini tuttu.</p>

  <p>Alice gülümsedi. </p>

  <p>"Rahatlamıştım. Bir daha asla ortaya çıkmayacağını düşünmüştüm."</p>

  <p>Uzun bir süre birbirlerine gülümsediler ve sonra Jasper bana döndü, yüzündeki yumuşak ifade yavaş yavaş kayboldu.</p>

  <p>"Alice bana Carlisle'ın olaylara bakışını ve ailesini anlattı. Böyle bir var oluşun mümkün olduğuna inanmakta güçlük çekmiştim. Fakat Alice beni iyimser hale getirmişti. Böylece onları bulmak üzere yola çıktık."</p>

  <p>"Hepsinin korkudan ödünü koparmışlar," dedi Edward, Jasper bana dönüp açıklama yapmadan önce gözlerini devirdi. "Emmett ve ben avlanmaya gitmiştik. Jasper tüm o savaş yaralarıyla ortaya çıkmış üstelik yanında bu küçük manyak <span style="text-indent: 1em; font-size: 1em;">da varmış" - <i>keyifle Alice'i dirseğiyle dürtmüştü</i> - "herkesi ismiyle selamlamış, herkes hakkında her şeyi biliyormuş ve hangi odaya yerleşebilirim diye sormuş."</span></p>

  <p>Alice ve Jasper uyum içerisinde güldüler, kalın ve ince sesleri birbirine karışmıştı.</p>

  <p>"Eve geldiğimde tüm eşyalarım garajdaydı," diye devam etti Edward.</p>

  <p>Alice omuz silkti. </p>

  <p>"Ama en iyi manzaraya sen sahiptin."</p>

  <p>Kahkahalarla güldüler.</p>

  <p>"Bu güzel bir hikâye," dedim.</p>

  <p>Üç çift göz akıl sağlığımı sorgularcasına bana baktı.</p>

  <p>"Yani son kısmı," diye kendimi savundum. "Alice ile mutlu son."</p>

  <p>"Alice her şeyi farklı hale getirmişti," diye kabul etti Jasper. "Mutluluk dolu bir duygu selindeydim."</p>

  <p>Fakat kısa bir an sonra sıkıntı geri döndü.</p>

  <p>"Bir ordu," diye fısıldadı Alice. "Neden bize söylemedin?"</p>

  <p>Diğerleri tekrar konuşmayla ilgilenmeye başlamışlardı, gözleri Jasper'ın yüzüne kilitlenmişti.</p>

  <p>"işaretleri yanlış yorumladığımı düşünmüştüm. Çünkü bunun bir nedeni olmalıydı. Neden biri Seattle'da bir ordu yaratsın ki? Oranın bir tarihi yoktu, kin güdecek birileri yoktu. Birilerinin bir yerleri ele geçireceği düşüncesi mantıksızdı; zaten bunu isteyen kimse ortada yoktu. Göçebeler gitmişlerdi, mücadele edecek kimse yoktu. Savunmaya geçilecek kimse kalmamıştı.</p>

  <p>Fakat bunu daha önce de gördüm ve bunun başka bir açıklaması yok. Seattle'da yeni doğan vampirlerden oluşturulmuş bir ordu var. Yirmi kişiden az olduklarını tahmin ediyorum. Kötü olan kısmıysa, eğitimsiz olmaları. Onları her kim yapmışsa, hemen salmış. Bu yüzden daha da kötü hale gelecek ve Volturi bu işe el koyana kadar sona ermeyecek. Aslında bu kadar devam etmesine izin vermelerine bile şaşırıyorum."</p>

  <p>"Biz ne yapabiliriz?" diye sordu Carlisle.</p>

  <p>"Eğer Volturi'nin dahil olmasını istemiyorsak, yeni doğanları biz yok etmeliyiz ve bunu hızla yapmalıyız."Jasper'ın yüzü sertleşmişti. Artık onun hikâyesini biliyor ve bu değerlendirmenin onun için ne kadar rahatsız edici olduğunu tahmin edebiliyordum. "Bunu nasıl yapacağınızı size öğretebilirim. Şehirde bu hiç kolay olmayacak. Genç vampirler gizliliği umursamazlar ama biz umursamak zorundayız. Bu bizi kısıtlayacak. Belki de onların önüne yem atıp başka yöne çekmeliyiz."</p>

  <p>"Belki de bunu yapmak zorunda kalmayız." Edward'in sesi soğuktu. "Biri bölgemizi tehdit ederken bir ordu oluşturmak, yapılabilecek tek şey... değil mı?"</p>

  <p>Jasper'ın gözleri kısılmış, Carlisle'ın gözleri ise şaşkınlıktan irileşmişti.</p>

  <p>"Tanya'nın ailesi de yakınlarda," dedi Esme yavaşça, Edward'in önerisini kabul etmekte isteksizdi.</p>

  <p>"Yeni doğanların onlara zarar vereceğini sanmıyorum. Esme. Sanırım hedeflerinin kendimiz olduğumuzu düşünmek zorundayız."</p>

  <p>"Onlar bizim peşimizden gelmiyorlar," diye üsteledi Alice ve sonra da duraksadı. "Ya da...bunu bilmiyorlar. Henüz."</p>

  <p>"Bu da ne demek şimdi?" diye sordu Edward merakla. "Ne hatırladın?"</p>

  <p>"Belli belirsiz ışıklar," dedi Alice. "Neler olduğunu görmeye çalıştığımda net bir şey göremiyorum, somut bir şey olmuyor. Ama tuhaf görüntüler görüyorum. Mantıklı hale getiremeyeceğim kadar az şey görüyorum. Sanki biri onların zihinleriyle oynayıp ne olduğunu anlayamamam için sürekli planını değiştiriyor gibi..."</p>

  <p>"Kararsız mı?" diye sordu Jasper hayretle.</p>

  <p>"Bilmiyorum..."</p>

  <p>"Kararsız değil," diye homurdandı Edward. "Bilgili. Biri senin bir şey karar verilmeden göremeyeceğini biliyor. Bizden saklanan biri. Senin görü yeteneğindeki boşluklardan yararlanıyor."</p>

  <p>"Bunu kim bilebilir ki?" Alice'in sesi belli belirsiz çıkmıştı.</p>

  <p>Edward'ın gözleri buz gibi sertti. </p>

  <p>"Aro seni kendisini tanıdığı kadar iyi tanıyor."</p>

  <p>"Fakat eğer gelmeye karar verselerdi, bunu görürdüm" "Elbette ellerini kirletmek istiyorlarsa." </p>

  <p>"Biri yardım ediyor," dedi Rosalie, ilk defa konuşuyordu. "Güneyden birisi...başı kurallarla belada olan biri. Çoktan yenilmiş olan bu kişiye ikinci bir şans verilmiş olmalı. Eğer küçük bir sorunun çaresine bakarsa... Bu Volturi'nin geç kalmış cevabını açıklıyor."</p>

  <p>"Neden?" diye sordu Carlisle, hâlâ şaşkındı. "Volturi'nin bunu yapması için bir nedeni - "</p>

  <p>"Gözümüzün önündeydi," dedi Edward yüksek sesle. "Bu kadar erken geldiğine inanamıyorum çünkü diğer düşünceleri daha güçlüydü. Aro kafasında beni bir tarafta Alice'i ise diğer tarafta gördü. Gelecek ve geçmiş karşısında duruyordu. Böyle bir güç, onu kendinden geçirdi. Bu planından vazgeçireceğini sanmıştım. Bunu çok fazla istemişti. Fakat seni de düşünüyordu Carlisle, senin büyüyen ve güçlenen aileni. Korkuyla ve kıskançlıkla; onun sahip olduğundan... fazlasına sahip oluyordun, onun istediklerine. Bunu düşünmemeye çalıştı ama bunu tamamen saklayamadı. Rekabeti sona erdirme fikri ortaya çıktı; ayrıca onların bugüne kadar bulduğu en geniş vampir topluluğuyduk..."</p>

  <p>Korkuyla yüzüne baktım. Bunu bana asla söylememişti ama nedenini biliyordum. Şimdi Aro'nun amacını anlayabiliyordum. Edward ve Alice siyahlar içerisindeydi, pelerinleri uçuşuyordu ve Aro'nun yanında kan kırmızı buz gibi gözlerle sürükleniyorlardı...</p>

  <p>Carlisle kâbusumdan beni uyandırdı. </p>

  <p>"Görevlerine çok bağlılardır. Kendi kurallarını asla bozmuş olamazlar. Bu mücadele ettikleri her şeye ters düşer."</p>

  <p>"Her şey bittikten sonra temizlik yapacaklar. Çifte iha<span style="text-indent: 1em; font-size: 1em;">net" Edward bunu vahşi bir ses tonuyla söyledi. "Hiç kayıp olmayacak."</span></p>

  <p>Jasper öne eğildi ve itiraz edercesine başını salladı. </p>

  <p>"Hayır, Carlisle haklı. Volturi kuralları bozmaz. Ayrıca bu çok dikkatsizce. Bu...kişi, bu tehdit, her neyse, ne yaptığına dair fikri yok. Bunu ilk defa yaptığı çok açık. Volturi'nin bu işe dahil olduğuna inanamam. Fakat dahil olacaklar."</p>

  <p>Hepsi gerilimden dolayı donmuş bir halde birbirlerine baktılar.</p>

  <p>"Öyleyse gidelim," dedi Emmett neredeyse haykırarak. "Ne için bekliyoruz?"</p>

  <p>Carlisle ve Edward uzun süre birbirlerine baktılar. Edward sonra başıyla onayladı.</p>

  <p>"Bize öğretmenlik yapman için sana ihtiyacımız olacak, Jasper," dedi Carlisle en sonunda. "Onları nasıl yok etmemiz gerektiğini öğreteceksin." Carlisle dişlerini sıkıyordu ama çektiği acıyı gözlerinde görebiliyordum. Kimse, Carlisle'dan daha fazla şiddetten nefret edemezdi.</p>

  <p>Tüm bu olanlarda beni rahatsız eden bir şey vardı ama ne olduğunu bir türlü bulamıyordum. Uyuşmuş gibiydim, korkmuştum ve dehşete düşmüştüm. Fakat yine de önemli olan bir şeyleri gözden kaçırdığımı hissediyordum. Tüm bu karmaşayı mantıklı şekilde açıklayacak olan şeyi.</p>

  <p>"Yardıma ihtiyacımız olacak," dedi Jasper. "Tanya'nın ailesinin istekli olacağını düşünüyor musun...? Beş yetişkin vampirin daha bize katılması büyük bir fark yaratabilirdi. Sonra Kate ile Eleazar'ın bizim tarafımızda olması da büyük bir avantaj. Onların yardımıyla işler çok kolay hale gelebilirdi."</p>

  <p>"Onlara soracağız," diye cevap verdi Carlisle.</p>

  <p>Jasper cep telefonunu uzattı. </p>

  <p>"Acele etmeliyiz."</p>

  <p>Doğuştan sakin biri olan Carlisle'ın bu kadar sarsıldığını hiç görmemiştim. Telefonu aldı ve pencerenin olduğu tarafa gitti. Numaraları tuşladı, ahizeyi kulağına tuttu ve elini cama <span style="text-indent: 1em; font-size: 1em;">yasladı. Sisli sabaha doğru, kederli ve kararsız bir şekilde bakıyordu.</span></p>

  <p>Edward, elimi avucuna aldı ve beni iki kişilik koltuğa çekti. Yanına oturdum, o Carlisle'a bakarken ben de onu izledim.</p>

  <p>Carlisle'nın sesi alçaktı ve hızlı konuşuyordu, ne dediğini anlamak zordu. Tanya'yı selamladığını ve hızla konuya girdiğini duymuştum ama çok hızlı konuştuğundan anlayamıyordum. Fakat yine de Alaska'daki vampirlerin Seattle'da yaşananlar hakkında bilgisiz olmadığını söyleyebilirdim.</p>

  <p>Sonra aniden Carlisle'nin sesinde bir değişiklik oldu.</p>

  <p>"Ah," dedi, sesinde şaşkınlık vardı. "Biz bunu fark etmemiştik...yanı Irina'nın böyle hissettiğini."</p>

  <p>Edward inledi ve gözlerini yumdu. </p>

  <p>"Kahretsin. Laurent, cehennemin en derin çukuruna aitsin."</p>

  <p>"Laurent?" Adeta kan yüzümden çekilmişti. Edward cevap vermedi. Carlisle'nin söylediklerine odaklanmıştı.</p>

  <p>Laurent'la geçen baharki karşılaşmayı unutmamın ya da hatırlayamamamın imkânı yoktu. Jacob ve sürüsü gelip araya girmeden önce söylediği her kelimeyi hatırlıyordum.</p>

  <p>Adından oraya ona bir iyilik yapmak için geldim...</p>

  <p>Victoria. Laurent'i gözlem yapması için yollamıştı ama kurtlar onu sağ bırakmamıştı, bu yüzden gidip bilgi verememişti.</p>

  <p>Laurent, James'in ölümünden sonra Victoria ile bağlarını korumuştu ayrıca yeni bağlantılar ve ilişkiler de geliştirmişti. Tanya'nın ailesiyle yaşamak üzere Alaska'ya gitmişti, Tanya şu alev rengi saçları olan. Tanya'nın ailesi, Cullen ailesinin vampir dünyasındaki en yakın dostlarıydı. Laurent ölmeden önce bir yıl onlarla birlikte yaşamıştı.</p>

  <p>Carlisle hâlâ konuşuyordu ve sesi pek de rica eder tonda değildi. İkna edici ama asabiydi de. Sonra aniden bu asabi ruh halinin esiri oldu.</p>

  <p>"Böyle bir ihtimal dahi söz konusu değil," dedi Carlisle sert bir şekilde. "Bir anlaşmamız var. Onlar bozmadı ve biz <span style="text-indent: 1em; font-size: 1em;">de bozmayacağız. Bunu duyduğum için üzgünüm... Tabii ki. Bizler elimizden gelenin en iyisini yapacağız."</span></p>

  <p>Carlisle cevap beklemeden telefonu kapattı. Dışarıdaki sise bakmaya devam ediyordu.</p>

  <p>"Sorun ne?" diye fısıldadı Emmett, Edward'a.</p>

  <p>"İrına, bizim dostumuz Laurent ile sandığımızdan daha yakınmış. Bella'yı korumak için onu öldürdüklerinden dolayı kurtlara kin güdüyor. O - " Duraksadı, bana baktı.</p>

  <p>"Devam et," dedim elimden geldiğince tepkisiz kalmaya çalışarak.</p>

  <p>Gözlerini kıstı. </p>

  <p>"İntikam istiyor. Sürüyü ortadan kaldırmak istiyor. Bizim iznimiz karşılığında yardım etmeyi teklif ediyordu."</p>

  <p>"Hayır!" diye haykırdım.</p>

  <p>"Endişelenme," dedi kayıtsız bir şekilde. "Carlisle bunu asla kabul etmezdi." İkilemde kaldı, sonra da derin bir nefes verdi. "Ben de öyle. Laurent bunu hak etti ve bunun için hâlâ kurtlara borçluyum."</p>

  <p>"Bu iyi değil," dedi Jasper. "Bu başa baş bir mücadele değil. Becerikli dövüşçüler olabiliriz ama sayımız yeterli değil. Kazanabiliriz ama bunun bedeli ne olur?" Gergin gözleri bir an Alice'e baktı ve sonra başka bir yöne doğru döndü.</p>

  <p>Jasper'ın ima ettiği şey yüzünden içimden çığlık atmak geliyordu. <span style="text-indent: 1em; font-size: 1em;">Kazanabilirdik, ama kaybedebilirdik de. Bazıları hayatta kalamayabilirdi. </span><span style="text-indent: 1em; font-size: 1em;">Odadakilerin yüzlerine baktım; Jasper, Alice, Emmett, Rose, Esme, Carlisle...Edward. Onlar benim ailemdi.</span></p>
</body>
</html>
