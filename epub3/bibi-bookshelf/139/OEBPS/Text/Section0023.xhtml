<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>19. Bencil</h1>

  <p>Edward, artık daha fazla dayanamayacağımı düşünerek beni eve taşıdı. Yolda uyuyakalmış olmalıydım. <span style="text-indent: 1em; font-size: 1em;">Uyandığımda yatağımdaydım ve kasvetli ışık, penceremden içeri tuhaf bir açıyla kırılarak giriyordu. Neredeyse öğleden sonra gibiydi. </span><span style="text-indent: 1em; font-size: 1em;">Esnedim ve gerindim, sonra parmaklarım onu aradı ama bulamadı.</span></p>

  <p>"Edward?" diye mırıldandım.</p>

  <p>Parmaklarım soğuk ve düz bir şeye değdi. Eliydi.</p>

  <p>"Gerçekten de bu sefer uyandın mı?" diye homurdandı.</p>

  <p>"Mmm," diye içimi çekerek onayladım. "Yoksa uyanıp durdum mu?"</p>

  <p>"Çok hareketliydin, bütün gün konuştun."</p>

  <p>"Bütün gün?" Gözlerimi kırpıştırdım ve tekrar camdan dışarı baktım.</p>

  <p>"Uzun bir gece geçirdin," dedi rahatlatıcı bir ses tonuyla. 'Yatakta bir gün geçirmeyi hak ettin."</p>

  <p>Kalkıp oturdum ve birden başım döndü. Işık gerçekten de batıdan doğuya doğru gidiyordu.  </p>

  <p>"Vay canına."</p>

  <p>"Aç mısın?" diye sordu. "Yatakta kahvaltı yapmak ister mi<span style="text-indent: 1em; font-size: 1em;">sin </span><span style="text-indent: 1em; font-size: 1em;">?"</span></p>

  <p>"Ben hallederim," diye inledim tekrar esneyerek. "Kalkıp hareket etmem gerek."</p>

  <p>Mutfağa giderken sanki düşecekmişim gibi elimden tuttu. Belki de, uykumda yürüdüğümü sanıyordu. <span style="text-indent: 1em; font-size: 1em;">Basit bir şeyler yaptım ve tost makinesine birkaç turta attım. Sonra tost makinesinin parlak yüzeyinde kendimi gördüm. </span></p>

  <p>"Ah, berbat haldeyim."</p>

  <p>"Uzun bir geceydi," diye tekrarladı. "Burada kalıp uyumalıydın."</p>

  <p>"Doğru! Ve herşeyi kaçırırdım. Artık ailenin bir parçası olduğum gerçeğini kabul etmeye başlamalısın."</p>

  <p>Gülümsedi. </p>

  <p>"Sanırım bu fikre alışabilirim."</p>

  <p>Kahvaltımı alıp oturdum, o da yanıma oturdu. İlk ısırığımı almak için turtamı kaldırdığımda, elime baktığını fark ettim. Aşağı doğru baktım ve hâlâ Jacob'ın bana partide vermiş olduğu hediyeyi taktığımı gördüm.</p>

  <p>"İzin verir misin?" diye sordu minik tahtadan oyulmuş kurda uzanarak.</p>

  <p>Gürültülü bir şekilde yutkundum. </p>

  <p>"Ah, tabii."</p>

  <p>Elini tılsımlı bileziğin altına götürdü ve küçük figürü buz gibi avucunun içinde tuttu. Bir an için korktum. Parmaklarının küçücük bir hareketi, bileziği paramparça edebilirdi. <span style="text-indent: 1em; font-size: 1em;">Ama tabii ki Edward böyle bir şey yapmazdı. Bunu düşündüğüm için bile utanç duydum. Kurdu avucunda sadece bir dakika tuttu ve bıraktı. Bilezik bileğimde hafifçe sallandı. </span><span style="text-indent: 1em; font-size: 1em;">Gözlerindeki ifadeyi okumaya çalıştım. Tüm görebildiğim dalgınlıktı; geri kalan her şeyi saklamıştı, tabii eğer başka bir şey varsa.</span></p>

  <p>"Jacob Black sana hediyeler verebiliyor."</p>

  <p>Bu, ne bir soru ne de bir suçlamaydı. Sadece gerçeğin bir beyanıydı. Ama ben geçen doğum günüme ve hediyeler yüzünden tepemin atmasına gönderme yaptığını biliyordum. Hiçbirini istememiştim. Özellikle de Edward'in verdiklerini. Mantıklı bir hareket değildi ve zaten herkes bu fikrimi görmezden gelmişti... </p>

  <p>"Bana sen de hediyeler verdin," diye hatırlattım ona. "Elde yapılmış olanları sevdiğimi biliyorsun."</p>

  <p>Birkaç saniyeliğine dudaklarını büktü. </p>

  <p>"Peki ya elden düşmeler? Onlar da kabul edilebilir mi?"</p>

  <p>"Ne demek istiyorsun?</p>

  <p>"Bu bilezik." Parmağını bileğimin çevresine sürdü. "Bunu çok takacak mısın?"</p>

  <p>Omuz silktim.</p>

  <p>"Çünkü onun duygularını incitmek istemezsin" dedi kurnazlıkla.</p>

  <p>"Tabii, sanırım öyle."</p>

  <p>"O zaman sence de adil olmaz mıydı," diye sordu, elime bakarak. Avucum yukarı gelecek şekilde elimi çevirdi ve parmağını bileğimdeki damarların üzerinde dolaştırdı. "Mesela küçük bir simge koysaydım?"</p>

  <p>"Simge?"</p>

  <p>"Bir tılsım. Beni aklına getirecek bir şey."</p>

  <p>"Sahip olduğum tüm düşüncelerde sen varsın. Hatırlamak için bir şeye ihtiyacım yok."</p>

  <p>"Peki, sana bir şey verseydim, takar miydin?" diye üsteledi.</p>

  <p>"Elden düşme bir şey mi?"</p>

  <p>"Evet, bir süredir elimde olan bir şey." Yüzüne meleğimsi gülümsemesini kondurmuştu.</p>

  <p>Eğer bu Jacob'ın hediyesine tek tepkisi olacaksa, seve seve kabul edebilirdim. </p>

  <p>"Seni ne mutlu edecekse."</p>

  <p>"Eşitsizliği fark ettin mi?" diye sordu, ses tonu suçlamaya dönmüştü. "Çünkü ben kesinlikle fark ettim."</p>

  <p>"Ne eşitsizliği?"</p>

  <p>Gözleri kısıldı. </p>

  <p>"Başka herkes sana bir şeyler verebilir Benim dışımda herkes. Sana bir mezuniyet hediyesi almak beni çok mutlu ederdi ama almadım. Bunun seni, başka birisinin hediye vermesinden daha fazla üzeceğini biliyordum. Bu oldukça büyük bir haksızlık. Bunu nasıl açıklıyorsun?"</p>

  <p>"Kolay." Omuz silktim. "Sen herkesten daha önemlisin. <span style="text-indent: 1em; font-size: 1em;">Ve sen bana seni verdin. Bu zaten hak ettiğimden çok daha fazlası ve vereceğin herhangi bir şey bu dengeyi bozardı."</span></p>

  <p>Bunu bir an için düşündü ve sonra gözlerini devirdi. </p>

  <p>"Beni dikkate alış şeklin gülünç."</p>

  <p>Sakince tartımı çiğnedim. Tamamıyla tersini anladığını söylediğimde beni dinlemeyeceğini biliyordum. Edward'ın telefonu çaldı. <span style="text-indent: 1em; font-size: 1em;">Açmadan önce numaraya baktı. </span></p>

  <p><span style="text-indent: 1em; font-size: 1em;">"Ne oldu, Alice?"</span></p>

  <p>Tepkisini beklerken birden tedirgin oldum. Ama Alice ne söylediyse bu onu şaşırtmadı. Birkaç kere içini çekti.</p>

  <p>"O kadarını ben de tahmin etmiştim" dedi gözlerimin içine bakıyordu, yüzünde onaylamayan bir ifade vardı. "Uykusunda konuşuyordu."</p>

  <p>Kızardım. Ne demiştim acaba?</p>

  <p>"Ben hallederim." diye söz verdi.</p>

  <p>Telefonu kapatırken bana dik dik baktı. </p>

  <p>"Benimle konuşmak istediğin bir şey var mı?"</p>

  <p>Bir an düşündüm. Alice'in dün geceki uyarısını gözönüne alırsak, neden aradığını tahmin edebilirdim. Yatağımın içinde uyurken gördüğüm kâbusları - <i>Jasper'ı kovaladığım, onu takip etmeye çalıştığım. Labirent gibi ormanlıktaki açıklığı bulduğum ve Edward'ı ve beni öldürmeye çalışan canavarları orada bulacağımı bildiğim ama çoktan kararımı vermiş olduğum için onları umursamadığım kâbusları</i> - hatırladıkça Edvvard'ın ben uyurken neler duyduğunu da tahmin edebilirdim.</p>

  <p>Bir anlığına dudaklarımı büktüm, bakışlarına karşılık veremiyordum. Bekledi.</p>

  <p>"Jasper'ın fikrini sevdim," dedim sonunda.</p>

  <p>İnledi.</p>

  <p>"Yardım etmek istiyorum. Bir şeyler yapmak istiyorum," diye ısrar ettim.</p>

  <p>"Tehlikede olmanın bir yardımı olmaz."</p>

  <p>"Jasper olacağını düşünüyor. Bu onun uzmanlık alanı."</p>

  <p>Edward bana ters ters baktı.</p>

  <p>"Beni uzak tutamazsın," diye tehdit ettim. "Sen benim için bütün riskleri göze alırken ben ormanda saklanmayacağım."</p>

  <p>Birdenbire gülümsemesini zor tutmaya başladı. </p>

  <p>"Alice seni açıklıkta görmüyor, Bella. Seni ormanlıkta kaybolmuş bir şekilde sendelerken görüyor. Bizi bulmayı başaramayacaksın; sadece daha sonrasında seni bulmam için bana daha çok zaman kaybettireceksin."</p>

  <p>Onun gibi sakin kalmaya çalıştım. "Bunun sebebi, Alice'in Seth Clearwater'i hesaba katmamış olması," dedim kibarca. "Eğer katmış olsaydı, elbette hiçbir şey göremiyor olacaktı. Ama Seth de, en az benim kadar, orada olmak istiyor gibi görünüyor. Bana yol göstermesi için onu ikna etmek çok da zor olmasa gerek."</p>

  <p>Öfkesi yüzüne yansıdı ve sonra derin bir nefes alıp kendini topladı. "İşe yarayabilirdi...eğer bana söylemeseydin. Şimdi tek yapmam gereken, Sam'den Seth'e kesin emirler vermesini istemek. Her ııe kadar yapmak istese de, Seth öyle bir emre karşı gelemez."</p>

  <p>Tatlı tatlı gülümsedim. "Ama Sam rıeden o emirleri versin ki? Benim orada bulunmamın ne kadar yardımcı olacağını söylersem, eminim Sam, sana değil de, bana bir iyilik yapmayı tercih eder."</p>

  <p>Tekrar kendini toparlamak zorunda kaldı. "Belki de haklısın. Ama eminim Jacob bu emirleri vermek için fazlasıyla istekli olacaktır."</p>

  <p>Kaşlarımı çattım. "Jacob?"</p>

  <p>"Jacob komutada ikinci. Sana hiç söylememiş miydim? Onun emirlerinin de dinlenmesi gerekiyor."</p>

  <p>Beni alt etmişti. Gülüşünden bunu onun da bildiği belliydi. Alnım kırıştı. Sadece bu durumda, Jacob onun tarafmday-dı, bundan emindim. Ve Jacob bana bunu hiç söylememişti.</p>

  <p>Edward, bu anlık sersemleyişimden faydalandı ve sakin ve yumuşak bir sesle devam etti.</p>

  <p>"Dün akşam sürüdekilerin zihinlerine muhteşem bir bakı<span style="text-indent: 1em; font-size: 1em;">ş attım. Pembe diziden de iyiydi. Bu kadar geniş bir sürüdeki dinamiğin, bu kadar karmaşık olabileceği hayatta aklıma gelmezdi. Bireysel çekime karşı çoğunluk psikolojisi... Kesinlikle büyüleyici."</span></p>

  <p>Besbelli dikkatimi dağıtmaya çalışıyordu. Ona dik dik baktım.</p>

  <p>"Jacob fazlasıyla iyi sır saklıyor," dedi sırıtarak.</p>

  <p>Cevap vermedim, sadece düşüncemi savunmaya devam edip bir açık bekleyerek dik dik bakmaya devam ettim.</p>

  <p>"Örneğin, dün gece oradaki daha küçük gri kurdu fark ettin mi?"</p>

  <p>Başımla katı bir şekilde onayladım.</p>

  <p>Kıkırdadı. </p>

  <p>"Onlar bütün efsanelerini çok ciddiye alırlar. Ama meğer hiçbir hikâyenin onları hazırlayamayacağı şeyler varmış."</p>

  <p>İçimi çektim. </p>

  <p>"Tamam, pes ediyorum. Neden bahsediyorsun?"</p>

  <p>"Her zaman hiçbir şüphe duymaksızın, dönüşüm geçirme gücüne sahip olan kişinin, sadece orijinal kurdun öz torunu olabildiğini kabul etmişlerdi."</p>

  <p>"Yani, öz torun olmayan biri mi dönüşüm geçirmiş?"</p>

  <p>"Hayır. Kız gerçekten de öz torunu."</p>

  <p>Gözlerimi kırpıştırdım ve gözlerim açıldı. </p>

  <p>"Kim?"</p>

  <p>Başını salladı. </p>

  <p>"Seni tanıyor. Adı Leah Clearwater."</p>

  <p>"Leah bir kurt adam mı!" diye haykırdım. "Ne? Ne zamandır? Jacob neden bana söylemedi?"</p>

  <p>"Paylaşmaya izni olmadığı şeyler vardı. Mesela, sayıları... Daha önce de söylediğim gibi. Sam bir emir verdiği zaman, sürü basitçe bu emri yok sayamıyor. Jacob benim yanımdayken başka şeyler düşünmeyecek kadar dikkatliydi. Tabii dün geceden sonra, hepsi uçtu gitti."</p>

  <p>"Buna inanamıyorum. Leah Clearwater!" Birdenbire, Jacob'ın Leah ve Sam'den bahsettikten sonra çok fazla şey söylemiş gibi davrandığını hatırladım. Sam'in bütün sözlerini bozduğunu bılerek her gün Leah'nın gözlerinin içine bak<span style="text-indent: 1em; font-size: 1em;">mak zorunda oluşu hakkında söyledikleri... Yaşlı Quil içindekileri söyleyerek üzerindeki yükü atıp Quileute oğullarının paylaştıklarını feda ederken, yanağında bir gözyaşı parlayan, uçurumun kenarındaki Leah... Ve çocuklarıyla sorun yaşadığı için Sue ile vakit geçiren Billy... Meğer aslında sorun her ikisinin de kurt adam olmasıymış!</span></p>

  <p>Daha önce Leah Clearwater'i pek düşünmemiştim. Sadece Harry ölünce onun kaybı için üzülmüş, sonrasında da Jacob, Sam ve kuzeni Emily arasındaki tuhaf aşk hikâyesinin nasıl Leah'nın kalbini kırdığını anlattığında ona acımıştım.</p>

  <p>Ama şimdi Sam'in sürüsünün bir parçasıydı, onun düşüncelerini okuyabiliyordu...ve kendi düşüncelerini saklamaktan da acizdi.</p>

  <p>Bu kısımdan gerçekten nefret ediyorum, demişti Jacob. Utanç duyduğun herşey, herkesin görebilmesi için ortalığa serilmiş durumda.</p>

  <p>"Zavallı Leah," diye fısıldadım.</p>

  <p>Edward homurdandı. </p>

  <p>"Diğerleri için, hayatı ondan beklenmeyecek şekilde nahoş yapıyor. Senin sempatini hak ettiğinden emin değilim."</p>

  <p>"Ne demek istiyorsun?"</p>

  <p>"Bütün düşüncelerini başkalarıyla paylaşmak onlar için yeterince zor. Çoğu iş birliği yapmaya, durumu daha kolaylaştırmaya çalışıyor. Tek bir üyeleri bile bilerek kötü niyetli oluyorsa, bu durum her biri için acı verici oluyor."</p>

  <p>"Yeterince sebebi var," diye mırıldandım hâlâ onun tarafını tutmaya devam ederek.</p>

  <p>"Ah, biliyorum," dedi. "Âşık olma dayatması, hayatımda tanık olduğum en tuhaf şeylerden biri ve ben gerçekten de tuhaf şeyler gördüm," dedi ve kafasını hayretle salladı. "Sam'in Emily'sine bağlı oluş şekli tarif edilemez, ya da onun Sam'i demeliyim. Sam'in gerçekten başka çaresi yoktu. Bana perilerin aşk efsunlarının yol açtığı bütün o kaosu anlatan Bir Yaz Gecesi Rüyast'nı hatırlatıyor...sihir gibi," diyerek gülümsedi. "Neredeyse benim sana hissettiğim kadar güçlü bir duygu."</p>

  <p>"Zavallı Leah," dedim tekrar. "Ama kötü niyetli derken ne demek istiyorsun?"</p>

  <p>"Sürekli diğerlerinin hatırlamak istemediği şeyleri düşünüp duruyor," diye açıkladı. "Örneğin, Embry."</p>

  <p>"Embry'nin nesi var?" diye sordum şaşırarak.</p>

  <p>"On yedi yıl önce, annesi, ona hamileyken Makah arazisinden taşınmıştı. Quileute değildi. Herkes babanın Makahlar'dan olduğunu düşündü. Ama sonra sürüye katıldı."</p>

  <p>"Sonra?"</p>

  <p>"Babası için bazı adaylar var; Quil Ateara Sr., Joshua Uley ya da Billy Black. Tabii o zamanlar hepsi de evliydi."</p>

  <p>"Hayır!" diye haykırdım. Edward haklıydı, bu tamamen bir pembe dizi gibiydi.</p>

  <p>"Şimdi Sam, Jacob ve Quil'in üçü de, hangisinin bir üvey kardeşi var, diye merak ediyorlar. Hepsi Sam olmasını istiyorlar çünkü onun babası hiçbir zaman ona karşı bir baba gibi olmamıştı. Ama tabii ortada her zaman bir şüphe var. Jacob, hiçbir zaman Billy'ye bu konu hakkında soru soramamış."</p>

  <p>"Vay canına. Bir gecede bütün bunların hepsini nasıl anladın?"</p>

  <p>"Sürünün zihni büyüleyici. Hepsi birlikte ve aynı zamanda, ama ayrı ayrı düşünüyorlar. Okuyacak o kadar çok şey var ki!"</p>

  <p>Sesi hafif pişman geliyordu, sanki tam en önemli noktasında bir kitabı okumayı bırakmış birisi gibi. Güldüm.</p>

  <p>"Sürü oldukça etkileyici," diyerek ona katıldım. "Neredeyse, senin benim dikkatimi dağıtmaya çalıştığın zamanlardaki kadar etkileyici." <span style="text-indent: 1em; font-size: 1em;">ifadesi yine kibarlaştı. Mükemmel bir poker yüzüne sahipti.</span></p>

  <p>"O açıklıkta olmalıyım, Edward."</p>

  <p>"Hayır," dedi konuyu kapatırcasına.</p>

  <p>O anda aklıma kesin bir yol geldi. <span style="text-indent: 1em; font-size: 1em;">o açıklıkta bulunmam o kadar da zorunlu değildi. Sadece Edward neredeyse orada olmam gerekiyordu.</span></p>

  <p>Zalimce, diye suçladım kendimi. Bencil, bencil, bencil! Yapma bunu!</p>

  <p>İç sesimi duymazlıktan geldim. Yine de konuşurken ona bakamıyordum. Suçluluk hissi, gözlerimi masaya yapıştırmıştı.</p>

  <p>"Tamam, bak, Edward," diye fısıldadım. "Şöyle bir şey var..daha önce bir kere delirdim. Sınırlarımı biliyorum. Ve beni tekrar terk edersen, buna katlanamam."</p>

  <p>Çektirdiğim acının ne kadar derin olduğunu bilmekten korktuğum için bakışlarımı kaldırıp tepkisine bakmadım. Aniden nefes alışım ve sonrasında onu takip eden sessizliği dinledim. Sözlerimi geri alabilmeyi dileyerek koyu renkli tahta masaya bakmaya devam ettim. Ama alamayacağımı biliyordum. İşe de yaramazdı.</p>

  <p>Birderıbire, kollarıyla beni sarmıştı. Elleri, yüzümü ve kollarımı okşuyordu. Beni teselli ediyordu. Suçluluk, sarmal bir hale geçip bütün vücudumu sardı. Ama yaşama içgüdüsü daha güçlüydü. O, benim hayatta kalmam için, şüphesiz, en önemli etkendi.</p>

  <p>"Durumun öyle olmadığını biliyorsun, Bella" diye mırıldandı. "Çok uzakta olmayacağım ve hemen bitecek."</p>

  <p>"Buna katlanamam," diye üsteledim, hâlâ aşağıya bakıyordum. "Geri dönüp dönmeyeceğini bilmemek... Ne kadar çabuk biterse bitsin, buna nasıl katlanırım?"</p>

  <p>Derin bir iç çekti. </p>

  <p>"Kolay olacak, Bella. Korkuların anlamsız."</p>

  <p>"Hepsimi?"</p>

  <p>"Hepsi."</p>

  <p>"Ve herkes iyi olacak mı?"</p>

  <p>"Herkes," diye söz verdi.</p>

  <p>"Benim açıklıkta olmam için hiçbir sebep yok mu?"</p>

  <p>"Tabii ki yok. Alice az önce on dokuz kişi olduklarını söyledi. Çok kolay halledeceğiz."</p>

  <p>"Doğru. O kadar kolay ki, biri gitmese de olur demiştin," dedim dün geceki sözlerini tekrarlayarak.</p>

  <p>"Evet."</p>

  <p>Çok kolaydı bunu görmüş olması gerekirdi.</p>

  <p>"O kadar kolay ki, belki sen de gitmesen olur."</p>

  <p>Uzun bir sessizlikten sonra, nihayet başımı kaldırıp tepkisine bakabildim.</p>

  <p>Poker yüzü geri gelmişti.</p>

  <p>Derin bir nefes aldım. </p>

  <p>"Öyleyse, biri ya da öteki. Demek ki, benim bilmemi istediğinden çok daha fazla tehlikesi var ve bu durumda edebileceğim her yardımı edebilmek için benim de orada olmam doğru olur. Ya da...o kadar kolay ki, sensiz de halledebilirler. Hangisi?"</p>

  <p>Konuşmadı.</p>

  <p>Ne düşündüğünü biliyordum. Benim düşündüğümün aynısını düşünüyordu. Carlisle. Esme. Emmett. Rosalie. Jasper. Ve...bu son ismi düşünmemek için kendimi zorladım. Ve Alice.</p>

  <p>Bir canavar olup olmadığımı merak ettim. Onun olduğunu düşündüğü türde, gerçek türde bir canavar değildim. İnsanları kıran türde bir canavar. Söz konusu istediği şeyler olunca sınırları olmayan türden bir canavar.</p>

  <p>Benim tek istediğim onu güvende tutmaktı, benimle birlikte güvende olacaktı. Neler yapabileceğime dair bir sınırım var mıydı, bunun için neleri feda ederdim? Emin değildim.</p>

  <p>"Benden, benim yardımım olmadan dövüşmelerine izin vermemi mi istiyorsun?" dedi alçak sesle.</p>

  <p>"Evet." İçimden kendimi bu kadar rezil hissederken, sesimi o kadar düzgün tutabildiğime şaşırdım. "Ya da bırak, ben de geleyim. Her iki türlü de birlikte olacağız."</p>

  <p>Derin bir nefes aldı ve yavaş bir şekilde nefesini verdi. Ellerini yüzümün iki tarafına koydu ve bakışlarına karşılık vermem için zorladı. Gözlerimin içine uzun uzun baktı. Ne aradığını merak ettim, ya da ne bulduğunu. Suçluluk duygusu yüzümde de, beni hasta eden, midemdeki kadar ağır mıydı?</p>

  <p>Gözleri, okuyamadığım bir duyguyla kısıldı ve telefonunu çıkarmak için bir elini indirdi.</p>

  <p>"Alice," dedi içini çekerek. "Gelip bir süreliğine Bella'ya göz kulak olabilir misin?" Sözüne karşılık vereceğimi bekleyerek tek kaşını kaldırmıştı. "Jasper'la konuşmalıyım."</p>

  <p>Besbelli Alice kabul etmişti. Telefonu kaldırdı ve yüzüme dik dik bakmaya devam etti.</p>

  <p>"Jasper'a ne diyeceksin?" dedim fısıldayarak.</p>

  <p>"Onunla bir konuda konuşacağım...onlarla gitmemem konusunda."</p>

  <p>Bu sözlerin onun için ne kadar zor olduğunu yüzünden okumak, o kadar da zor değildi.</p>

  <p>"Üzgünüm."</p>

  <p>Üzgündüm. Ona bunu yaptırmaktan nefret ediyordum. Ama sahte bir gülümsemeyle bensiz gitmesini söyleyecek kadar da değil. Kesinlikle o kadar değil.</p>

  <p>"Özür dileme," dedi biraz gülümseyerek. "Nasıl hissettiğini bana söylemekten asla korkma, Bella. Eğer ihtiyacın olan şey buysa..." Omuz silkti. "Sen benim ilk önceliğimsin."</p>

  <p>"O açıdan söylememiştim. Sanki ailen yerine beni seçmeliymişsîn gibi..."</p>

  <p>"Bunu biliyorum. Ayrıca bu istediğin şey değildi. Sen bana katlanabileceğin iki seçenek sundun, ben de kendi katlanabileceğimi seçtim. Uzlaşmanın böyle işlemesi gerekiyor."</p>

  <p>One eğildim ve alnımı göğsüne yasladım. </p>

  <p>"Teşekkür ederim," diye fısıldadım.</p>

  <p>"Her zaman," diye cevap verdi saçlarımı öperek. "Ne olursa."</p>

  <p>Bir süre hareket etmedik. Yüzümü gömleğine bastırarak saklı tuttum, içimde iki ses mücadele ediyordu. Biri iyi ve cesur olmamı isteyen, diğeri de iyi olana çenesini kapamasını söyleyen. </p>

  <p>"Üçüncü eş kim?" diye sordu birden.</p>

  <p>"Ha?" dedim oyalanarak. O rüyayı tekrar gördüğümü hatırlamıyordum.</p>

  <p>"Dün gece 'üçüncü eş' hakkında bir şeyler mirildanıyordun. Geri kalanlar biraz anlam ifade etti ama ondan sonrasını anlamadım."</p>

  <p>"Ah. Hımm, evet. O gece ateşin çevresinde dinlediğim hikâyelerden biri sadece." Omuz silktim. "Sanırım beynime kazınmış."</p>

  <p>Edward benden uzaklaştı ve kafasmı yana yatırdı. Muhtemelen sesimdeki rahatsızlık yüzünden kafası karışmıştı. <span style="text-indent: 1em; font-size: 1em;">Daha fazla soru soramadan, Alice mutfak kapısının önünde, huysuz bir ifadeyle belirdi.</span></p>

  <p>"Bütün eğlenceyi kaçıracaksın," diye homurdandı.</p>

  <p>"Merhaba, Alice," diyerek karşıladı onu. Bir parmağını çenemin akma koydu ve veda öpücüğü verebilmek için yüzümü hafifçe kaldırdı.</p>

  <p>"Gece geç gelirim," dedi. "Bu konuyu diğerleriyle de konuşmam, işleri ayarlamam gerek."</p>

  <p>"Tamam."</p>

  <p>"Ayarlanacak bir şey yok," dedi Alice. "Onlara söyledim bile. Emmett bundan memnun oldu."</p>

  <p>Edward içini çekti. </p>

  <p>"Elbette memnun olur."</p>

  <p>Sonra beni Alice'le yüzleşmek üzere bırakarak çıkıp gitti.</p>

  <p>Alice ters bir bakış attı.</p>

  <p>"Üzgünüm," diye tekrar özür diledim. "Sence bu durum, seni daha fazla tehlikeye sokar mı?"</p>

  <p>Homurdandı. </p>

  <p>"Çok fazla endişeleniyorsun, Bella. Saçların erken beyazlayacak."</p>

  <p>"Neden mutsuzsun o zaman?"</p>

  <p>"Edward işler onun istediği gibi gitmediği zaman fazlasıyla dırdırcı birine dönüşür. Sadece önümüzdeki birkaç ay onunla birlikte yaşayacağımı düşünüyorum da." Surat yaptı. "Sanırım, senin aklını başında tutacaksa, buna değer. Ama keşke bu karamsarlığını kontrol edebilsen, Bella. Çok gereksiz."</p>

  <p>"Jasper'ın sensiz gitmesine izin verir miydin?" diye ısrar ettim.</p>

  <p>Alice yüzünü buruşturdu. </p>

  <p>"O farklı."</p>

  <p>"Öyle tabii ki."</p>

  <p>"Git kendini temizle biraz," diye emretti. "Charlie on beş dakika içinde evde olacak, eğer böyle perişan görünürsen, bir daha senin dışarı çıkmana izin vermez."</p>

  <p>Vay canına, gerçekten bütün günü kaybetmiştim.</p>

  <p>Charlie eve geldiğinde tamamıyla insan içine çıkabilecek haldeydim. Güzelce giyinmiş bir halde, saçlarım düzgün, mutfakta akşam yemeğini masaya koyuyordum. Alice, Edward'ın her zamanki yerine oturdu ve bu da Charlie'yi mutlu etmeye yetti.</p>

  <p>"Selam, Alice! Nasılsın, canım?"</p>

  <p>"İyiyim, Charlie, teşekkürler."</p>

  <p>"Görüyorum ki, sonunda yataktan çıkabilmişsin, uykucu," dedi bana yanına otururken, tekrar Alice'e dönmeden önce. "Herkes dün ailenin verdiği partiden bahsediyor. Bahse girerim, önünde esaslı bir temizlik işi vardır."</p>

  <p>Alice omuz silkti. Onu tanıyordum ve işleri çoktan bitirdiğine emindim.</p>

  <p>"Buna değdi." dedi. "Harika bir partiydi."</p>

  <p>"Edward nerede?" diye sordu Charlie biraz gönülsüzce. "Temizliğe yardım ediyor mu?"</p>

  <p>Alice içini çekti ve suratı acıklı bir hal aldı. Muhtemelen bir roldü bu ama benim pozitif kalabilmem için fazla mükemmeldi. </p>

  <p>"Hayır. Hafta sonunu Emmett ve Carlisle ile birlikte geçirme planları yapıyor."</p>

  <p>"Yürüyüş mü yine?"</p>

  <p>Alice başını salladı, yüzünde üzgün bir ifade vardı. </p>

  <p>"Evet. Benim dışımda, hepsi gidiyor. Her okul yılının sonunda sırt çantalarımızı alıp gezeriz, bir çeşit kutlama olarak, ama bu sene yürüyüşe gitmek yerine alışveriş yapmayı tercih ettiğime karar verdim ve hiçbirisi de benimle birlikte kalmayacak. Terk edildim."</p>

  <p>Yüzü buruştu ve ifadesi öyle yıkılmış bir hal aldı ki, Char<span style="text-indent: 1em; font-size: 1em;">lie hemen öne eğilip yardım edebilmek ümidiyle bir elini uzattı. Ona şüphelenerek dik dik baktım. Ne yapıyordu?</span></p>

  <p>"Alice, hayatım, neden gelip bizimle kalmıyorsun?" diye önerdi Charlie. "O büyük evde yapayalnız kalacağını düşünmek beni üzer."</p>

  <p>İçini çekti. Masanın altından bir şey ayağımı ezdi.</p>

  <p>"Ay!" diye haykırdım.</p>

  <p>Charlie bana döndü. </p>

  <p>"Ne?" </p>

  <p>Alice bana hayal kırıklığına uğramış bir bakış attı. Bu gece her şeyi çok yavaş anladığımı düşündüğünü söyleyebilirdim.</p>

  <p>'Ayağımı çarptım," diye mırıldandım.</p>

  <p>"Ah." Tekrar Alice'e döndü. "O zaman, ne dersin?"</p>

  <p>Tekrar ayağıma bastı, bu sefer o kadar sert değildi.</p>

  <p>"Ee, baba, biliyorsun burada yatacak çok da iyi bir yer sağladığımız söylenemez. Eminim Alice yerde yatmak istemiyordun.."</p>

  <p>Charlie dudaklarını büzdü. Alice tekrar o yıkılmış ifadesini takındı.</p>

  <p>"Belki de Bella seninle birlikte orada kalmalı," diye önerdi. "Sadece ailen geri dönünceye kadar."</p>

  <p>"Ah, bunu yapar mısın, Bella?" Alice bana ışıl ışıl parlayan bir şekilde gülümsedi. "Benimle alışveriş yapmakta bir sakınca görmezsin, değil mi?"</p>

  <p>"Elbette," diye onayladım. "Alışveriş. Tamamdır."</p>

  <p>"Ne zaman gidiyorlar?" diye sordu Charlie.</p>

  <p>Alice yine surat yaptı. </p>

  <p>"Yarın."</p>

  <p>"Ne zaman gelmemi istersin?" diye sordum.</p>

  <p>"Akşam yemeğinden sonra sanırım," dedi, sonra bir parmağını çenesine koyup düşünceli bir yüz ifadesi takındı. "Cumartesi meşgul değilsin, değil mi? Alışveriş için şehir dışına çıkmayı istiyorum ve tam günlük bir şey olacak."</p>

  <p>"Seattle olmaz," dedi birden Charlie lafa karışarak, kaşlarını çatmıştı.</p>

  <p>"Tabii ki, olmaz," diye onayladı hemen Alice, ama ikimiz de biliyorduk ki, Seattle cumartesi günü fazlasıyla güvenli olacaktı. "Ben Olympia diye düşünüyordum, belki...."</p>

  <p>"Bu hoşuna giderdi, Bella." Charlie'nin sesinde rahatlamanın verdiği neşe vardı. "Git de şehrin tadını çıkar."</p>

  <p>"Evet, baba. Harika olacak."</p>

  <p>Kolay bir sohbet ile Alice dövüş için programımı boşaltmıştı. <span style="text-indent: 1em; font-size: 1em;">Edward fazla geç olmadan döndü. Charlie'nin iyi yolculuklar dileklerini şaşırmaksızın kabul etti. Sabah erkenden ayrılacaklarını söyledi ve her zamankinden daha önce iyi geceler diyerek Alice ile birlikte gittiler.</span></p>

  <p>Onlar ayrıldıktan kısa bir süre sonra ben de uyuyacağımı söyledim.</p>

  <p>"Yorgun olamazsın," diye itiraz etti Charlie.</p>

  <p>"Birazcık." Yalan söylemiştim.</p>

  <p>"Partileri kaçırmaktan hoşlanman çok da şaşırtıcı değil," diye mırıldandı. "Kendine gelmen zaman alıyor."</p>

  <p>Yukarıda, Edward yatağımda boylu boyunca yatıyordu.</p>

  <p>"Kurtlarla ne zaman buluşuyoruz?" diye mırıldandım.</p>

  <p>"Bir saat içinde."</p>

  <p>"Bu iyi. Jake ve arkadaşlarının biraz uykuya ihtiyaçları var."</p>

  <p>"Senin kadar değil," dedi.</p>

  <p>Evde kalmamı sağlamaya çalışacağını düşünerek konuyu değiştirdim. </p>

  <p>"Alice, sana beni yine kaçırmayı düşündüğünden bahsetti mi?"</p>

  <p>Sırıttı. </p>

  <p>"Aslında, kaçırmıyor."</p>

  <p>Şaşkınlıkla ona dik dik baktım ve o da sessizce bu halime güldü.</p>

  <p>"Seni rehin tutma yetkisi olan tek kişi benim, unuttun mu?" dedi. "Alice diğerleriyle birlikte ava gidecek." İçini çekti. "Sanırım artık böyle şeyler yapmama gerek kalmadı."</p>

  <p>"Beni sen mi kaçınyorsun?"</p>

  <p>Başını onaylarcasına salladı.</p>

  <p>Kısaca bunun üzerine düşündüm. Aşağıda dinleyen ve sürekli kapıya gelip kontrol eden bir Charlie yok. Ve bir ev dolusu tamamen uyanık, insanın işine burnunu sokabilecek kadar hassas duyma yetileri olan vampirler de yok... Sadece o ve ben... Gerçekten yalnız.</p>

  <p>"Senin için bir sakıncası var mı?" diye sordu, sessizliğim onu endişelendirmişti.</p>

  <p>"Şey... yok tabii ki, ama bir şey dışında."</p>

  <p>"Ne?" Gözleri kaygılıydı. Bu akıl almaz bir şeydi ama yine de benimle olmaktan huzursuz gibi görünüyordu. Belki de daha açık olmalıydım.</p>

  <p>"Alice neden Charlie'ye bu gece gittiğini söylemedi?" diye sordum.</p>

  <p>Rahatlamış bir halde güldü.</p>

  <p>Açıklığa giderken yaptığımız yolculuktan dün gecekinden daha çok zevk aldım. Hâlâ kendimi suçlu hissediyor, hâlâ korkuyordum ama artık dehşete düşmüş değildim. İşe yarayabiliyordum. Gelecek olanın ötesini görebiliyor ve neredeyse her şeyin iyi olacağına inanabiliyordum. Edward'in dövüşü kaçırma fikriyle ilgili bir sorunu yokmuş gibi görünüyordu... ve bu da dövüşün kolay olacağını söylemesine inanmamayı güçleştiriyordu. Zaten buna kendisi de inanmasa, ailesini bu şekilde bırakmazdı. Belki Alice haklıydı, fazla endişeleniyordum.</p>

  <p>Açıklığa en son biz vardık.</p>

  <p>Vardığımızda Jasper ve Emmett güreşiyorlar, kahkahalarıyla ısınıyorlardı. Alice ve Rosalie, sert zeminin üzerine uzanmışlar, onları seyrediyorlardı. Esme ve Carlisle ise baş başa vermiş, birkaç metre ilerde konuşuyorlardı.</p>

  <p>Bu gece hava çok daha aydmhktı, ay ince bulutların arasından parlıyordu ve ben farklı açılardan izlemek üzere antrenman alanının kenarında, birbirlerinden uzak oturmuş üç kurdu kolaylıkla görebiliyordum.</p>

  <p>Jacob'i tanımak çok kolaydı; başını kaldırıp geldiğimiz yöne doğru bakmadan bile onu bir bakışta tanıyabilirdim.</p>

  <p>"Kurtların geri kalanı nerede?" diye merak ettim.</p>

  <p>"Hepsinin burada olmasına gerek yok. Tek kışı halledebilir ama Sam, Jacob istekli bile olsa sadece onu gönderebilecek kadar bize güvenmedi. Quil ve Embry onun her zamanki... Sanırım o ikisine onun yoldaşları diyebiliriz."</p>

  <p>"Jacob sana güveniyor."</p>

  <p>Başıyla onayladı. </p>

  <p>"Onu öldürmeye çalışmayacağımıza güveniyor. Sadece bu kadar."</p>

  <p>"Bu gece onlara katılacak mısın?" diye sordum tereddütle. Bunun onun için ne kadar zor olacağını biliyordum. Aynı ben geride kalsaydım, benim için zor olacağı gibi. Belki de daha zor.</p>

  <p>"İhtiyacı olduğunda Jasper'a yardım edeceğim. Eşit sayıda olmayan gruplaşmayı deneyip birden fazla saldırganla baş etmeyi öğretmeyi istiyor."</p>

  <p>Omuz silkti. <span style="text-indent: 1em; font-size: 1em;">Ve taze bir panik dalgası kendime olan bütün güven duygumu paramparça etti. </span><span style="text-indent: 1em; font-size: 1em;">Sayıları hâlâ daha azdı. İşleri daha kötü hale getiriyordum. </span><span style="text-indent: 1em; font-size: 1em;">Tepkimi saklamaya çalışarak sahaya baktım.</span></p>

  <p>Fakat, kendime yalan söylerken, her şeyin benim ihtiyacım olduğu şekilde yoluna gireceğine kendimi inandırmaya çalışırken bakmak için yanlış bir yerdi. Çünkü gözlerimi Cullenlar'dan uzaklaştırdığımda - <i>şimdilik oyun gibi olan bu dövüşlerin birkaç gün içinde gerçek ve ölümcül hale geleceğini aklımdan uzaklaştırdığımda</i> -Jacob bakışlarımı yakaladı ve gülümsedi. Daha önceki kurtsu sırıtışın aynısıydı, gözleri, aynı insanken kısıldığı gibi kısılıyordu.</p>

  <p>Çok da uzun olmayan bir süre önce, kurt adamları korkutucu bulduğuma inanmak güçtü. Eskiden öyle çok korkuyordum ki, onlarla ilgili kâbus görmekten uyuyamıyordum.</p>

  <p>Artık sormama gerek kalmadan, diğerlerinden hangisinin <span style="text-indent: 1em; font-size: 1em;">Embry, hangisinin Quil olduğunu biliyordum. Embry, gözle görülür bir şekilde daha zayıf, sırtında siyah benekler olan, oturmuş sabırla diğerlerini izleyen gri kurttu. O sırada Quil ise - <i>koyu çikolata kahverenginde, suratına doğru daha açık renkli olan</i> - sabit bir şekilde kasılmış, bu sahte dövüşe katılmak için sabırsızlanıyormuş gibi görünüyordu. Böyleyken bile canavar gibi değildiler. Arkadaştılar.</span></p>

  <p>Ay ışığı granit sertliğindeki tenlerinin üzerinde parlarken, kobra yılanından bile hızlı hareket eden Emmett ve Jasper'ın yenilmez görünüşünün yanından bile geçmeyecek şekilde arkadaşlardı. Bulaştıkları tehlikeyi anlamadıkları anlaşılan arkadaşlardı onlar. Bir şekilde hâlâ fani olan arkadaşlar. Kanayabilen, ölebilen arkadaşlar...</p>

  <p>Edward'in kendine güveni insanın endişelerini gideriyordu çünkü ailesi için gerçekten endişelenmediği açıktı. Ama kurtlara bir şey olması onu üzer miydi? Eğer bu ihtimal onu rahatsız etmiyorsa, kaygılı olması için bir sebep var mıydı? Edward'in kendine güveni sadece tek bir korkum için işliyordu.</p>

  <p>Boğazımdaki yumruya rağmen zorlukla yutkunarak Jacob'ın gülümseyişine karşılık verdim. Olan biteni doğru anlamlandırıyormuş gibi gözükmüyordum.</p>

  <p>Jacob hafifçe ayağa sıçradı ve kütlesine ters orantılı bir çeviklikle, Edward ve benim kenarda dikildiğimiz yere doğru koştu.</p>

  <p>"Jacob," Edward kibarca onu karşıladı.</p>

  <p>Jacob'ın kara gözleri benim üzerimdeydi ve onu görmezden geldi. Dün yaptığı gibi, başını yana eğerek benim seviyeme indirdi. Hayvansı burnundan hafif bir inilti çıktı.</p>

  <p>"Ben iyiyim," diye cevap verdim, Edward'in yapmak üzere olduğu çeviriye ihtiyaç duymadan. "Sadece endişeliyim, biliyorsun."</p>

  <p>Jacob bana bakmaya devam etti.</p>

  <p>"Nedenini bilmek istiyor," diye mırıldandı Edward.</p>

  <p>Jacob hırladı - <i>tehdit edici değil, sinir olmuş bir sesle</i> - ve Edward'in dudakları seyirdi.</p>

  <p>"Ne?" diye sordum.</p>

  <p>"Benim çevirimin eksik olduğunu düşünüyor. Asıl düşündüğü şey, 'Bu çok aptalca. Endişelenecek ne var ki?' idi. Çevirirken düzenledim çünkü kaba olduğunu düşündüm."</p>

  <p>Hafifçe gülümsedim, bunu komik bulamayacak kadar kaygılıydım. </p>

  <p>"Endişelenecek çok şey var," dedim Jacob'a. "Bir grup gerçekten aptal kurdun kendi kendilerinin zarar görmesine sebep olması gibi."</p>

  <p>Jacob, öksürüğe benzeyen bir havlamayla güldü.</p>

  <p>Edward içini çekti. </p>

  <p>"Jasper'ın yardıma ihtiyacı var. Çevirmen olmadan sorun yaşar mısın?"</p>

  <p>"İdare edebilirim."</p>

  <p>Edward bir anlığına bana özlem dolu bir bakış attı, ifadesini anlamak güçtü, sonra arkasını döndü ve Jasper'ın beklediği yere doğru hızla ilerlemeye başladı.</p>

  <p>Olduğum yerde oturdum. Yer soğuk ve rahatsızdı.</p>

  <p>Jacob öne doğru bir adım attı, sonra bana baktı ve boğazından alçak sesli bir inilti çıktı. Tekrar yarım bir adım daha attı.</p>

  <p>"Bensiz git," dedim. "İzlemek istemiyorum."</p>

  <p>Jacob başını tekrar yana eğdi ve sonra gürültüyle iç çekerek yanıma kıvrıldı.</p>

  <p>"Gerçekten, gidebilirsin." diye onu temin ettim. Cevap vermedi, sadece başını patilerinin üstüne koydu.</p>

  <p>Başımı kaldırıp parlak gümüş renkli bulutlara baktım, dövüşü görmek istemiyordum. Hayalgücüm fazlasıyla iyi çalışıyordu. Açıklığa doğru bir meltem esince ürperdim.</p>

  <p>Jacob, sıcak kürkünü sol tarafına bastırarak bana biraz daha yanaştı.</p>

  <p>"Ee, teşekkürler." diye mırıldandım.</p>

  <p>Birkaç dakika sonra, geniş omzuna yaslandım. Bu şekilde çok daha rahattı. <span style="text-indent: 1em; font-size: 1em;">Bulutlar gökyüzünde yavaşça ilerliyordu, kalın parçalar </span><span style="text-indent: 1em; font-size: 1em;">ayın üzerinde hareket ettikçe hava bir kararıp bir aydınlanıyordu.</span></p>

  <p>Dalgınlıkla, boynunun etrafındaki kürkü okşamaya başladım. Önceki gece çıkarttığı tuhaf inleme sesini yine çıkartıyordu. Evi hatırlatan bir sesti. Daha sertti, kedi mırıltısından daha vahşiceydi, ama aynı memnuniyet duygusunu taşıyordu.</p>

  <p>"Biliyor musun, hiç köpeğim olmadı," diye dalga geçtim. "Her zaman bir tane istemiştim ama Renee'in alerjisi var."</p>

  <p>Jacob gülünce bedeni elimin altımda titredi.</p>

  <p>"Cumartesi için hiç endişeli değil misin?" diye sordum.</p>

  <p>Devasa kafasını bana çevirince gözlerini devirdiğini görebildim.</p>

  <p>"Keşke ben de böyle olumlu olabilseydim."</p>

  <p>Başını bacaklarıma yasladı ve tekrar inlemeye başladı. Bu da, kendimi biraz da olsa iyi hissetmeme yetti.</p>

  <p>"Öyleyse yapmamız gereken bir yürüyüş var, sanırım."</p>

  <p>Mırıldandı, sesi heyecanlıydı.</p>

  <p>"Uzun bir yürüyüş olabilir," diye uyardım. "Edward uzaklıkları normal bir insan gibi algılamıyor, biliyorsun."</p>

  <p>Jacob yine havlamaya benzer bir kahkaha attı. Ilık kürkünün biraz daha derinlerine yerleştim ve başımı boynuna yasladım.</p>

  <p>Garipti. Tuhaf biçimde gerçekleşiyor olmasına rağmen Jake'le geçirdiğimiz eski zamanları hatırlattı. Nefes alıp vermek kadar doğal, kolay, gayretsiz bir arkadaşlık... Tüm bu kurt durumunun, Jake'le olan arkadaşlığımızın bitişinin sebebi olduğu düşünülürse, bunu burada, bu şekilde tekrar bulmam garipti.</p>

  <p>Onlar açıklıkta öldürme oyunlarına devam ederken, ben de puslu ayı seyrettim.</p>
</body>
</html>
