<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>6. İSVİÇRE</h1>

  <p>Arabayla eve doğru giderken güneş altında parlayan ıslak yola dikkat etmiyordum. Zihnim Jacob'ın anlattıklarını gözden geçirmekle meşguldü. Kafam meşgul olmasına rağmen kendimi hafiflemiş hissediyordum. Jacob'ı gülümserken görmek, tüm sırları paylaşmak... Bütün bunlar her şeyi mükemmel yapmasa da, daha iyi hale getirmişti. Ona gitmekle doğru olanı yapmıştım, Jacob'ın bana ihtiyacı vardı. Öfkesi benim gözümü korkutmuş olsa da, aslında hiç de tehlikeli bir durum söz konusu değildi.</p>

  <p>Aniden orada belirmişti. Bir an için, aynamda, parlak karayolu dışında her şey görünmez olmuştu. Bir sonraki dakika ise arkama takılmış gri Volvo'nun üzerine güneşin ışıkları düşmüştü.</p>

  <p>'Ah, lanet olsun," diye inledim.</p>

  <p>Kenara çekmeyi düşündüm. Ama şu anda onunla yüzleşecek cesaretim yoktu. Hazırlanacak vaktim olacağını sanıyordum... Ve Charlıe'nin koruyucu olarak etrafta bulunacağına güveniyordum. En azından bu sayede daha sakin olabilirdi.</p>

  <p>Volvo dibimden ayrılmadan beni izliyordu. Gözlerimi yoldan ayırmıyordum. Ödüm kopmuştu, sanki aynaya bakarsam canım yanacakmış gibi ona bir kez bakmadan doğruca Angela'nın evine gittim. </p>

  <p>Weberlar'in evinin önündeki kaldırımda durana kadar beni takip etti. Fakat durmadı ve o geçerken ben de ona bakmadım. Yüzündeki ifadeyi görmek istemiyordum. Görüş mesafemden çıkar çıkmaz, Angelalar'ın kapısına önüne kadar koşar adım yürüdüm.</p>

  <p>Ben daha kapıyı çalmadan, Ben sanki kapının arkasında bekliyormuş gibi hemen kapıyı açtı.</p>

  <p>"Selam, Bella!" dedi şaşkınlıkla.</p>

  <p>"Merhaba Ben. Eee, Angela evde mi?" Angela'nın planlarımızı unutmuş olmasından endişeleniyordum. Eve erken gitme fikri beni ürpertiyordu.</p>

  <p>"Tabii ki," dedi Ben, o esnada Angela merdivenlerin başından, "Bella," diye seslendi.</p>

  <p>Ben, yoldan geçen bir arabanın motor gürültüsünü duyunca merakla etrafına bakındı. Bu ses beni korkutmamıştı. Bir motor tekleyerek durmuş, sonra da egzozundan pat diye bir ses duyulmuştu. Bir Volvo'nun çıkaracağı sese benzemiyordu. Bu, Ben'in beklediği ziyaretçi olmalıydı.</p>

  <p>"Austin geldi," dedi Ben, Angela yanına geldiği an.</p>

  <p>Sokaktan bir korna sesi duyuldu.</p>

  <p>"Sonra görüşürüz," dedi Ben. "Seni şimdiden özledim."</p>

  <p>Kolunu Angela'nın boynuna doladı ve onu kendine çekerek istekle öptü. Bundan hemen sonra Austin tekrar kornaya bastı.</p>

  <p>"Hoşça kal Ang! Seni seviyorum!" diye bağırdı Ben, yanımdan hızla geçip giderken.</p>

  <p>Angela yalpaladı, yüzü pespembe olmuştu ama hemen kendini topladı ve Ben ile Austin gözden kaybolana kadar onlara el salladı. Sonra bana döndü ve utanç içerisinde gülümsedi.</p>

  <p>"Bunu yaptığın için çok teşekkür ederim, Bella," dedi. "Tüm içtenliğimle. Sadece elimde kalıcı bir hasar olmasından kurtardığın için değil, ayrıca senaryo yoksunu, iki saatlik ve berbat seslendirilmiş bir dövüş filmini izlemekten beni <span style="text-indent: 1em; font-size: 1em;">kurtardığın için de teşekkürler." Rahatlamış biçimde derin bir nefes aldı.</span></p>

  <p>"Yardım edebildiysem ne mutlu." Kendimi daha az endişeli hissediyordum, en azından nefesim birazcık da olsa düzene girmişti. Burası bana her şeyi çok sıradan hissettirmişti. Angela'nın basit, insani sorunları tuhaf biçimde rahatlatıcıydı. Bir yerlerde yaşamın normal seyrinde olduğunu bilmek hoştu.</p>

  <p>Angela'yı yukarıya, odasına kadar takip ettim. Yoluna çıkan oyuncakları tekmeleyerek uzaklaştırdı. Ev anormal şekilde sessizdi.</p>

  <p>"Ailen nerede?"</p>

  <p>"Ailem, ikizleri Port Angeles'taki bir doğum günü partisine götürdü. Bana bunun için yardım edecek olmana inanamıyorum. Ben tendonunda iltihabı varmış gibi yaptı." Suratı bozulmuştu.</p>

  <p>"Hiç sorun değil," dedim ama Angela'nın odasına girip de bizi bekleyen zarf yığınını görünce, "Ooo!" diye inledim. Angela dönüp bana baktı, yüzünde özür dileyen bir ifade vardı. Artık neden sürekli erteleyip durduğunu ve Ben'in neden yan çizdiğini daha iyi anlayabiliyordum.</p>

  <p>"Abarttığını düşünmüştüm," dedim.</p>

  <p>"Keşke. Bunu yapmak istediğine emin misin?"</p>

  <p>"İşe koyulalım. Önümüzde kocaman bir gün var."</p>

  <p>Angela yığını ikiye ayırdı ve annesinin adres defterini ikimizin arasına, masanın üzerine koydu. Bir süre sonra iyice konsantre olduk ve odada sadece kalemlerin kâğıdın üzerinde çıkardığı ses duyulmaya başladı.</p>

  <p>"Edward ile bu gece ne yapacaksınız?" diye sordu birkaç dakika sonra.</p>

  <p>Yazmaya çalışırken elimdeki kalem zarfı deldi. </p>

  <p>"Hafta sonu için Emmet'in evinde olacaktı. Muhtemelen yürüyüştedirler."</p>

  <p>"Emin değilmiş gibi söylüyorsun."</p>

  <p>Omuz sılktim.</p>

  <p>"Şanslısın, Edward'in yürüyüş ve kamp için kardeşleri <span style="text-indent: 1em; font-size: 1em;">var. Austin olmasaydı Ben'in bu tarz aktivitelerine nasıl eşlik ederdim bilmiyorum."</span></p>

  <p>"Evet, bu tarz, açık havada yapılan şeyler bana göre değil. Ve yapabilmemin imkânı da yok."</p>

  <p>Angela güldü. </p>

  <p>"Daha çok evde yapılan şeyleri tercih ederim."</p>

  <p>Bir süre bitmesi gereken zarf öbeğine yoğunlaştı. Bu arada ben de dört adres daha yazdım. Angela, aradaki sessizlikleri doldurmak için manasız konuşmalar yapmaya ihtiyaç duymuyordu. O da, tıpkı Charlie gibi, sessizlikten memnundu.</p>

  <p>Fakat o da, tıpkı Charlie gibi, zaman zaman çok dikkatli olabiliyordu.</p>

  <p>"Her şey yolunda mı?" diye sordu kısık bir sesle.</p>

  <p>"Biraz...endişeli görünüyorsun."</p>

  <p>Mahcup biçimde gülümsedim. </p>

  <p>"Çok mu belli?"</p>

  <p>"Pek değil."</p>

  <p>Muhtemelen kendimi iyi hissetmem için yalan söylüyordu.</p>

  <p>"İstemedikçe konuşmak zorunda değilsin," dedi ve bana güven vermek için ekledi, "Eğer yardımı olacağını düşünüyorsan, seni dinlerim."</p>

  <p>Neredeyse, teşekkürler ama hayır, sağ ol, demek üzereydim. Saklayacağıma söz verdiğim çok fazla sır vardı. Sorunlarımı bir başka insana anlatamazdım. Bu kurallara aykırı olurdu. <span style="text-indent: 1em; font-size: 1em;">Ama yine de içimde anlatmak için tuhaf ve ani bir istek belirdi. İnsan olan, normal bir kız arkadaşımla konuşmak istemiştim. Tıpkı diğer genç kızlar gibi biraz sızlanmak istiyordum. Benim sorunlarımın da basit olmasını istiyordum. Tüm bu kurt adam ve vampir olaylarının dışında her şeyi farklı bir bakış açısıyla görebilecek biri harika olabilirdi. Tarafsız biri yani.</span></p>

  <p>"Başkalarının işine karışmamalıyım," dedi Angela gülümseyerek ve adres yazma işine geri döndü.</p>

  <p>"Hayır," dedim. "Haklısın. Endişeliyim. Konu...konu Edward."</p>

  <p>"Sorun ne?"</p>

  <p>Angela ile konuşmak çok rahattı. O böyle bir soru sorduğunda, Jessica gibi hastalıklı bir şekilde dedikodu aramadığını bilirdim. Üzgün olduğum için endişeleniyordu.</p>

  <p>"O, bana kızgın."</p>

  <p>"Bunu hayal etmesi zor," dedi. "Neden kızgın?"</p>

  <p>Derin bir nefes verdim. </p>

  <p>"Jacob Black'i hatırlıyor musun?"</p>

  <p>"Ah," dedi.</p>

  <p>"Evet."</p>

  <p>"Kıskanıyor."</p>

  <p>"Hayır. Kıskanmıyor...'" Çenemi kapalı tutmalıydım. Bunu açıklamanın bir yolu yoktu. Ama konuşmaya devam etmek istiyordum. Bir insanla sohbet etmeyi ne kadar özlediğimi hiç fark etmemiştim. </p>

  <p>"Edward, Jacob'ın...kötü bir yanının olduğunu düşünüyor, sanırım. Bir şekilde...tehlikeli olduğunu yani. Birkaç ay öncesine kadar nasıl sorunlarla boğuştuğumu biliyorsun...tabii böyle düşünmesi gülünç."</p>

  <p>Angela'nın itiraz edercesine başını sallaması beni şaşırtmıştı.</p>

  <p>"Ne?" diye sordum merakla.</p>

  <p>"Bella, Jacob Black'in sana nasıl baktığını gördüm. Bahse girerim asıl problem kıskançlık."</p>

  <p>"Jacob'la öyle bir şey olduğu yok."</p>

  <p>"Senin için olmayabilir ama ya Jacob'ın tarafında..."</p>

  <p>Kaşlarımı çattım. </p>

  <p>"Jacob nasıl hissettiğimi biliyor. Ona her şeyi anlattım."</p>

  <p>"Edward bir insan Bella. Diğer çocuklar gibi tepki verecektir."</p>

  <p>Yüzümü buruşturdum. Buna verecek bir cevabım yoktu.</p>

  <p>Omzuma arkadaşça vurdu. </p>

  <p>"Bunun üstesinden gelecektir."</p>

  <p>"Umarım. Jake biraz zor bir dönem geçiriyor. Bana ihtiyacı var."</p>

  <p>"Sen ve Jacob oldukça yakınsınız, değil mı?"</p>

  <p>"Aile gibiyiz," dedim.</p>

  <p>"Ve Edward ondan hoşlanmıyor... Bu zor olmalı. Merak ediyorum, acaba Ben bununla nasıl baş ederdi?"</p>

  <p>Hafifçe gülümsedim. </p>

  <p>"Muhtemelen diğer çocuklar gibi."</p>

  <p>Gülümsedi. </p>

  <p>"Muhtemelen."</p>

  <p>Sonra konuyu değiştirdi. Angela başkalarının hayatına burnunu sokan biri değildi ve daha fazla konuşamayacağımı hissetmişti.</p>

  <p>"Dün yurt belgem geldi. Kampüsten en uzak yurda düşmüşüm, tabii ki."</p>

  <p>"Ben nerede kalacağını öğrendi mi?"</p>

  <p>"Kampüse en yakın olanda. Şans onun yanındaydı. Peki ya sen? Nereye gideceğine karar verdin mi?"</p>

  <p>Başımı eğmiş, beceriksizce yazdığım el yazıma bakıyordum. Bir an Ben ve Angela'nın Washington Üniversitesi'ne gidecek olmaları fikri beni endişelendirdi. Birkaç ay boyunca Seattle'dan uzakta olacaklardı. Bu güvenli olur muydu? Vampir tehdidi başka bölgelere taşınır mıydı? O zaman yeni bir şehirde olabilirdi, peki gazete başlıkları gene korku filmlerinden fırlamış gibi mi olurdu? <span style="text-indent: 1em; font-size: 1em;">Bu yeni başlıkların sebebi ben olur muydum? </span><span style="text-indent: 1em; font-size: 1em;">Kendime gelmek için başımı salladım ve sorusuna, biraz geç de olsa, cevap verdim. </span></p>

  <p><span style="text-indent: 1em; font-size: 1em;">"Alaska sanırım. Juneau'daki üniversite."</span></p>

  <p>Sesindeki şaşkınlığı hemen fark etmiştim. </p>

  <p>"Alaska mı? Gerçekten mi? Yani, bu harika. Sadece ben senin daha...sıcak bir yere gideceğini sanmıştım."</p>

  <p>Gülümsedim, hâlâ elimdeki mektuba bakıyordum. </p>

  <p>"Evet. Forks hayata olan bakış açımı bir hayli değiştirdi."</p>

  <p>"Ve Edward?"</p>

  <p>Onun ismi, midemde kelebeklerin uçuşmasına neden olduğundan kafamı kaldırdım ve gülümsedim. </p>

  <p>"Alaska onun için de çok soğuk değil."</p>

  <p>Angela da gülümsedi. </p>

  <p>"Elbette, değil," Ve sonra derin bir <span style="text-indent: 1em; font-size: 1em;">nefes verdi. "Orası çok uzak. Eve çok sık gelemeyeceksin. Seni özleyeceğim. Bana e-posta yollar mısın?"</span></p>

  <p>İçimde bir üzüntü dalgası kabarmaya başlamıştı; belki de şu anda Angela'ya bu kadar yakın olmak bir hataydı. Ama bu son şansları kaçırmak kötü olmaz mıydı? Bu mutsuz düşünceleri kafamdan uzaklaştırdım ve alaycı bir ses tonuyla cevap verdim.</p>

  <p>"Eğer bu işten sonra yazma yetimi kaybetmezsem, tabii ki." Başımla mektupları işaret etmiştim.</p>

  <p>Güldük ve kalanları da bitirdiğimizde üniversitedeki dersler ve bölümler hakkında daha rahat sohbet etmeye başladık. Tek yapmam gereken bunu düşünmemekti. Ne olursa olsun, bugün hakkında endişelenmem gereken daha acil konular vardı.</p>

  <p>Pulları yapıştırmasına da yardımcı oldum. Gitmeye korkuyordum. </p>

  <p>"Elin nasıl?" diye sordu.</p>

  <p>Parmaklarımı esnettim. </p>

  <p>"Sanırım onları tekrar kullanabileceğim...bir gün."</p>

  <p>Aşağıdan gelen kapının çarpma sesini duyduk ve ikimiz de kafamızı kaldırdık.</p>

  <p>"Ang?" diye bağırdı Ben.</p>

  <p>Gülümsemeye çalıştım ama dudaklarım titremişti. </p>

  <p>"Sanırım bu benim ayrılma zamanımın geldiğini gösteriyor."</p>

  <p>"Gitmek zorunda değilsin. Muhtemelen bana izlediği filmi anlatacaktır...tüm detaylarıyla."</p>

  <p>"Charlie nerede olduğumu merak eder."</p>

  <p>"Yardımın için teşekkürler."</p>

  <p>"Aslında güzel zaman geçirdim. Böyle bir şeyi tekrar yapmalıyız. Kiz kıza zaman geçirmek güzeldi."</p>

  <p>"Kesinlikle."</p>

  <p>Yatak odasının kapısından bir tıkırtı geldi.</p>

  <p>"İçeri gel Ben," dedi Angela.</p>

  <p>Ayağa kalktım ve esnedim.</p>

  <p>"Selam Bella! Hâlâ yaşıyorsun," Ben hızla selam verdi ve hemen Angela'nın yanına gitti. Yaptığımız işe bir göz attı.</p>

  <p>"Güzel iş. Bana da yapacak bir şeyler bırakamamış olmanız çok kötü, ben de şey yapabilir..." Sesi azalıp duyulmaz hale gelmişti ve sonra tekrar coşkuyla konuşmaya başladı. "Ang, bunu kaçırdığına inanamıyorum! Muhteşemdi. Son dövüş sahnesindeki koreografı inanılmazdı! Filmde bir adam vardı...ama izlemeden anlayamazsın aslında..."</p>

  <p>Angela bana dönüp gözlerini devirdi.</p>

  <p>"Okulda görüşürüz," dedim sarsak bir gülüşle.</p>

  <p>İç geçirdi. </p>

  <p>"Görüşürüz."</p>

  <p>Gergin bir halde kamyonetime yürümeye başladığımda sokak boştu. Yol boyunca endişeyle aynalarıma bakmış ama gümüş rengi bir araba görememiştim.</p>

  <p>Arabası evin önünde de değildi.</p>

  <p>"Bella?" dedi Charlie kapıdan içeri girerken.</p>

  <p>"Selam baba."</p>

  <p>Oturma odasında, televizyonun karşısında oturuyordu.</p>

  <p>"Günün nasıldı?"</p>

  <p>"İyi," dedim. Ona her şeyi anlatmalıydım, ya da o yakında Bill'den öğrenirdi. Dahası bu onu mutlu da ederdi. "İşte bana ihtiyaçları yoktu, ben de La Push'a gittim."</p>

  <p>Yüzünde beklediğim kadar şaşkın bir ifade oluşmamıştı. Billy onunla çoktan konuşmuş olmalıydı.</p>

  <p>"Jacob nasıldı?" diye sordu Charlie, sesini ilgisiz tutmaya çalışıyordu.</p>

  <p>"İyi," dedim sıradan bir şekilde.</p>

  <p>"Weberlar'a da uğradın, değil mi?"</p>

  <p>"Evet. Davetiyelerin adreslerini yazdık."</p>

  <p>"Güzel." Charlie'nin yüzünde kocaman bir gülümseme vardı. TVde bir maçın olduğu düşünülürse, benimle bu kadar ilgileniyor oluşu tuhaftı. "Bugün arkadaşlarınla biraz vakit geçirdiğin için memnunum."</p>

  <p>"Ben de."</p>

  <p>Yavaşça mutfağa gittim, yapacak bir iş arıyordum. Ne yazık ki, Charlie yemeğinden kalanları temizlemişti bile. Bir<span style="text-indent: 1em; font-size: 1em;">kaç dakika orada dikildim, güneş ışığının zemindeki parlamasına baktım. Ama bunu daha fazla erteleyemeyeceğimi biliyordum.</span></p>

  <p>"Biraz ders çalışacağım," dedim merdivenleri çıkarken <span style="text-indent: 1em; font-size: 1em;">asık suratla.</span></p>

  <p>"Görüşürüz," diye bağırdı Charlie arkamdan.</p>

  <p>Eğer hayatta kalırsam, diye aklımdan geçirdim. <span style="text-indent: 1em; font-size: 1em;">Odaya bakmadan önce kapıyı dikkatlice kapadım. </span><span style="text-indent: 1em; font-size: 1em;">Tabii ki, orada beni bekliyordu. Sırtını duvara yaslamış ayakta duruyordu, gölgesi açık pencerenin üzerine düşmüştü. Yüzü sert, duruşu da gergindi. Tek kelime etmeden bana bakıyordu. </span><span style="text-indent: 1em; font-size: 1em;">Korkmuştum, hemen konuya girmesini bekliyordum ama öyle olmadı. Bana bakmaya devam etti, muhtemelen konuşamayacak kadar sinirliydi.</span></p>

  <p>"Merhaba," dedim en sonunda.</p>

  <p>Sanki taştan oyulmuş gibi hiç kıpırdamıyordu, içimden yüze kadar saydım ama buna rağmen yüzünde hiçbir değişiklik olmadı.</p>

  <p>"Eee hâlâ hayattayım," diye söze başladım.</p>

  <p>Göğsünden bir homurtu yükseldi ama ifadesi değişmedi.</p>

  <p>"Hiç zarar görmedim," dedim ısrarla ve omuz silktim.</p>

  <p>Hareket etti. Gözlerini yumdu ve burnunun üzerindeki kemeri sağ elinin ilk iki parmağı arasına aldı.</p>

  <p>"Bella," diye fısıldadı. "Bugün sınırı geçmeye ne kadar yaklaştığım hakkında bir fikrin var mı? Anlaşmayı bozup, sırf senin peşinden gelmek için? Bunun ne anlama geldiğini biliyor musun?"</p>

  <p>Soluk soluğa kalmıştım. Gözlerini açtı. Gözleri gece kadar soğuktu.</p>

  <p>"Bunu yapamazsın!" dedim bağırarak. Charlie'nin duymaması için sesimi ayarlamıştım ama içimden haykırmak geliyordu. "Edward, dövüşmek için her türlü bahaneyi kullanırlardı. Bu hoşlarına da giderdi. Kuralları ihlâl edemezsin!"</p>

  <p>"Belki dövüşten zevk alan sadece onlar değildir."</p>

  <p>"Tekrar başlama," dedim hemen. "Bir anlaşma yaptın, buna bağlı kal."</p>

  <p>"O seni incitseydı..."</p>

  <p>"Yeter!" diye sözünü kestim. "Benim için endişelenecek bir şey yok. Jacob tehlikeli değil."</p>

  <p>"Bella," dedi gözlerini devirerek. "Sen neyin tehlikeli neyin olmadığını anlayacak kişi değilsin."</p>

  <p>"Jake konusunda endişelenmemem gerektiğini biliyorum. Ve sen de endişelenmemelisin."</p>

  <p>Dişlerini sıktı. Ellerini sıkmış, yumruk haline getirmişti. Hâlâ duvara yaslanmış duruyordu. Aramızdaki bu mesafeden nefret etmiştim. <span style="text-indent: 1em; font-size: 1em;">Derin bir nefes aldım ve odanın diğer tarafına, onun yanına gittim. Ona sarıldığımda hareket etmedi. Yanda açık olan camdan akşamın tatlı sıcağı geliyordu ve onun teni buz gibi soğuktu. Zaten kendisi de donmuş gibi duruyordu.</span></p>

  <p>"Seni endişelendirdiğim için üzgünüm," diye mırıldandım.</p>

  <p>İç geçirdi, biraz rahatlamıştı. Kollarını belime sardı.</p>

  <p>"Endişelenmek oldukça hafif kalıyor," diye mırıldandı. "Oldukça uzun bir gündü."</p>

  <p>"Bunu bilmemen gerekiyordu," diye hatırlattım. "Senin avda olduğunu sanıyordum."</p>

  <p>Yüzüne, aşırı korumacı gözlerine baktım; ne kadar gerildiğini görememiştim ama çok karanlık bakıyorlardı. Gözlerinin altında mor halkalar oluşmuştu. Kaşlarımı çattım.</p>

  <p>"Alice senin kaybolduğunu görünce hemen geri geldim," diye açıkladı.</p>

  <p>"Bunu yapmamalıydın. Şimdi yeniden gitmek zorunda kalacaksın." Çok sinirlenmiştim.</p>

  <p>"Bekleyemezdim."</p>

  <p>"Bu çok saçma. Yani biliyorum, beni Jacob ile göremiyor ama onun bunu -"</p>

  <p>"Ama yapamadım," diye sözümü kesti. "Ve benim senin bunu yapmama izin vermemi nasıl bekleyebi - "</p>

  <p>"Ah, evet beklerim," diye sözünü kestim. "Bu kesinlikle beklediğim şey - "</p>

  <p>"Bu bir daha tekrarlanmayacak."</p>

  <p>"Doğru, çünkü bir dahakine aşın tepki göstermeyeceksin."</p>

  <p>"Çünkü bir dahaki sefer diye bir şey olmayacak."</p>

  <p>"Ben bundan hoşlanmasam da gitmek zorunda olduğunu anlıyorum - "</p>

  <p>"Bu aynı şey değil. Ben hayatımı riske atmıyorum."</p>

  <p>"Ben de öyle."</p>

  <p>"Kurt adamlar tehlikeliler."</p>

  <p>"Buna katılmıyorum."</p>

  <p>"Bu konuda tartışacak değilim, Bella."</p>

  <p>"Ben de öyle."</p>

  <p>Ellerini tekrar yumruk haline getirmişti. Onları sırtımda hissedebiliyordum.</p>

  <p>"Bu sadece benim güvenliğimle mi ilgili?"</p>

  <p>"Bu da ne demek?" diye sordu.</p>

  <p>"Sen..." Angela'nın teorisi şu anda daha da aptalca gelmişti. Başladığım cümleyi bitirmek zor oldu. "Yani demek istediğim, kıskanmış olmanla ilgisi yok, değil mi?"</p>

  <p>Tek kaşını kaldırdı. </p>

  <p>"Ben ne?"</p>

  <p>"Ciddi ol."</p>

  <p>"Şüphesiz, bunda gülünecek hiçbir şey yok."</p>

  <p>Merakla kaşlarımı çattım. </p>

  <p>"Ya da...bu tamamen başka bir şeyle mi ilgili? Yani bu, vampirler ve kurt adamlar her zaman düşmandır mantığı biraz saçma, değil mi? Bu sadece testosteron yarışı - "</p>

  <p>Gözleri parlamıştı. </p>

  <p>"Bu sadece seninle ilgili. Tek umursadığım şey senin güvenliğin."</p>

  <p>Gözlerindeki siyah aleve bakıp şüphe etmek imkânsızdı.</p>

  <p>"Pekâlâ," diyerek derin bir nefes verdim. "Buna inanıyorum. Fakat şunu bilmeni istiyorum, bu düşmanlık olayında ben yokum. Ben bu konuda İsviçre kadar tarafsızım. Efsanelere özgü canlıların anlaşmazlığına katılmayı reddediyo<span style="text-indent: 1em; font-size: 1em;">rum. Jacob ailemden sayılır. Sen...hayatımın aşkı olamazsın, çünkü seni çok daha uzun süre sevmeyi planlıyorum. Varoluş aşkımsın yani. Kimin kurt adam kimin vampir olduğu umurumda değil. Eğer Angela bir cadıya dönüşürse, o da bu partiye katılabilir."</span></p>

  <p>Gözlerini kısmış, sessizce bana bakıyordu.</p>

  <p>"İsviçre," diye tekrarladım vurguyla.</p>

  <p>Kaşlarını çattı ve sonra derin bir iç geçirdi. </p>

  <p>"Bella..." diye başladı ama sonra birden durdu, burnu memnuniyetsizlikle kırışmıştı.</p>

  <p>"Şimdi ne oldu?"</p>

  <p>"Şey...alınma ama, köpek gibi kokuyorsun," dedi.</p>

  <p>Ve sonra çarpık bir şekilde gülümsedi, biliyordum, kavga sona ermişti. En azından şimdilik.</p>

  <p>Edward, kaçırdığı av gezisini telafi etmeliydi ve bu yüzden cuma günü, Jasper, Emmett ve Carlisle ile birlikte Kuzey California'daki dağ aslanları sorunuyla ilgilenmek üzere yola çıkacaklardı. <span style="text-indent: 1em; font-size: 1em;">Kurt adamlar konusunda bir anlaşmaya varamamıştık ama Jack'e uğrama konusunda suçluluk hissetmiyordum. O pencereden inip evine dönmeden önce cumartesi günü oraya tekrar gideceğimi söylemiştim. Hiçbir şeyi gizlice yapmamıştım. Edward bunu biliyordu. Ve eğer bir daha kamyonetimi bozacak olursa, o zaman beni Jacob alırdı. Forks tarafsız bölgeydi, tıpkı isviçre gibi, yani benim gibi.</span></p>

  <p>Perşembe günü işten çıkarken Volvo'nun içerisinde Edward değil de. Alice beni bekliyordu. Yolcu kapısını açtı ve hoparlörlerden yayılan hiç bilmediğim yüksek bir müzik sesiyle beni karşıladı.</p>

  <p>"Selam Alice," diye bağırdım sesimi duyurmak için ve arabaya bindim. "Edward nerede?"</p>

  <p>Alice melodisi oldukça karmaşık olan şarkıyı söylüyordu, sesi çalan müzikten daha da yüksek çıkıyordu. Sadece kafa<span style="text-indent: 1em; font-size: 1em;">sini salladı, kendisini müziğe iyice kaptırdığından sorumu duymamıştı bile.</span></p>

  <p>Kapıyı kapadım ve ellerimi kulaklarımın üzerine koydum. Gülümsedi ve şarkının sesini kıstı. Kapıları kilitledi ve hemen gaza bastı.</p>

  <p>"Neler oluyor?" diye sordum, biraz tedirgin olmuştum. "Edward nerede?"</p>

  <p>Omuz silkti. </p>

  <p>"Erken gittiler."</p>

  <p>"Aaa." Verdiğim tepkiyi kontrol etmeye çalıştım. Eğer erken gittiyse, bunun anlamı erken dönecek olmasıydı, diye kendime hatırlattım.</p>

  <p>"Tüm erkekler gitti ve biz de pijama partisi yapıyoruz!" dedi heyecanla, az önceki şarkıyı söylemeye devam eder gibi.</p>

  <p>"Pijama partisi mi?" diye tekrarladım, şüphelerim nihayet son bulmuştu.</p>

  <p>"Heyecanlanmadın mı?" diye bağırdı.</p>

  <p>Bir an onun neşeyle bana baktığını gördüm.</p>

  <p>"Beni kaçırıyorsun, değil mi?"</p>

  <p>Kahkaha attı ve başını salladı. </p>

  <p>"Cumartesiye kadar. Esme, Charlie'ye haber verdi; iki gece benimle kalacaksın ve seni okula ben getirip götüreceğim."</p>

  <p>Yüzümü pencereye çevirdim, dişlerimi sıkıyordum.</p>

  <p>"Üzgünüm," dedi Alice, sesinde bir gram olsun pişmanlık olmadan konuşmuştu. "Ama bana ödeme yaptı."</p>

  <p>"Nasıl?" diye tısladım dişlerimin arasından.</p>

  <p>"Porsche arabayla, italya'da çaldığımın aynısı." Mutlu bir şekilde iç geçirdi. "İlla Forks'ta gezmek zorunda değiliz, eğer istersen, Los Angeles'a kadar gidebiliriz. Bahse varım gece yarısına kadar dönmüş oluruz."</p>

  <p>Derin bir nefes aldım. </p>

  <p>"Sanırım bu seferlik hayır diyeceğim." Ürpertimi bastırmak için derin bir iç geçirdim.</p>

  <p>Alice yol boyunca çok hızlıydı. Sonra arabayı garaja soktu ve ben de dönüp garajdaki arabalara baktım. Emmett'in <span style="text-indent: 1em; font-size: 1em;">büyük cipiyle, Rosalie'nin kırmızı, üstü açık spor arabasının arasında parlak sarı bir Porsche duruyordu.</span></p>

  <p>Alice zarif bir şekilde arabadan indi ve hafifçe rüşvetine vurdu. </p>

  <p>"Hoş, değil mi?"</p>

  <p>"Haddinden fazla hoş," diye homurdandım, şüpheyle. "Bunu sadece beni iki gün boyunca rehin alasın diye mi verdi?"</p>

  <p>Alice suratını astı. <span style="text-indent: 1em; font-size: 1em;">Bir saniye sonra, nihayet her şey kafamda yerine oturmuştu ve korkuyla iç geçirdim. </span></p>

  <p>"Bunu her gidişi için böyle yapman üzere sana verdi, değil mi?"</p>

  <p>Başıyla onayladı. <span style="text-indent: 1em; font-size: 1em;">Kapıyı çarptım ve ayaklarımı yere vurarak eve kadar yürüdüm. O ise yanımda neşeyle yürüyordu, içinde pişmanlıktan eser yoktu.</span></p>

  <p>"Alice, bunun biraz aşırı kontrolcü bir hareket olduğunu düşünmüyor musun? Hatta birazcık delice?"</p>

  <p>"Pek sanmıyorum." Ses tonu sertleşmişti. "Genç bir kurt adamın ne kadar tehlikeli olabileceğini anlamış gibi görünmüyorsun. Özellikle de ben onları göremiyorken Edward'in senin güvende olduğunu bilmesinin imkânı yok. Bu kadar dikkatsiz olmamalısın."</p>

  <p>Sesim saldırgan bir hal almıştı. </p>

  <p>"Evet, çünkü vampirlerle pijama partisi yapmak güvende olmanın zirve noktası oluyor."</p>

  <p>Alice güldü. </p>

  <p>"Sana sadece pedikür yapacağım," diye söz verdi.</p>

  <p>O kadar da kötü değildi, tabii isteğimin dışında alıkonulmak dışında. Esme italyan yemeği getirmişti - <i>Port Angeles'tan italyan yemeği getirmişti ve oldukça da iyiydi</i> - Alice ise benim sevdiğim filmleri hazırlamıştı. Rosalie bile orada, sessizce de olsa bizimleydi. Alice pedikür konusunda oldukça ısrarcı olmuştu ve bu fikir için izlediği kötü komedi dizilerinden mi ilham aldı, diye merak etmiştim.</p>

  <p>"Ne kadar geç yatmak istersin?" diye sordu ayak tırnak<span style="text-indent: 1em; font-size: 1em;">larıma kırmızı oje sürerken. Davranışlarıma rağmen şevki kırılmamıştı.</span></p>

  <p>"Geç yatmak istemiyorum. Yarın okula gideceğiz."</p>

  <p>Dudak büktü.</p>

  <p>"Bu arada nerede yatacağım?" Koltuğu gözüme kestirmiştim. Gerçi biraz kısaydı. "Beni kendi evimde göz altına alamaz miydin?"</p>

  <p>"Bu ne çeşit bir pijama partisi?" Alice başını öfkeyle salladı. "Edward'in odasında uyuyacaksın."</p>

  <p>Derin bir nefes verdim. Onun siyah deri koltuğu bundan daha uzundu. Aslında odasındaki altın rengi kalın tüylü halının üzeri de fena olmazdı.</p>

  <p>"En azından eşyaları mı alabilmek için eve uğrayabilir miyim?"</p>

  <p>Gülümsedi. </p>

  <p>"Çoktan alındı bile."</p>

  <p>"Telefonu kullanmaya iznim var mı?"</p>

  <p>"Charlie nerede olduğunu biliyor."</p>

  <p>"Charlie'yi aramayacağım." Kaşlarımı çattım. "İptal etmem gereken planlar var."</p>

  <p>"Aaa," dedi. "İşte bundan emin değilim."</p>

  <p>"Alice!" Seslice sızlandım. "Hadi ama!"</p>

  <p>"Tamam, tamam," dedi ve hızla odadan çıktı. Elinde cep telefonuyla geri geldi. "Bunu kesin olarak yasaklamadı..." diye kendi kendine mırıldandı ve telefonu bana uzattı.</p>

  <p>Jacob'ı aradım, arkadaşlarıyla dışarı çıkmadığını umuyordum. Şans benden yanaydı, Jacob telefona cevap verdi.</p>

  <p>"Alo?"</p>

  <p>"Selam Jake, benim." Alice beni ifadesiz bir yüzle izledi, sonra da arkasını döndü ve gidip Rosalie ile Eşme'nin arasına oturdu.</p>

  <p>"Selam Bella," dedi. " Nasılsın?" "Hiç iyi değilim. Cumartesi günü gelemiyorum." Bir süre sessizlik oldu. "Ahmak kan emiciler," diye mırıldandı. <span style="text-indent: 1em; font-size: 1em;">"Onun gittiğini sanmıştım. O gittiğinde kendine ait </span><span style="text-indent: 1em; font-size: 1em;">bir yaşamın olmuyor mu? Seni bir tabuta mı kilitliyor yoksa?"</span></p>

  <p>Güldüm.</p>

  <p>"Bunun komik olduğunu sanmıyorum."</p>

  <p>"Gülüyorum çünkü oldukça yaklaştın," dedim ona. "Fakat o cumartesi günü burada olacak, yani zaten fark etmeyecekti."</p>

  <p>"Öyleyse Forks'ta beslenecek?" dedi Jacob sertçe.</p>

  <p>"Hayır." Beni rahatsız etmesine izin vermedim. En az onun kadar kızmıştım. "Erken gitti."</p>

  <p>"Ah. O zaman şimdi gel öyleyse," dedi istekle. "Çok da geç değil. Ya da ben seni Charlie'den alayım."</p>

  <p>"Keşke. Ama ben Charlie'de değilim," dedim tatsızca. "Esir alındım denilebilir."</p>

  <p>Sessizce anlamaya çalıştı ve sonra da homurdandı. </p>

  <p>"Oraya geliriz ve seni kurtarırız" dedi duygusuz bir ses tonuyla, konuşması hemen çoğul bir hal almıştı.</p>

  <p>Soğuk bir ürperti sırtımdan aşağıya indi ama ses tonumu neşeli tutmaya çalıştım. </p>

  <p>"İlgi çekici bir teklif bana işkence yapıyorlar Alice tırnaklarıma kırmızı oje sürüyor."</p>

  <p>"Ciddiyim."</p>

  <p>"Olma. Sadece beni güvende tutmaya çalışıyorlar."</p>

  <p>Tekrar homurdandı.</p>

  <p>"Biliyorum aptalca ama onlar kalplerinden geçen en doğru şeyi yapıyorlar."</p>

  <p>"Kalp mi, ne kalbi!" dedi alaycı bir ses tonuyla.</p>

  <p>"Cumartesi için üzgünüm," dedim. "Şimdi gidip yatmalıyım" ...koltuğa, aklımdan düzeltmiştim bunu. "Ama seni yakında tekrar arayacağım."</p>

  <p>"Seni bırakacaklarından emin misin?" diye sordu sert bir tonda.</p>

  <p>"Çok da emin değilim." Derin bir nefes verdim, "İyi geceler, Jake."</p>

  <p>"Görüşürüz."</p>

  <p>Alice hemen yanımda bitti, elini telefona uzatmıştı ama <span style="text-indent: 1em; font-size: 1em;">ben numarayı çoktan çevirmiştim bile. Çevirdiğim numarayı görmüştü.</span></p>

  <p>"Telefonunu yanına aldığını sanmıyorum," dedi.</p>

  <p>"Mesaj bırakacağım."</p>

  <p>Telefon dört defa çaldı ve sonra da bir bip sesi duyuldu. Karşılama mesajı yoktu.</p>

  <p>"Başın belada," dedim yavaşça. "Hem de büyük belada. Kızgın boz ayı sakinleştirilmek üzere evde seni bekliyor olacak."</p>

  <p>Hemen telefonu kapattım ve beni bekleyen Alice'e verdim. </p>

  <p>"Bu kadar."</p>

  <p>Gülümsedi. </p>

  <p>"Esir alma işi çok eğlenceli."</p>

  <p>"Şimdi gidip yatacağım," dedim ve merdivenlere doğru yürümeye başladım. Alice de ardımdan geliyordu.</p>

  <p>"Alice," diye iç geçirdim. "Gizlice dışarı çıkmayacağım. Eğer bunu planlasaydım, bunu bilirdin ve bunu deneseydim beni yakalardın."</p>

  <p>"Sadece sana yatacağın yeri gösterecektim," dedi masumca.</p>

  <p>Edward'ın odası üçüncü kattaki koridorun en uç kısmındaydı, eve daha önce gelmemiş olsanız bile kolayca bulabilirdiniz. Fakat ışığı yaktığımda bir süre afalladım. Yanlış kapıdan mı girmiştim?</p>

  <p>Alice kıkırdadı.</p>

  <p>Aynı odaydı ama sadece eşyalar yeniden yerleştirilmişti. Koltuk kuzey tarafındaki duvara itilmişti, müzik seti ise CD raflarının bulunduğu duvarın olduğu taraftaydı. Muazzam bir yatak ise odanın tam ortasında duruyordu. <span style="text-indent: 1em; font-size: 1em;">Güney tarafındaki duvar ise büyük bir camla kaplıydı ve her şeyi ayna gibi yansıtıp iki tane varmış gibi görünmesine neden oluyordu. </span><span style="text-indent: 1em; font-size: 1em;">Yatak örtüsü, duvarlardan daha açık, soluk altın rengindeydi, yatağın kenarları siyahtı ve işlenmiş demir ile süslenmişti. Üzüm salkımlarının arasına yerleştirilmiş metal güller vardı </span><span style="text-indent: 1em; font-size: 1em;">ve çevresi de yine aynı şekilde metal örgüler ile sarılmıştı, pijamalarım katlanıp yatağın ayak ucuna konmuştu, makyaj çantam ise köşede duruyordu.</span></p>

  <p>"Bu da ne böyle?" diye şaşkınlıkla sordum.</p>

  <p>"Gerçekten senin o koltukta yatmana izin vereceğini sanmıyordun, değil mi?"</p>

  <p>Ağzımda bir şeyler geveleyerek eşyalarımı almak üzere yatağa doğru gittim.</p>

  <p>"Seni yalnız bırakayım," dedi ve güldü. "Sabah görüşürüz."</p>

  <p>Dişlerimi fırçalayıp pijamalarımı giydikten sonra, yataktan yumuşacık, kuş tüyü bir yastık aldım ve altın rengi koltuğa doğru gittim. Aptal olduğumu biliyordum ama umurumda değildi. Rüşvet olarak verilen Porschelar, kimsenin yatmadığı devasa yataklar; bunların hepsi beni rahatsız ediyordu. Işıkları kapattım ve uyuyamayacak kadar sinirli olduğumu fark ederek koltuğa kıvrıldım.</p>

  <p>Karanlıkta odanın cam duvarı ayna gibi parlamıyor, odayı yansıtmıyordu. Pencerenin dışında, ay ışığı bulutların arasından sızıyordu. Nihayet gözlerim karanlığa alıştığında ağaçların üstlerinin bu ışıkla aydınlandığını ve nehrin üzerinde beliren ışık oyunlarını gördüm. Gümüşi nehri izleyip göz kapaklarımın ağırlaşmasını bekledim. </p>

  <p>Kapı hafifçe vuruldu.</p>

  <p>"Ne var Alice?" diye tısladım. Yatakta yatmadığımı görüp benimle dalga geçeceğini hayal ederek savunmaya geçmiştim.</p>

  <p>"Benim," dedi Rosalie yumuşak bir ses tonuyla, kapıyı açtığında gümüş rengi ışığın aydınlattığı kusursuz yüzünü gördüm. </p>

  <p>"Girebilir miyim?"</p>
</body>
</html>
