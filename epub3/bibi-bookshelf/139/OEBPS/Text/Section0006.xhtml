<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css"/>
</head>

<body>
  <h1>2. KAÇAMAK</h1>

  <p>İspanyolca dersinden çıkmış kafeteryaya doğru yürürken kendimi tuhaf bir biçimde mutlu hissediyordum. Ve bunun tek nedeni dünyadaki en mükemmel insanın elini tutmam değildi. <span style="text-indent: 1em; font-size: 1em;">Belki mahkûmiyetimin sona ermesinin ve nihayet özgür olmamın da bunda etkisi vardı. </span><span style="text-indent: 1em; font-size: 1em;">Ya da bunun benimle hiçbir ilgisi yoktu. Belki de özgürlük hissi tüm okula çökmüştü. Okul çok dingindi ve özellikle de son sınıflar için, havada hissedilebilir bir heyecan vardı.</span></p>

  <p>Özgürlük o kadar yakındaydı ki neredeyse dokunulup, tadı alınabilecek bir hale gelmişti, işaretler her yerdeydi. Kafeteryanın duvarları, çöp kutularının üstü rengârenk küçük ilanlarla kaplıydı. Bu ışıl ışıl ilanlarda, öğrencilere yıllıklarını, kendi dönemlerine ait yüzükleri, mezuniyet cüppelerini, keplerini ve püsküllerini almaları için son tarih hatırlatılıyordu. Alt sınıflardan öğrencilerse bu yıl yapılacak balo için çalışıyorlardı. Balonun reklamı güllerin yerleştirildiği bir çelenkle yapılıyordu ve oldukça iç karartıcı bir görüntüsü vardı. Büyük dans bu hafta sonu yapılacaktı ama Edward'dan, bu baloya gitmemiz konusunda beni zorunlu tutmaması için <span style="text-indent: 1em; font-size: 1em;">büyük bir söz almıştım. Zaten bu insani deneyimi daha önce yaşamıştım.</span></p>

  <p>Hayır, bugün beni mutlu eden kişisel özgürlüğümdü. Okul yılının sona erecek olması, bana diğer öğrencilere verdiği gibi zevk vermiyordu. Aslına bakılırsa ne zaman bunu düşünecek olsam midem bulanıyordu. Bu yüzden de elimden geldiğince düşünmemeye çalışıyordum.</p>

  <p>Fakat herkesin hakkında konuşmaya bu kadar istekli olduğu bir konudan kaçmaya çalışmak oldukça zordu.</p>

  <p>"Yakınlarına davetiyeleri yolladın mı?" diye sordu Angela, Edward ve ben otururken. Açık kahverengi saçlarını, her zaman yaptırdığı düz saç modelinden farklı olarak bugün özensiz bir at kuyruğu yapmıştı ve gözlerinde de çılgınca bir bakış vardı.</p>

  <p>Alice ve Ben, Angela'nın diğer tarafında oturuyorlardı. Ben'in gözlüğü burnunun üzerinden iyice aşağıya inmişti ve kısık gözlerle elindeki çizgi romanı okumaya çalışıyordu. Alice dikkatle üzerimdeki kot ve tişörte bakıyordu ve bu beni utandırmıştı. Muhtemelen kafasında bana daha uygun bir şeyler giydirmeye çalışıyordu. Benim modaya karşı bu umarsız tavrım onun açısından gerçekten can sıkıcıydı. Eğer ona izin verseydim, sanki büyük bir bebekmişim gibi beni giydireceğine emindim.</p>

  <p>"Hayır," diye cevapladım Angela'yı. "Önemi yok, gerçekten. Renee mezun olacağımı biliyor. Başka kime söylemeliyim ki?"</p>

  <p>"Peki ya sen Alice?"</p>

  <p>Alice gülümsedi. </p>

  <p>"Hepsini yolladım."</p>

  <p>"Ne kadar şanslısın," Angela iç geçirdi. "Annemin bin tane kuzeni var ve benden, hepsine el yazısıyla tek tek yazmamı bekliyor. Yazarken elim kopacak. Bunu erteleyemem de, ne yapacağımı bilmiyorum."</p>

  <p>"Sana yardım ederim," dedim. "Eğer korkunç el yazımın senin için bir sakıncası yoksa."</p>

  <p>Charlie bundan çok hoşlanacaktı. Edward'in gülümse<span style="text-indent: 1em; font-size: 1em;">diğini gördüm. O da hoşlanmış olmalıydı, bu sayede kurt adamlar olaya dahil olmadan Charlie'nin şartlarını yerine getirmiş olacaktım.</span></p>

  <p>Angela rahatlamış görünüyordu. </p>

  <p>"Bu çok nazik bir teklif Ne zaman istersen o zaman gelebilirim sana."</p>

  <p>"Aslında, eğer mahsuru yoksa ben sizin eve gelmeyi tercih ederim çünkü benimkinden bıktım da. Charlie dün gece cezamı sona erdirdi." İyi haberi verirken gülümsedim.</p>

  <p>"Gerçekten mi?" dedi Angela, tatlı bir heyecan kahverengi gözlerinin parlamasına neden olmuştu. "Sonsuza kadar cezalı olduğunu sanıyordum."</p>

  <p>"Emin ol, ben senden daha çok şaşırdım. Beni okul bitimine kadar cezalı tutacağından son derece emindim."</p>

  <p>"Bu harika Bella! Bunu kutlamak için dışarı çıkmalıyız."</p>

  <p>"Bunun ne kadar harika olduğu hakkında bir fikrin ola<span style="text-indent: 1em; font-size: 1em;">maz.</span></p>

  <p>"Ne yapmalı acaba?" Alice derin düşüncelere dalmış, yapabileceklerini düşünerek yüzü aydınlanmıştı. Alice'in fikirleri genelde benim için fazlasıyla şatafatlı olurdu ve yine böyle bir şey planladığını gözlerinden okuyabiliyordum, abartmaya bayılırdı.</p>

  <p>"Alice, her ne düşünüyorsan, onu yapmak için özgür olduğumu pek sanmıyorum."</p>

  <p>"Özgür olmak özgür olmaktır, değil mi?"</p>

  <p>"Bazı kısıtlamalar olduğuna eminim, örneğin Amerika kıtasında kalmak gibi."</p>

  <p>Angela ve Ben güldüler ama Alice hayal kırıklığı içerisinde yüzünü buruşturdu.</p>

  <p>"Peki o zaman ne yapacağız?" diye ısrarla sordu.</p>

  <p>"Hiçbir şey. Bak, önce şaka yapmadığından emin olmak için babama birkaç gün verelim. Hem zaten yarın da okul var."</p>

  <p>"Öyleyse bu hafta sonu kutlayacağız." Alice'in coşkusu engellenemez bir hal almıştı.</p>

  <p>"Tabii ki," dedim, onu yatıştırmış olmayı umarak. Tuhaf <span style="text-indent: 1em; font-size: 1em;">bir şeyler yapmayacağımdan emindim çünkü Charlie daha bana özgürlüğümü yeni vermişken işleri ağırdan almak daha akıllıca olacaktı. Ondan bir iyilik istemeden önce, ne kadar güvenilir ve yetişkin olduğumu gösterme şansı elde edecektim.</span></p>

  <p><span style="font-size: 1em;">Angela ve Alice seçenekler hakkı</span>nda konuşmaya başladılar, sonra Ben de çizgi romanını bir kenara bırakıp konuşmaya katıldı. Ben ise bütün ilgimi yitirmiştim. Bir dakika önce bahsettiğim özgürlüğüm, bir anda şaşırtıcı şekilde sıkıcı bir konuya dönmüştü. Onlar Port Angeles mı, Hoquiam mı, diye karar vermeye çalışırken benim huzursuzluğum iyice artmıştı.</p>

  <p>Bu rahatsızlığımın asıl nedenini fark etmem çok uzun sürmedi.</p>

  <p>Ormanda, Jacob Black'e elveda dediğim zamandan beri bir anı beni inatla rahatsız ediyordu. Sanki yarım saatte bir saatin alarmı çalıp kafamda Jacob'ın acı içerisindeki yüzünün belirmesine neden oluyordu. Bu, onunla ilgili son anımdı.</p>

  <p>Bu anı tekrar kafamda belirdiğinde serbest olmamın neden beni tatmin etmediğini anlamıştım. Çünkü bu tam bir serbestlik değildi.</p>

  <p>La Push haricinde istediğim her yere gidebileceğime emindim. İstediğim her şeyi yapabilirdim, Jacob'ı görmek dışında. Kaşlarımı çatmıştım. Bunun bir orta yolu olmak zorundaydı.</p>

  <p>'Alice? Alice!"</p>

  <p>Angela'nın sesi beni daldığım derin düşüncelerden uyandırdı. Elini Alice'in bomboş bakan yüzüne doğru sallıyordu. Alice'in yüzündeki ifade tanıdıktı ve ani bir şok hissinin bütün vücudumda yayılmasına neden oldu. Gözlerindeki dalgın bakış, çevremizi saran kafeteryadan bağımsız olarak, onun bambaşka ama gerçek bir şeyi gördüğünü anlatıyordu. Bir şeyler olacaktı, çok kısa bir süre sonra... Ürperdiğimi hissettim.</p>

  <p>Sonra Edward güldü, çok doğal ve rahattı. Angela ve Ben ona baktı ama benim gözlerim Alice'e kilitlenmişti. Ansızın sanki biri onu tekmelemişçesine ayağa fırladı.</p>

  <p>"Şekerleme zamanı mı Alice?" diye dalga geçti Edward.</p>

  <p>Alice kendine gelmişti. </p>

  <p>"Üzgünüm hayal görüyordum, sanırım."</p>

  <p>"Hayal görmek iki saat derse girmekten iyidir," dedi Ben. Alıce,öncesinden daha da canlı bir halde konuşmalara katıldı, belki de biraz fazla canlıydı. Bir an gözlerinin Edward ile birleştiğini gördüm, bir dakika süren bu zamandan sonra kimse fark etmeden Angela'ya baktı. Edward sessizdi ve sanki dalgınmışçasına rol yaparak saçlarımla oynuyordu.</p>

  <p>Sabırsızca Edward'a Alice'in ne gördüğünü sormak için bekledim ama bütün öğlen, bir an olsun yalnız kalmamıza fırsat kalmadan geçip gitti. <span style="text-indent: 1em; font-size: 1em;">Bu içimde garip bir hissin doğmasına sebep olmuştu, neredeyse kasıtlı olduğunu düşünmüştüm. Yemekten sonra Edward, adımlarını Ben'inkine uydurarak yavaşlattı ve daha önce bitirdiğini bildiğim ödevler hakkında onunla konuşmaya başladı. Genelde ders aralarında yanımızda birileri olsa da, baş başa kalmak için vakit ayırırdık. Son zil çaldığında Edward, Mike Newton ile konuşmaya başladı, Mike park yerine doğru giderken onun yanında yürüdü. Ben de Edward'ın, onların arkasından beni sürüklemesine izin verdim. </span><span style="text-indent: 1em; font-size: 1em;">Onları dinlerken kafam karışmıştı. Mike, Edward'in arkadaşça sorduğu sorulara cevap veriyordu. Görünüşe göre Mike'ın, arabasıyla başı dertteydi.</span></p>

  <p>"...ama aküyü değiştirdim," dedi Mike. Gözleri bir an irileşti ve sonra tekrar Edward'a baktı. Şaşırmıştım, tıpkı daha önce olduğu gibi.</p>

  <p>"Belki de sorun kablolardır?" diye sordu Edward. </p>

  <p>"Belki. Arabalar hakkında gerçekten hiçbir şey bilmiyorum," diye kabullendi Mike. "Birilerine göstermem lazım ama Dowling'e götürmek de oldukça zahmetli olur."</p>

  <p>Kendi tamircimi önermek için ağzımı açtıysam da, sonra <span style="text-indent: 1em; font-size: 1em;">hemen kapadım. Tamircim bugünlerde meşguldü, kendisi dev bir kurt olarak zaten yeterince sorunla boğuşuyordu.</span></p>

  <p>"Birkaç bir şey biliyorum, istersen bir bakabilirim," dedi Edward. "Sadece Bella ve Alice'i eve bırakmamı bekle yeter."</p>

  <p>Mike da, ben de, ağzımız açık Edward'a bakakalmıştık.</p>

  <p>"Eee...teşekkürler," diye mırıldandı Mike şaşkınlığını üzerinden attıktan sonra. "Fakat çalışmam gerekiyor. Belki başka zaman."</p>

  <p>"Ne zaman istersen."</p>

  <p>"Görüşürüz." Mike arabasına bindi ve kuşkuyla başını salladı.</p>

  <p>Edvrard'ın, içinde Alice'in bizi beklediği Volvo marka arabası iki araba ilerdeydi.</p>

  <p>"Bu da neydi böyle?" diye homurdandım, Edward arabanın kapısını benim için tutarken.</p>

  <p>"Sadece yardımcı olmak istedim," diye yanıtladı Edward.</p>

  <p>Ve sonra, arabanın arka koltuğunda oturan Alice, nefes almadan konuşmaya başladı.</p>

  <p>"Sen gerçekten de motor hakkında çok fazla bir şey bilmezsin, Edward. Belki de bir bakması için bu gece Rosalie'yi getirmeliyiz, böylece Mike senin yardım teklifini kabul etmeye karar verirse, ona gerçekten de yardımcı olabilirsin. Tabii, Rosalie yardım etmek için ortaya çıktığında yüzündeki ifadeyi görmek de çok komik olurdu. Fakat Rosalie üniversiteye gitmek için ülkenin bir ucuna gittiğinden bu çok da iyi bir fikir değil sanırım. Çok yazık. Sanırım Mike'ın arabasıyla senin ilgilenmen gerekecek. Senin ilgini sadece şık italyan spor arabalar çekiyor. İtalya ve spor araba demişken aklıma ordayken çaldığım araba geldi. Bana hâlâ sarı bir Porsche borçlu olduğunu anımsattı. Noel'de ne istemeliyim bilmiyorum..."</p>

  <p>Bir dakika sonra artık onu dinlemeyi bırakmış, sabırla söylediklerinin bir vızıltı halini almasını bekliyordum. <span style="text-indent: 1em; font-size: 1em;">Edward, sorularımdan kaçınıyormuş gibiydi. Sorun de</span><span style="text-indent: 1em; font-size: 1em;">ğildi. Yakında benimle bolca yalnız kalmak zorunda olacaktı. Bu sadece bir zaman meselesiydi. </span><span style="text-indent: 1em; font-size: 1em;">Görünüşe göre Edward da bunu fark etmişti. Alice'i her zaman olduğu gibi Cullenlar'ın evlerinin girişindeki yolda bırakmıştı, oysaki ben böyle bir durumda onu eve kadar götürmesini beklerdim.</span></p>

  <p>Alice arabadan inerken Edward'a sert bir bakış attı. Edward ise son derece sakin görünüyordu. <span style="text-indent: 1em; font-size: 1em;">Alice ağaçların arasında kaybolup gitti.</span></p>

  <p>Arabayı döndürüp Forks yoluna çıktığımızda çok sessizdi. Bekliyordum, beni paylayıp paylamayacağını merak ediyordum. Fakat yapmadı ve bu beni daha gergin bir hale getirdi. Alice bugün ne görmüştü? Bana söylemek istemediği bir şeydi ve ben de, bunu bana söylememesinin nedeninin ne olduğunu anlamaya çalışıyordum. Belki de sormadan önce kendimi hazırlamam daha iyi olurdu. Duyduğum şey yüzünden çılgına dönmek ya da söyleyeceği her neyse kaldıramayacağımı düşünmesini istemiyordum.</p>

  <p>Charlie'nin evine ulaşana kadar ikimiz de sessizliğimizi koruduk</p>

  <p>"Bugün fazla ödevim yok," dedi.</p>

  <p>"Hımm."</p>

  <p>"Tekrar içeri girmeye iznim olduğunu mu düşünüyorsun?"</p>

  <p>"Charlie beni okula götürmek için uğradığında küplere binmedi."</p>

  <p>Fakat Charlie'nin, eve geldiğinde beni ve Edward'i bir arada görürse, surat asacağına emindim. Belki de ona çok özel bir yemek yapmalıydım. <span style="text-indent: 1em; font-size: 1em;">İçeri girdik, ben merdivenlerden yukarı çıkarken Edward da beni takip etti. Yatağıma uzanıp pencereyi seyrederken ona alındığımdan bihaber görünüyordu.</span></p>

  <p>Çantamı koydum ve bilgisayarı açtım. Anneme cevap yazmam gereken bir e-posta vardı ve cevap yazmam zaman al<span style="text-indent: 1em; font-size: 1em;">dığından sürekli endişelenirdi. Eski bilgisayarımın büyük bir gürültü çıkararak açılmasını beklerken bir yandan parmaklarımla ritim tutuyordum. Sonra masaya hızlıca ve endişeyle vurdum.</span></p>

  <p>Sonra Edward gelip parmaklarını benimkilerinin üzerine koyup durdurdu.</p>

  <p>"Bugün biraz sabırsız mıyız?" diye mırıldandı.</p>

  <p>Başımı kaldırdım, iğneleyici bir söz söyleme niyetindeydim ama yüzü sandığımdan daha da yakınımda duruyordu. Sadece birkaç santimetre uzakta duran altın rengi gözleri alev alev yanıyordu ve soluduğu buz gibi hava dudaklarımı yalıyordu. Neredeyse onun tadını alabiliyordum. <span style="text-indent: 1em; font-size: 1em;">Söylemeyi planladığım zekice cevabı, hatta kendi adımı bile birden unutmuştum. </span><span style="text-indent: 1em; font-size: 1em;">Kendimi toplamam için bana zaman tanımamıştı. </span><span style="text-indent: 1em; font-size: 1em;">Eğer hayatımın kontrolü sadece bana bağlı olsaydı, zamanımın çoğunu Edward ile öpüşerek geçirirdim. O buz gibi, mermerden sert ama aynı zamanda nazik ve benimkilerle aynı ritimle hareket eden dudaklarla kıyaslanabilecek bir duyguyu hayatım boyunca hiç yaşamamıştım.</span></p>

  <p>Maalesef hayatımın kontrolü sadece benim elimde değildi.</p>

  <p>Bu yüzden, parmakları saçımdaki tokaya uzandığında çok şaşırdım. Kollarım onun boynunda kenetlenmişti, onu burada ömür boyu esir tutabilmek için daha güçlü olmayı isterdim. Bir eli sırtıma doğru kaydı ve bedenimi sert göğsüne bastırdı. Üzerinde süveteri olduğu halde teninin buz gibi soğuğu beni titretmeye yetmişti. Aslında zevkten ve mutluluktan dolayı titriyordum fakat elleri karşılık vermeyi bırakmıştı.</p>

  <p>Biliyordum, derin bir nefes verip, beni kendisinden hünerli bir şekilde uzaklaştırıp bir akşam için hayatlarını yeterince riske attıklarını söylemesine sadece üç saniye vardı. Bunlar benim son saniyelerimdi, onu etkilemek için neredeyse kendimi paralıyordum. Dilimin ucu alt dudağının kıvrımına değdi; kusursuz bir pürüzsüzlüğe sahipti ve tadı da..."</p>

  <p>Yüzümü kendininkinden uzaklaştırdı ve bedenine kenetlenmiş kollarımı kolaylıkla çözdü. Muhtemelen, bütün gücümü kullandığımı fark etmemişti bile.</p>

  <p>Boğazından gelen, alçak bir tonda kahkaha attı. Katı biçimde terbiye ettiği gözleri heyecanla parlıyordu.</p>

  <p>"Ah, Bella," diye inledi.</p>

  <p>"Üzgün olduğumu söylemek isterdim ama değilim."</p>

  <p>"Ve ben de üzgün olmadığın için üzgün hissetmeliyim ama değilim. Belki de gidip yatmalıyım."</p>

  <p>Derin bir nefes verdim, biraz başım dönmüştü. </p>

  <p>"Eğer bunun gerekli olduğunu düşünüyorsan..."</p>

  <p>Yüzüne çarpık bir gülümseme yayıldı ve kendisini toparlayıp benden uzaklaştı.</p>

  <p>Kafamı toparlayabilmek için bir kaç defa salladım ve bilgisayarıma geri döndüm. Artık ısınmıştı ve vızıldıyordu. Aslında çıkan ses, vızıltıdan çok gıcırtı halini almıştı.</p>

  <p>"Renee'ye selamlarımı ilet."</p>

  <p>"Emin olabilirsin."</p>

  <p>Renee'nin yazdığı e-postayı tekrar gözden geçirdim, yaptığı aptalca şeylere başımı salladım. Bunu ilk okuduğum zaman çok eğlenmiş ve dehşete düşmüştüm. Tam anneme göre bir şeydi; paraşütle atladığında ilk önce yükseklikten korktuğundan donup kalmıştı ama sonra kayışı çekmeyi ve uçuş eğitmeninin söylediklerini hatırlayabilmişti. İki yıldır evli olduğu eşi Phil'in, onun paraşütle atlamasına izin verdiği için hayal kırıklığına uğramıştım. Onunla daha çok ilgilenmeliydim. Biliyordum ki, biraz daha ilgilensem, çok daha iyi bir durumda olurdu. <span style="text-indent: 1em; font-size: 1em;">Kendime, ne yaparsam yapayım, eninde sonunda her şeyin kendi yolunu bulacağını anımsattım. Herkesin kendi hayatını yaşamasına izin vermeliydim... </span><span style="text-indent: 1em; font-size: 1em;">Hayatımın büyük çoğunluğunu Renee ile ilgilenerek geçirmiştim, sabırla, onu çılgınca planlarından uzak tutmak </span><span style="text-indent: 1em; font-size: 1em;">için rehberlik etmiş, bunları yapmaması için onunla konuşmuştum. Annem, benim yaptıklarımı hoş görse de, ben her zaman ona karşı küçümser bir tavır içerisinde olmuştum. Onun yaptığı hatalar silsilesine tanık olmuş ve kendi kendime gizlice bunlara gülmüştüm. Sersem Renee.</span></p>

  <p>Ben annemden farklıydım. Daha düşünceli ve tedbirliydim. Yetişkin ve sorumluluk sahibiydim. En azından kendimi böyle görüyordum.</p>

  <p>Edward'ın beni öpmesiyle kafama balyoz inmiş gibi hissetmeme rağmen gene de annemin hayatını değiştiren en büyük hatasını düşünmeden edemiyordum. Aptal ve romantikti, liseden mezun olur olmaz yeterince tanımadığı bir adamla evlenmiş ve bir yıl sonra da beni dünyaya getirmişti. Her zaman bana, hiçbir şeyden pişman olmadığı ve başına gelen en güzel şey olduğum konusunda yeminler ederdi. Ve benim kafama, akıllı insanların evliliği ciddiye aldığını kazımıştı. Yetişkin insanlar üniversiteye gider ve bir ilişkiye başlamadan önce kariyerlerine başlardı. Benim asla onun gibi düşüncesiz ve sarsak bir kasaba kızı gibi davranmayacağımı biliyordu.</p>

  <p>Dişlerimi gıcırdattım ve ona yazacağım cevaba konsantre olmaya çalıştım. <span style="text-indent: 1em; font-size: 1em;">Son kısma geldiğimde neden cevap yazmamın bu kadar vakit aldığını hatırlamıştım. </span><span style="text-indent: 1em; font-size: 1em;">Uzun süredir Jacob'tan bahsetmiyorsun, yazmıştı. O nasıl? </span><span style="text-indent: 1em; font-size: 1em;">Bunu ona Charlie'nin söylettiğine emindim. </span><span style="text-indent: 1em; font-size: 1em;">Derin bir iç geçirip hızla yazmaya başladım ve cevabımı iki duygusuz paragrafın arasına sıkıştırdım. </span><span style="text-indent: 1em; font-size: 1em;">Jacob iyi, sanırım. Bugünlerde onu çok fazla görmüyorum; zamanının çoğunu La Push'taki arkadaş grubuyla geçiriyor. </span><span style="text-indent: 1em; font-size: 1em;">Hoşnutsuz bir şekilde gülümsedim, sonra da Edward'ın selamlarını iletip "gönder" tuşuna bastım.</span></p>

  <p>Bilgisayarı kapatıp ayağa kalkana kadar Edward'ın sessizce arkamda dikildiğini fark edememiştim. Tam onu yazdıklarımı gizlice okuduğu için azarlayacaktım ki, ilgisinin bende olmadığını fark ettim. Kabloların, üstünden tuhaf biçimde etrafa saçıldığı siyah bir kutuyu inceliyordu. Bir dakika sonra onun, Emmet, Rosalie ve Jasper'ın bana son doğum günümde verdikleri araba teybi olduğunu anladım. Doğum günü hediyelerimi, elbise dolabımın içerisinde, toz yığını altında unutmuştum.</p>

  <p>"Bunu niye yaptın?" diye sordu dehşet dolu bir ifadeyle.</p>

  <p>"Gösterge paneline yakışmadı."</p>

  <p>"Sen de ona işkence etmeye karar verdin, öyle mi?"</p>

  <p>"Makinelerle aramın nasıl olduğunu bilirsin. Kasıtlı olarak zarar vermiyorum."</p>

  <p>Başını salladı, yüzünde sahte bir acı ifadesi vardı.</p>

  <p>"Onu öldürdün."</p>

  <p>Omuz silktim. </p>

  <p>'Ya."</p>

  <p>"Onu bu halde görselerdi, çok alınırlardı," dedi. "Sanırım ev hapsinde olman iyi oldu. Onlar fark etmeden yerine yenisini alacağım."</p>

  <p>"Teşekkürler ama süslü bir teybe ihtiyacım yok."</p>

  <p>"Onu senin için almayacağım, sadece yerine yenisini koyacağım."</p>

  <p>İç geçirdim.</p>

  <p>"Geçen yıl çok da iyi hediyeler almadın," dedi sıkıntılı bir sesle ve eline geçirdiği kâğıdı sallayarak kendini serinletmeye çalıştı.</p>

  <p>Sesimin titreyeceğinden korkarak cevap vermedim. Korkunç on sekizinci yaş partim, bütün sonuçlarına rağmen hatırlamak istemediğim bir şeydi. Fakat onun hatırlatması beni şaşırtmıştı. Bu konuda benden daha hassastı.</p>

  <p>"Bunların tarihinin dolmak üzere olduğunu fark ettin mi?" diye sordu, elinde tuttuğu kâğıdı kastediyordu. Bu da bir başka hediyeydi; Esme ve Carlisle tarafından, Renee'yi Florida'da ziyaret etmem için armağan edilmiş uçak biletlerinin makbuzuydu.</p>

  <p>Derin bir nefes aldım ve donuk bir şekilde sorusunu cevapladım. </p>

  <p>"Hayır, onları unutmuşum."</p>

  <p>Yüzündeki ifade heyecanlı ve olumluydu fakat ufacık da olsa, bir duygusallık yoktu. </p>

  <p>"Pekâlâ, hâlâ zamanımız var. Hem özgürsün artık...ve seni baloya götürmemi reddettiğin için bu hafta sonu boşuz." Gülümsüyordu. "Neden serbest kalışını böyle katlamıyoruz?"</p>

  <p>Şaşırmıştım. </p>

  <p>"Florida'ya giderek mi?"</p>

  <p>"Amerika kıtasına izin verildiğini söylemiştin."</p>

  <p>Ona ters bir bakış attım, bu teklifin nereden çıktığını anlamaya çalışıyordum.</p>

  <p>"Yani?" dedi ısrarla. "Renee'yi görmeye gidiyor muyuz yoksa gitmiyor muyuz?"</p>

  <p>"Charlie buna asla izin vermez."</p>

  <p>"Charlie seni anneni ziyaret etmekten alıkoyamaz. Vesayetin hâlâ onda."</p>

  <p>"Ben kimsenin vesayetinde değilim. Artık bir yetişkinim."</p>

  <p>Yüzüne neşeli bir gülümseme yerleşti. </p>

  <p>"Kesinlikle."</p>

  <p>Bir dakikadan daha kısa bir sürede, bunun mücadele etmeye değmeyen bir şey olacağına karar verdim. Charlie çılgına dönerdi, sebebi de sadece Renee'yi görmeye gitmem değil, Edward'la gitmem olurdu. Benimle aylarca konuşmayabilirdi ve muhtemelen tekrar cezalı olurdum. Bu durumda ona böyle bir konuyu açmamak akıllıca olurdu. Fakat belki birkaç hafta sonra, böyle bir şeyi mezuniyet hediyesi olarak talep edebilirdim.</p>

  <p>Yine de, annemi birkaç hafta sonra değil de, hemen görebilme fikrine karşı koyamıyordum. Renee'yi uzun süredir görmemiştim. Ve onunla iyi koşullar akında görüşmemizin üzerinden çok uzun zaman geçmişti. Son defasında onunla görüştüğümde Phoenix'te, hasta yatağındaydım. Buraya son gelişinde ise, dış dünyayla ilgimi kesmiş durumdaydım. Onu harika anılarla bıraktığım pek söylenemezdi.</p>

  <p>Ve belki de, Edward ile ne kadar mutlu olduğumu görürse Charlie'ye rahatlamasını söyleyebilirdi. <span style="text-indent: 1em; font-size: 1em;">Ben düşünürken Edward da, yüzümdeki ifadeden neler olduğunu kestirmeye çalışıyordu.</span></p>

  <p>İç geçirdim. </p>

  <p>"Bu hafta olmaz."</p>

  <p>"Neden ama?"</p>

  <p>"Charlie ile kavga etmek istemiyorum. O beni affettikten bu kadar kısa süre sonra olmaz."</p>

  <p>Kaşlarını çattı. </p>

  <p>"Bence bu hafta sonu mükemmel," diye söylendi.</p>

  <p>Başımı hayır anlamında salladım. </p>

  <p>"Başka zaman."</p>

  <p>"Bu evde kapana kısılmış olan sadece sen değilsin, biliyorsun." Bana hiddetle baktı.</p>

  <p>Şüphe geri dönmüştü. Bu tarz davranışlar hiç de ona göre değildi. O hiçbir zaman kendini düşünen biri olmamıştı. Beni ikna etmeye çalıştığını biliyordum.</p>

  <p>"istediğin yere gidebilirsin," dedim ve parmağımla dışarıyı gösterdim.</p>

  <p>"Dışarısı sensiz ilgimi çekmiyor."</p>

  <p>Gözlerimi dramatik bir şekilde abartıyla devirdim.</p>

  <p>"Ciddiyim," dedi.</p>

  <p>"Dış dünyayı biraz ağırdan alalım, olmaz mı? Mesela önce Port Angeles'ta sinemaya gitmekle başlayabiliriz..."</p>

  <p>Sızlanırcasına konuştu. </p>

  <p>"Boş ver. Sonra konuşuruz."</p>

  <p>"Bu konuda konuşacak bir şey yok."</p>

  <p>Omuz silkti.</p>

  <p>"O zaman yeni bir konuya geçelim," dedim. Öğleden sonra endişelendiğim konuyu nerdeyse unutuyordum. "Alice öğle yemeğinde ne gördü?"</p>

  <p>Gözlerim onunkine sabitlenmiş, tepkisini ölçmeye çalışıyordum.</p>

  <p>Topaz rengi gözlen birden sertleşmişti. </p>

  <p>"Jasper'ı tuhaf bir yerde gördü, güneybatıda bir yerde. Alice'in fikrine göre, ilk...ailesinin yakınlarında. Fakat geri dönmek gibi bir isteğı yoktu." Derin bir nefes verdi. "Ama yine de endişelendi "</p>

  <p>"Ya." Bu, benim beklediğim şeyin yakınından bile geçmemişti. Fakat Alice'in, Jasper'ın geleceğine odaklanmış olması mantıklıydı. Jasper onun ruh ikiziydi, her ne kadar, Rosalie ve Emmett gibi ilişkilerini göz önünde yaşamasalar da, birbirlerinin gerçek yarısıydılar.</p>

  <p>"Neden bana daha önce söylemedin?"</p>

  <p>"Fark ettiğini anlamamıştım," dedi. "Zaten büyük ihtimalle çok da önemli bir şey değil."</p>

  <p>Hayal gücüm artık trajik bir şekilde kontrolden çıkmıştı. Son derece normal bir öğleden sonra geçirmiş olmama rağmen bunu zihnimde farklı kurup Edward'in benden bir şeyler sakladığına karar vermiştim. Kesinlikle terapiye ihtiyacım vardı.</p>

  <p>Charlie'nin erken gelme ihtimalini göz önünde bulundurarak, ders çalışmak için alt kata indik. Edward ödevlerini birkaç dakikada bitirdi; bense Charlie'nin akşam yemeğini hazırlamaya karar verene kadar matematik dersimin zorlu ödevleriyle uğraştım. Yemek yaparken bana yardım etmiş ama malzemeleri görmek yüzünü asmasına neden olmuştu; insan yemekleri onu biraz iğrendiriyordu. Yağcılık yapmak istediğimden Büyükanne Swan'in, Stoganoff tarifini yapmıştım. Benim en sevdiğim yemeklerden biri değildi ama Charlie'nin memnun olacağından emindim.</p>

  <p>Charlie eve geldiğinde iyi bir havadaydı. Edward'a bile kaba davranmadı. Biz yemeğe başladığımızda Edward her zaman olduğu gibi özür dileyerek kalktı. Oturma odasından gece haberlerinin sesi geliyordu ama Edward'in izlediğinden şüpheliydim.</p>

  <p>Üç porsiyon yedikten sonra Charlie ayaklarını boş sandalyeye uzattı ve ellerini şişmiş olan göbeğinin üstünde kavuşturdu.</p>

  <p>"Harikaydı, Bells."</p>

  <p>"Beğendiğine sevindim. İş nasıldı?" Yemek yerken öylesine meşguldü ki, daha önce konuşmaya fırsat bulamamıştım.</p>

  <p>"Sakin sayılırdı. Aslında hiçbir şey yapmadık. Mark ve ben <span style="text-indent: 1em; font-size: 1em;">öğleden sonra, zamanın büyük çoğunluğunu kâğıt oynayarak geçirdik." Gülümseyerek devam etti, "Ben kazandım, hem de on yediye yedi aldım oyunu. Ve sonra da Billy ile telefonda gevezelik ettik."</span></p>

  <p>İfademi korumaya çalıştım. </p>

  <p>"O nasıl?"</p>

  <p>"İyi, iyi. Sadece, eklem ağrıları onu biraz rahatsız ediyor."</p>

  <p>"Ah, çok yazık."</p>

  <p>"Evet. Bizi bu hafta evlerine davet etti. Uley ve Clearwater aileleri de davetliymiş. Bir tür rövanş maçı partisi..."</p>

  <p>Yalnızca, "Ya," diye zekâ dolu bir cevap vermekle yetindim. Ne söyleyebilirdim ki? Aile gözetiminde bile olsam, kurt adamların partisine gitmeye iznimin olmayacağını biliyordum. Acaba Edward, Charlie'nin La Push'ta takılmasını sorun eder miydi ya da sorun etmese bile Charlie'nin oradaki tek insan olması tehlikeli olmaz mıydı, diye merak ettim. <span style="text-indent: 1em; font-size: 1em;">Charlie'ye bakmadan ayağa kalktım ve tabakları topladım. Artıkları lavaboya döktüm ve suyu açtım. Sonra sessizce Edward geldi ve masa örtüsünü topladı. </span><span style="text-indent: 1em; font-size: 1em;">Charlie derin bir nefes verdi ve konuyu kapattı ama yalnız kaldığımızda bu konuyu tekrar açacağına emindim. Ayağa kalktı ve her gece yaptığı gibi, televizyon izlemek üzere oturma odasına yöneldi.</span></p>

  <p>"Charlie," diye seslendi Edward içten bir ses tonuyla.</p>

  <p>Charlie mutfağın ortasında durdu. </p>

  <p>"Evet?"</p>

  <p>"Bella sana, ailemin ona son doğum gününde Renee'yi ziyaret etmesi için uçak bileti armağan ettiğinden bahsetmiş miydi?"</p>

  <p>Duruladığım tabak birden elimden kaydı. Tezgâhı sıyırdı ve yere düştü. Kırılmamıştı ama sabunlu bir halde odada yuvarlandı. Charlie fark etmemişti bile.</p>

  <p>"Bella?" dedi şaşkınlıkla.</p>

  <p>Gözlerimi almak için uzandığım tabaktan ayırmadan, </p>

  <p>"Evet hediye etmişlerdi," dedim.</p>

  <p>Charlie gürültüyle yutkundu ve sonra gözlerini kısıp Edward'a döndü. </p>

  <p>"Hayır, bahsetmemişti."</p>

  <p>"Ya," dedi Edward.</p>

  <p>"Bundan bahsetmenin nedeni ne?" diye sordu Charlie sert bir ses tonuyla.</p>

  <p>Edward omuz silkti. </p>

  <p>"Biletin tarihi geçiyor. Bence Bella bu hediyeyi kullanmazsa, Eşme'nin duygularını da incitmiş olur. Elbette bir şey söylemez ama kırılacağını biliyorum."</p>

  <p>İnanamayarak Edward'a baktım.</p>

  <p>Charlie bir süre sessiz kalıp düşündü. </p>

  <p>"Sanırım anneni ziyaret etmen iyi bir fikir, Bella. Onun da çok hoşuna gider. Bu konuda bir şey söylememiş olmana da çok şaşırdım doğrusu."</p>

  <p>"Unuttum," dedim.</p>

  <p>Kaşlarını çattı. </p>

  <p>"Birinin sana uçak bileti verdiğini mi unuttun?"</p>

  <p>"Hımm," dedim dalgın bir halde ve sonra da lavaboya geri döndüm.</p>

  <p>"Senin biletler diye bahsettiğini fark ettim, Edward," diye devam etti Charlie. "Ailen ona kaç bilet verdi?"</p>

  <p>"Bir tane onun için...bir tane de benim için."</p>

  <p>Tabak bu defa elimden lavaboya düştü, bu sefer daha az ses çıkmıştı. Babamın öfkeyle soluduğunu duyabiliyordum. Utançtan ve öfkeden kan yüzüme hücum etmişti. Edward bunu neden yapıyordu? Endişeyle lavabodaki köpüklere baktım.</p>

  <p>"Bu söz konusu bile olamaz!" diye bağırdı Charlie hiddetle.</p>

  <p>"Neden?" diye sordu Edward, sesi oldukça masum bir şekilde çıkmıştı. "Annesini görmesinin iyi bir fikir olduğunu söylemiştin."</p>

  <p>Charlie onu duymazdan geldi. </p>

  <p>"Onunla hiçbir yere gitmiyorsun genç bayan!" diye bağırdı. Arkamı döndüğümde parmağını bana doğru sallıyordu.</p>

  <p>Bir anda öfke tüm bedenimi kapladı ve içgüdüsel bir halde tepki verdim.</p>

  <p>"Ben çocuk değilim baba. Hatırlarsan, artık cezalı da değilim."</p>

  <p>"Ah, evet cezalısın. Şu andan itibaren."</p>

  <p>"Ne için?"</p>

  <p>"Ben öyle söylediğim için."</p>

  <p>"Sana yasal olarak yetişkin olduğumu mu hatırlatmak zorunda mıyım, Charlie?"                                               </p>

  <p>"Bu benim evim...benim kurallarıma uymak zorundasın!"</p>

  <p>Öfkem son noktaya ulaşmıştı. </p>

  <p>"Madem öyle diyorsun. Bu gece taşınmamı mı istersin? Ya da eşyalarımı toplamak için birkaç günüm var mı?"</p>

  <p>Charlie'nin yüzü kıpkırmızı olmuştu. Taşınma kozumu öne sürdüğüm için kendimi berbat hissediyordum.</p>

  <p>Derin bir nefes aldım ve ses tonumu daha makûl bir düzeyde tutmaya çalışarak, </p>

  <p>"Eğer yanlış bir şey yaptıysam, cezamı şikâyet etmeden çekerim baba ama senin önyargılarına tahammül edemiyorum."</p>

  <p>Sanki bir şey söyleyecekmiş gibi kekelediyse de ağzından tek kelime çıkmadı.</p>

  <p>"Bu hafta sonu annemi görmek için her türlü hakka sahip olduğumu bildiğimi biliyorsun. Bana dürüstçe Alice ya da Angela ile gitmeme itiraz etmeyeceğini söyleyebilir misin?"</p>

  <p>"Onlar kız," diye hırlarcasına cevap verdi ve başını salladı.</p>

  <p>"Jacob ile gitmem seni rahatsız eder miydi?"</p>

  <p>Bu ismi seçmiştim çünkü babamın Jacob'ı tercih edeceğini biliyordum. Ama anında bunu yapmamış olmayı diledim çünkü Edward kızgın bir halde dişlerini gıcırdatmıştı.</p>

  <p>Babam cevap vermeden önce kendini toparlamak için uğraştı.</p>

  <p>"Evet," dedi hiç de ikna edici olmayan bir ses tonuyla. "Bu beni rahatsız ederdi."</p>

  <p>"Sen berbat bir yalancısın, baba."</p>

  <p>"Bella..."</p>

  <p>"Vegas'a sahneye çıkmaya gitmiyorum, annemi görmeye gidiyorum," diye hatırlattım ona.</p>

  <p>"O da en az senin kadar sorumlu bir ebeveyndir."</p>

  <p>Şaşkın bir ifadeyle bana baktı.</p>

  <p>"Annemin bana göz kulak olamayacağını mı ima ediyorsun?"</p>

  <p>Charlie bu sorum karşısında bana sadece meydan okurcasına bakmakla yetindi.</p>

  <p>"Ona bundan bahsetmeyeceğime emin olabilirsin," dedim.</p>

  <p>"Bahsetmezsen iyi olur," diye uyardı. "Bundan hoşnut değilim, Bella."</p>

  <p>"Canının sıkılması için hiçbir sebep yok ama."</p>

  <p>Gözlerini devirdi ama gerilimin sona erdiğini hissedebiliyordum.</p>

  <p>Lavaboya döndüm ve suyu boşaltmak için tıkacını çıkardım. </p>

  <p>"Öyleyse, ödevlerim bitti, yemeğin hazırlandı, bulaşıklar yıkandı ve cezalı değilim. Dışarı çıkıyorum. On kırk olmadan önce gelirim."</p>

  <p>"Nereye gidiyorsun?" Normale dönmüş yüzü tekrar kıpkırmızı olmuştu.</p>

  <p>"Bilmiyorum," diye cevap verdim. "Fakat on beş kilometreden fazla uzaklaşmayacağım, tamam mı?"</p>

  <p>Anlaşılmayan bir şeyler homurdandıktan sonra mutfaktan çıkıp gitti. Ve her zaman olduğu gibi, bir tartışmayı kazanır kazanmaz kendimi suçlu hissetmeye başladım.</p>

  <p>"Dışarı mı çıkıyoruz?" diye sordu Edward, sesi kısık çıkmasına rağmen hevesliydi.</p>

  <p>Ona ters bir bakış attım. </p>

  <p>"Evet. Sanırım seninle yalnız konuşmak istiyorum."</p>

  <p>Olması gerektiğini düşündüğüm kadar endişeli görünmüyordu. <span style="text-indent: 1em; font-size: 1em;">Arabaya binene kadar bekledim.</span></p>

  <p>"O yaptığın da neydi öyle?" diye sordum.</p>

  <p>"Anneni görmek istediğini biliyorum, Bella... Uykunda onun hakkında konuşuyorsun. Endişeleniyorum açıkçası."</p>

  <p>"Öyle mi yapıyorum?"</p>

  <p>Onaylarcasına başını salladı. </p>

  <p>"Fakat Charlie ile bu konu <span style="text-indent: 1em; font-size: 1em;">hakkında konuşamayacak kadar korktuğunu hissedince aracı olmaya karar verdim."</span></p>

  <p>"Aracı mı? Beni aslanların önüne atsan daha iyiydi!"</p>

  <p>Gözlerini devirdi. </p>

  <p>"Bir tehlike içerisinde olduğunu hiç sanmıyorum."</p>

  <p>"Sana Charlie ile kavga etmek istemediğimi söylemiştim."</p>

  <p>"Kimse sana kavga etmek zorundasın demedi."</p>

  <p>Ona öfkeli bir bakış attım. </p>

  <p>"O böyle amirane tavırlar içerisine girdiğinde kendime engel olamıyorum, ergen içgüdülerim beni ele geçiriyor."</p>

  <p>Kıkırdadı. </p>

  <p>"Öyleyse benim bir suçum yok."</p>

  <p>Ona gözümü dikmiş, söylediklerini düşünüyordum ama o bunun farkında değildi. Huzur içinde, arabanın ön camından dışarıya bakıyordu. Bir şeyleri kaçırmıştım ama bir türlü ne olduğunu bulamıyordum. Ya da bu öğleden sonra olduğu gibi, hayal gücüm mesai yapıyordu.</p>

  <p>"Aniden Florida'ya gitme isteğinin Billy'nin verdiği partiyle ilgisi var mı?"</p>

  <p>Çenesi kasıldı. </p>

  <p>"Alakası yok. Burada ya da dünyanın öbür ucunda olmanın zaten bir önemi olmazdı, ne olursa olsun o partiye gitmeyeceksin."</p>

  <p>Tıpkı Charlie gibiydi, sanki yaramazlık yapan bir çocukmuşum gibi hissetmeme sebep oluyordu. Bağırmamak için dişlerimi sıktım. Edward'la da kavga etmek istemiyordum. <span style="text-indent: 1em; font-size: 1em;">Edward iç geçirdi, tekrar konuşmaya başladığında sesi gene yumuşacık ve sıcaktı. </span></p>

  <p><span style="text-indent: 1em; font-size: 1em;">"Peki bu gece ne yapmak istersin?" diye sordu.</span></p>

  <p>"Senin evine gidebilir miyiz? Eşme'yi uzun süredir görmüyorum."</p>

  <p>Gülümsedi. </p>

  <p>"Bu çok hoşuna gidecektir. Özellikle de bu hafta sonu ne yapacağımızı duyunca."</p>

  <p>Yenilgiyi kabul edercesine inledim.</p>

  <p>Charlie'ye söz verdiğim gibi çok uzun süre kalmadık. Evin önünde durduğumuzda ışıkların hâlâ yandığını gördü<span style="text-indent: 1em; font-size: 1em;">ğümde çok da şaşırmadım. Charlie'nin biraz daha bağırmak için beni beklediğini biliyordum.</span></p>

  <p>"İçeri gelmesen daha iyi olur," dedim. "Bu her şeyi daha da kötü bir hale getirir."</p>

  <p>"Düşünceleri oldukça yatışmış," dedi Edward muzipçe. Yüzündeki ifade içimde söylemediği başka şeyler de olduğu hissini uyandırdı. Ağzının kenarı seğiriyor, gülümsememek için mücadele ediyordu.</p>

  <p>"Sonra görüşürüz," diye üzüntüyle mırıldandım.</p>

  <p>Güldü ve beni başımın üzerinden öptü. </p>

  <p>"Charlie horlamaya başladığında geri geleceğim."</p>

  <p>İçeri girdiğimde televizyonun yüksek sesi duyuluyordu. Odanın önünden gizlice geçip dosdoğru odama gitmeyi planlıyordum.</p>

  <p>"Buraya gelebilir misin, Bella?" dedi Charlie, planım suya düşmüştü.</p>

  <p>Ayaklarım beni zorla onun yanına götürdü.</p>

  <p>"Nasılsın, baba?"</p>

  <p>"Bu gece iyi vakit geçirdin mi?" diye sordu. Tedirgin görünüyordu. Cevap vermeden önce söylediklerinin arkasında başka bir şeyler var mı, diye düşündüm.</p>

  <p>"Evet," dedim çekinerek.</p>

  <p>"Neler yaptın?"</p>

  <p>Omuz silktim. </p>

  <p>"Alice ve Jasper ile takıldık. Edward Alice'i satrançta yendi ve sonra ben de Jasper ile oynadım. Beni ezdi <span style="text-indent: 1em; font-size: 1em;">geçti."</span></p>

  <p>Gülümsedim. Edward ve Alice'in satranç oynaması, bugüne kadar gördüğüm en komik şeydi. Orada öylece oturup nerdeyse hareketsiz şekilde satranç tahtasına bakıyordular. Alice onun yapacağı hamleleri önceden görüyordu ve Edward oynatacağı taşı seçtiğinde Alice zihninde ona karşılık veriyordu. Oyunun çoğunu düşünerek oynamışlardı; henüz sadece piyonlarını yerlerinden oynamışlardı, ki Alice şahını bir fiskeyle devirdi ve yenilgiyi kabul etti. Bütün hepsi sadece üç dakika sürmüştü.</p>

  <p>Charlie televizyonun sesini kıstı, bu olağandışı bir hareketti.</p>

  <p>"Bak, söylemem gereken bir şeyler var." Kaşlarını çatmıştı, oldukça rahatsız görünüyordu.</p>

  <p>Sakince oturmuş konuşmasını bekliyordum. Gözlerimi dikmiş ona baktığımı görünce bakışlarını yere çevirdi ve sustu.</p>

  <p>"Ne oldu baba?"</p>

  <p>Derin bir nefes aldı. </p>

  <p>"Bu tarz şeylerde çok da iyi değilimdir. Nasıl başlamam gerektiğini bilmiyorum..."</p>

  <p>Beklemeye devam ettim.</p>

  <p>"Pekâlâ, Bella. Konu şu." Koltuğundan kalktı ve ayaklarına bakarak odada bir ileri bir geri yürümeye başladı. "Sen ve Edward oldukça ciddi görünüyorsunuz ve dikkat etmeniz gereken bazı şeyler var. Artık yetişkin biri olduğunu biliyorum ama hâlâ toysun, Bella ve bilmen gereken bazı şeyler var...şey hakkında, yani fiziksel olarak birlikte olduğunuzda..."</p>

  <p>"Baba! Lütfen, lütfen hayır" diye yalvardım, ayağa fırlamıştım. "Charlie rica ederim benimle cinsellik hakkında konuşmaya çalışmadığını söyle."</p>

  <p>Öfkeyle yere bakıyordu. </p>

  <p>"Ben senin babanım. Sorumluluklarım var, hatırlatırım. Ben de en az senin kadar utanıyorum şu anda."</p>

  <p>"Bunun çok da mümkün olduğunu sanmıyorum. Her neyse, annem bundan on yıl kadar önce benimle konuşmuştu. Kısacası, paçayı yırttın."</p>

  <p>"On yıl önce bir erkek arkadasın yoktu," diye isteksizce mırıldandı. Konuyu değiştirmek için kendisiyle mücadele ettiğini görebiliyordum. İkimiz de ayaktaydık ve birbirimize bakmamak için gözlerimizi yere dikmiştik.</p>

  <p>"Bu konuda başlıca şeylerin pek değişmediğine eminim," diye mırıldandım. Artık benim yüzüm de, onunki kadar kırmızı olmuştu. Bu cehennem azabından bile beterdi; özellikle de Edward'ın bu konuşmanın yapılacağını sezmiş olması <span style="text-indent: 1em; font-size: 1em;">daha da kötüydü. Arabada bu kadar keyifle gülümsüyor oluşunun sebebi şimdi ortaya çıkmıştı.</span></p>

  <p>"Sadece, ikinizin de bu konuda sağduyulu davranacağınıza dair söz ver," dedi Charlie, yerde bir delik açıp içine girmemek için kendini zor tuttuğu belliydi.</p>

  <p>"Bunun için endişe etme baba, öyle bir şey yok."</p>

  <p>"Sana güvenmediğimden değil, Bella ama bu konudan bana bahsetmek istemediğini biliyorum. Zaten ben de pek duymak istediğimi söyleyemem. Sadece açık fikirli olmaya çalışıyorum. Zamanın değiştiğinin farkındayım."</p>

  <p>Gülümsedim. </p>

  <p>"Belki zaman değişti ama Edward oldukça eski kafalı. Endişe edeceğin hiçbir şey yok."</p>

  <p>Charlie iç geçirdi. </p>

  <p>"Eminim öyledir," diye mırıldandı.</p>

  <p>"Ah!" diye söylendim. "Bunu sesli söylememe neden olduğuna inanamıyorum. Gerçekten. Fakat ben... bakireyim ve bu durumu değiştirmek için de hiç acelem yok."</p>

  <p>İkimiz de utançtan iki büklüm duruyorduk ama Charlie'nin yüzü biraz gevşemişti. Görünüşe göre bana inanıyordu.</p>

  <p>"Şimdi yatmaya gidebilir miyim? Lütfen."</p>

  <p>"Bir dakika sonra," dedi.</p>

  <p>"Ah, hadi ama baba lütfen? Yalvarıyorum."</p>

  <p>"Utanç verici kısmın sona erdiğine söz veriyorum," dedi. Ona bir göz attım ve rahatlamış olduğunu görünce sevindim, yüzü normal rengine kavuşmuştu. Kendini kanepeye bıraktı ve cinsellik konuşması nihayet sona erdiği için derin bir nefes verdi.</p>

  <p>"Şimdi ne var?"</p>

  <p>"Sadece denge işinin nasıl gittiğini merak ediyordum."</p>

  <p>"İyi, sanırım. Bugün Angela ile plan yaptım. Ona mezuniyet davetiyeleri için yardım edeceğim. Sadece biz, kızlar olacağız."</p>

  <p>"Bu iyi. Peki ya Jacob?"</p>

  <p>Derin bir nefes verdim. </p>

  <p>"O konuyu henüz halledemedim baba."</p>

  <p>"Denemeye devam et, Bella. Doğru olanı yapacağını biliyorum. Sen iyi bir insansın."</p>

  <p>Harika. Demek jacob ile aramı düzeltmek için bir yol bulamazsam, kötü bir insan olacaktım, öyle mi? Bu gerçekten haksızlıktı.</p>

  <p>"Tabii, tabii," diye kabul ettim söylediklerini. Bu kendiliğinden çıkan yanıt gülümsememe sebep olmuştu. Bu Jacob'tan öğrendiğim bir şeydi. Hatta onun da, babasıyla konuşurken kullandığı aynı küçümseyen ses tonunu kullanmıştım.</p>

  <p>Charlie sevinçle gülümsedi ve televizyonun sesini yeniden açtı. Yastıkların arasına gömüldü, yaptığımız konuşmadan memnun olmuşa benziyordu. Hatta, çok geçmeden, maçı izlerken uykuya dalacağını bile söyleyebilirdim.</p>

  <p>"İyi geceler, Bells."</p>

  <p>"Sabah görüşürüz!" Hızla merdivenlerden çıktım.</p>

  <p>Edward daha yeni gitmişti ve Charlie uyuyana kadar da dönmeyecekti. Muhtemelen, şu anda ya avlanıyor ya da başka bir şeylerle oyalanıyordu. O yüzden yatmaya hazırlanmak için acele etmiyordum. Yalnız kalacak havamda değildim ama aşağı inip babamla da takılamazdım; daha önce hiç yapmadığı bir şey yaparak cinsellikten bahsetmişti. Doğrusunu söylemek gerekirse bu beni biraz ürpertmişti.</p>

  <p>Charlie'nin sayesinde kendimi incinmiş ve endişeli hissediyordum. Ödevlerimi yapmıştım ve ne müzik dinleyecek ne de okuyacak kadar keyfim olduğunu hissediyordum. Geleceğimi haber vermek için Renee'yi aramayı düşündüysem de, sonradan Florida saatinin buradan 3 saat ileri olduğunu fark ettim, bu saatte uyuyor olmalıydı. <span style="text-indent: 1em; font-size: 1em;">Ama Angela'yı arayabilirdim. </span><span style="text-indent: 1em; font-size: 1em;">Fakat aniden konuşmak istediğim kişinin Angela olmadığını fark ettim. </span><span style="text-indent: 1em; font-size: 1em;">Dudaklarımı kemirerek camdan dışarı, kör karanlığa bakıyordum. Orada durmuş, neyin doğru neyin yanlış olduğunu t</span><span style="text-indent: 1em; font-size: 1em;">artarken ne kadar zaman geçtiğinin farkında bile değildim. Doğru olan, Jacob'ı, yani en yakın arkadaşımı görmek olurdu ve bu beni iyi bir insan yapacaktı ama bu Edward'i küplere bindirirdi. Edward, güvenliğim için endişe ediyordu ama ben böyle bir tehlikenin olmadığını biliyordum.</span></p>

  <p>Telefon işe yaramazdı; Jacob, Edward geri döndüğünden beri aramalarımı reddediyordu. Gene de onu görmeye ihtiyacım vardı, onun gülüşünü görmeliydim. Zihnimde, ondan kalan son anı olan acıdan çarpılmış yüzünün yerine yenisini koymalıydım.</p>

  <p>Muhtemelen bir saatim vardı. Edward fark etmeden La Push'a gidip gelebilirdim. Sokağa çıkma yasağım geride kalmıştı ama zaten Edward'dan habersiz bu işe karışmam Charlie'nin gerçekten umurunda olur muydu? Bunu çözecek tek bir yol vardı.</p>

  <p>Hızla merdivenlerden aşağı inerken bir yandan da ceketimi giymeye çalışıyordum.</p>

  <p>Charlie maçtan başını kaldırıp bana baktı, yüzünde şüpheli bir ifade vardı. </p>

  <p>"Jake'i bu gece görmemin sakıncası var mı?" diye sordum nefes nefese. "Çok uzun kalmayacağım."</p>

  <p>Jâke'in adını söyler söylemez Charlie'nin yüz ifadesi yumuşadı ve yüzüne tatlı bir gülümseme yayıldı. Yaptığı konuşmanın bu kadar hızlı bir şekilde etkili olmasına şaşırmış gibi görünmüyordu.</p>

  <p> "Tabii, ufaklık. Sorun değil. İstediğin kadar kalabilirsin."</p>

  <p>"Teşekkürler, baba," dedim ve kapıdan ok gibi fırlayarak çıktım.</p>

  <p>Kendimi bir kaçak gibi hissediyordum, kamyonetime doğru giderken birkaç kez omzumun üstünden geriye bakmıştım fakat zaten dışarısı çok karanlık olduğundan bunu yapmama hiç gerek yoktu. Kamyonetimi, dokunarak bulmak zorunda kalmıştım. <span style="text-indent: 1em; font-size: 1em;">Anahtarımı kontağa soktuğumda gözlerim karanlığa henüz alışmıştı. Anahtarı sola çevirdim, motorun uğuldayan </span><span style="text-indent: 1em; font-size: 1em;">sesi yerine sadece bir klik sesi duyuldu. Birkaç defa daha denedim ama sonuç aynıydı. </span><span style="text-indent: 1em; font-size: 1em;">Ve aniden, küçük bir hareket beni korkudan yerimden zıplattı.</span></p>

  <p>"AAAH!" Arabanın içerisinde yalnız olmadığımı görünce korkuyla bağırmıştım.</p>

  <p>Edward, karanlıkta belli belirsiz bir nokta gibi sakince oturuyordu, sadece elleri hareket ediyordu; elinde gizemli siyah bir nesne vardı. Gözlerini o nesneye dikmiş bakıyordu.</p>

  <p>"Alice söyledi," diye mırıldandı.</p>

  <p>Alice! Kahretsin. Onu tamamen unutmuştum. Edward beni izlettiriyor olmalıydı.</p>

  <p>"Beş dakika önce, gelecekte birdenbire kaybolacağını gördüğünde çok endişelendi."</p>

  <p>Gözlerimi hayretle açmıştım, neredeyse yuvalarından çıkacaklardı.</p>

  <p>"Çünkü kurtları göremiyor biliyorsun" diye açıkladı aynı sakin ses tonuyla. "Bunu unuttun mu? Kaderini diğerlerininkiyle birleştirdiğinde sen de yok oluyorsun. Bu kısmı bilmediğini fark ettim. Fakat bunun beni nasıl...endişelendirdiğini anlayabiliyor musun? Alice senin kaybolduğunu söyledi ama sen bana evden dışarı çıkacağını söylememiştin bile. Geleceğin kayboldu, tıpkı onların geleceklerinin kaybolduğu gibi.</p>

  <p><span style="">"Bunun nedeni hakkında emin değiliz. Belki de doğal bir savunma sistemiyle doğduklarındandır." Şimdi, benden çok kendisiyle konuşuyor gibiydi ve elinde çevirdiği motor parçasına bakmaya devam ediyordu. "Belki de tam olarak öyle değildi çünkü onların düşüncelerini okumada hiç sorun yaşamadım. En azından Black ailesininkileri. Carlisle'nin teorisine göre, bunun nedeni yaşamlarının değişimleri tarafından yönetiliyor olması. Bu bir karardan çok, istemsiz bir tepki gibi. Tahmin edilemiyor ve onlar hakkındaki her şeyi değiştiriyor Bir formdan diğerine hemen geçtiklerinde aslı</span><span style="text-indent: 1em; font-size: 1em;">nda gerçekten var olmuyorlar. Gelecekleri de onları içine </span><span style="text-indent: 1em; font-size: 1em;">almıyor..."</span></p>

  <p>Düşüncelerini buz gibi bir ses tonuyla aktarışını dinliyordum.</p>

  <p>"Tekrar kullanmak istersin diye arabanı okul için düzelteceğim," dedi.</p>

  <p>Dudaklarımı kemiriyordum, anahtarlarıma uzandım ve <span style="text-indent: 1em; font-size: 1em;">kamyondan aşağıya indim.</span></p>

  <p>"Eğer bu gece beni yanında istemiyorsan, pencereni kapat. Bunu anlayışla karşılarım," diye fısıldadı ben kapıyı çarpmadan önce.</p>

  <p>Eve girerken ayaklarımı yere vurdum ve kapıyı çarptım. </p>

  <p>"Sorun ne?" dedi Charlie yattığı yerden. "Kamyon çalışmıyor," diye homurdandım. </p>

  <p>"Bakmamı ister misin?" </p>

  <p>"Hayır sabah denerim." </p>

  <p>"Benim arabamı almak ister misin?" </p>

  <p>Onun devasa polis arabasını kullandığımı hayal edemiyordum. Charlie de, beni La Push'a götürecek kadar çaresiz olmalıydı. Neredeyse benim olduğum kadar.</p>

  <p>"Hayır. Yorgunum," diye söylendim. "İyi geceler." </p>

  <p>Merdivenleri, ayaklarımı basamaklara vurarak çıktım ve doğruca pencereme gittim. Metal çerçeveyi hızla çekince gürültüyle kapandı ve cam sallandı. <span style="text-indent: 1em; font-size: 1em;">Sakinleşene kadar titreyen siyah cama baktım, sonra iç geçirdim ve girebilsin diye pencereyi sonuna kadar açtım.</span></p>
</body>
</html>