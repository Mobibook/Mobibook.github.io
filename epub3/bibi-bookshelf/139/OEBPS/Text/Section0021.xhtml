<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>17. ANLAŞMA</h1>

  <p>"Bella?"</p>

  <p>Edward'ın yumuşak sesi arkamdan geldi. Aniden verandanın merdivenlerinde belirmişti, saçları koşmaktan darmadağın olmuştu. Hemen, tıpkı park yerindeki gibi, beni kolları arasına aldı ve tutkuyla öptü.</p>

  <p>Bu öpücük beni çılgına çevirmişti. Çok yoğun ve çok güçlüydü. Sanki çok az zamanımızın kalmasından korkuyormuş gibiydi. <span style="text-indent: 1em; font-size: 1em;">Bunu düşünmeye devam edemezdim. Sonraki birkaç saatte insanlarla iletişime geçeceksem, bunun imkânı yoktu. Kendimi ondan uzaklaştırdım.</span></p>

  <p>"Hadi bu aptal partiyi bitirelim," diye mırıldandım, onun gözlerine bakmadan.</p>

  <p>Ellerini yüzümün iki yanına koydu ve ben ona bakana kadar bekledi.</p>

  <p>"Sana bir şey olmasına izin vermem."</p>

  <p>Sağlam olan elimle dudaklarına dokundum. </p>

  <p>"Kendim için o kadar da endişeli değilim."</p>

  <p>"Neden buna o kadar da şaşırmadım?" diye mırıldandı kendi kendine. Derin bir nefes aldı ve aniden gülümsedi. "Kutlamaya hazır mısın?" dedi.</p>

  <p>İnledim.</p>

  <p>Kapıyı benim için tuttu ve elini korumacı bir tavırla belime doladı. Bir süreliğine dondum kaldım, sonra da inanmaz bir tavırla başımı sağa sola salladım.</p>

  <p>"İnanılmaz."</p>

  <p>Edward omuz silkti. </p>

  <p>"Alice her zaman Alice olacak."</p>

  <p>Cullenlar'ın evinin girişi bir gece kulübünün girişine dönüştürülmüştü. Sadece televizyonda görmeye alışık olduğum parti evlerine benziyordu.</p>

  <p>"Edward!" diye bağırdı Alice. "Önerine ihtiyacım var." Eliyle CD yığınını gösterdi. "Rahatlatıcı ve tanıdık bir şeyler mi dinletmeliyiz? Yoksa" - <i>daha sonra başka bir yığını gösterdi</i> - "onların müzik zevklerine yön mü vermeliyiz?"</p>

  <p>"Rahatlatmaya devam edelim," diye önerdi Edward. "Onlara öneride bulunabilirsin ama baskı yapamazsın."</p>

  <p>Alice ciddi bir tavırla başını salladı ve yön verici olan CDleri bir kutuya doldurmaya başladı. Üzerine askılı, payetli bir bluz ve kırmızı deri pantolon giydiğini fark ettim. Çıplak teni, kırmızı ve mor renklerini üzerinde titreştiriyordu.</p>

  <p>"Sanırım partiye uygun giyinmedim."</p>

  <p>"Mükemmelsin," diye itiraz etti Edward.</p>

  <p>"Çok güzel oldun" diyerek onu destekledi Alice.</p>

  <p>"Teşekkürler." İç geçirdim. "Gerçekten insanların geleceğini düşünüyor musun?" Sesimdeki umutsuzluk fark edilmeyecek gibi değildi. Alice suratını astı.</p>

  <p>"Herkes gelecek," diye yanıtladı Edward. "Herkes Cullenlar'ın gizemli evini görmek için ölüyor."</p>

  <p>"Harika" diye homurdandım.</p>

  <p>Yardım edebileceğim hiçbir şey yoktu. Uykuya ihtiyacım olmasa ve daha hızlı hareket etsem bile, bu işi Alice'in yaptığı şekilde yapabileceğimi hiç sanmıyordum. <span style="text-indent: 1em; font-size: 1em;">Edward bir an bile beni yalnız bırakmadı, Jasper'ı ararken beni de yanında sürükledi ve sonra da Carlisle'a benim düşüncemi açıkladı. Onlar Seattle'daki orduya saldırmaktan </span><span style="text-indent: 1em; font-size: 1em;">bahsederken korku içerisinde onları dinliyordum. Jasper'ın sayıca az olmamızdan dolayı memnun olmadığını görebiliyordum ama Tanya'nın isteksiz ailesi dışında bağlantı kurabilecekleri kimse yoktu. Jasper, Edward'in aksine, çaresizliğini saklama gereği duymuyordu. Bu kadar büyük riske girmek istemediğini anlamak hiç de zor değildi. </span><span style="text-indent: 1em; font-size: 1em;">Onların eve geri dönmesini umarak geri planda bekleyemezdim. Yapamazdım. Deliye dönerdim.</span></p>

  <p>Kapı çaldı.</p>

  <p>Aniden hepsi inanılmaz bir hızla normale döndüler. Carlisle'ın yüzündeki sıkıntının yerini sıcak ve içten, mükemmel bir gülümseme aldı. Alice müziğin sesini açtı ve dans etmeye başladı.</p>

  <p>Gelen arkadaşlarım da, kendi başlarına geldikleri için çok endişeliydiler. Jessica yanında Mike ile gelen ilk kişiydi. Tyler, Conner, Austin, Lee, Samantha... hatta Lauren bile onların arkasında meraklı gözlerle bakıyordu. Hepsinde büyük bir merak vardı ve evin nasıl dekore edildiğini görünce büyük bir şaşkınlığa uğradılar. Oda boş değildi; tüm Cullenlar yerlerini almış ve insani davranışlarını sergilemek üzere hazırlanmışlardı. Bu gece en az onlar kadar rol yapacağımı hissediyordum... Jess ve Mike'ı selamlamak üzere yanlarına gittim, sesimin heyecanlı çıkmasını umuyordum. Başka birilerine daha hoş geldin diyemeden kapı bir kez daha çaldı. Angela ve Ben'i içeriye davet ettim, sonra da kapıyı açık bıraktım çünkü Eric ile Kate de merdivenlerden yukarı çıkıyorlardı.</p>

  <p>Bir daha panik yapma şansım olmadı. Herkesle konuşmak zorundaydım, elimden geldiğince neşeli bir parti sahibi olmaya çalışıyordum. Her ne kadar parti. Alice, Edward ve benim için düzenlenmiş olsa da, konukların öncelikli hedefi bendim. Belki de bunun sebebi, Cullen ailesinin parti ışıklarının altında tuhaf görünmesiydi. Belki de bu ışıklar odayı gizemli ve karanlık gösteriyordu. Fakat bu atmosferden dolayı kimse Emmett gibi birinin yanında durmak istemiyordu. Emmett'ın yemek masasının yanından Mike'a gülümsediğini <span style="text-indent: 1em; font-size: 1em;">ve ışığın dişlerinden yansıdığını gördüm, bunu gören Mike hemen geriye doğru istemsiz bir adım atmıştı.</span></p>

  <p>Alice, muhtemelen bunu bilerek yapmıştı, böylece beni liginin merkezinde tutacaktı ve bu şekilde daha çok eğleneceğimi düşünmüş olmalıydı. Beni insanların olması gerektiğine inandığı hale getirmek için sonsuz bir gayretle çabalamaya devam ediyordu.</p>

  <p>Parti, Cullenlar'm gerginliğine rağmen su götürmez şekilde başarılı olmuştu. Belki de, bu halleri atmosfere gerilim katmıştı. Müzikler çarpıcıydı, ışıklar neredeyse hipnotize ediciydi. Yemek masasının ortadan kalkmasıyla sanki her şey daha da iyi bir hale gelmişti. Oda klostrofobik bir hale gelmeden kalabalıklaşmıştı. Görünüşe göre tüm son sınıf oradaydı, hatta daha alt sınıflardan da gelenler vardı. Bedenler sallanarak ayaklarının altındaki zemine vuruyordu, parti dansla devam edecek gibi görünüyordu.</p>

  <p>Alice'in fikrini kabul etmiş ve herkesle bir dakika da olsa sohbet etmiştim. Herkes mutlu görünüyordu. Bu partinin, Forks'ta bugüne kadar yapılmış en havalı şey olduğundan emindim. Alice keyiften deliye dönmüştü, kimsenin bu geceyi unutmayacağına emindim.</p>

  <p>Tüm odayı dolaştıktan sonra Jessica'nın yanına geri geldim. Heyecanla konuşuyordu ve ona dikkatimi vermek zorunda değildim çünkü genelde cevap verilmesi gerekmeyen şeyler söylüyordu. Edward hâlâ yanımdaydı ve beni bırakmıyordu. Bir elini sürekli belimde tutuyordu, hatta beni şimdi daha da yakınına çekmişti.</p>

  <p>O yüzden aniden elini çektiğinde ve uzaklaştığında şüphelendim.</p>

  <p>"Burada kal," diye kulağıma fısıldadı. "Hemen geleceğım."</p>

  <p>Benim nereye gidiyorsun diye sormama fırsat bırakmadan, insanlara mümkün olduğunca değmemeye çalışarak nazikçe aralarından geçti. Gözlerimi kısmış, arkasından bakar<span style="text-indent: 1em; font-size: 1em;">ken Jessica bağırarak müziğe eşlik etmeye başladı, farkında olmadan ilgimin dağılmasına neden olmuştu.</span></p>

  <p>Edward'in mutfağın girişindeki karanlık gölgeye ulaşmasını izledim, ışıklar oraya belli belirsiz vuruyordu. Birine doğru eğilmiş konuşuyordu ama önümdeki kafalardan dolayı kim olduğunu göremiyordum.</p>

  <p>Parmaklarımın ucunda yukarı kalktım ve boynumu ileriye doğru uzattım. Tam o anda kırmızı ışık onun sırtına vurdu ve Alıce'in tişörtünde parıldadı. Işık onun yüzüne sadece bir anlığına gelmişti ama bu kadarı bile yeterliydi.</p>

  <p>"Bana bir dakika izin ver, Jess," diye mırıldandım ve kolumu ondan kurtardım. Yüzünün ifadesine dikkat etmemiş, hatta bu kabalığımın onu incitip incitmediğini görmek için geriye bile dönüp bakmamıştım.</p>

  <p>Kalabalığın arasından başımı kaldırdım ve biraz sertçe insanları itmeye başladım. Artık sadece birkaç insan dans ediyordu. Hemen mutfak kapısına gittim.</p>

  <p>Edward gitmişti ama Alice hâlâ oradaydı ve yüzünde boş bir ifade vardı. Sanki korkunç bir şeye tanıklık etmiş insanlarda görülebilecek türden bir ifadeydi bu. Destek almak istercesine bir elini kapının kenarına dayamıştı.</p>

  <p>"Ne oldu. Alice, ne oldu? Ne gördün?" Ellerimi önümde kenetlemiştim, adeta yalvarıyordum.</p>

  <p>Bana bakmadı, başka bir yöne bakıyordu. Onun bakışını takip ettim ve Edward'i izlediğini gördüm. Edward'in yüzünde buz gibi bir ifade vardı. Döndü ve merdiven altındaki gölgelerin içinde kayboldu. <span style="text-indent: 1em; font-size: 1em;">Daha sonra, saatler sonra ilk defa kapının zili çaldı ve Alice yüzünde şaşkın bir ifadeyle konuşmak için bana döndü.</span></p>

  <p>"Kurt adamı kim davet etti?" diye yakındı.</p>

  <p>Kaşlarımı çattım. </p>

  <p>"Sanırım o işin sorumlusu benim."</p>

  <p>Bu daveti iptal ettiğimi düşünmüştüm. Jacob'ın bütün olanlardan sonra buraya geleceğini hayal etmemiştim.</p>

  <p>"Öyleyse sen ilgilen. Ben Carlisle ile konuşmalıyım."</p>

  <p>"Hayır, Alice, bekle!" Kolunu yakalamaya çalıştım ama o çoktan gitmişti bile ve elim boşluğa savruldu.</p>

  <p>"Kahretsin!" diye homurdandım.</p>

  <p>Bunun o olduğunu biliyordum. Alice neyin yaklaştığını görmüştü ve orada durup kapıya bakabileceğimi sanmıyordum. Kapı zili tekrar çaldı, çok uzun çalmıştı, birisi durmaksızın zile basıyordu. Kararlı bir şekilde kapıya arkamı döndüm ve karanlık odada Alice'i aradım.</p>

  <p>Hiçbir şey göremiyordum. Merdivenlere doğru gitmeye başladım.</p>

  <p>"Selam, Bella!"</p>

  <p>Müziğin ara verdiği sırada Jacob'ın sesi yankılanmıştı. Adımı duyar duymaz dönüp ona baktım. <span style="text-indent: 1em; font-size: 1em;">Suratım asılmıştı.</span></p>

  <p>Sadece bir kurt adam yoktu, üç tane birden vardı. Jacob tek başına gelmemiş, yanında Quil ve Embry'yi de getirmişti. İkisi de gergin bir halde etrafa bakıyorlar, gözlerini kısmış sanki perili bir eve gelmiş gibi hızla etraftakileri tarıyorlardı. Embry kapıda endişeyle duruyordu, vücudu dönüp gidecekmiş gibi kapıya yönelmişti.</p>

  <p>Jacob diğerlerinden daha sakindi, bana el salladı ve tiksintiyle burnunu buruşturdu. Ona, güle güle anlamında, el salladım ve dönüp Alice'i aramaya devam ettim. Lauren ve Conner'ın arasındaki boşluğa geçtim.</p>

  <p>Aniden yanıma geldi ve elini omzuma koyup beni mutfağın oradaki gölgelikten çekip çıkardı. Bileğimden yakalayıp beni kalabalığın içerisine çekti.</p>

  <p>"Sıcak bir parti," dedi.</p>

  <p>Elimi ondan kurtardım ve ters ters baktım. </p>

  <p>"Burada ne yapıyorsun?"</p>

  <p>"Beni sen davet ettin, hatırlıyorsun, değil mi?"</p>

  <p>"Yumruğum senin için hafif oldu ama izin ver, tercüme edeyim; bu senin davetini de iptal etmişti."</p>

  <p>"Bu kadar can sıkıcı olma. Sana mezuniyet hediyeni getirdim."</p>

  <p>Elimi göğsümde birleştirdim. Şu anda Jacob ile tartışmak <span style="text-indent: 1em; font-size: 1em;">istemiyordum. Alice'in ne gördüğünü, Edward ve Carlisle'in bu konuda ne söylediğini bilmek istiyordum. Onları görebilmek için kafamı Jacob'tan başka yöne çevirdim.</span></p>

  <p>"Aldığın yere geri iade et, Jake. Yapmam gereken şeyler var..."</p>

  <p>Bir adım ileri gelerek ilgimi çekmeye çalıştı.</p>

  <p>"Bunu geri alamam. Bir mağazadan almadım, kendim yaptım. Yapmam da uzun zaman aldı."</p>

  <p>Tekrar çevreme bakındım ama Cullenlar'dan kimseyi göremedim. Nereye gitmişlerdi? Gözlerim karanlık odayı taradı.</p>

  <p>"Ah, hadi ama, Bell. Sanki burada yokmuşum gibi davranma!"</p>

  <p>"Öyle davranmıyorum." Onları hiçbir yerde göremiyordum. "Bak, Jake, şu anda kafamda bir sürü şey var."</p>

  <p>Elini çenemin altına koydu ve yüzümü kendisine çevirdi. </p>

  <p>"Birkaç saniyeliğine tüm ilgini bana vermeni isteyebilir miyim, Bayan Swan?"</p>

  <p>Onun dokunuşundan kurtulmak için silkindim. </p>

  <p>"Ellerini benden uzak tut, Jacob," diye tısladım.</p>

  <p>"Üzgünüm!" dedi birdenbire, ellerini teslim olurcasma havaya kaldırdı. "Gerçekten üzgünüm. Geçen gün olanlar için de yani. Seni o şekilde öpmemeliydim. Bu yanlıştı. Sanırım...şey, sanırım kendimi beni istediğine inandırmıştım."</p>

  <p>"İnandırmak. Nasıl da doğru bir tanım!"</p>

  <p>"Kibar ol. Özrümü kabul edebileceğini biliyorsun."</p>

  <p>"Peki. Özrün kabul edildi. Şimdi, bana biraz zaman verirsen..."</p>

  <p>"Peki," diye mırıldandı. Sesi öncekinden farklıydı. Gözlerini yere dikmiş, benden saklamaya çalışıyordu. Alt dudağı da bir parça sarkmıştı.</p>

  <p>" Sanırım gerçek arkadaşlarınla olmak istiyorsun," dedi aynı yılgın ses tonuyla. "Anladım."</p>

  <p>İnledim. </p>

  <p>"Ah, Jake, biliyorsun, bu yaptığın hiç adil değil."</p>

  <p>"Öyle mi?"</p>

  <p>"Adil olmalısın." Öne eğildim ve dikkatlice yüzüne baktım, gözlerine bakmaya çalışıyordum. Sonra yukarı baktı, başımın üzerine, bakışlarımdan kaçmaya çalışıyordu.</p>

  <p>"Jake?"                </p>

  <p>Bana bakmayı reddediyordu.</p>

  <p>"Hey, benim için bir şey yaptığını söylemiştin, değil mi? Sadece konuşuyor muydun yoksa? Hediyem nerede?" Sahte merakım içler açışıydı ama gene de işe yaramıştı. Gözlerini devirdi ve yüzünü buruşturdu.</p>

  <p>Aynı acınası oyuna devam ettim, elimi öne uzattım ve avucumu açtım. </p>

  <p>"Bekliyorum."</p>

  <p>"Tabii," dedi alayla. Sonra eliyle arka cebine uzandı ve kabaca rengârenk kumaşlara sarılmış küçük bir kutu çıkardı. Deri iplerle bağlanmıştı bu kutu. Avucumun içine bıraktı.</p>

  <p>"Hey, bu çok tatlı, Jake. Teşekkürler!"</p>

  <p>İç geçirdi. </p>

  <p>"Hediye içinde, Bella."</p>

  <p>'Ya."</p>

  <p>Deri ipleri açmakta biraz sorun yaşadım. Tekrar iç geçirdi ve paketi elimden alıp bağı kolayca açtı. Kutuyu ters çevirerek bana uzattı ve avucuma gümüş bir şey düştü. Metal zincir şıngırdadı.</p>

  <p>"Bilezik kısmını yapmadım," dedi. "Sadece tılsım kısmını."</p>

  <p>Zincirin bir ucunda tahtadan bir oyma vardı. Onu parmaklarımın arasına aldım ve yakından baktım. Bu küçücük parça da öylesine ince detaylar vardı ki... Minyatür boyutlardaki kurt son derece gerçek görünüyordu. Kırmızıya çalan bir kahverengiye oyulduğundan rengi de tenime çok uygundu.</p>

  <p>"Bu çok güzel," diye fısıldadım. "Bunu sen mi yaptın? Nasıl?" </p>

  <p>Omuz silkti. </p>

  <p>"Billy'nin bana öğrettiği bir şeydi. O bu konuda benden daha iyidir."</p>

  <p>"Buna inanmak güç," diye mırıldandım ve minik kurdu parmaklarımın arasında çevirmeye devam ettim.</p>

  <p>"Beğendin mi?"</p>

  <p>"Evet! Bu inanılmaz, Jake."</p>

  <p>Gülümsedi, bu defa mutlu görünüyordu fakat sonra ifadesi aniden tekrar değişti. </p>

  <p>"Bunu beni hatırlayasın diye yaptım. Nasıl olduğunu bilirsin, gözden uzak olunca..."</p>

  <p>Davranışını görmezden geldim. </p>

  <p>"Takmama yardım et."</p>

  <p>Sağ elim bandajda olduğundan sol bileğimi uzattım. Büyük parmakları için zor gibi görünse de kolayca taktı.</p>

  <p>"Takacak mısın?" diye sordu.</p>

  <p>"Tabii ki."</p>

  <p>Bana gülümsedi. Onda görmekten hoşlandığım mutlu bir gülümsemeydi bu.</p>

  <p>Bir anlığına döndüm ve Edward ya da Alice odada mı diye endişeyle etrafa bakmaya başladım.</p>

  <p>"İlgin neden bu kadar dağınık?" diye sordu Jacob merakla.</p>

  <p>"Hiç," diye yalan söyledim, konsantre olmaya çalışıyordum. "Hediye için teşekkürler, gerçekten. Çok sevdim."</p>

  <p>"Bella?" Kaşlarını çatmıştı, gözlerinde koyu gölgeler belirmişti. "Bir şeyler oluyor, değil mi?"</p>

  <p>"Jake, ben.. .hayır, bir şey olmuyor."</p>

  <p>"Bana yalan söyleme, sürekli söylüyorsun. Bana neler olduğunu anlat. Hepsini öğrenmek istiyoruz" dedi, sondaki çoğul ekini bir anda sokuşturuvermişti.</p>

  <p>Muhtemelen haklıydı; kurtlar da olan bitenle ilgililerdi. Tek şüphem, bunun için doğru zaman olup olmadığıydı. Alice'i bulana kadar da bilemeyecektim.</p>

  <p>"Jacob, sana anlatacağım. Sadece bana neler olduğunu anlayana kadar müsaade et, tamam mı? Alice ile konuşmalıyım."</p>

  <p>Yüzünde şüpheci bir ifade belirdi. </p>

  <p>"Medyum bir şeyler gördü."</p>

  <p>"Evet, sen ortaya çıkmadan hemen önce."</p>

  <p>"Bu odandaki kan emiciyle mi ilgili?" diye mırıldandı, sesini müziğe uydurup alçakta tutmaya çalışıyordu.</p>

  <p>"Onunla ilgili," diye kabul ettim.</p>

  <p>Yüzüme bakarken başını yana doğru eğdi. </p>

  <p>"Bir şey biliyorsun ama bana söylemiyorsun... büyük bir şey."</p>

  <p>Yalan söylemenin ne gereği vardı ki? En nihayetinde beni benden daha iyi tanıyordu. </p>

  <p>"Evet."</p>

  <p>Jacob çok kısa bir süre gözlerini bana dikti ve sonra da girişte bekleyen arkadaşlarına dönüp tuhaf ve rahatsız bir şekilde baktı. Onun yüzündeki ifadeyi gördükleri anda hareket etmeye başladılar ve dans edenlerin arasına karıştılar. Sanki dans ediyor gibi görünüyorlardı. Yarım dakika içerisinde Jacob'ın yanına gelmişlerdi.</p>

  <p>"Şimdi. Açıkla," dedi Jacob.</p>

  <p>Embry ve Quil etrafa baktılar, kafaları karışmış gibi görünüyorlardı ama temkinliydiler.</p>

  <p>"Jacob, her şeyi bilmiyorum." Biri beni kurtarsın diye odaya bakınmaya devam ediyordum. Beni köşeye sıkıştırmışlardı, hem de her anlamda.</p>

  <p>"Ne biliyorsun o zaman?"</p>

  <p>Üçü de aynı anda ellerini göğüslerinde kavuşturdular. Bu biraz gülünç, aynı zamanda da tehditkâr bir tavırdı.</p>

  <p>Ve sonra Alice'in merdivenlerden aşağıya indiğini gördüm, bembeyaz teni mor ışıkta parlıyordu.</p>

  <p>"Alice!" diye bir çığlık attım, rahatlamıştım.</p>

  <p>Müzik sesimi bastırmış olsa da, adını söyler söylemez bana doğru döndü. Hevesle el salladım ve bana doğru eğilmiş üç kurt adamı gördüğü andaki yüz ifadesini izledim. Gözlerini kısmıştı.</p>

  <p>Yüzünde büyük bir korku ve endişe vardı. <span style="text-indent: 1em; font-size: 1em;">Jacob, Quil ve Embry, üçü de, geriye çekilmişlerdi ve yüzlerinde huzursuz bir ifade vardı. Alice kollarını belime doladı.</span></p>

  <p>"Seninle konuşmalıyım," diye fısıldadı kulağıma.</p>

  <p>"Jake, sonra görüşürüz..." diye mırıldandım yanlarından uzaklaşırken.</p>

  <p>Jacob, kolunu tam önümüze uzattı ve elini duvara dayadı, </p>

  <p>"Hey, bu kadar çabuk değil."</p>

  <p>Alice hayretle ona bakıyordu. </p>

  <p>"Pardon?"</p>

  <p>"Bize neler olduğunu anlat," diye kükredi.</p>

  <p>Aniden Jasper ortaya çıktı. Daha bir saniye önce yolumuz Jacob tarafından kesilmişti ama sonraki saniye Jasper, Jake'in diğer tarafında belirmişti ve yüzünde korkunç bir ifade vardı.</p>

  <p>Jacob yavaşça kolunu geri çekti. Bu yapılabilecek en iyi hareket gibi görünüyordu, büyük ihtimalle kolunu tek parça tutmak istemişti.</p>

  <p>"Bilmeye hakkımız var," diye mırıldandı Jacob, gözlerini dikmiş hâlâ Alıce'e bakıyordu.</p>

  <p>Jasper onların tam ortasında duruyordu.</p>

  <p>"Hey, hey," diyerek araya girdim ve histerik bir gülüşle devam ettim, "partideyiz, hatırlıyorsunuz, değil mi?"</p>

  <p>Kimsenin ilgisini çekememiştim. Jacob, gözlerini dikmiş Alice'e bakarken Jasper da gözlerini Jacob'tan ayırmıyordu. Alice'ın yüzü birdenbire düşünceli bir hal almıştı.</p>

  <p>"Tamam, Jasper. Aslında haklı."</p>

  <p>Jasper pozisyonunu değiştirmedi. <span style="text-indent: 1em; font-size: 1em;">Bu belirsizlik anı beni deli edecekti. </span></p>

  <p>"Ne gördün. Alice?"</p>

  <p>Bir anlığına Jacob'a baktı ve sonra bana döndü, açıkça onların da duymasını istiyordu.</p>

  <p>"Karar verildi."</p>

  <p>"Seattle'a mı gideceksiniz?"</p>

  <p>"Hayır."</p>

  <p>Kanın yüzümden çekildiğini hissettim. Midem bulanmıştı. </p>

  <p>"Buraya geliyorlar." Nefesim kesilmişti.</p>

  <p>Quileute gençleri sessizce, yüzlerimizde beliren her ifadeyi izliyorlardı. Yerlerine çakılıp kalmışlardı ama tam anlamıyla sakın oldukları söylenemezdi. Üçünün de elleri titriyordu.</p>

  <p>"Evet."</p>

  <p>"Forks'a," diye fısıldadım.</p>

  <p>"Evet."</p>

  <p>"Ne için?"</p>

  <p>Başını salladı, sorumu anlamıştı. </p>

  <p>"Biri senin kırmızı tişör<span style="text-indent: 1em; font-size: 1em;">tünü taşıyor."</span></p>

  <p>Yutkunmaya çalıştım.</p>

  <p>Jasper, bize onaylamaz gözlerle bakıyordu. Bunun kurt adamların önünde tartışılmasından hoşlanmadığının farkındaydım. </p>

  <p>"Buna izin veremeyiz. Kasabayı koruyacak kadar kalabalık değiliz."</p>

  <p>"Biliyorum," dedi Alice, yüzü aniden solmuştu. "Fakat onları nerede durdurduğumuzun bir önemi yok. Sayımız yetmez, bazıları mutlaka aramak için buraya gelecektir."</p>

  <p>"Hayır!" diye bağırdım.</p>

  <p>Partinin gürültüsü benim bu karşı çıkışımı bastırmıştı. Etrafımızda arkadaşlarım, komşularım, dostlarım ve düşmanlarım vardı; gülüyorlar ve dans ediyorlardı. Ne büyük bir dehşet ve korkuyla karşı karşıya olduklarından habersizlerdi. Ve bu tehlikenin nedeni bendim.</p>

  <p>"Alice," dedim güçlükle. "Gitmek zorundayım, buradan gitmek zorundayım."</p>

  <p>"Bunun yardımı olmaz. İz sürücüleri halletsek de, onlar gene de buraya gelecekler."</p>

  <p>"Öyleyse onlarla karşı karşıya gelmeliyim!" Eğer sesim boğuk ve gergin olmasaydı, bir haykırma gibi çıkabilirdi. "Belki aradıklarını bulurlarsa, kimseye zarar vermeden giderler!"</p>

  <p>"Bella!" diye itiraz etti Alice.</p>

  <p>"Dur bakalım," dedi Jacob emreder gibi. "Ne geliyor?"</p>

  <p>Alice ona buz gibi bir bakış fırlattı. </p>

  <p>"Bizim türümüzden. Çok daha fazlası."</p>

  <p>"Neden?"</p>

  <p>"Bella için. Tek bildiğimiz bu."</p>

  <p>"Hepsi senin için mi geliyor?" diye sordu.</p>

  <p>Jasper'ın öfkesi belli oluyordu. </p>

  <p>"Bazı avantajlarımız var köpekçik. Bir dövüş bile olabilir."</p>

  <p>"Hayır," dedi Jacob ve yüzüne tuhaf bir gülümseme yayıldı. "Bileden fazlası olacak."</p>

  <p>"Mükemmel!" diye tısladı Alice.</p>

  <p>Donmuş bir halde Alice'in yüzünde beliren ifadeye bakıyordum. Yüzü sevinçle canlanmıştı, kusursuz yüzündeki bütün umutsuzluk silinmişti.</p>

  <p>Jacob'a gülümsedi ve Jacob da Alice'e gülümsedi.</p>

  <p>"Bu tabii ki her şeyi değiştirir," dedi Alice kendinden memnun bir biçimde. "Uygunsuz bir durum ama her şeyi hesaba katarsak, kabul ediyorum."</p>

  <p>"Birlikte hareket etmeliyiz," dedi Jacob. "Bu bizim için kolay olmayacak. Fakat bu sizin değil, daha çok bizim işimiz."</p>

  <p>"O kadar ileri gitmezdim ama yardıma ihtiyacımız var. Seçici olmayacağız."</p>

  <p>"Dur, dur, dur, dur," diye aralarına girdim.</p>

  <p>Alice parmak uçlarındaydı ve Jacob ona doğru eğilmişti, ikisinin yüzü de keyifliydi. Fakat ikisi de, kokularından dolayı burunlarını kırıştırmışlardı. Sabırsızca bana baktılar.</p>

  <p>"Birlikte mi?" dedim dişlerimin arasından.</p>

  <p>"Ciddi ciddi, bizi bu işten uzak tutabileceğini mi düşündün, gerçekten?" dedi Jacob.</p>

  <p>"Bu işe karışmıyorsunuz!"</p>

  <p>"Senin medyum öyle düşünmüyor."</p>

  <p>"Alice! Onlara hayır de!" diye ısrar ettim. "Öldürülecekler!" Jacob, Quil ve Embry, bu söylediğime kahkahalarla güldüler.</p>

  <p>"Bella," dedi Alice teskin edici bir ses tonuyla "ayrı olursak öldürülebiliriz. Birlik olursak - "</p>

  <p>"Sorun olmayacaktır," diye cümleyi tamamladı Jacob. Quil gene kahkahayla güldü.</p>

  <p>"Kaç kişiler?" diye hevesle sordu Quil.</p>

  <p>"Hayır!" diye bağırdım. </p>

  <p>Alice dönüp bana bakmadı bile. </p>

  <p>"Değişir. Bugün yirmi bir kişiler ama sayıları azalıyor."</p>

  <p>"Neden?" diye sordu Jacob merakla.</p>

  <p>"Uzun hikâye," dedi Alice, aniden dikkatle odaya bakmaya başlamıştı. "Ve burası bu konuşma için doğru yer değil."</p>

  <p>"Bu gece nasıl?" diye ısrar etti Jacob.</p>

  <p>"Evet," diye yanıtladı Jasper. "Zaten bir toplantı planlamıştık... strateji için. Eğer bizimle yan yana dövüşeceksenız, biraz eğitime ihtiyacınız olacak."</p>

  <p>Cümlenin son kısmından dolayı tüm kurtların yüzünde hoşnutsuz bir ifade belirdi</p>

  <p>"Hayır!" diye inledim.</p>

  <p>"Bu biraz tuhaf olacak," dedi Jasper düşünceli bir şekilde "Asla beraber çalışabileceğimizi düşünmemiştim. Bu ilk olmalı."</p>

  <p>"Bundan şüphen olmasın," diye onayladı Jacob. Acelesi var gibi görünüyordu. "Sam'in yanına dönmeliyiz. Ne zaman buluşacağız?"</p>

  <p>"Siz ne zaman gelebilirsiniz?"</p>

  <p>Üçü de gözlerini devirdi. </p>

  <p>"Ne zaman buluşacağız?" diye tekrar etti sorusunu Jacob.</p>

  <p>"Üç?"</p>

  <p>"Nerede?"</p>

  <p>"Hoh Forest korucu merkezinin on beş kilometre kuzeyinde. Batıdan gelin, kokumuzu izleyerek yolu bulabilirsiniz."</p>

  <p>"Orada olacağız."</p>

  <p>Gitmek üzere arkalarını döndüler.</p>

  <p>"Bekle, Jake!" diye bağırdım arkasından. "Lütfen Bunu yapma!"</p>

  <p>Duraksadı, yüzünde bir gülümsemeyle geriye döndüğünde Embry ve Quil sabırsızca kapıya doğru ilerliyorlardı. </p>

  <p>"Komik olma, Bells. Bana, sana verdiğimden çok daha iyi bir hediye veriyorsun."</p>

  <p>"Hayır!" diye bağırdım. Elektro gitar, haykırışımın duyulmasına engel olmuştu.</p>

  <p>Cevap vermedi; çoktan gitmiş olan arkadaşlarını yakalamak için hızlandı. Tek yapabildiğim çaresizce Jacob'ın gidişini izlemek oldu.</p>
</body>
</html>
