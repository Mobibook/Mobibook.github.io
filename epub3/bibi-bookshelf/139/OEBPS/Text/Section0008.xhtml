<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>4. DOĞA</h1>

  <p>Kötü bir hafta geçirmiştim. <span style="text-indent: 1em; font-size: 1em;">Aslında hiçbir şeyin tam olarak değişmediğini biliyordum. Tamam, Victoria pes etmemişti ama gerçekten de, zaten bir an bile olsun pes edeceğini düşünmüş müydüm? Tekrar ortaya çıkacağını biliyordum. Bu yeni bir endişe değildi. </span><span style="text-indent: 1em; font-size: 1em;">Teoride endişelenmemek pratikten daha basitti.</span></p>

  <p>Mezuniyet günüme sadece birkaç hafta kalmıştı, böyle oturup bir sonraki felaketi beklemek biraz aptalca değil miydi? Görünüşe göre insan olmak çok tehlikeliydi, resmen tehlikeye davetiye çıkarmaktı. Benim gibi birinin insan olarak kalmaması gerekiyordu. <span style="text-indent: 1em; font-size: 1em;">Ama kimse beni dinlemezdi.</span></p>

  <p>Carlisle şöyle demişti, "Biz yedi kişiyiz Bella. Hem yanımızda Alice gibi bir yetenek var, Victoria'nın bizi savunmasız yakalayacağını hiç sanmıyorum. Bence, Charlie için plana sadık kalmamız önemli."</p>

  <p>Esme şöyle demişti, "Sana bir şey olmasına asla izin vermeyiz, tatlım. Bunu biliyorsun. Lütfen endişelenme." Sonra da beni alnımdan öpmüştü.</p>

  <p>Emmett şöyle demişti, "Edward seni öldürmediği için öyle mutluyum ki. Seninle birlikte her şey çok eğlenceli" </p>

  <p>Rosalie ona sert bir bakış atmıştı.</p>

  <p>Alice gözlerini devirmişti ve şöyle demişti, "Alınıyorum ama. Gerçekten bunun için endişelenmiyorsun, değil mi?"</p>

  <p>"Eğer büyük bir sorun değilse, Edward neden beni Florida'ya sürükledi?" diye ısrarla sormuştum.</p>

  <p>"Belki henüz fark etmedin Bella ama Edward birazcık aşırı tepki vermeye meyilli biri, değil mi?"</p>

  <p>Jasper, sessizce bedenimdeki tüm endişeyi ve gerilimi, duygusal atmosferi kontrol ederek ortadan kaldırmıştı. Endişelerimden tekrar kurtulduğumu hissetmiş ve çaresiz yalvarışlarımı teselli etmelerine izin vermiştim. <span style="text-indent: 1em; font-size: 1em;">Tabii ki, bu sakinlik, Edward'la ben odadan dışarı çıkar çıkmaz sona ermişti. </span><span style="text-indent: 1em; font-size: 1em;">Sonuç olarak ortak fikir, peşimdeki, beni öldürmeye niyetli vampiri umursamamam yönündeydi. Hayatıma devam etmeliydim.</span></p>

  <p>Ben de öyle yapmaya çalıştım. Ama şaşırtıcı biçimde, halletmeye çalıştığım diğer şeyler de en az o kadar sıkıntı vericiydi. Ayrıca beni nesli tükenen canlılar sınıfına sokan "durumum" hâlâ aynıydı...</p>

  <p>Çünkü Edward'in karşılığı her zaman aynı şekilde, sinir bozucu oluyordu. </p>

  <p>"Bu senin ve Carlisle'nin arasında," demişti. "Tabii ki, sen ve benim aramdaki bu bağı kurmak için ne kadar istekli olduğumu biliyorsun. Ama şartımı da biliyorsun." Ve tatlı tatlı gülümsedi.</p>

  <p>Ah. Bu koşulu çok iyi biliyordum. Edward, ne zaman istersem beni kendisi gibi yapabileceğine söz vermişti...tabii önce onunla evlenmem gerekiyordu.</p>

  <p>Bazen aklımı okuyamamasının sadece bir numara olup olmadığını merak ediyordum. Yoksa direttiği bu koşul, benim için nasıl bu kadar sorun olabilirdi ki? O tek koşul bana engel oluyordu.</p>

  <p>Her şeyiyle kötü bir haftaydı. Ve bugün de en kötü günüydü. <span style="text-indent: 1em; font-size: 1em;">Edward'ın uzakta olduğu her gün kötüydü. Bu hafta, Alice'in öngörülerinde kayda değer bir şey yoktu ve bu yüzden ben de kardeşleriyle ava gitmesi konusunda ısrarcı olmuştum. Kolay ve çok uzaklaşmasına gerek bırakmayan avların onun için ne kadar sıkıcı olduğunu biliyordum.</span></p>

  <p>"Git ve eğlen," demiştim ona. "Benim için birkaç dağ aslanı yakala."</p>

  <p>Ona, gittiği zamanlarda her şeyin benim için ne kadar zor olduğunu asla söylemezdim. Tüm o terk edilme kabusları yeniden hortluyordu. Eğer bunu öğrenirse, perişan olurdu ve çok gerekli bile olsa, beni yalnız bırakmaya korkardı. İtalya'dan ilk döndüğü zamanlarda böyleydi. Altın rengi gözleri, duyduğu susuzluktan dolayı siyaha dönmüştü. Bu yüzden yüzüme cesur bir ifade yerleştirmiş, Emmett ve Jasper ile gitmesi için onu adeta kapı dışarı etmiştim.</p>

  <p>Sanırım o zaman aklımdan geçeni anlayabilmişti. Birazcık. Bu sabah, yastığımın üzerine benim için bıraktığı bir not bulmuştum.</p>

  <p><b><i>Çok yakında döneceğim, beni özlemeye vaktin bile olmayacak. Kalbime iyi bak, seninle birlikte bıraktım.</i></b></p>

  <p>Önümde bomboş bir cumartesim vardı ama sadece Newton's Olympic Outfıtter'da sabah mesaisine kalmam gerekecekti. Ve tabii bir de Alice'den kolayca söz almıştım.</p>

  <p>"Avlanma için eve yakın bir yerlerde olacağım. Bana ihtiyacın olursa, sadece on beş dakikalık bir mesafede olacağım. Her ihtimale karşın gözüm üzerinde olacak."</p>

  <p>Bunun anlamı şuydu; sakın gülünç bir şeyler yapmaya kalkma çünkü Edward gitti.</p>

  <p>Alice, kamyonetimi bozma konusunda en az Edward kadar yetenekliydi.</p>

  <p>İşe iyi tarafından bakmaya çalıştım. İşten sonra, Angela ile önceden planladığımız gibi davetiyelerini yollamasına yardım edecektim ve bu kafamın dağılmasına yardımcı olabilir<span style="text-indent: 1em; font-size: 1em;">di. Edward'in olmadığı zamanlarda Charlie'nin havası yerinde oluyordu, bu yüzden onla da vakit geçirebilirdim. Acaba ona soracak kadar zavallılaşırsam Alice gece benimle kalır mı, diye merak ediyordum. Zaten sonraki gün de Edward eve gelirdi. Böylece bugünü de bu şekilde atlatabilirdim.</span></p>

  <p>Erkenden güne başlamak istemediğim için kahvaltımı yavaşça yedim, ağzıma her defasında bir kaşık gevrek attım. Sonra bulaşıkları yıkadım ve buzdolabının üzerindeki mıknatısları düz bir çizgi halinde yan yana dizdim. Belki de, bende saplantılı zorlanımlı kişilik bozukluğu vardı.</p>

  <p>Son iki mıknatıs yaptığım düzene bir türlü uymuyordu. İkisinin de kutupları aynıydı, bu yüzden ne zaman diğerleriyle yan yana koymaya çalışsam, mutlaka biri yere düşüyordu.</p>

  <p>Bir nedenle - <i>belki de delirdiğimden</i> - bu beni fena halde rahatsız ediyordu. Neden doğru düzgün durmuyorlardı ki? Saçma bir inatla, sanki bir anda normale dönebilirlermiş gibi yan yana dizme çabama devam ettim. İçlerinden birini çevirdiğimde hile yapıyormuşum gibi hissetmiştim. Nihayet mıknatıslardan çok kendime sinirlendim ve hepsini alıp avucumda topladım. Biraz çabalayarak, ki epeyce karşı koymuşlardı, en nihayetinde onları yan yana tutmayı başardım.</p>

  <p>"Nasılmış," dedim yüksek sesle, evet, hareket etmeyen nesnelerle konuşmak hayra alamet değildi. "O kadar da zor değilmiş ha?"</p>

  <p>Orada bir süre bir aptal gibi durdum, bilimsel gerçeklerin sürekliliğine inanmadığımı kabul etmeye hazır değildim. Sonra iç geçirdim ve mıknatısları tekrar buzdolabının üzerine koydum.</p>

  <p>"Bu kadar inatçı olmaya gerek yok," dedim kendi kendime mırıldanarak.</p>

  <p>Daha çok erkendi ama tekrar hareketsiz nesnelerle konuşmaya başlamadan önce dışarı çıkmaya karar verdim. <span style="text-indent: 1em; font-size: 1em;">İş yerine gittiğimde Mike koridoru paspaslıyor, annesi de </span><span style="text-indent: 1em; font-size: 1em;">yeni ürünlere yer açmak için tezgâhı düzenliyordu. Onları bir tartışmanın tam ortasında yakalamıştım, öyle ki, orada olduğumun farkına bile varmamışlardı.</span></p>

  <p>"Fakat bu Tyler'ın gidebileceği tek zaman," dedi Mike şikâyetçi bir ses tonuyla. "Demiştin ki, mezuniyetten sonra »</p>

  <p>"Beklemek zorundasınız," diye tersledi Bayan Newton. "Sen ve Tyler yapacak başka bir şeyler düşünseniz iyi olur. Polis orada neler olduğunu bulana kadar Seattle'a gidemezsiniz. Beth Crowley'nin de Tyler'a aynı şeyi söylediğini biliyorum, o yüzden beni sanki her şeyin suçlusuymuşum gibi gösterme - Ah, günaydın Bella," dedi aniden benim varlığımı fark ederek, sesi birden canlanmıştı. "Erkencisin."</p>

  <p>Karen Newton, spor ekipmanları bölümünde yardım istemeyi düşünebileceğim son insandı. Mükemmel şekilde parlayan sarı saçları, zarif bir biçimde ensesinden toplanmış, ayak tırnakları da tıpkı el tırnakları gibi işinin erbabı biri tarafından boyanmıştı. Ayağındaki yüksek ökçeli çapraz bantlı ayakkabı dikkate alınırsa, yürüyüş botları konusunda pek yardım edebilecek birine benzemiyordu.</p>

  <p>"Kırmızı yandı, artık durun," diyerek bir espri yapmaya çalıştım ve parlak turuncu korkunç önlüğümü tezgâhın altından çıkardım. Bayan Newton'ın bu Seattle seyahati için Mike kadar mücadeleye hazır oluşu beni şaşırtmıştı. Mike'ın izin almayı başaracağını sanmıştım.</p>

  <p>"Şey, ee..." Bayan Newton bir an tereddüt etti, önünde bir yığın el ilanı vardı ve onlarla uğraşıyordu.</p>

  <p>Önlüğüm elimde, bir an için durdum. Bu bakışı biliyordum. <span style="text-indent: 1em; font-size: 1em;">Bu yaz onlarla çalışmayacağımı Newtonlar'a söylemiştim </span><span style="text-indent: 1em; font-size: 1em;">- <i> onları yılın en yoğun oldukları zamanda terk edecektim</i> </span><span style="text-indent: 1em; font-size: 1em;">- bu yüzden onlar da Katie Marshall'ı benim yerimi almak üzere eğitmeye başlamışlardı. İkimize de aynı anda maaş verebilecek durumları yoktu ve bugün sadece birkaç müşteri olacağa benziyordu... </span></p>

  <p>"Ben arayacaktım," dedi Bayan Newton ve devam etti, "Sanırım bugün çok fazla yapman gereken iş olmayacak. Sanırım Mike ve ben idare edebiliriz. Seni erkenden kaldırıp buraya getirttiğim için üzgünüm..."</p>

  <p>Sıradan bir gün olsaydı, bu olaya sevinirdim. Ama bugün...sevinmemiştim.</p>

  <p>"Tamam," dedim ve bir iç geçirdim. Omuzlarım düşmüştü. Peki bugün ne yapacaktım?</p>

  <p>"Bu adil değil anne," dedi Mike. "Eğer Bella çalışmak istiyorsa - "</p>

  <p>"Hayır, sorun değil Bayan Newton. Gerçekten Mike. Çalışmam gereken sınavlarım ve yapmam gereken işler var..." Zaten tartışıyorlardı ve ben de aile içindeki bir başka anlaşmazlığa sebep olmak istemiyordum.</p>

  <p>"Teşekkürler Bella. Mike, dördüncü koridoru unutmuşsun. Şey, Bella, çıkarken bu ilanları da çöpe atar mısın? Bunları bırakan kıza tezgâhın üzerine koyacağımı söylemiştim ama gerçekten hiç boş yerim yok."</p>

  <p>"Tabii, sorun değil." Önlüğümü bıraktım, ilanları kolumun altına tıktım ve sisli yağmura doğru yürümeye başladım.</p>

  <p>Çöp kutusu, Newtonlar'ın mağazasının hemen yanında, çalışanlar için ayrılmış parkın hemen yanındaydı. Ayaklarımı huysuzca çakıl taşlı yolda sürüyerek ilerledim. Tam parlak sarı kâğıtları çöpe fırlatmak üzereydim ki, ilanın başlığı gözüme takıldı. Özellikle gördüğüm bir kelime bütün ilgimi ona vermeme neden olmuştu. <span style="text-indent: 1em; font-size: 1em;">Sıkı sıkı tuttuğum ilanların üzerindeki resme ve altındaki başlığa bakıyordum. Boğazımda bir şeylerin düğümlendiğini hissettim.</span></p>

  <p><b>OLYMPIC KURDUNU KURTARIN</b></p>

  <p>Bu kelimelerin altında, çam ağaçlarının önünde çizilmiş, kafası geride aya doğru uluyan bir kurt resmi yer alıyordu. <span style="text-indent: 1em; font-size: 1em;">Bu resim kaygı vericiydi çünkü kurdun hüzünlü duruşu onun sahipsiz gibi görünmesine neden olmuştu. Sanki acı içerisinde uluyor gibiydi. </span><span style="text-indent: 1em; font-size: 1em;">Kamyonetime koşarken ilanlar hâlâ kolumun altındaydı. </span><span style="text-indent: 1em; font-size: 1em;">On beş dakika, sahip olduğum tüm zaman buydu. Ama bu kadarı yeterdi. La Push'a gitmem on beş dakika alırdı ve şehre varmadan önce beş dakikada da sınırı geçebilirdim.</span></p>

  <p>Kamyonetim hiç sorun çıkarmadan çalıştı.</p>

  <p>Alice beni bunu yaparken görmüş olamazdı çünkü bunu planlamamıştım. Ani bir karar! Elimden geldiğince hızlı hareket ettim, ilerde bu zamana ihtiyacım olacaktı. <span style="text-indent: 1em; font-size: 1em;">Aceleyle ilanları fırlattığım için ön koltukta dağılmış bir halde duruyorlardı. Sarı arka plan üzerinde kalın kalın yazılmış başlıklar ve uluyan kurtlar her yerdeydi. </span></p>

  <p>Hızla anayoldan aşağı indim ve sileceği açıp ön camları temizlerken antika aracın çıkardığı gürültüyü duymazdan geldim. Elli beş ile giderken arabanın sorun çıkarmaması için yalvarırdım, şimdi ise dua etmekten başka çarem yoktu.</p>

  <p>Sınırda olduğuma hiç şüphe yoktu. La Push'un dışındaki ilk evi geçtiğim an kendimi güvende hissettim. Bu mesafe, Alice'in takip edebileceğinin ötesinde olmalıydı.</p>

  <p>Öğleden sonra Angela'ya gittiğimde onu arayabilir ve iyi olduğumu söyleyebilirdim. Onu heyecanlandırmanın bir anlamı yoktu. Benim için endişelenmesine gerek yoktu çünkü zaten Edward dönünce ikisinin yerine de fazlasıyla sinirlenecekti.</p>

  <p>Soluk kırmızı evin önünde gıcırtıyla durduğumda kamyonetimden feci bir vızıltı geldi. Bir zamanlar sığındığım bu eve bakarken boğazımda bir şeyler düğümlenmişti. Buraya son gelişimin üzerinden çok zaman geçmişti.</p>

  <p>Daha ben motoru kapatmadan Jacob kapıda belirmişti bile, yüzündeki boş ifadeden şaşırmış olduğunu anlamıştım. Kamyon  aniden  büyük bir  gürültü  çıkardı ve  sustu. Jcicob'ın bağırdığını güçlükle duyabilmiştim. </p>

  <p>"Bella?"</p>

  <p>"Nasılsın Jake?"</p>

  <p>"Bella!" diye bağırdı tekrar, yüzünde sıcacık bir gülümseme belirmişti. Dişleri, koyu tenine tezat bir şekilde bembeyaz parlıyordu. "Buna inanamıyorum!"</p>

  <p>Hemen kamyonete koştu ve açık kapıdan beni sürüklercesine indirdi, sonra ikimiz birden çocuklar gibi neşe içinde zıplamaya başladık.</p>

  <p>"Buraya nasıl geldin?"</p>

  <p>"Gizlice!"</p>

  <p>"Harika!"</p>

  <p>"Selam Bella!" Billy bu şamatanın nedenini öğrenmek için kapıya çıkmıştı.</p>

  <p>"Selam Bil..."</p>

  <p>Jacob bana öyle sıkı sarılmış ve döndürmüştü ki, nefesim aniden kesilir gibi olmuştu.</p>

  <p>"Vaay, seni burada görmek çok güzel!"</p>

  <p>"Ben nefes...alamıyorum," dedim, güçlükle konuşabilmiştim.</p>

  <p>Güldü ve beni kucağından indirdi.</p>

  <p>"Tekrar hoş geldin, Bella," dedi gülümseyerek. Söyleme şeklinden eve hoş geldin demek istediğini anlamıştım.</p>

  <p>Evde oturamayacak kadar heyecanlı olduğumuzdan yürümeye başladık. Jacob normal olarak çok hızlı yürüyordu, bu yüzden ona birkaç defa bacaklarımın onunki kadar uzun olmadığını hatırlatmak zorunda kalmıştım.</p>

  <p>Yürüdükçe, Jacob'la beraber olmaktan zevk alan benliğimin diğer yanının iyice su yüzüne çıkmaya başladığını hissediyordum. Daha genç ve daha sorumsuzdum. Kendimi zaman zaman sebepsiz yere aptalca şeyler yapan biri gibi hissediyordum.</p>

  <p>Coşkumuz uzun bir süre devam etti; neler yaptığımızdan ve nasıl olduğumuzdan bahsettik. Sonra ona, beni buraya hangi rüzgârın attığından söz ettim. Tereddütle el ilanını<span style="text-indent: 1em; font-size: 1em;"> anlatmaya başladığımda ise, bütün şaşkınlığıma rağmen Jacob'ın kahkahaları ağaçların arasında yankılandı.</span></p>

  <p>Yavaş yürüyüşümüz, deponun arkasından çalılıklara doğru uzandı sonra da First Beach'ten dönerek bir daire çizmiş olduk. Ayrı düşmemizin arkasındaki sebepleri tartışmak için henüz çok erkendi. Hem zaten arkadaşımın yüzüne baktıkça, takındığı acı maske çok tanıdık gelmeye başlamıştı.</p>

  <p>"Yani tam olarak nedir bu hikâye?" diye sordu Jacob. Bunu sorarken yolunun üzerindeki ağaç dalını haddinden güçlü bir biçimde tekmelemişti. Dal kumsala doğru fırladı, sonra da kayaların üzerine çarpıp durdu. </p>

  <p>"Demek istediğim, son görüştüğümüz zamandan beri...şey yani bilirsin...." Konuşmaya çalışıyordu. Derin bir nefes aldı ve tekrar denedi. "Her şey onun gittiği zamanki haline mi döndü? Onun bütün yaptıklarını affettin mi?"</p>

  <p>Derin bir soluk aldım. </p>

  <p>"Affedilecek bir şey yoktu."</p>

  <p>Bu kısmı geçmek istiyordum; ihanetler, suçlamalar... ama bir yere varabilmemiz için öncelikle bunlardan bahsetmemiz gerektiğinin de farkındaydım.</p>

  <p>Jacob sanki limon yemişçesine yüzünü buruşturdu. </p>

  <p>"Keşke, geçen eylülde Sam seni bulduğunda resmini çekmiş olsaydı. Delil olarak kullanılabilirdi."</p>

  <p>"Kimse kimseyi yargılamıyor."</p>

  <p>"Belki de yargılamalı."</p>

  <p>"Eğer sebebini bilseydin, sen bile gittiği için onu suçlamazdın."</p>

  <p>Birkaç saniye bana ters ters baktı. </p>

  <p>"Pekâlâ," dedi meydan okurcasına. "Şaşırt beni."</p>

  <p>Bu bitmek bilmeyen kini canımı sıkıyordu, sürekli aynı yarayı kaşıyıp duruyordu. Bana hâlâ kırgın olması canımı yakıyordu. Bu bana, uzun zaman önce geçirdiğimiz o öğleden sonrayı anımsatmıştı; Sam'in ona emrettiği üzere bana arkadaş olamayacağımızı söylemişti. Aklımı toparlamam birkaç saniye sürdü.</p>

  <p>"Edward'in geçen sonbahar beni terk etmesinin nedeni,<span style="text-indent: 1em; font-size: 1em;">benim bir vampirle olmamam gerektiğini düşünmesiydi. Bu yüzden de beni terk etmenin daha doğru olduğuna karar vermişti."</span></p>

  <p>Jacob, bu söylediklerime biraz geç tepki verdi. Bir dakika boyunca söylediklerimi kafasında tarttı. Fakat söylemek için her ne planladıysa, son anda bunu söylemekten vazgeçmişti. Edward'ın bu kararı almasına neden olan asıl şeyi bilmediği için memnun olmuştum. Eğer Jasper'ın beni öldürmeye çalıştığını öğrenseydi, yapabileceklerini hayal bile edemezdim. </p>

  <p>"Geri geldi ama, değil mi?" dedi Jacob mırıldanarak. "Kararına bağlı kalmaması çok kötü"</p>

  <p>"Hatırlarsan, gidip onu getiren bendim." Jacob, bir dakika boyunca gözlerini dikip bana baktıktan sonra gözlerini kaçırdı. Yüzü gevşemişti ve ses tonu da daha sıcaktı.</p>

  <p>"Bu doğru. Asla tüm hikâyeyi öğrenme fırsatım olmadı. Neler olmuştu?"</p>

  <p>Anlatıp anlatmamak arasında kalmıştım, dudaklarımı kemiriyordum.</p>

  <p>"Bu bir sır mı?" Bu sözleri alay edercesine söylemişti. "Bana söylemene izin yok mu?"</p>

  <p>"Hayır," dedim hemen. "Sadece uzun bir hikâye." Jacob küstahça gülümsedi, sonra da onu takip edeceğimi umarak sahile doğru yürümeye başladı.</p>

  <p>Jacob böyle davranmaya devam edecekse, bu buluşmanın hiç de eğlenceli geçeceğini sanmıyordum. Onu izlemeye başladım, arkamı dönüp gitmeli miydim, emin değildim. Eve döndüğümde Alice ile yüzleşmem gerekecekti... Sanırım acele etmeme hiç gerek yoktu.</p>

  <p>Jacob, tanıdık, devasa bir ağaca doğru yürümeye başladı. Ağaç, tüm dalları ve kökleriyle birlikte bembeyazdı, kumsalın içine, karaya oturmuştu. Bu bizim ağacımızdı.</p>

  <p>Jacob, ağacın köklerinden birinin üzerine oturdu, sonra da benim de oturmam için yanındaki yere eliyle vurdu.</p>

  <p>"Benim için uzun bir hikâye olmasının mahsuru yok. Aksiyon var mı?"</p>

  <p>Yanına otururken gözlerimi devirdim. </p>

  <p>"Biraz aksiyon var," <span style="text-indent: 1em; font-size: 1em;">dedim.</span></p>

  <p>"Aksiyon olmadan gerçek bir korku hikâyesi olmazdı." </p>

  <p>"Korku mu?" dedim küçümseyici bir ses tonuyla. "Söylediklerimi, arkadaşlarım hakkında kaba yorumlar yaparak mı dinleyeceksin?"</p>

  <p>Görünmez bir anahtarla ağzını kilitliyormuş gibi yaptıktan sonra omzunun üzerinden anahtarı fırlattı. Gülümsememeye çalıştıysam da başarılı olamamıştım.</p>

  <p>"Senin de dahil olduğun kısmından başlamak zorundayım." Bu şekilde anlatmanın daha doğru olacağına karar vermiştim. Anlatmaya başlamadan önce tüm hikâyeyi aklımda sıraladım.</p>

  <p>Jacob elini kaldırdı. </p>

  <p>"Konuş."</p>

  <p>"Neden o zamandan başlaman gerektiğini anlamadım." </p>

  <p>"Evet, neyse, bu biraz karmaşık, o yüzden dikkatini ver. Alice'in öngördüğünü biliyor musun?" </p>

  <p>Kaşlarını çattı. Kurtlar, efsanelerde anlatılan vampirlerin doğa üstü yeteneklere sahip olması hikâyesinin doğru olmasına pek de heyecanlanmıyorlardı. Anlatmaya devam ettim ve Edward'i İtalya'da nasıl kurtardığımı anlattım.</p>

  <p>Olanları olabildiğince özetleyerek anlatmış, önemsiz ayrıntıların hepsini atlamıştım. Jacob'ın tepkisini anlamaya çalışıyordum. Benim ölüm haberimi alan Edward'in kendini öldürmeye karar verdiğini gören Alice'i anlattığım andan beri suratında esrarengiz bir ifade oluşmuştu. Hikâyemi anlatırken Jacob'ın yüzünde oldukça düşünceli bir ifade olduğundan dinleyip dinlemediğine pek emin olamıyordum. Sözümü sadece bir defa kesti.</p>

  <p>"O medyum kan emici bizi göremiyor mu?" diye haykırdı, yüzü hem vahşi hem de neşeli görünüyordu. "Cidden mi? Bu muhteşem"</p>

  <p>Dişlerimi sıktım ve sessizce oturmaya devam ettim, yüz ifadesinden devam etmemi beklediğini anlayabiliyordum. Bir hata yaptığını fark edene kadar gözlerimi ayırmadan ona baktım.</p>

  <p>"Ahh!" dedi. "Üzgünüm." Bir kez daha dudaklarına kilit vurdu.</p>

  <p>Volturi kısmına geçtiğimde yüz ifadesi daha anlaşılabilir bir hale gelmişti. Çenesi kasılmış, tüyleri diken diken olmuş ve burun delikleri büyümüştü. Ayrıntılara girmeden, sadece Edward'in bu sorunu çözdüğünü söylemiş, ona verdiğimiz sözden ya da beklediğimiz ziyaretten bahsetmemiştim. Jacob'ın benim kâbuslarıma ihtiyacı yoktu.</p>

  <p>"Şimdi tüm hikâyeyi biliyorsun," dedim en sonunda. 'Artık konuşma sırası sende. Ben annemleyken sen neler yaptın?" Jacob'ın Edward'dan daha fazla ayrıntı vereceğini biliyordum. Beni ürkütmekten çekinmiyordu.</p>

  <p>Ani bir hareketle öne eğildi. </p>

  <p>"Ben, Embry ve Quil, cumartesi gecesi olağan devriyelerimizden birini yapıyorduk ve sonra aniden - baaam!" Bir patlamayı anlatmak için kollarını birdenbire havaya kaldırmıştı. </p>

  <p>"Taze bir iz vardı, daha sadece on beş dakikalıktı. Sam, onu beklememizi istemişti ama gittiğinden haberim yoktu ayrıca senin kan emicilerin sana göz kulak olmaya devam edip etmediğini de bilmiyordum. Bu yüzden onu son hızla takip etmeye başladık fakat biz onu yakalayamadan o sınırı geçti. Sınır boyunca dağıldık, tekrar geri gelmesini umuyorduk. Gerçekten de çok sinir bozucu bir durum olduğunu senden saklamayacağım." Başını salladı, sürüye katıldığı günden bu yana uzattığı saçları gözlerinin önüne geldi. "Güney ucuna kadar gittik. Cullenlar da onu takıp ediyordu, bizim taraftan sadece yirmi beş kilometre kadar uzaktaydılar. Eğer nerede bekleyeceğimizi bilseydik, bu mükemmel bir pusu olabilirdi."</p>

  <p>Yüzünü buruşturarak hayıflandı. "Fakat iyice tehlikeli bir hal almıştı. Sam ve diğerleri biz daha ulaşamadan onu köşe<span style="text-indent: 1em; font-size: 1em;">ye sıkıştırmıştı fakat o, sınır boyunca bir o yana bir-bu yana gidiyordu. Ve seninkiler de sınırın diğer tarafındaydı. Şu iri olanın adı neydi..." </span></p>

  <p><span style="text-indent: 1em; font-size: 1em;">"Emmett."</span></p>

  <p>"Evet, o. Ona bir hamle yaptı ama o kızıl kafa cidden hızlıydı. Onun tam arkasındaydı ve neredeyse Paul ile çarpışacaklardı. Şey, Paul....onu biliyorsun." </p>

  <p>"Evet."</p>

  <p>"Birden konsantrasyonunu kaybetti. Aslında onu da suçlayamıyorum, kocaman kan emiciler tam önünde duruyorlardı. Hemen saldırdı... hey bana öyle bakmaktan vazgeç. Vampirler bizim topraklarımızdaydı."</p>

  <p>Devam etmesi için yüzümü toplamaya çalıştım. Her ne kadar sonunu bilsem de, anlattıkları beni öylesine heyecanlandırmıştı ki, tırnaklarımla elimin içini tırmalıyordum.</p>

  <p>"Neyse, Paul ıskalayınca iri olan kendi taraflarına geçti. Ama sonra neydi o, şey hani şu sarışın olan..." Jacob'ın yüzünde takdir etmekten uzak, tiksinti dolu bir ifade vardı. Bahsettiği kişi, Edward'ın kız kardeşiydi. </p>

  <p>"Rosalie."</p>

  <p>"Her neyse işte. O bizim alana girdi, bu yüzden Sam ve ben de, Paul'ün desteğe ihtiyacı olduğunu hissettik. Sonra onların liderleri ve diğer sarışın adam..." </p>

  <p>"Carlisle ve Jasper."</p>

  <p>Bana öfkeli bir halde baktı. </p>

  <p>"Biliyor musun, isimleri cidden umurumda değil. Neyse Carlisle ve Sam konuşarak ortamı yatıştırmaya çalıştılar. Birdenbire herkes sakinleşti. Şu ismini söylediğin diğeri bize bir şeyler yaptı. Ama yine de, onun yaptığını bildiğimiz halde sakinleşmeyi başardık." </p>

  <p>"Nasıl hissettiğini anlıyorum."</p>

  <p>"Böyle hissetmek cidden can sıkıcı." Kafasını öfkeyle salladı. "Yani Sam ve vampirlerin başı, öncelikli hedeflerinin Victoria olması konusunda anlaştılar ve tekrar onun peşine düştüler. Carlisle, kokusunu takip edebilmemiz için bize kendi taraflarına geçiş izni verdi. Fakat o kadın, Makah böl<span style="text-indent: 1em; font-size: 1em;">gesinin kuzeyindeki sarp kayalıklara doğru gitmeye başladı. Oranın birkaç kilometre uzağında da sahil sınırı başlıyordu. Kadın tekrar denizin üzerinde uçmaya başlamıştı. Şu büyük olan ve sakin olan onu takip etmek için sınırdan geçme izni istediler ama tabii ki hayır dedik."</span></p>

  <p>"İyi. Yani aptalca davranmışsın ama memnunum. Emmett asla yeterince tedbirli davranmaz. Yaralanabilirdi."</p>

  <p>Jacob homurdandı. </p>

  <p>"Yani, hiçbir sebep yokken senin vampirlere saldırdığımızı ve onların tamamen masum olduklarını mı söyle - "</p>

  <p>"Hayır," dedim sözünü keserek. "Edward detaylara girmeden aynı hikâyeyi anlattı."</p>

  <p>"Ya," dedi nefesini verirken ve eğilip yerden bir çakıl taşı aldı. Hiç güçlük çekmeden taşı koydan yüzlerce metre uzağa fırlattı. "Yani sanırım o dönecek. Bizler de onu yakalamaya çalışacağız."</p>

  <p>Ürpermiştim; tabii ki dönecekti. Acaba Edward bir dahaki sefere bunu bana söyler miydi? Hiç sanmıyordum. Gözümü Alice'den ayırmamalıydım, böylece aralarındaki işaretlerden neler olduğunu anlayabilirdim...</p>

  <p>Jacob, ürperdiğimi fark etmişe benzemiyordu. Dudak bükmüş, düşünceli bir halde dalgalara bakıyordu.</p>

  <p>"Ne düşünüyorsun?" dedim uzun süren bir sessizlikten sonra.</p>

  <p>"Bana söylediklerini düşünüyordum. O medyum kızın, seni uçurumdan atlarken görmesini ve intihar ettiğini sanıp her şeyin kontrolden çıkmasını... Farkında mısın, eğer olması gerektiği gibi beni bekleseydin, o zaman o kan emi -Alice, seni atlarken göremeyecekti? Hiçbir şey değişmeyecekti. Biz muhtemelen şu anda diğer cumartesi günlerinde yaptığımız gibi garajda olacaktık. Forks'ta başka vampir olmayacaktı, sonra sen ve ben..." Sesi giderek alçaldı ve en sonunda da iyice duyulmaz bir hal aldı.</p>

  <p>Onun bu şekilde konuşması can sıkıcıydı, Forks'ta hiç vampir olmamasının iyi bir şey olduğunu kastetmişti. Kalbim, onun aklındaki manzara karşısında acıyla çarptı.</p>

  <p>"Edward her koşulda geri dönerdi."</p>

  <p>"Bundan emin misin?" diye sordu, Edward'in adınin geçmesi eski kavgacı halini tekrar su yüzüne çıkarmıştı.</p>

  <p>"Ayrı olmak...ikimizde de çok işe yaramadı."</p>

  <p>Bir şeyler söylemeye çalıştı, yüzündeki ifadeden öfke dolu bir şey söyleyeceği belliydi ama kendisini engelledi ve derin bir nefes alıp sakinleşti.</p>

  <p>"Sam'in sana kızgın olduğunu biliyor muydun?"</p>

  <p>"Bana mı?" Şaşırmıştım. "Ah, anlıyorum. Buraya gelmediğim için."</p>

  <p>"Hayır. O yüzden değil."</p>

  <p>"Sorun ne o zaman?"</p>

  <p>Jacob başka bir taş almak üzere yere uzandı. Taşı elinde çevirmeye başladı; kısık sesle ve gözünü siyah taştan ayırmadan konuştu.</p>

  <p>"Sam seni gördüğünde...yani başlangıçta nasıl olduğunu. Billy onlara, Charlie'nin, iyiye gitmediğin için ne kadar endişelendiğini söylemişti ve sonra sen uçurumdan atladın..."</p>

  <p>Surat asmıştım. Anlaşılan kimsenin bana bunu unutturmaya niyeti yoktu. Gözlerime heyecanla baktı. </p>

  <p>"Senin, Cullenlar'dan, onun kadar nefret etmesi için sebebi olan tek kişi olduğunu düşünüyordu. Sen hayatına...sanki canın yanmamış gibi onları dahil ettiğindeyse, ihanete uğramış gibi hissetti."</p>

  <p>Bir an Sam'in böyle hissedebilen birisi olabileceğine inanamadım. Ağzımda acı bir tat oluştu, birazdan söyleyeceklerim her ikisi için de geçerliydi.</p>

  <p>"Sam'e şunu söyle, cehennemin - "</p>

  <p>"Şuna bak," diyerek sözümü kesti Jacob, inanılmaz bir hızla okyanusa doğru dalışa geçen kartalı gösteriyordu. Kartal son anda kendini durdurdu ve sadece pençeleri, suyun yüzeyine bir an için temas etti. Daha sonra, kanat çırparak pençeleri arasındaki büyük balıkla birlikte uzaklaştı.</p>

  <p>"Bunu her yerde görebilirsin," dedi Jacob, sesi birdenbire <span style="text-indent: 1em; font-size: 1em;">mesafeli bir hal almıştı. "Doğanın kendi işleyişini; av ve avcıyı, yaşam ve ölümün sonsuz döngüsünü."</span></p>

  <p>Bu doğa dersinin amacının ne olduğunu anlamamıştım ama konuyu değiştirmeye çalıştığını tahmin ediyordum. Fakat daha sonra bana döndüğünde gözlerinde meşum bir mutluluk olduğunu gördüm.</p>

  <p>"Ama asla balığı kartalı öpmeye çalışırken göremezsin. Bunu asla göremezsin." Alay edercesine gülümsemişti.</p>

  <p>Aynı şekilde gülümsedim, ağzımdaki acı tat hâlâ duruyordu. </p>

  <p>"Belki de balık uğraşıyordur," dedim. "Bir balığın ne düşündüğünü bilmek zordur. Hem bilirsin, kartallar güzel kuşlardır."</p>

  <p>"Böyle mi oldu peki?" Sesi birdenbire sert bir şekilde çıkmıştı. "İyi göründüğü için mi?"</p>

  <p>"Aptal olma, Jacob."</p>

  <p>"O zaman para yüzünden, öyle mi?" diye sordu ısrarla.</p>

  <p>"Bu harika," diye söylendim ve ayağa kalktım. "Benim böyle birisi olduğumu düşündüğün için koltuklarım kabardı." Ona sırtımı döndüm ve yürümeye başladım.</p>

  <p>"Off, kızma ama." Arkamdan geliyordu; bileğimden yakaladı ve beni çevirdi. "Ciddiyim! Bir çıkmazdayım ve sadece olanları anlamaya çalışıyorum."</p>

  <p>Kaşlarını öfkeyle çatmıştı ve siyah gözlerinde gölgeler dolaşıyordu.</p>

  <p>"Onu seviyorum. Bunun sebebi zengin ya da yakışıklı olması değil!" Son cümleyi tükürür gibi söylemiştim. "Zengin ya da yakışıklı olmasaydı da onu severdim. Birbirimize o kadar yakınız ki, o, tanıdığım en sevgi dolu, en kendini düşünmeyen, en zeki ve en düzgün insan. Tabii ki onu seviyorum. Bunu anlamasının nesi bu kadar zor?"</p>

  <p>"Bunu anlamak imkânsız!"</p>

  <p>"Lütfen beni aydınlat, Jacob." Sesimde alaycı bir ton vardı. "Bir insanın, diğerini sevmesi için gereken geçerli neden nedir? Görünüşe göre yanlış bir şeyler yapıyorum."</p>

  <p>"Sanırım önce kendi türünden birilerine bakarak işe başlamalısın. Normali budur."</p>

  <p>"Ama bu çok saçma!" diye cevap verdim. "O zaman sanırım Mike Newton'la olmalıyım."</p>

  <p>Jacob geriye doğru bir adım attı ve dudaklarını ısırdı. Sözlerimin onun canını acıttığını görebiliyordum ama kendimi kötü hissedemeyecek kadar kızgındım. Bileğimi bırakıp kollarını göğsünde kavuşturdu ve okyanusa doğru bakmaya başladı.</p>

  <p>"Ben bir insanım," diye mırıldandı, sesini güçlükle duymuştum.</p>

  <p>"Mike kadar insan değilsin," diye devam ettim insafsızca. "Hâlâ bunun en önemli şey olduğunu düşünüyor musun?"</p>

  <p>"Bu aynı şey değil." Jacob gözlerini gri dalgalardan ayırmamıştı. "Bunu ben seçmedim."</p>

  <p>Söylediklerine inanamayarak güldüm. </p>

  <p>"Sence Edward seçti mi? Onun da ne hale geleceği konusunda senden fazla bir fikri yoktu. Bunun için bir anlaşma imzalamadı."</p>

  <p>Jacob hızlıca başını salladı.</p>

  <p>"Sen Jacob, kendini beğenmişin tekisin. Sen de bir kurt adamsın. Ya buna ne dersin?"</p>

  <p>"Bu aynı şey değil," diye tekrar etti ve bana öfkeli bir şekilde baktı.</p>

  <p>"Neden olmadığını anlayamıyorum. Cullenlar'a karşı daha anlayışlı olabilirsin. Onların özünde ne kadar iyi oldukları hakkında hiçbir fikrin yok, Jacob."</p>

  <p>Daha da sinirlenmişti. </p>

  <p>"Onların var olmaması gerekiyordu. Onların varlığı doğaya ters."</p>

  <p>Ona uzun süre gözümü ayırmadan baktım ve nihayet, geç de olsa bakışlarımı fark etti.</p>

  <p>"Ne?"</p>

  <p>"Doğal olmayan diyordun..." diye ipucu verdim.</p>

  <p>"Bella," sesi kısık ve daha farklı çıkıyordu. Sanki yaşlı biri gibiydi. Ses tonu aniden değişmişti, sanki konuşan o değil de, bir öğretmen ya da bir ebeveyndi  "Ben böyle doğdum. Bu <span style="text-indent: 1em; font-size: 1em;">benliğimin bir parçası, ailem için de durum aynı. Hepimiz aynı nedenden dolayı böyleyiz. Burada olmamızın sebebi de bu."</span></p>

  <p>"Dahası," bana küçümser gibi bakıyordu, gözlerindeki ifade anlaşılmazdı. "Ben hâlâ bir insanım."</p>

  <p>Elimi aldı ve sıcak göğsüne bastırdı. Üzerindeki tişörte rağmen kalbinin atışını avucumda hissedebiliyordum.</p>

  <p>"Normal insanlar senin gibi motosikleti kullanamazlar."</p>

  <p>Belli belirsiz gülümsedi. </p>

  <p>"Normal insanlar canavarlardan kaçarlar, Bella. Ve ben asla normal olduğumu iddia etmedim. Sadece insan olduğumu söyledim."</p>

  <p>Jacob'a öfkeli kalabilmek gerçekten zordu. Elimi onun göğsünden çekerken gülümsedim.</p>

  <p>"Bana oldukça insan gibi göründün," diye onayladım. "Şu anda."</p>

  <p>"İnsan gibi hissediyorum." Gözleri artık bana bakmıyordu, çok uzaklardaydı. Alt dudağı titredi, biraz sarsılmış görünüyordu.</p>

  <p>"Ah, Jake," diye fısıldadım ve eline uzandım.</p>

  <p>Burada olmamın sebebi buydu. Döndüğümden beri, ne olursa olsun, beklediğim şey buydu. Çünkü tüm o alaycılığın ve öfkenin altında Jacob aslında acı çekiyordu. Bunu şu anda gözlerinden okuyabiliyordum. Ona nasıl yardım edeceğimi bilmesem de, denemek zorunda olduğumu biliyordum. Bunu ona borçluydum, üstelik onun acı çekmesi benim de canımı yakıyordu. Jacob benim bir parçam olmuştu ve bunu hiçbir şey değiştirememişti.</p>
</body>
</html>
