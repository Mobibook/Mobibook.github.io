<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>21. izler</h1>

  <p>Bu gecenin tek bir anını bile uyumakla harcamaktan nefret ediyordum ama bu kaçınılmazdı. Uyandığımda pencerenin dışındaki güneş, gökyüzünde hızla hareket ederek küçük bulutların arasında parlıyordu. Rüzgâr, ağaç öbeklerini öyle bir sallıyordu ki, ormanın yarısı kopup gidecek gibiydi.</p>

  <p>Giyinmem için beni yalnız bıraktığında düşünme fırsatı bulduğum için memnun oldum. Bir şekilde, dün gece için planladıklarım korkunç derecede ters gitmişti ve ben sonuçlarına katlanmak zorunda kalmıştım. Her ne kadar onun duygularını incitmeden, elimden geldiğince büyük bir hızla elden düşme yüzüğü geri vermiş olsam da; sol elimde hâlâ ağırlığını hissedebiliyordum, sanki görünmezdi ama oradaydı.</p>

  <p>Bu beni rahatsız etmemeli, diye düşünerek mantıklı olmaya çalıştım. Vegas'a yapılcak bir yolculuk çok da büyük bir şey sayılmazdı. Eski kotlarımdan en iyisi hangisiyse onu giyerdim, ya da eski eşofmanlarımı giyerdim. Tören çok da fazla uzun süremezdi; en fazla on beş dakika, değil mi? Buna katlanabilirdim.</p>

  <p>Ve sonra, her şey sona erdiğinde, pazarlığın onun tarafını tamamlamış olurdum. Ona odaklanıp gerisim unuturdum.</p>

  <p>Kimseye söylemek zorunda olmadığımı söylemişti ve ben de bu sözünü tutmasını sağlayacaktım. Elbette Alice'i düşünmemiş olmam benim aptallığımdı.</p>

  <p>Öğlen civarında Cullenlar eve geldi. Tavırlarındaki değişiklik, bana gelmekte olan şeyin kötülüğünü hatırlattı.</p>

  <p>Garipti ama Alice kötü bir ruh halindeydi. Bunun sebebinin hayal kırıklığı olduğunu düşündüm çünkü Edward'a söyledikleri ilk söz kurtlarla çalışmayla ilgili şikâyetler oldu.</p>

  <p>"Bence," - <i>bu kesinliği olmayan kelimeyi kullandığında Alice yüzünü buruşturmuştu</i> - "havanın soğuk olacağı düşüncesiyle çantanı hazırlamak isteyeceksindir, Edward. Senin tam olarak nerede olduğunu göremiyorum çünkü öğleden sonra o köpekle yola çıkacaksın. Ama yaklaşmakta olan fırtına, özellikle o bölgede kötü görünüyordu."</p>

  <p>Edward başıyla onayladı.</p>

  <p>"Dağlarda kar yağacak," diye uyardı.</p>

  <p>"lyy, kar," diye inledim kendi kendime. Tanrı aşkına, haziran ayındaydık.</p>

  <p>"Bir mont giy," dedi Alice bana. Sesinin düşmanca olması beni şaşırttı. Surat ifadesini okumaya çalıştım ama arkasını döndü.</p>

  <p>Edward'a baktım, gülümsüyordu; Alice'i sinir eden her neyse, bu onu eğlendiriyordu.</p>

  <p>Edward'in insani görünümünü destekleyecek kadar, içinden seçebileceği oldukça fazla kamp eşyası vardı; Cullenlar Newton's mağazasının iyi müşterilerindendiler. Bir uyku tulumu, küçük bir çadır ve benim için birkaç paket kurutulmuş yemek kaptı ve hepsini bir sırt çantasına doldurdu.</p>

  <p>Alice, hiçbir söz söylemeden Edward'in hazırlıklarını izleyerek garajda dolanıyordu. Edward onu görmezden geldi. <span style="text-indent: 1em; font-size: 1em;">Hazırlığı bittiğinde, Edward telefonu bana uzattı. </span></p>

  <p><span style="text-indent: 1em; font-size: 1em;">"Neden Jacob'ı arayıp ona bir saat içerisinde hazır olacağımızı söylemiyorsun? Bizimle nerede buluşacağını biliyor."</span></p>

  <p>Jacob evde değildi ama Billy haberleri iletecek uygun bir kurt adam bulduğunda bizi arayacağına söz vermişti.</p>

  <p>"Charlie için endişelenme, Bella," dedi Billy. "Bu konuda kendi payımı kontrol altına almış durumdayım."</p>

  <p>"Evet, Charlie iyi olacak biliyorum." Ama oğlunun güvenliğinden o kadar emin değildim, tabii bunu söylemedim.</p>

  <p>"Keşke yarın diğerleriyle birlikte olabilsem," dedi Bılly pişman bir halde kıkırdayarak. "Yaşlı bir adam olmak zor ış, Bella."</p>

  <p>Savaşma arzusu Y kromozomunu tanımlayan bir özellik olsa gerek. Hepsi aynıydı.</p>

  <p>"Charlie'yle iyi eğlenceler."</p>

  <p>"Bol şans, Bella," diye cevap verdi. "Ve...bunu, benim için, şey, Cullenlar'a da ilet."</p>

  <p>"İletirim," dedim, bu jestine şaşırarak.</p>

  <p>Telefonu Edward'a geri verirken, Alice ve Edward'i bir çeşit sessiz bir tartışma içinde buldum. Alice gözleriyle yalvararak ona bakıyordu. Edward da kaşlarını çatıyordu, istediği her neyse alamadığı için mutsuzdu.</p>

  <p>"Billy size 'bol şans' dilememi istedi."</p>

  <p>"Ne kadar da cömert," dedi Edward, ondan uzaklaşarak.</p>

  <p>"Bella, seninle yalnız konuşabilir miyim?" dedi Alice çabucak.</p>

  <p>"Hayatımı ihtiyacım olduğundan daha da zorlaştırmak üzeresin, Alice," diye uyardı Edward sıkılmış dişleri arasından. "Yapmamanı tercih ederdim."</p>

  <p>"Bunun seninle ilgisi yok, Edward," diye yanıtladı.</p>

  <p>Güldü. Cevabındaki bir şey ona komik gelmişti.</p>

  <p>"Değil," diye üsteledi Alice. "Bu kadınsal bir şey."</p>

  <p>Kaşlarını çattı.</p>

  <p>"Bırak konuşsun." dedim. Meraklanmıştım.</p>

  <p>"Sen istedin," diye mırıldandı. Yarı kızgın, yarı eğlenmiş bir halde yeniden güldü ve garajdan çıktı.</p>

  <p>Endişeli bir halde Alice'e döndüm ama o bana bakmadı. Kötü ruh hali hâlâ geçmemişti. <span style="text-indent: 1em; font-size: 1em;">Porsche'nun kaputuna oturdu, yüzü kederliydi. Ben de onun yanına gidip tampona yaslandım.</span></p>

  <p>"Bella?" diye sordu hüzünlü bir sesle. Sesi öyle perişan geliyordu ki, ona sarıldım.</p>

  <p>"Sorun ne. Alice?"</p>

  <p>"Beni sevmiyor musun?" diye sordu aynı üzgün tonla. </p>

  <p>"Tabii ki seviyorum. Bunu biliyorsun." </p>

  <p>"O zaman neden beni davet bile etmeden gizlice Vegas'a kaçıp evlendiğini görüyorum?"</p>

  <p>"Ah," diye söylendim yanaklarım kızarırken. Onun duygularını incittiğimi görebiliyordum ve hemen kendimi savundum "Her şeyi mahvetmekten nasıl nefret ettiğimi biliyorsun. Bu arada, bu Edward'in fikriydi."</p>

  <p>"Bunu bana nasıl yaparsın? Böyle bir şeyi Edward'dan beklerdim ama senden beklemezdim. Ben seni kardeşimmişçesine seviyorum."</p>

  <p>"Alice, sen zaten benim kardeşimsin." </p>

  <p>"Sözler!" diye homurdandı.</p>

  <p>"İyi, gelebilirsin. Görülecek fazla bir şey olmayacak." Hâlâ yüzünü buruşturuyordu. "Ne?" dedim.</p>

  <p>"Beni ne kadar seviyorsun, Bella?" </p>

  <p>"Neden?"</p>

  <p>Bana yalvaran gözlerle baktı, uzun siyah kirpiklerini kırpıştırıyor, dudaklarının kenarlarını titretiyordu. İnsanın içini acıtan bir bakıştı bu,</p>

  <p>"Lütfen, lütfen, lütfen," diye fısıldadı. "Lütfen, Bella, lütfen. Eğer beni gerçekten seviyorsan... lütfen izin ver, düğününü ben yapayım."</p>

  <p>"Ay, Alice!" diye inledim, kendimi ondan çekip uzaklaşırken. "Hayır! Bunu bana yapma!"</p>

  <p>"Eğer beni gerçekten, içtenlikle seviyorsan, Bella." Kollarımı göğsümde birleştirdim. </p>

  <p>"Bu hiç adil değil. Ayrıca Edward o bahaneyi kullandı bile." </p>

  <p>"Bahse girerim, bu işi geleneksel şekilde yapsan Edward'in daha çok hoşuna gider. Sana bunu asla itiraf edemez. Ve Esme, bu onun için ne ifade eder bir düşünsene!"</p>

  <p>İnledim. </p>

  <p>"Yeni doğanlarla tek başıma karşı karşıya gelirim daha iyi."</p>

  <p>"On yıl boyunca ne istersen yaparım."</p>

  <p>"Bir asır boyu yapman gerekir!"</p>

  <p>Gözleri parladı. </p>

  <p>"Bu bir evet mi?"</p>

  <p>"Hayır! Bunu yapmak istemiyorum!"</p>

  <p>"Birkaç metre yürümekten ve rahibin söylediklerini tekrarlamaktan başka bir şey yapmayacaksın."</p>

  <p>"Iyy!Iyy,ıyy!"</p>

  <p>"Lütfen?" Olduğu yerde zıplamaya başladı. "Lütfen, lütfen, lütfen, lütfen, lütfen?"</p>

  <p>"Seni bunun için asla ve asla hiçbir zaman affetmeyeceğim, Alice."</p>

  <p>'Yaşasın!" diye cıyakladı ellerini çırparak.</p>

  <p>"Bu bir evet değil"</p>

  <p>"Ama olacak," dedi şarkı söylercesine.</p>

  <p>"Edward!" diye haykırdım, garajın dışına doğru. "Dinlediğini biliyorum. Gel buraya." Alice tam arkamda, hâlâ el çırpıyordu.</p>

  <p>"Çok teşekkür ederim, Alice," dedi arkamdan gelen huysuz bir sesle. Ağzının payını vermek için arkamı döndüm ama ifadesi öyle endişeli ve üzgündü ki, şikâyetlerimi dile getirmedim. Bunun yerine kollarımı ona dolayıp gözlerimde sinirden oluşan yaşları görmesinler diye yüzümü saklamayı tercih ettim.</p>

  <p>"Vegas," diye söz verdi Edward kulağıma.</p>

  <p>"Hayatta olmaz," dedi Alice keyifle. "Bella bunu bana asla yapmaz. Biliyorsun Edward, bir kardeş olarak bazen bir hayal kırıklığından başka bir şey değilsin."</p>

  <p>"Acımasız olma," diye yakındım. "Senin aksine beni mutlu etmeye çalışıyor."</p>

  <p>"Ben de seni mutlu etmeye çalışıyorum, Bella. Sadece ben...uzun vadede seni neyin mutlu edeceğini daha iyi biliyorum. Bana teşekkür edeceksin. Belki bir elli yıl için değil ama kesinlikle bir gün edeceksin."</p>

  <p>"Sana karşı bahse gireceğim bir günün geleceğini hayatta tahmin edemezdim. Alice, ama o gün geldi."</p>

  <p>O berrak kahkahalarından birini attı. </p>

  <p>"O zaman, bana yüzüğünü gösterecek misin?"</p>

  <p>O çabucak sol elimi tutup yine aynı hızla bırakırken korkuyla yüzümü buruşturdum.</p>

  <p>"Hah. Taktığını görmüştüm... Bir şey mi kaçırdım?" diye sordu. Kendi sorularını kendi cevaplamadan önce yarım saniye boyunca konsantre oldu, alnı kırıştı. </p>

  <p>"Hayır. Düğün hâlâ <span style="text-indent: 1em; font-size: 1em;">gerçekleşecek."</span></p>

  <p>"Bella'nın mücevherlerle ilgili problemleri var," diye açıkladı Edward.</p>

  <p>"Bir elmastan daha ne çıkar? Şey, sanırım yüzüğün birden fazla elması var ama demek istediğim zaten bir tanesini - "</p>

  <p>"Yeter, Alice!" diye sözünü kesti Edward aniden. Ona bakışı...yine vampir gibiydi. "Acelemiz var."</p>

  <p>"Anlamıyorum. Elmaslarla ilgili olan şey ne?" diye sordum.</p>

  <p>"Sonra konuşuruz," dedi Alice. "Edward haklı, gitsek iyi olacak. Fırtına başlamadan önce tuzak kurup kamp kurmalısınız." Kaşlarını çattı, ifadesi kaygılı, neredeyse endişeliydi. "Montunu almayı unutma, Bella. Hava... mevsimle alakasız bir şekilde soğuk."</p>

  <p>"Ben aldım bile," dedi Edward. "İyi geceler," dedi veda ederken.</p>

  <p>Açıklığa gitmek normalin iki katı uzun sürdü; Edward, kokumun daha sonra Jacob'ın saklanacağı izin yakınında bile olmaması için dolambaçlı yollardan gitmişti. Beni kollarında taşıdı, ağır sırt çantam her zamanki yerindeydi.</p>

  <p>Açıklığın en uzak köşesinde durdu ve beni yere indirdi. </p>

  <p>"Pekâlâ. Dokunabildiğin her şeye dokunarak sadece ku<span style="text-indent: 1em; font-size: 1em;">zeye doğru yürü. Alice, gidecekleri yolun kafamda belirgin bir şekilde canlanmasını sağladı, yollarını kesmemiz uzun sürmez."</span></p>

  <p>"Kuzey?"</p>

  <p>Gülümsedi ve doğru yönü işaret etti.</p>

  <p>Açıklıkta, arkamda güneşli günün parlak sarı ışığını bırakarak ormanlığın içinde dolandım. Belki de Alice'in bulanık görüsü kar hakkında yanılmıştı. En azından yanılmış olmasını umuyordum. Gökyüzü çoğunlukla açıktı ama rüzgâr açık yerlere doğru adeta kızgın kırbaç darbeleri savuruyordu. Ağaçların içi daha serindi ama elbette haziran ayı için oldukça soğuktu. Uzun kollu gömleğimin üstüne giydiğim kalın kazakla bile kollarımdaki tüylerim ürperiyordu. Dokunabileceğim kadar yakın olan her şeye - <i>sert ağaç kabuğu, ıslak eğrelti otu, yosun kaplı kayalar</i> - parmaklarımı sürerek yavaşça yürüdüm.</p>

  <p>Edward, benden yirmi metre uzaklıkta, bana paralel olarak yürüyordu.</p>

  <p>"Doğru yapıyor muyum?" diye bağırdım.</p>

  <p>"Mükemmel bir şekilde."</p>

  <p>Aklıma bir fikir gelmişti. </p>

  <p>"Bu işe yarar mı?" diye sordum ve parmaklarımı saçımda gezdirip sonunda birkaç kopmuş teli çekip onları eğrelti otlarının arasına attım.</p>

  <p>"Evet, izi güçlendirir. Ama saçlarını koparmana gerek yok, Bella. Diğerleri yeterli."</p>

  <p>"Fazladan birkaç yedek saçım var."</p>

  <p>Ağaçların altı kasvetliydi ve içimden Edward'a daha yakın olup onun elini tutarak yürüyebilmeyi diliyordum.</p>

  <p>Yolumun önüne çıkan kırık bir dala daha bir saç telimi sıkıştırdım.</p>

  <p>"Alice'in istediğini almasına izin vermene gerek yok, biliyorsun," dedi Edward.</p>

  <p>"Endişelenme, Edward. Ne olursa olsun, seni mihrapta terk etmeyeceğim." İçimde, Alice'in istediğini alacağı konusunda kötü bir his vardı çünkü Alice genelde istediği bir şey <span style="text-indent: 1em; font-size: 1em;">söz konusu olduğunda acımasız birine dönüşüyordu ve ben ise suçlu hissettirildiğim zaman söylenilenlere hemen kanıyordum.</span></p>

  <p>"Endişelendiğim şey bu değil. Bunun senin istediğin şekilde olmasını istiyorum."</p>

  <p>İçimi çekme hissimi bastırdım. Doğruyu söylersem, bunun onun duygularını inciteceğini biliyordum.</p>

  <p>"Şey, istediğini elde etse bile, düğünü küçük tutabiliriz. Sadece biz oluruz. Emmett internetten rahiplik lisansı alabilir."</p>

  <p>Kıkırdadım. </p>

  <p>"Kulağa daha hoş geliyor." Yeminleri Emmett okusaydı, o kadar resmi gelmezdi ve bu da bir artıydı. Ama bu sefer de gülmeden durabilmek için çaba harcamam gerekirdi.</p>

  <p>"Bak," dedi gülümseyerek. "Her zaman bir uzlaşma yolu bulunur."</p>

  <p>Yeni doğanların benim izimle karşılaşmaları kesin olan yere varmam biraz zaman almıştı ama Edward hızım yüzünden hiç sabırsızlık belirtisi göstermedi. Dönerken, aynı yolda kalayım diye önderlik etmek zorunda kaldı. Halbuki bana bütün yollar aynı gelmişti.</p>

  <p>Tam açıklığa vardığımız sırada düştüm. Önümdeki geniş açıklığı görünce birdenbire fazlaca heveslenmiş ve yürüdüğüm yere dikkat etmeyi unutmuştum. Başımı en yakın ağaca geçirmeden kendimi toparladım ama sol elimin altında kırılan küçük bir dal parçası avucumu deldi.</p>

  <p>"Ay! Ah, muhteşem," diye söylendim,</p>

  <p>"İyi misin?"</p>

  <p>"İyiyim. Olduğun yerde kal. Kanıyor. Birazdan geçer."</p>

  <p>Beni duymazdan geldi. Daha cümlemi bitiremeden yanımdaydı.</p>

  <p>"İlkyardım çantam var," dedi sırt çantasını açarken. "İhtiyacım olabileceğini hissetmiştim,"</p>

  <p>"Kötü değil. Ben icabına bakarım. Senin rahatsız olmana gerek yok."</p>

  <p>"Rahatsız değilim," dedi sakince. "Gel, temizleyeyim."</p>

  <p>"Bir dakika, başka bir fikrim var."</p>

  <p>Kana bakmadan ve midem harekete geçmesin diye ağzımdan nefes alarak elimi en yakınımdaki kayaya bastırdım.</p>

  <p>"Ne yapıyorsun?"</p>

  <p>"Jasper buna bayılacak," diye mırıldandım kendi kendime. Sonra avcumu yolumun üzerindeki her şeye bastırarak tekrar açıklığa doğru yürümeye başladım.</p>

  <p>Edward içini çekti.</p>

  <p>"Nefesini tut," dedim.</p>

  <p>"Ben iyiyim. Sadece abarttığını düşünüyorum."</p>

  <p>"Tek yapabildiğim bu. İyi bir iş çıkarmak istiyorum."</p>

  <p>Konuşurken, son ağaçları geçtik. Yaralı elimi eğrelti otlarına sürdüm.</p>

  <p>"Ve çıkarttın da," diye güvence verdi. "Yeni doğanlar çılgına dönecek ve Jasper da bağlılığından çok etkilenecek. Şimdi izin ver de yarana bakayım. Kesiği kirlettin."</p>

  <p>"Ben yapayım, lütfen."</p>

  <p>Elimi aldı ve incelerken gülümsedi. </p>

  <p>"Bu beni artık rahatsız etmiyor."</p>

  <p>Yaramı temizlerken dikkatlice onu izliyordum. Bundan rahatsız olabileceğini düşünmüştüm ama o dudaklarının kenarındaki gülümsemeyi korudu ve düzenli bir şekilde nefes alıp vermeye devam etti.</p>

  <p>"Nasıl?" diye sordum sonunda, o avucumun üstündeki bandajı düzeltirken.</p>

  <p>Omuz silkti. </p>

  <p>"Atlattım."</p>

  <p>"Sen...atlattın? Ne zaman? Nasıl?" Benim çevremde en son ne zaman nefesini tuttuğunu hatırlamaya çalıştım. Tek düşünebildiğim geçen eylül ayındaki berbat doğumgünü partimdi.</p>

  <p>Edward dudaklarını ıslattı, uygun kelimeleri arıyordu.</p>

  <p>"Koca bir yirmi dört saat boyunca senin ölü olduğunu düşünerek yaşadım, Bella. O olay, bakış açımı değiştirdi."</p>

  <p>"Sana nasıl koktuğumu da değiştirdi mi?"</p>

  <p>"Hiç de değil. Ama...seni kaybetmenin nasıl bir his olduğunu anlamak... tepkilerimi değiştirdi. O tarz bir acıya sebep olacak her türlü şeyden deli gibi korkuyorum."</p>

  <p>Diyecek bir şey bulamıyordum.</p>

  <p>Gülümsedi. </p>

  <p>"Sanırım buna oldukça eğitici bir deneyim diyebiliriz."</p>

  <p>Sonra rüzgâr, saçlarımı yüzümün etrafından savurup beni titreterek açıklığa doğru esti.</p>

  <p>"Tamam," dedi çantasına uzanarak. "Sen payına düşeni yaptın." Kalın kışlık montumu çıkardı ve kollarımı geçirmem için tuttu. "İşin bize düşen kısmı bitti. Hadi kamp yapmaya gidelim!"</p>

  <p>Sesindeki yapmacık heyecana güldüm.</p>

  <p>Sargıda olan elimi tuttu ve açıklığın öteki tarafına doğru yürümeye başladık.</p>

  <p>"Jacob'la nerede buluşacağız?" diye sordum.</p>

  <p>"Burada," diyerek önümüzdeki ağaçları gösterdi. Tam o sırada Jacob ağaçların gölgeleri arasında belirdi.</p>

  <p>Onu insan şekliyle görmek beni şaşırtmamalıydı. Neden büyük kızıl-kahve kurdu beklediğimden emin değildim.</p>

  <p>Jacob, yine de gözüme daha iri gibi geldi. Bu, şüphesiz beklentilerimin bir sonucuydu; herhalde bilinçsiz bir şekilde, küçük Jacob'ı - <i>her şeyi o kadar zorlaştırmamış o rahat arkadaşımı</i> - görmeyi umuyordum. Kollarını çıplak göğsünde birleştirmişti ve bir yumruğuyla da kabanını tutuyordu. Bizi izlerken yüzünde hiçbir ifade yoktu.</p>

  <p>Edward dudaklarını buruşturdu. </p>

  <p>"Bunu yapmak için daha iyi bir yol olmalıydı."</p>

  <p>"Artık çok geç," diye mırıldandım suratsız bir şekilde.</p>

  <p>İçini çekti.</p>

  <p>"Selam, Jake," dedim, yanımıza yaklaşırken.</p>

  <p>"Selam, Bella."</p>

  <p>"Merhaba, Jacob," dedi Edward.</p>

  <p>Jacob, tamamen işe odaklanmış bir şekilde, onun bu nezaketini görmezden geldi. </p>

  <p>"Onu nereye götürüyorum?"</p>

  <p>Çantanın yan ceplerinden bir harita çıkardı ve ona verdi. Jacob haritayı açtı.</p>

  <p>"Şu anda buradayız," dedi Edward, doğru noktaya dokunabilmek için uzandı. Jacob onun elinden irkildi ama sonra kendini toparladı. Edward fark etmemiş gibi yaptı.</p>

  <p>"Ve onu buraya götüreceksin," diye devam etti Edward, kâğıttaki yılan biçimli deseni parmağıyla takip ederek. "Aşağı yukarı on beş kilometre."</p>

  <p>Jacob başıyla onayladı.</p>

  <p>"İki kilometre kadar uzaklaştığınızda, yollarımız kesişmeli. Bu size yolu gösterir. Haritaya ihtiyacın var mı?"</p>

  <p>"Hayır, teşekkürler. Bu bölgeyi oldukça iyi biliyorum. Sanırım nereye gittiğimi biliyorum."</p>

  <p>Jacob ses tonunu kibar tutmak için Edward'dan daha fazla çaba harcıyor gibi görünüyordu.</p>

  <p>"Ben daha uzun bir yoldan gideceğim," dedi Edward. "Birkaç saat içinde görüşürüz."</p>

  <p>Edward mutsuz gözlerle bana baktı. Planın bu kısmını sevmemişti.</p>

  <p>"Görüşürüz," diye mırıldandım.</p>

  <p>Edward ters yöne doğru giderek ağaçların içinde kayboldu.</p>

  <p>O gider gitmez, Jacob neşelendi.</p>

  <p>"Nasılsın, Bella?" diye sordu yüzünde kocaman bir gülümsemeyle.</p>

  <p>Gözlerimi devirdim. </p>

  <p>"Her zamanki gibi işte."</p>

  <p>"Evet," diye onayladı. "Birkaç vampir, seni öldürmeye çalışıyor. Klasik."</p>

  <p>"Klasik."</p>

  <p>"Şey," dedi kabanını koluna atarak. "Hadi gidelim."</p>

  <p>Surat asarak ona doğru küçük bir adım altım. Eğildi ve kolunu dizlerimin arkasına savurdu, arkaya doğru düştüm. Diğer kolu ise kafam yere çarpmadan beni tuttu.</p>

  <p>"Pislik," diye mırıldandım.</p>

  <p>Jacob ağaçların içine doğru koşarken kıkırdıyordu. Normal bir hızda koştu, sağlam bir insanın ayak uydurabileceği bir hızdaydı... aynı seviyede... tabii o, bir de elli kilonun üstünde yük taşıyordu.</p>

  <p>"Koşmak zorunda değilsin. Yorulacaksın."</p>

  <p>"Koşmak beni yormuyor," dedi. Nefes alış verişi düzenliydi. "Ayrıca, yakında hava soğuyacak. Umarım biz oraya varmadan kampı kurmuş olur."</p>

  <p>Kabanının kalın kol kısmına parmaklarımla hafifçe vurdum. "Artık senin üşümediğini sanıyordum."</p>

  <p>"Üşümüyorum. Bunu senin için getirmiştim, eğer hazırlıklı gelmediysen diye." Montuma baktı, sanki neredeyse benim kadar hayal kırıklığına uğramış gibiydi. "Bu havanın hissettirdiklerini sevmiyorum. Beni gergin yapıyor. Hiçbir hayvana rastlamadığımızı fark ettin mi?"</p>

  <p>"Hımm, pek sayılmaz."</p>

  <p>"Fark etmeyeceğini tahmin etmiştim. Duyuların fazlasıyla kör."</p>

  <p>Duymazdan geldim. </p>

  <p>"Alice de fırtınadan endişeleniyordu."</p>

  <p>"Ormanı bu derece susturmak zor iştir. Kamp yolculuğu için harika bir gece seçmişsin."</p>

  <p>"Bu tamamen benim fikrim değildi."</p>

  <p>Üzerinde gittiği patikasız yol gittikçe daha da dik olmaya başlamıştı ama bu onu yavaşlatmadı. Kolaylıkla bir kayadan ötekine atlıyor, ellerine hiç ihtiyaç duymuyor gibi görünüyordu. Mükemmel dengesi bana bir dağ keçisini anımsatmıştı.</p>

  <p>"Bileziğindeki o yeni ekleme de neyin nesi?"</p>

  <p>Başımı eğdim ve kristal kalbin bileğimin üst kısmında olduğunu fark ettim. </p>

  <p>Suçlu bir şekilde omuz silktim. </p>

  <p>"Bir başka mezuniyet hediyesi."Burnundan soludu. </p>

  <p>"Bir taş. Çok şaşırtıcı."</p>

  <p>Bir taş? Birdenbire garajın dışındayken Alice'in bitiremediği cümlesi aklıma geldi. Parlak beyaz kristale baktım ve Alice'in söylediği şeyi hatırlamaya çalıştım...elmaslarla ilgili. Demek istediği şey, '<i>zaten bir tanesini takmasını bile</i>' olabilir miydi? Yani zaten Edward'ın verdiği elmaslardan birini takıyorum demek istiyor olabilir miydi? Hayır, bu mümkün olamaz. O zaman o taşın beş karat ya da onun gibi çılgın bir şey olması gerekir! Edward bunu yapamazdı!</p>

  <p>"Uzun zamandır La Push'a gelmiyorsun," dedi Jacob, beni rahatsız eden düşüncelerimi bölerek.</p>

  <p>"Meşguldüm," dedim. "Ve...zaten, muhtemelen ziyaret de etmezdim."</p>

  <p>Suratını astı. </p>

  <p>"Ben senin bağışlayıcı kişi olduğunu sanıyordum, kin tutan bendim."</p>

  <p>Omuz silktim.</p>

  <p>"O son geçirdiğimiz günü sık sık düşünüyorsun, değil mi?" </p>

  <p>"Hayır."</p>

  <p>Güldü. </p>

  <p>"Ya yalan söylüyorsun, ya da yaşayan en inatçı kişisin."</p>

  <p>"İkincisi için bir şey diyemem ama yalan söylemiyorum." Şu an içinde bulunduğumuz şartlar altında - <i>yani sıcak <span style="text-indent: 1em; font-size: 1em;">kolları sıkıca beni sarmışken ve bu konuda yapabileceğim </span></i><span style="text-indent: 1em; font-size: 1em;"><i>hiçbir şey yokken</i> - bu konuda konuşmak istemiyordum.</span></p>

  <p>Yüzü, oldukça yakın duruyordu. Bir adım geriye gidebilmeyi <span style="text-indent: 1em; font-size: 1em;">diledim.</span></p>

  <p>"Akıllı bir kişi, verdiği kararları her yönüyle düşünür."</p>

  <p>"Ben düşündüm," diye karşılık verdim</p>

  <p>"Eğer bize son gelişinde yaptığımız... ee, konuşma hakkında hiç düşünmediysen, o zaman bu doğru değil."</p>

  <p>"O konuşmanın benim kararımla bir ilgisi yok."</p>

  <p>"Bazı insanlar kendilerini kandırabilmek için her şeyi yaparlar."</p>

  <p>"Fark ettim de, yanlışa en sık düşenler, özellikle de kurt adamlar. Sence bu genetik bir şey olabilir mi?"</p>

  <p>"Bu onun benden daha iyi öpüştüğü anlamına mı geliyor?" diye sordu Jacob birden hüzünlü bir şekilde.</p>

  <p>"Buna net bir cevap veremem, Jake. Edward, hayatımda öpüştüğüm tek kişi."</p>

  <p>"Benim dışımda."</p>

  <p>"Ama onu öpücükten saymıyorum, Jacob. Daha çok bir saldırı olarak görüyorum."</p>

  <p>"Ah! Bu çok acımasızcaydı."</p>

  <p>Omuz silktim. Sözümü geri almayacaktım.</p>

  <p>"Olanlar için özür diledim," diye hatırlattı.</p>

  <p>"Ve ben de affettim...çoğunlukla. Ama bu olayı nasıl anımsadığımı değiştirmiyor."</p>

  <p>Anlaşılmaz bir şeyler mırıldandı.</p>

  <p>Sonra bir süre sessizlik oldu; sadece düzenli nefesinin ve üstümüzdeki ağaç tepelerinde esen rüzgarın sesi duyuluyordu. Önümüzde dik bir tepe belirdi; çıplak, sarp, gri bir taş. Tepe ormanın içinde yukarı doğru kıvrılırken, biz de alt kısmındaki yolu takip ettik.</p>

  <p>"Hâlâ bunun oldukça sorumsuzca olduğunu düşünüyorum," dedi Jacob ansızın.</p>

  <p>"Her ne hakkında konuşuyorsan, yanılıyorsun."</p>

  <p>"Düşün, Bella. Sen sadece bir kişiyi öptün ve o kişi insan bile değil. Tüm hayatın boyunca o kadarla yetinip her şeyi bırakacak mısın? İstediğinin bu olduğunu nereden biliyorsun? Sence de biraz daha deneyim yaşaman gerekmiyor mu?"</p>

  <p>Sesimi sakin tutmaya çalıştım. </p>

  <p>"Ne istediğimi çok iyi biliyorum."</p>

  <p>"O zaman tekrar kontrol etmenin bir sakıncası yok. Belki başka birini daha öpmeyi denemelisin. Sadece karşılaştırma yapmak için... O gün olanlar sayılmadığına göre, beni öpebilirsin, mesela. Beni kobay olarak kullanmana aldırmam."</p>

  <p>Beni göğsünde daha da sıkı tuttu, böylece yüzüm onunkisine daha da yaklaştı. Kendi şakasına gülümsüyordu ama ben işi şansa bırakamazdım.</p>

  <p>"Benimle uğraşma, Jake. Yemin ederim, eğer çeneni kırmak isterse, onu durdurmam."</p>

  <p>Sesimdeki panik, gülümsemesini daha da genişletti. </p>

  <p>"Eğer benden seni öpmemi istersen, sinirlenmesi için bir sebep olmaz. Onun için sorun olmayacağını söylemişti."</p>

  <p>"Hiç nefesini tutup da seni öpmemi bekleme, Jake. Hayır, bekle, fikrimi değiştirdim. Devam et. Ben senden beni öpmeni isteyene kadar nefesini tut."</p>

  <p>"Bugün çok huysuzsun."</p>

  <p>"Neden acaba?"</p>

  <p>"Bazen beni kurtken daha çok sevdiğini düşünüyorum."</p>

  <p>"Bazen bu doğru. Senin o durumdayken konuşamamanla alakalı olsa gerek."</p>

  <p>Düşünceli bir halde geniş dudaklarını büzdü. </p>

  <p>"Hayır, bence sorun o değil. Bence ben insan değilken benim yanımda olmak senin için daha kolay çünkü o zaman rahatça benden etkilenmiyormuş gibi davranabiliyorsun."</p>

  <p>Ufak bir hayret nidasıyla ağzım açık kaldı. Hemen ağzımı kapattım ve dişlerimi sıktım. <span style="text-indent: 1em; font-size: 1em;">Bunu duyunca ağzı zafer dolu bir gülümsemeyle kulaklarına vardı. </span><span style="text-indent: 1em; font-size: 1em;">Konuşmadan önce yavaş bir şekilde nefes aldım. </span></p>

  <p><span style="text-indent: 1em; font-size: 1em;">"Hayır. Konuşamadığın için olduğundan eminim."</span></p>

  <p>İçini çekti. </p>

  <p>"Kendine yalan söylemekten yorulmuyor musun? Benim varlığımın ne kadar farkında olduğunu bilmelisin. Fiziksel olarak yani."</p>

  <p>"Bir insan fiziksel olarak nasıl senin farkında olmayabilir, Jacob?" diye üsteledim. "İnsanların özel hayatına saygı duymayı reddeden kocaman bir canavarsın."</p>

  <p>"Seni tedirgin ediyorum. Ama sadece insanken. Ben kurtken, çevremde daha rahatsın."</p>

  <p>"Tedirginlik ile sinirlilik aynı şey değil."</p>

  <p>Uzun bir süre bana baktı ve yürümesini yavaşlattı. Keyfi kaçmıştı. Kaşlarının gölgesinin üzerlerine düştüğü kısılmış <span style="text-indent: 1em; font-size: 1em;">gözleri artık kapkara görünüyorlardı. Koşarken o kadar düzenli olan nefes alışı birden hızlandı. Yavaşça, yüzünü bana yaklaştırdı. </span><span style="text-indent: 1em; font-size: 1em;">Ne yapmaya çalıştığını çok iyi bilerek ona baktım.</span></p>

  <p>"Yüz senin yüzün," diye hatırlattım ona.</p>

  <p>Kahkaha attı ve tekrar koşmaya başladı. </p>

  <p>"Bu gece senin vampirinle gerçekten kavga etmek istemiyorum. Diğer geceler fark etmez. Ama ikimizin de yarın işi var ve Cullenlar'ı bir kişi eksik bırakmak istemem."</p>

  <p>Ani ve beklenmedik bir utanç dalgası yüzümdeki ifadeyi bozdu.</p>

  <p>"Biliyorum, biliyorum," diye cevap verdi, anlamamıştı. "Beni yeneceğini düşünüyorsun."</p>

  <p>Konuşamadım. Onları bir kişi eksik bırakıyordum. Ya ben çok zayıf olduğum için birisine zarar gelirse? Ama ya ben cesur davransaydım ve Edward... düşünemiyordum bile.</p>

  <p>"Senin sorunun ne, Bella?" Büründüğü şakacı kabadayı tavrı kaybolmuş, sanki maskesini çıkarırcasına altından benim Jacob'ımı göstermişti. "Eğer söylediğim bir şey seni üzdüyse, biliyorsun sadece şaka yapıyordum. Ben öyle demek istemedim. Hey, iyi misin? Ağlama, Bella," diye yalvardı.</p>

  <p>Kendime hâkim olmaya çalıştım. </p>

  <p>"Ağlamayacağım."</p>

  <p>"Ne dedim?"</p>

  <p>"Sen bir şey söylemedin. Sadece, şey, sorun benim. Ben bir şey yaptım... kötü bir şey."</p>

  <p>Gözleri şaşkınlıkla açılarak bana baktı.</p>

  <p>"Edward yarın savaşmayacak," diye fısıldadım. "Benimle kalmasını sağladım. Koca bir korkağım."</p>

  <p>Kaşlarını çattı. </p>

  <p>"Bunun işe yaramayacağını mı düşünüyorsun? Seni burada bulmalarının? Benim bilmediğim bir şey mi biliyorsun?"</p>

  <p>"Hayır, hayır. Ben ondan korkmuyorum. Sadece, onu gönderemem. Eğer geri gelmezse..." Ürperdim ve bu düşünceyi kafamdan atmak için gözlerimi kapattım.</p>

  <p>Jacob sessizdi.</p>

  <p>Gözlerim kapalı fısıldamayı sürdürdüm. </p>

  <p>"Eğer biri incinirse, bu benim suçum olacak. Ve eğer hiç kimse incinmese bile... yine de yaptığım korkunç bir şey. Benimle kalsın diye ikna edebilmek için her şeyi yaptım. O suçumu yüzüme vurmayacak ama ben her zaman bunun bilincinde olacağım." Bunu içimden atarak birazcık daha iyi hissetmiştim.. Sadece Jacob'a itiraf edebilsem bile öyleydi.</p>

  <p>Homurdandı. Yavaşça gözlerimi açtım ve sert maskesinin geri dönmüş olduğunu görünce üzüldüm.</p>

  <p>"Onu gitmekten vazgeçirebildiğine inanamıyorum. Ben, ne olursa olsun bunu kaçırmazdım"</p>

  <p>İçimi çektim. </p>

  <p>"Biliyorum."</p>

  <p>"Bu herhangi bir anlama gelmiyor, gerçi." Birden geri gitmeye başladı. "Bu onun seni benden daha çok sevdiği anlamına gelmiyor."</p>

  <p>"Ama sen, yalvarsam bile benimle kalmazdın."</p>

  <p>Bir süre dudaklarını büktü ve bunu inkâr edip etmeyeceğini merakla bekledim, ikimiz de gerçeği biliyorduk. </p>

  <p>"Bu sadece seni daha iyi tanıdığım için," dedi en sonunda. "Her şey sorunsuz bir şekilde gidecek. Bana sorsan ve ben hayır bile desem, sonrasında bana kızgın olmazdın."</p>

  <p>"Her şey gerçekten de sorunsuz ilerlese, muhtemelen haklı olurdun. Kızmazdım. Ama yokluğunun her dakikasında endişeden hasta olacağım, Jake. Çılgına döneceğim."</p>

  <p>"Neden?" diye sordu ters ters. " Eğer bana bir şey olursa, bu seni niye ilgilendirsin ki?"</p>

  <p>"Oyle deme. Benim için ne kadar önemli olduğunu biliyorsun. Senin istediğin şekilde olmadığı için üzgünüm ama durum bu. Benim en iyi arkadaşımsın. En azından, öyleydin. Ve hâlâ da bazen öylesin...daha rahat olduğun zamanlarda."</p>

  <p>O sevdiğim eski gülümsemesiyle bana gülümsedi. </p>

  <p>"Ben her zaman öyle olacağım," diye söz verdi. "Davranmam gerektiği gibi...davranmadığım zamanlarda bile. Derinlerde bir yerlerde, ben hep buradayım."</p>

  <p>"Biliyorum. Yoksa neden bütün o saçmalıklarına katlanayım."</p>

  <p>Kahkaha attı ama gözleri mutsuzdu. </p>

  <p>"Ne zaman senin de bana âşık olduğunu fark edeceksin?"</p>

  <p>"Yaşanan anı bozmak için senden iyi birisi yoktur."</p>

  <p>"Onu sevmediğini söylemiyorum. Aptal değilim. Ama aynı anda birden fazla insanı sevmek mümkün, Bella. Bunun canlı örneğini gördüm."</p>

  <p>"Ama ben bir kurt adam değilim, Jacob."</p>

  <p>Burnunu kırıştırdı ve bu son lafım için özür dileyeceğim sırada konuyu değiştirdi.</p>

  <p>"Gelmemize az kaldı, kokusunu alabiliyorum."</p>

  <p>Rahatlamış bir şekilde içimi çektim.</p>

  <p>İç çekmemi yanlış yorumladı. </p>

  <p>'Yavaşlamaktan çok mutlu olurdum, Bella, ama bu başlamadan sığınakta olmak istersin."</p>

  <p>İkimiz de gökyüzüne baktık <span style="text-indent: 1em; font-size: 1em;">Mor ve siyah bulutlardan oluşan bir duvar, altındaki ormanı karartarak hızla batıdan doğuya doğru geliyordu.</span></p>

  <p>"Vay canına," diye inledim. "Acele etsek iyi olur, Jake. O bulutlar buraya varmadan eve gitsen iyi edersin."</p>

  <p>"Eve gitmeyeceğim."</p>

  <p>Ters ters baktım, öfkelenmiştim. </p>

  <p>"Bizimle kamp yapmayacaksın."</p>

  <p>"Teknik olarak yapmayacağım, yani sizin çadırınızda falan kalmayacağım. Kokudansa fırtınayı tercih ederim. Ama eminim senin kan emicin işbirliği açısından sürüyle bağlantıda kalmak isteyecektir ve ben de bu hizmeti mutlulukla sağlayacağım."</p>

  <p>"O Seth'in işi sanıyordum."</p>

  <p>'Yarın savaş sırasında yerime geçecek."</p>

  <p>Hatırladım ve birkaç saniye sessiz kaldım. Aniden büyük bir endişeyle ona baktım.</p>

  <p>"Sanırım, senin de kalmanı sağlayacak herhangi bir yol <span style="text-indent: 1em; font-size: 1em;">yoktur," dedim. "Yalvarsam bile? Ya da hayatım boyunca sadık hizmetkârın olacağımı falan söylesem bile?"</span></p>

  <p>"Kulağa hoş geliyor ama hayır. Gerçi yalvarmanı görmek ilginç olabilir. İstersen bir dene."</p>

  <p>"Gerçekten de, söyleyebileceğim hiçbir şey ama tek bir şey bile yok mu?"</p>

  <p>"Hayır. Bana daha iyi bir dövüş söz vermeyeceğin sürece olmaz. Her neyse, zaten kararları veren Sam, ben değilim."</p>

  <p>Bu bana bir şey hatırlatmıştı.</p>

  <p>"Geçen gün Edward bir şey söyledi...senin hakkında."</p>

  <p>Öfkelendi. </p>

  <p>"Muhtemelen yalandır."</p>

  <p>'Ah, gerçekten mi? Sürünün komutasında ikinci değilsin, o zaman?"</p>

  <p>Gözlerini kırpıştırdı ve yüzü şaşkınlıkla ifadesizleşti. </p>

  <p>"Ah.</p>

  <p>"Neden bana hiç söylemedin?"</p>

  <p>"Niye söyleyeyim ki? Büyük bir şey değil."</p>

  <p>"Bilemiyorum. Neden olmasın? İlginç. Peki, nasıl işliyor <span style="text-indent: 1em; font-size: 1em;">bu? Nasıl oldu da Sam Alfa oldu da sen...Beta oldun?" Jacob uydurduğum terimlere güldü. </span></p>

  <p><span style="text-indent: 1em; font-size: 1em;">"Sam ilk olanımız, </span><span style="text-indent: 1em; font-size: 1em;">en eskimiz. Lider olması mantıklı."</span></p>

  <p>Kaşlarımı çattım. </p>

  <p>"Ama o zaman ikinci olması gereken Jared ya da Paul, değil mi? Sam'den sonra dönüşenler onlardı-"</p>

  <p>"Şey...açıklaması zor," dedi Jacob geçiştirerek.</p>

  <p>"Dene."</p>

  <p>İçini çekti. </p>

  <p>"Daha çok neslinle alakası var, anlıyor musun? Biraz muhafazakârca. Büyükbabanın kim olduğu neden önemli olsun, değil mi?"</p>

  <p>Jacob'ın bana uzun zaman önce söylediği bir şeyi hatırladım, ikimizin de kurt adamlarla ilgili bir şey bilmediği zamanlarda.</p>

  <p>"Ephraim Black'in, Quileuteler'in sonuncu şefi olduğunu söylememiş miydin?"</p>

  <p>"Evet, bu doğru. Çünkü o Alfa'ydı. Biliyor musun şu anda, teknik olarak, bütün kabilenin şefı Sam." Güldü. "Çılgın gelenekler."</p>

  <p>Bir süre bunun üzerine düşündüm, parçaları yerine oturtmaya çalışıyordum. </p>

  <p>"Ama sen aynı zamanda insanların babam, Ephraim'in torunu olduğu için konseydeki herkesten daha çok dinlediklerini söylemiştin."</p>

  <p>"Ee, ne olmuş?"</p>

  <p>"Şey, madem nesille alakalı...şef olması gereken sen değil <span style="text-indent: 1em; font-size: 1em;">misin, o zaman?"</span></p>

  <p>Jacob cevap vermedi. Kararan ormana baktı, nereye gittiğine konsantre olması gerekiyormuşçasına.</p>

  <p>"Jake."</p>

  <p>"Hayır. O Sam'in işi." Gözlerini patikasız yolumuzdan <span style="text-indent: 1em; font-size: 1em;">ayırmıyordu.</span></p>

  <p>"Neden? Büyük büyükbabası Levi Uley'di, değil mi? Levi <span style="text-indent: 1em; font-size: 1em;">de Alfa mı?"</span></p>

  <p>"Sadece bir Alfa olur," diye cevapladı hemen.</p>

  <p>"O zaman Levi neydi?"</p>

  <p>"Bir çeşit Beta, sanırım," dedi benim terimimi küçümseyerek. "Benim gibi."</p>

  <p>"Hiç mantıklı değil."</p>

  <p>"Bunun bir önemi yok."</p>

  <p>"Sadece anlamak istiyorum."</p>

  <p>Jacob en sonunda benim şaşkın bakışlarıma karşılık verdi ve sonra da içini çekti. </p>

  <p>"Evet, Alfa olması gereken bendim."</p>

  <p>Kaşlarımı çattım. </p>

  <p>"Sam yerinden vazgeçmek istemedi <span style="text-indent: 1em; font-size: 1em;">mi?"</span></p>

  <p>"Pek sayılmaz. Ben öne çıkmak istemedim."</p>

  <p>"Neden?"</p>

  <p>Sorularımdan rahatsız olarak kaşlarını çattı. Eh, artık rahatsız olma sırası ondaydı.</p>

  <p>"Hiçbirini istemedim, Bella. Hiçbir şeyin değişmesini istemedim. Efsanevi bir şef olmak istemedim. Bırak onların <span style="text-indent: 1em; font-size: 1em;">lideri olmayı, bir kurt adam sürüsünün bir parçası bile olmak istemedim. Sam önerse bile kabul etmezdim."</span></p>

  <p>Uzunca bir süre düşündüm ve Jacob da düşüncelerimi bölmedi. Tekrar ormana baktı.</p>

  <p>"Ama senin mutlu olduğunu sanıyordum. Bu durumla ilgili bir problemin olmadığını," diye fısıldadım sonunda.</p>

  <p>Jacob bana güvence verircesine gülümsedi. </p>

  <p>"Evet. Çok da kötü değil. Bazen heyecanlı, mesela bu yarınki şey gibi. Ama ilk başlarda, var olduğunu bile bilmediğin bir savaşa sürüklenmek gibi hissettirmişti. Hiçbir seçeneğin yoktu, anlıyor musun? Ve çok kesin kararlar vardı." Omuz silkti. "Her neyse, sanırım artık halimden memnunum.Yapılması gerekiyordu ve işi doğru yapması için bir başkasına güvenmeliydim, değil mi? Ve bunu yaparken bundan emin olmam çok önemli."</p>

  <p>Ona baktım, arkadaşım beklenmedik türde bir alçakgönüllülük içindeydi. Daha önce olduğunu düşündüğümden çok daha yetişkindi. O gece şölen ateşinde Billy'de gördüğüm ve onda olmasını hiç düşünmediğim bir görkem vardı.</p>

  <p>"Şef Jacob," diye fısıldadım, kelimelerin kulağa geliş şekline gülümseyerek.</p>

  <p>Gözlerini devirdi.</p>

  <p>Hemen sonra, rüzgâr, çevremizdeki ağaçlar arasında çok daha şiddetli bir şekilde esmeye başladı. Sanki bir buz kütlesine çarpmış gibi bir ses çıkarmıştı. Kırılan ağaçların keskin sesi dağlarda yankılandı. Tüyler ürpertici bulutlar gökyüzünü kaplarken ışık yok olsa da, yine de titreşen küçük beyaz benekleri görebiliyordum.</p>

  <p>Jacob hızını arttırdı, artık çok hızlı gittiğinden gözlerini yerden ayırmıyordu. Ben de kardan korunmak için göğsüne daha sıkı tütündüm.</p>

  <p>Dakikalar sonra, taşlı tepenin kuytu köşesine doğru hızla ilerlerken, tepenin korunaklı kenarına kurulmuş küçük çadırı gördük. Kar hâlâ yağıyordu ama rüzgâr, karın tutmasına izin vermeyecek kadar şiddetliydi.</p>

  <p>"Bella!" diye bağırdı Edward ani bir rahatlamayla. Onu küçük açık alanda volta atarken yakalamıştık.</p>

  <p>Hemen yanımda belirdi, çevik hareketleri net görülmüyordu. Jacob sindi ve beni ayaklarımın üzerine bıraktı. Edward onun tepkisini görmezden geldi ve bana sıkıca sarıldı.</p>

  <p>"Teşekkür ederim," dedi Edward başımın üzerinden. Ses tonu yanlış anlaşılmayacak şekilde samimiydi. "Beklediğimden çabuk geldiniz, gerçekten takdir ettim."</p>

  <p>Jacob'ın cevabını görebilmek için döndüm.</p>

  <p>Jacob sadece omuz silkti, tüm o arkadaş canlısı tavrı silinip gitmişti. </p>

  <p>"İçeri götür onu. Bu fırtına kötü olacak. Saçlarım diken diken oldu. O çadır güvenli mi?"</p>

  <p>"Tamamını kayaya sabitledim."</p>

  <p>"İyi."</p>

  <p>Jacob gökyüzüne baktı. Hava, artık fırtına ile kararmıştı, döne döne inen kar taneleri etrafa serpişmişti. Burun delikleri genişledi.</p>

  <p>"Dönüşeceğim," dedi. "Evde neler oluyor bilmek istiyorum."</p>

  <p>Kabanını kısa, kalın bir dala astı ve arkasına bile bakmadan karanlık ormana daldı.</p>
</body>
</html>
