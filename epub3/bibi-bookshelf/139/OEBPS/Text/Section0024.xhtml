<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>20. UZLAŞMA</h1>

  <p>Her şey hazırdı.</p>

  <p>Alice'le iki günlük yolculuğum için toplanmıştım ve çantam kamyonetimin yolcu koltuğunda beni bekliyordu. Konser biletlerini Angela, Ben ve Mike'a vermiştim. Mike, tam da benim umduğum gibi Angela'yı alacaktı.</p>

  <p>Billy, Yaşlı Quil Ateara'nın teknesini ödünç almış ve öğleden sonraki oyunlar başlamadan önce, açık denizde balık avlamak üzere Charlie'yi davet etmişti. Colin ve Brady en genç iki kurt adamdı ve henüz birer çocuk olmalarına rağmen, yalnızca on üç yaşlarındaydılar. La Push'u korumak üzere geride kalmışlardı. Yine de, Charlie, Forks'ta kalan herhangi birinden daha güvende olacaktı.</p>

  <p>Yapabileceğim her şeyi yapmıştım. Bunu kabul edip kontrolüm dışındaki şeyleri kafamdan atmaya çalıştım, en azından bu gecelik. Öyle ya da böyle, her şey kırk sekiz saat içinde sona erecekti. Düşüncesi bile rahatlatıcıydı.</p>

  <p>Edward gevşememi istemişti ve ben de bunun için elimden geleni yapmaya çalışıyordum.</p>

  <p>"Bu gece için, sadece sen ve benim dışımdaki her şeyi unutabilir miyiz?" diye yalvardı gözlerinin gücünün tamamını üstüme salarak.</p>

  <p> "Buna hiçbir zaman vaktimiz olmuyor. Seninle olmaya ihtiyacım var. Sadece seninle."</p>

  <p>Korkularımı unutmanın zor olduğunu bilmeme rağmen katılması güç bir istek değildi. Şimdi kafamda başka meseleler vardı, bu gece yalnız kalacağımızı bilmek gibi ve bu da unutmama yardımcı olabilirdi.</p>

  <p>Değişen bir şeyler vardı.</p>

  <p>Örneğin, hazırdım.</p>

  <p>Ailesine ve dünyasına katılmaya hazırdım. Hissettiğim korku, suçluluk ve keder, bana bu kadarını öğretmişti. Bulutların arasındaki ayı seyredip bir kurt adama yaslanırken bunun üzerine yoğunlaşmak için bir şansım vardı ve bir daha paniklemeyeceğimi biliyordum. Bir daha başımıza bir şey geldiğinde, hazır olacaktım. Yük değil, yardımcı olacaktım. Bir daha asla, benimle ailesi arasında bir seçim yapmak zorunda kalmayacaktı. Ortak olacaktık, Alice ve Jasper gibi. Bir dahaki sefere payıma düşeni yapacaktım.</p>

  <p>Ölüm tehlikesinin tamamen ortadan kalkmış olmasını isterdim, böylece Edward da tatmin olurdu. Ama buna gerek yoktu. Hazırdım.</p>

  <p>Sadece tek bir eksik parça vardı.</p>

  <p>Tek parça, çünkü değinmeyen şeyler vardı ve onu umutsuzca sevdiğim gerçeği de buna dahildi. İnsanlığımla birlikte kaybetmeye razı olduğum ve razı olmadığım şeyler üzerine Jasper ve Emmett'in girdiği bahsin sonuçlarını düşünmek için fazlasıyla vaktim olmuştu. İnsanlıktan çıkmadan önce hangi insan tecrübesini yaşamak için ısrar edeceğimi biliyordum.</p>

  <p>Bu yüzden, bu gece çözmemiz gereken bazı meseleler vardı. Geçtiğimiz iki yıl içerisinde gördüklerimden sonra, imkânsız sözcüğüne artık inanmıyordum. Beni durdurmak için bundan daha fazlası gerekecekti.</p>

  <p>Tamam, şey, dürüst olmak gerekirse, muhtemelen bundan daha karmaşık olacaktı. Ama yine de deneyecektim.</p>

  <p>Ne kadar kararlı olsam da, evine giden uzun yolda arabayı sürerken hâlâ gergin hissetmeme şaşırmamıştım çünkü yapmaya çalıştığım şeyi nasıl yapacağımı bilmiyordum. Bu da beni aşırı sinirli yapıyordu. Yolcu koltuğunda oturuyor, <span style="text-indent: 1em; font-size: 1em;">benim arabayı bu kadar yavaş sürüyor oluşuma gülmemeye çalışıyordu. Direksiyona geçmek için ısrar etmemesine çok şaşırmıştım ama yine de bu gece benim hızımda gitmekten memnun görünüyordu.</span></p>

  <p>Eve vardığımızda karanlık olmuştu. Buna rağmen çayır, evin pencerelerinden parlayan ışıkla aydınlanıyordu.</p>

  <p>Motoru kapatır kapatmaz, kapımın yanında belirdi ve benim için açtı. Bir koluyla beni kaldırdı, diğer koluyla da çantamı bagajdan alıp omzunun üstüne attı. Arkamdan kamyonetin kapısını bir tekmeyle kapattığında dudakları benimkileri bulmuştu.</p>

  <p>Öpüşmeye ara vermeden, kollarından kurtulmamam için beni kucakladı ve eve kadar taşıdı.</p>

  <p>Ön kapı açık mıydı? Bilmiyordum. Ama içerdeydik ve başım dönüyordu. Kendime arada bir nefes almayı hatırlatmam gerekiyordu.</p>

  <p>Bu öpüşme beni korkutmamıştı. Kontrolünden çıkan, korku ve paniği hissedebildiğim o önceki zamanlar gibi değildi. Dudakları artık tedirgin değil, istekliydi. Bu geceyi birlikte olmaya yoğunlaşmak üzere ayırdığımız için en az benim kadar heyecanlı görünüyordu. Beni birkaç kez daha öptü. Girişte dikilirken, her zaman olduğundan daha az ihtiyatlı görünüyordu. Dudakları soğuk ve ısrarcıydı.</p>

  <p>Tedbirli bir şekilde iyimser hissetmeye başlamıştım. Belki de istediğimi almak, beklediğim kadar da zor olmayacaktı.</p>

  <p>Hayır, tabii ki düşündüğüm kadar zor olacaktı.</p>

  <p>Hafif bir kıkırdamayla beni kendinden uzaklaştırarak aramıza bir kol uzunluğunda mesafe koydu.</p>

  <p>"Eve hoş geldin," dedi, gözleri parlak ve sıcaktı.</p>

  <p>"Kulağa hoş geliyor," dedim, nefesim kesilmişti.</p>

  <p>Beni nazikçe yere indirdi. İki kolumu da çevresine sarmıştım, aramızda olabilecek en ufak bir boşluğa bile izin vermeyi reddediyordum.</p>

  <p>"Sana bir şey vereceğim," dedi keyifle.</p>

  <p>"Aa?"</p>

  <p>"Elden düşme hediyen, hatırladın mı? İzin verilebilir olduğunu söylemiştin."</p>

  <p>"Ah, doğru. Sanırım öyle demiştim."</p>

  <p>İsteksizliğime güldü.</p>

  <p>"Yukarda odamda. Gidip getireyim mi?"</p>

  <p>Odasında? </p>

  <p>"Tabii." Parmaklarımı onunkilere sıkıca sarmıştım. <span style="text-indent: 1em; font-size: 1em;">"Hadi gidelim."</span></p>

  <p>Hediyemi vermek için fazlasıyla istekli olmalıydı çünkü insan hızı, onun için yeterince hızlı değilmiş gibi görünüyordu. Beni tekrar kucakladı ve odasına kadar neredeyse uçarak götürdü. Kapıda beni yere indirdi ve dolabına fırladı.</p>

  <p>Ben daha bir adım atamadan geri dönmüştü ama ben onu görmezden gelip geniş, altın renkli yatağa gittim, kenarına oturdum ve sonra ortasına doğru kaydım. Bir top gibi kıvrıldım ve kollarımı dizlerimin etrafına sardım.</p>

  <p>"Tamam," diye mızmızlandım. Artık olmayı istediğim yerde olduğumdan biraz tereddütü hak ediyordum. <span style="text-indent: 1em; font-size: 1em;">Edward güldü.</span></p>

  <p>Yanıma oturmak için yatağa gelince kalbim hızlı bir şekilde atmaya başladı. Umarım bu tepkimin birazını bana hediye verdiği için vereceğim tepki yerine sayar diye, düşünüyordum.</p>

  <p>"Bir elden düşme," diye hatırlattı yavaşça. Bileklerimi bacaklarımdan çekti ve bir anlığına gümüş bileziğe dokundu. Sonra kolumu bıraktı.</p>

  <p>Dikkatli bir şekilde bileziği inceledim. Zincirdeki kurdun tam karşısında, harikulade, kalp şeklinde bir kristal asılıydı. Taşın kesilmiş milyonlarca yüzeyi vardı, bu nedenle, lambadan gelen ufacık ışıkta bile parıldıyordu. Nefesim kesildi.</p>

  <p>"Annemindi," dedi ve omuz silkti. "Böyle birkaç süs eşyası daha miras kaldı. Bazılarını Eşme'yle Alice'e verdim. Bu nedenle, açıkçası çok da önemli değil."</p>

  <p>İkna etme çabasına gülümsedim.</p>

  <p>"Ama bence çok hoş," diye devam ettim. </p>

  <p>"Katı ve soğuk," diye güldü. "Ve güneşli havada gökkuşağı çıkartıyor."</p>

  <p>"Ama en önemli benzerliği unuttun," diye mırıldandım. "Çok da güzel."</p>

  <p>"Kalbim de onun kadar sessiz," dedi düşünceli bir halde. "Ve o da senin."</p>

  <p>Bileğimi oynatınca kalp parıldadı. </p>

  <p>"Teşekkür ederim. Her ikisi için de."</p>

  <p>"Hayır, ben sana teşekkür ederim. Hediyeyi bu kadar kolay kabul etmen içimi rahatlattı. Senin için de iyi bir alıştırma oldu." Dişlerini göstererek sırıttı.</p>

  <p>Ona yaslandım, kafamı kollarının altına yerleştirerek ona sokuldum. Michelangelo'nun Davut heykeline sarılmış gibiydim ama bu muhteşem mermer yaratık kollarım etrafıma dolayıp beni yanına çekmişti.</p>

  <p>Başlamak için iyi bir zaman gibi görünüyordu.</p>

  <p>"Bir şey konuşabilir miyiz? Fikirlerini açıkça söylersen çok sevinirim." </p>

  <p>Bir an için tereddüt etti. </p>

  <p>"Elimden geleni yapacağım," diye onayladı, şimdi daha dikkatli görünüyordu.</p>

  <p>"Herhangi bir kuralı ihlâl etmiyorum," dedim. "Bu kesinlikle seninle benim hakkımda." Boğazımı temizledim. "Şey.. Geçen gece o kadar iyi uzlaşabilmemiz beni etkiledi. Düşünüyordum da, belki aynı prensibi farklı bir durumda da uygulayabiliriz." Bir an neden böyle resmi olduğumu merak ettim, gergin olmamdan dolayı olmalıydı.</p>

  <p>"Ne konuda uzlaşmak istiyordun?" diye sordu, sesinde neşe vardı.</p>

  <p>Konuyu açmak için doğru kelimeleri bulmaya çabalıyordum.</p>

  <p>"Kalbinin atışına da bak," diye mırıldandı. "Bir sinek kuşunun kanatları gibi çarpıyor. İyi misin?"</p>

  <p>"Harikayım."</p>

  <p>"Lütfen devam et, o zaman," diye cesaret verdi.</p>

  <p>"Şey, sanırım, ilk önce seninle şu gülünç evlilik şartı konusunu konuşmak istiyordum." </p>

  <p>"Sadece sana göre gülünç. Ne olmuş ona?"</p>

  <p>"Merak ediyordum da...o konu tartışmaya açık mı?"</p>

  <p>Edward kaşlarını çattı, artık ciddiydi. </p>

  <p>"Şimdiye kadar verilmiş en büyük tavizlerden birini verdim. Senin yaşamını benimkinin önüne koymayı kabul ettim. Ve bu bana senin tarafından yapılacak birkaç fedakarlığı hak ettirmeli."</p>

  <p>"Hayır." Kafamı salladım, kendime hâkim olmaya çalışıyordum. "O kısımda anlaştık. Şu anda benim...yeniliklerimi tartışmıyoruz. Sadece birkaç detaya şekil vermek istiyorum."</p>

  <p>Şüpheli gözlerle bana baktı. </p>

  <p>"Tam olarak hangi detaylardan bahsediyorsun?"</p>

  <p>Tereddüt ettim. </p>

  <p>"Önce senin ön şartlarına açıklık getirelim."</p>

  <p>"Ne istediğimi biliyorsun."</p>

  <p>"Evlilik," dedim ayıp bir kelimeymiş gibi.</p>

  <p>"Evet." Yüzüne geniş bir gülümseme yayıldı. "Başlangıç olarak."</p>

  <p>Yaşadığım şok, özenle kendine hâkim olmaya çalışan ifademi bozmuştu. </p>

  <p>"Dahası mı var?"</p>

  <p>"Şey," dedi yüzünden hesap yapıyormuş gibi görünüyordu. "Eğer karımsan, o zaman benim malım senin malın olacak...okul parası gibi. Böylece Dartmouth ile ilgili herhangi bir problem olmayacak."</p>

  <p>"Başka? Hazır absürd olmaya başlamışken?"</p>

  <p>"Biraz zamana hayır demezdim."</p>

  <p>"Hayır. Zaman yok. İşte bu anlaşmamızı bozar."</p>

  <p>Uzunca bir iç geçirdi. </p>

  <p>"Sadece bir ya da iki yıl?"</p>

  <p>Kafamı salladım ve dudaklarımı inatçı bir şekilde büzdüm. </p>

  <p>"Diğerine geçelim."</p>

  <p>"O kadar. Tabii arabalardan bahsetmek istemiyorsan..." Ben yüzümü buruşturunca sırıttı, sonra da elimi tutup parmaklarımla oynamaya başladı.</p>

  <p>"Bir canavara dönüşmekten başka bir istediğin olduğunu <span style="text-indent: 1em; font-size: 1em;">fark etmemiştim. Aşırı derecede merak ediyorum." Sesi alçak ve yumuşaktı. Eğer onu tanımasaydım, sesindeki o küçük soğukluğu fark etmek zor olurdu.</span></p>

  <p>Ellerimin üzerindeki ellerine bakarak durakladım. Hâlâ söze nasıl başlayacağımı bilemiyordum. Gözlerinin beni izlediğini hissettim ve başımı kaldırıp bakmaya korktum. Kan yüzümü yakmaya başlamıştı.</p>

  <p>Serin parmakları yanağımı okşadı. </p>

  <p>"Kızarıyor musun?" diye sordu şaşırmış bir halde. Gözlerimi aşağıda tuttum. "Lütfen, Bella, söyleyeceklerini geciktirmen acı veriyor."</p>

  <p>Dudaklarımı ısırdım.</p>

  <p>"Bella." Ses tonu sitem doluydu ve bana düşüncelerimi kendime saklamamın onun için nasıl zor olduğunu hatırlatıyordu.</p>

  <p>"Şey, ben biraz endişeliyim...sonrası için," diye itiraf ettim, sonunda ona bakabilmiştim.</p>

  <p>Bedeninin gerildiğini hissettim, ama sesi nazik ve kadifemsiydi. </p>

  <p>"Seni endişelendiren ne?"</p>

  <p>"Sonrasında tek yapmak isteyeceğim şeyin kentte kıyım yapmak olacağı konusunda hepiniz öylesine eminsiniz ki," diye itiraf ettim, seçtiğim kelimeler yüzünden yüzünü buruşturmuştu. "Ve tüm o kargaşayla çok meşgul olacağımdan ondan sonra bir daha kendim olamayacağımdan....ve bir daha seni...bir daha seni şimdi istediğim şekilde istemeyeceğimden korkuyorum."</p>

  <p>"Bella, o kısım sonsuza dek sürmüyor," diye bana güvence verdi.</p>

  <p>Söylemek istediğimi anlamamıştı.</p>

  <p>"Edward," dedim gergin bir halde, bileğimdeki bir noktaya gözlerimi dikerek. "İnsanlıktan çıkmadan önce yapmak istediğim bir şey var."</p>

  <p>Devam etmemi bekledi. Etmedim. Yüzüm yanıyordu.</p>

  <p>"Sen ne istersen," diye cesaret verdi, endişeli ama ne demek istediğimi hâlâ anlamamış bir halde.</p>

  <p>"Söz verir misin?" diye mırıldandım. Kendi sözleriyle <span style="text-indent: 1em; font-size: 1em;">onu köşeye sıkıştırma girişiminin bir işe yaramayacağını biliyordum ama yine de karşı koyamamıştım.</span></p>

  <p>"Evet," dedi. Başımı kaldırıp gözlerine baktım; ciddi ve şaşkındı. "Ne istediğini söyle ve senin olsun."</p>

  <p>Kendimi bu kadar beceriksiz ve salak hissettiğime inanamıyordum. Çok fazla masumdum, ki bu da, tabii ki, tartışmanın merkeziydi. Nasıl baştan çıkarıcı olunacağına dair en ufak bir fikrim yoktu. Hevesli ve utangaç olmakla idare etmek zorundaydım.</p>

  <p>"Seni," diye mırıldandım neredeyse tutarsızca.</p>

  <p>"Ben seninim." Gülümsedi, hâlâ söylemek istediklerimden habersizdi, ben bakışlarımı kaçırırken gözlerime bakmaya çalışıyordu.</p>

  <p>Derin bir nefes aldım ve öne doğru hareket edip dizlerimin üzerinde durdum. Sonra kollarımı boynuna doladım ve onu öptüm. <span style="text-indent: 1em; font-size: 1em;">O da beni öptü, şaşkın ama istekliydi. Dudaklarıma değen dudakları nazikti ama aklının başka yerde olduğunu anlayabiliyordum; aklımda ne var, onu anlamaya çalışıyordu. Bir ipucuna ihtiyacı olduğuna karar verdim. </span><span style="text-indent: 1em; font-size: 1em;">Kollarımı boynundan geri çekerken ellerim titriyordu. Parmaklarım boynundan gömleğinin yakasına kaydı. Düğmeleri çözmeye çalışmam titrememe pek de yardımcı olmuyordu. </span><span style="text-indent: 1em; font-size: 1em;">Dudakları dondu, neredeyse sözlerimin ve hareketlerimin anlamını çözdüğüne dair kafasında yankılanan o klik sesini duyabiliyordum. </span><span style="text-indent: 1em; font-size: 1em;">Hemen beni itti, yüzünde fazlasıyla onaylamaz bir ifade belirmişti.</span></p>

  <p>"Mantıklı ol, Bella."</p>

  <p>"Söz verdin, ne istersem," diye hatırlattım ümitle.</p>

  <p>"Bunu tartışmayacağız." Açmayı becerebildiğim iki düğmeyi hızla iliklerken bana dik dik baktı. Dişlerimi sıkmıştım.</p>

  <p>"Ben tartışacağız diyorum," diye hırladım. Ellerimi bluzuma yöneltip üst düğmeyi çekerek açtım.</p>

  <p>"Ben de tartışmayacağız diyorum," dedi sıradan bir ses <span style="text-indent: 1em; font-size: 1em;">tonuyla.</span></p>

  <p>Birbirimize ters ters baktık.</p>

  <p>"Bilmek istedin," diye belirttim.</p>

  <p>"Biraz gerçekçi olursun diye düşünmüştüm."</p>

  <p>"Yani sen benden her türlü aptalca ve gülünç şeyi isteyebilirsin - <i>evlenmek gibi</i> - ama benim tartışmaya bile iznim yok!"</p>

  <p>Ben bağırırken, ellerimi birleştirip tek eliyle tuttu ve ötekiyle de ağzımı kapattı.</p>

  <p>"Hayır." Yüzü sertti.</p>

  <p>Sakinleşmek için derin bir nefes aldım. Ve, sinirim geçmeye başladıkça, başka bir şey hissettim. <span style="text-indent: 1em; font-size: 1em;">Neden tekrar aşağı baktığımı ve kızarmanın geri döndüğünü anlamam bir dakikamı almıştı. Neden midem huzursuz, neden gözlerim bu kadar ıslaktı, neden birdenbire odadan koşarak uzaklaşmayı istemiştim? </span><span style="text-indent: 1em; font-size: 1em;">Reddedilme tüm vücudumu sardı, içgüdüsel ve güçlüydü. </span><span style="text-indent: 1em; font-size: 1em;">Mantıksız olduğunu biliyordum. Diğer her şeyde benim güvenliğimin tek etken olduğunu kanıtlamıştı ve bu konuda oldukça netti. Ancak daha önce hiç kendimi bu kadar savunmamız kılmamıştım. Gözlerinin rengiyle uyumlu altın yorgana gözlerimi diktim, istenmediğimi ve istenemez olduğumu söyleyen ters tepkiyi kafamdan atmaya çalıştım.</span></p>

  <p>Edward içini çekti. Ağzımın üstündeki elini çenemin altına indirdi ve ona bakabilmem için başımı kaldırdı. </p>

  <p>"Yine ne var?"</p>

  <p>"Hiçbir şey," diye mırıldandım.</p>

  <p>Ben başarısız bir şekilde bakışlarından kaçmaya çalışırken, o uzun bir süre yüzümü inceledi. Kaşları kalktı ve dehşete düşmüş bir ifade takındı.</p>

  <p>"Duygularını mı incittim?" diye sordu şok olmuş bir vaziyette.</p>

  <p>"Hayır," diye yalan söyledim.</p>

  <p>Nasıl olduğundan bile emin olmadığım kadar kısa bir sürede kollanndaydım ve baş parmağı yanağımı, beni rahatla-tırcasına okşarken yüzüm omzu ve eli arasında duruyordu.</p>

  <p>"Neden hayır dediğimi biliyorsun," diye mırıldandı. "Benim de seni istediğimi biliyorsun."</p>

  <p>"İstiyor musun?" diye fısıldadım, sesim şüphe doluydu.</p>

  <p>"Tabii ki, istiyorum, seni aptal, güzel ve fazla hassas kız." Bir kahkaha attı ve sonra sesi soğuk bir hal aldı. "Herkes istemiyor mu? Arkamda bir sıra varmış gibi hissediyorum, sürekli öne geçmeye çalışan, büyük bir hata yapmamı bekleyenlerle dolu bir sıra.... Sen çok fazla arzu ediliyorsun."</p>

  <p>"Şimdi kim aptal oluyor peki?" Birinin kitabında beceriksizlik, utangaçlık ve sakarlık toplandığında bunun cjr^H edilene eşit olabileceğinden şüpheliydim.</p>

  <p>"Seni inandırabilmem için imza mı toplamam gerekiyor? O listenin tepesinde hangi isimler olduğunu söylemeli miyim? Birkaçını biliyorsun ama bazıları seni şaşırtabilir."</p>

  <p>Göğsüne yaslanmış dururken kaşlarımı çatarak başımı salladım. "Sadece dikkatimi dağıtmaya çalışıyorsun. Konuya geri dönelim."</p>

  <p>İçini çekti.</p>

  <p>"Neyi yanlış yaptım söyle." Tarafsız bir ses kullanmaya çalışmıştım. "Senin taleplerin evlilik" - <i>bu kelimeyi yüzümü buruşturmadan söyleyememiştim</i> - "okul paramı ödemek, biraz daha zaman ve arabamın biraz daha hızlı gitmesi." Kaşlarımı kaldırdım. "Unuttuğum bir şey var mı? Oldukça uzun bir liste."</p>

  <p>"Sadece ilki bir talep." Surat ifadesini ciddi tutabilmek için çaba harcıyor gibi duruyordu. "Diğerleri yalnızca rica." </p>

  <p>"Benim küçük, bir tanecik, tek talebimse - " </p>

  <p>"Talep?" </p>

  <p>"Evet, talep." Gözleri kısıldı.</p>

  <p>"Evlenmek benim normalde asla yapamayacağım bir şey karşılığında bir şey almadan niyetimden vazgeçmeyeceğim."</p>

  <p>Kulağıma fısıldamak için eğildi. </p>

  <p>"Hayır," diye mırıldandı ipeksi bir ses tonuyla. "Şu an mümkün değil. Daha sonra, daha az kırılgan olduğunda. Sabırlı ol, Bella."</p>

  <p>Sesimi kararlı ve mantıklı tutmaya çalıştım. </p>

  <p>"Ama sorun da o. Daha az kırılgan olduğumda aynı olmayacak. Ben aynı olmayacağım! O zaman kim olacağımı bilmiyorum."</p>

  <p>"Sen hâlâ Bella olacaksın," diye söz verdi.</p>

  <p>Kaşlarımı çattım. </p>

  <p>"Charlie'yi öldürmek isteyebilecek, fırsatım olursa Jacob'ın ya da Angela'nın kanını içecek kadar kendimden uzaklaşırsam, bu nasıl gerçek olabilir?"</p>

  <p>"Geçecek. Ve bir köpeğin kanını içmek isteyeceğinden şüpheliyim." Bu düşünce onu ürpertmiş gibi yaptı. "Bir yeni doğan olarak bile, ondan daha iyi bir zevke sahip olacaksın."</p>

  <p>Konuyu değiştirme çabasını duymazdan geldim. </p>

  <p>"Ama o her zaman en çok istediğim olacak, değil mi?" diye meydan okudum. "Kan, kan, daha fazla kan!"</p>

  <p>"Hâlâ yaşıyor olman bile bunun doğru olmadığını kanıtlıyor," dedi.</p>

  <p>"Seksen yıl sonra," diye hatırlattım. "Gerçi fiziksel olarak demek istedim. Zihinsel olarak, kendim olabileceğimi biliyorum...belli bir zaman sonra. Ama sadece sadece fiziksel olarak, her zaman susayacağım, hem de her şeyden çok."</p>

  <p>Cevap vermedi.</p>

  <p>"O yüzden farklı olacağım," diye tamamladım cümlemi. "Çünkü şu an, fiziksel olarak, senden çok istediğim başka hiçbir şey yok. Yemekten, sudan, oksijenden daha fazla istiyorum. Zihinsel olarak, önceliklerim biraz daha mantıklı bir sırada. Ama fiziksel olarak..."</p>

  <p>Avcunun içini öpebilmek için başımı çevirdim. <span style="text-indent: 1em; font-size: 1em;">Derin bir nefes aldı. Nefesinin titriyor oluşu beni şaşırtmıştı.</span></p>

  <p>"Bella, seni öldürebilirim," diye fısıldadı.</p>

  <p>"Yapabileceğini sanmıyorum."</p>

  <p>Edward'in gözleri kısıldı. Elini yüzümden çekti ve çabucak arkasında göremediğim bir şeye uzandı. Boğuk bir parçalanma sesi çıktı ve yatak altımızda titredi;</p>

  <p>Elinde koyu renkli bir şey tutuyordu, inceleyebilmem için kaldırdı. Metal bir çiçekti, yatağının demirden başlarına ve tentesine işlenmiş güllerden biriydi. Kısa bir saniye için elini kapattı, parmaklarını nazikçe sıktı ve sonra tekrar açtı.</p>

  <p>Bir şey söylemeden, ezilmiş, siyah metal yığınını gösterdi. Elinin içinin şeklindeydi, sanki bir çocuğun yumruğunun içinde sıkılmış bir parça oyun hamuru gibi. Yarım saniye geçti ve o yığın avucunda siyah kuma döndü.</p>

  <p>Ters ters baktım. </p>

  <p>"Bahsettiğim o değildi. Ne kadar güçlü olduğunu zaten biliyorum. Mobilyayı kırmana gerek yoktu."</p>

  <p>"Neden bahsediyorsun o zaman?" diye sordu karanlık bir sesle, metal kumları odanın bir köşesine atarken.</p>

  <p>Gözlerini dikkatle yüzüme dikmiş, açıklamamı bekliyordu.</p>

  <p>"İstesen bana fiziksel zarar veremeyeceğinden değil... Ama sen bana zarar vermek istemezsin ki... hiçbir zaman zarar verebileceğini düşünmüyorum."</p>

  <p>Daha cümlemi bitirmeden kafasını iki yana sallamaya başladı.</p>

  <p>"O şekilde işlemeyebilir, Bella."</p>

  <p>"İşlemeyebilir," dedim alaycı bir ses tonuyla, "Sen de neden bahsettiğini, en az benim kadar bilmiyorsun."</p>

  <p>"Kesinlikle. Seni böyle bir riske sokabileceğimi düşünebiliyor musun?"</p>

  <p>Uzun bir süre gözlerine baktım. Herhangi bir uzlaşma işareti, kararsızlık belirtisi yoktu.</p>

  <p>"Lütfen," diye fısıldadım sonunda ümitsizce. "Tek istediğim bu. Lütfen." Sonra, son ve çabuk bir hayır bekleyerek gözlerimi yenilgiyle yumdum. </p>

  <p>Ama hemen cevaplamadı. İnanamadım ve nefesinin yine düzensiz olduğunu duyunca şok oldum. <span style="text-indent: 1em; font-size: 1em;">Gözlerimi açtım ve yüzündeki tereddüdü gördüm.</span></p>

  <p>"Lütfen?" diye fısıldadım, kalp atışlarım hızlanırken. Gözlerindeki ani kararsızlıklıktan faydalanmak için acele ederken sözlerim birbirine karıştı. "Bana herhangi bir garanti vermene gerek yok. Eğer işler iyiye gitmezse, şey, o zaman bırakırız. Sadece lütfen deneyelim... yalnızca deneyelim. Ve ben de istediğin her şeyi vereceğim," diye söz verdim aceleyle. "Seninle evlenirim. Dartmouth'ın parasını ödemene izin veririm, hatta girmem için rüşvet vermenden bile şikâyetçi olmam. Eğer seni mutlu edecekse, daha hızlı bir araba almana bile izin veririm! Sadece...lütfen."</p>

  <p>Buz gibi kolları beni sardı, dudakları kulaklarımdaydı ve soğuk nefesi ürpermeme sebep oldu. </p>

  <p>"Bu dayanılmaz. Sana vermek istediğim onca şey var ve senin talep ettiğin şey bu. Sen bana bu şekilde yalvarırken reddetmeye çalışmanın ne kadar acı verdiği hakkında bir fikrin var mı?"</p>

  <p>"O zaman reddetme," diye önerdim nefessiz kalmış bir halde.</p>

  <p>Cevap vermedi.</p>

  <p>"Lütfen," diye denedim tekrar.</p>

  <p>"Bella..." Yavaşça kafasını salladı ama yüzü, dudakları boynumda ileri geri hareket ederken hissettirdiği, bir reddediş değildi. Daha çok teslim olma gibiydi. Zaten çok hızlı çarpan kalbim artık çılgıncasına atmaya başlamıştı. </p>

  <p>Bir kez daha elde edebileceğim şeye uzandım. Kararsızlığının küçük bir hareketiyle yüzü benimkine doğru döndüğünde, dudaklarım onunkileri buluncaya kadar kollarında hızla kıvrıldım. Elleri yüzümü kavrayınca beni tekrar iteceğini düşündüm.</p>

  <p>Yanılmıştım.</p>

  <p>Dudakları nazik değildi. Dudaklarının hareketinde yepyeni bir çelişki ve umutsuzluk vardı. Kollarımı boynunun etrafına doladım ve birdenbire, aşırı ısınmış bedenime değen <span style="text-indent: 1em; font-size: 1em;">bedeni hiç olmadığı kadar soğuk geldi. Titredim, ama üşüdüğüm için değil.</span></p>

  <p>Beni öpmeyi kesmedi. Nefes almak için kendini çekmek zorunda kalan ben oldum. O zaman bile dudakları tenimden ayrılmadı, sadece boynuma doğru hareket etti. Zafer heyecanı, kendimi güçlü hissetmeme sebep oluyordu. Cesur. Ellerim artık sarsak değildi, gömleğindeki düğmeleri bu kez kolayca açtım ve parmaklarım buz gibi göğsünün mükemmel yüzeyini okşadı. Çok güzeldi. Az önce kullandığı kelime neydi? Dayanılmaz, işte buydu. Güzelliği dayanılacak gibi değildi...</p>

  <p>Dudaklarını tekrar benimkilerin üstüne çektim, en az benim kadar istekli görünüyordu. Ellerinden biri hâlâ yüzümü okşarken, diğeri belime daha da sıkıca sarılmıştı. Bu gömleğinin önüne uzanmamı biraz zorlaştırdı ama yine de imkânsız değildi.</p>

  <p>Adeta, soğuk, demir zincirler bileklerimin etrafını sardı ve ellerimi birdenbire bir yastığın üzerinde olan başımın üstüne çekilmiş olarak buldum.</p>

  <p>Dudakları yine kulaklarımdaydı. </p>

  <p>"Bella," diye mırıldandı, sesi sıcak ve kadifemsiydi. "Lütfen giysilerini çıkarmaya çalışmayı keser misin?"</p>

  <p>"O kısmı sen mi yapmak istiyorsun?" diye sordum şaşkın bir şekilde.</p>

  <p>"Bu gece değil," dedi yumuşak bir ses tonuyla. Yanağımda ve çenemde gezinen dudakları artık daha yavaştı, tüm o aciliyet gitmişti.</p>

  <p>"Edward, yapma - " diye itiraz etmeye başladım.</p>

  <p>"Hayır demiyorum," diye güvence verdi. "Sadece bu gece değil diyorum."</p>

  <p>Nefesim yavaşlarken söyledikleri üzerine düşündüm.</p>

  <p>"Bu gecenin diğer geceler kadar iyi olmaması için bana tek bir iyi sebep söyle." Hâlâ nefes nefeseydim; bu da sesimdeki hüsranı biraz olsun bastırıyordu.</p>

  <p>"Ben dün doğmadım," diye kıkırdadı kulağıma. "Sence ikimizden hangisi diğerinin istediğini vermeye daha az istekli? Az önce bana, henüz değişim geçirmeden evlenme sözü verdin ama bu gece sana teslim olursam, sabah Carlisle'a koşa koşa gitmeyeceğinin garantisini verebilir misin? Ben istediğini vermeye daha az gönülsüzüm. Öyleyse...önce sen."</p>

  <p>Öfkeyle burnumdan soludum. </p>

  <p>"Önce seninle evlenmem mi lazım?" diye sordum inanamayarak.</p>

  <p>"Anlaşma bu, işine gelirse. Uzlaşma, unuttun mu?"</p>

  <p>Kolları etrafımı sardı ve yasalara aykırı olması gereken bir şekilde beni öpmeye başladı. Fazla ikna edici, zorlayıcı ve baskıcıydı. Aklıma hâkim olmaya çalıştım...ama çabucak ve tamamen başarısız oldum.</p>

  <p>"Bence bu gerçekten kötü bir fikir," diye soludum nefes almama izin verdiğinde.</p>

  <p>"Bu şekilde hissetmene şaşırmadım," diye sırıttı. "Tek yöne çalışan bir aklım var."</p>

  <p>"Bu nasıl oldu?" diye homurdandım. "Bu gece ipleri elimde tuttuğumu sanıyordum ama şimdi birdenbire - "</p>

  <p>"Nişanlısın, " diye cümlemi tamamladı.</p>

  <p>"lyy! Lütfen o kelimeyi sesli söyleme." </p>

  <p>"Sözünden dönecek misin?" Yüzümü okumak için geri çekildi. Yüz ifadesi keyifliydi. Eğleniyordu.</p>

  <p>Gülümseyişinin kalbimin atışlarını hızlandırmasını yok sayarak ona dik dik baktım.</p>

  <p>"Dönecek misin?" diye üsteledi.</p>

  <p>"Ah!" diye inledim. "Hayır. Dönmeyeceğim. Mutlu musun şimdi?"</p>

  <p>Gülümsemesi göz kamaştırıcıydı. </p>

  <p>"Son derece."</p>

  <p>Yine inledim.</p>

  <p>"Sen hiç mi mutlu değilsin?"</p>

  <p>Cevap veremeden beni yine öptü. Bir başka ikna edici öpücük daha.</p>

  <p>"Birazcık," diye itiraf ettim nihayet konuşabildiğimde. "Ama evlilik için değil."</p>

  <p>Yine öptü. </p>

  <p>"Her şeyin tam tersi olduğu hissine kapılmıyor musun?" diyerek kulağıma doğru güldü. "Geleneksel olarak, senin benim yerimde, benim de senin yerinde olmam gerekmez miydi?"</p>

  <p>"Sen ve benimle alakalı geleneksel hiçbir şey yok."</p>

  <p>"Doğru."</p>

  <p>Beni yine öptü. Kalbim çok hızlı atmaya başlayıncaya ve tenim kızarana kadar devam etti.</p>

  <p>"Bak, Edward," diye mırıldandım tatlılıkla, o avcumun içini öpmek için durunca, "seninle evleneceğimi söyledim ve evleneceğim. Söz veriyorum. Yemin ediyorum. Eğer istersen, kanımla bir anlaşma bile imzalarım."</p>

  <p>"Komik değil," diye mırıldandı.</p>

  <p>"Söylemeye çalıştığım şey şu. Seni kandırmaya falan çalışmayacağım. Beni tanıyorsun. O yüzden beklemeye çok da gerek yok. Tamamen yalnızız. Bu ne kadar sık oluyor ki? Hem senin de bu geniş, rahat yatağın var..."</p>

  <p>"Bu gece değil," dedi yine.</p>

  <p>"Bana güvenmiyor musun?"</p>

  <p>"Tabii ki, güveniyorum."</p>

  <p>Yüz ifadesini görmek için hâlâ öpmekte olduğu elimi kaldırdım.</p>

  <p>"O zaman sorun ne? Sonunda kazanacağını bilmiyordun sanki." Kaşlarımı çattım ve mırıldandım, "Sen her zaman kazanırsın."</p>

  <p>"Her iki tarafı da mutlu etmeye çalışıyorum," dedi sakince.</p>

  <p>"Başka bir şey daha var," dedim gözlerimi kısarak. Yüzünde savunucu bir ifade vardı, bu, kayıtsız tavrının arkasına sakladığı gizli niyete dair bir ipucuydu. </p>

  <p>"Peki sen sözünden dönmeyi planlıyor musun?"</p>

  <p>"Hayır," diye söz verdi ciddi bir ses tonuyla. "Sana yemin ediyorum, deneyeceğiz. Evlendikten sonra."</p>

  <p>Kafamı salladım ve acı bir şekilde güldüm. </p>

  <p>"Bana kendimi <span style="text-indent: 1em; font-size: 1em;">bir melodramdaki kötü karakter gibi hissettiriyorsun, zavallı bir kızm iffetini çalmaya çalışırken bıyıklarıyla oynayan karakterlere benziyorum."</span></p>

  <p>Gözleri yüzüme çevrildiğinde ihtiyatlı görünüyordu, sonra çabucak kafasını indirdi ve dudaklarını köprücük kemiğime bastırdı.</p>

  <p>"Durum bu, değil mi?" Attığım kahkahanın sebebi eğlenmemden çok, şok olmam yüzündendi. "Sen iffetini korumak istiyorsun!" Arkasından gelen kıkırdamayı bastırmak için ellerimle ağzımı kapadım. Kelimeler çok...eski modaydı.</p>

  <p>"Hayır, aptal kız," diye mırıldandı omzuma doğru. "Ben seninkini korumak istiyorum. Ve bunu şok edici bir şekilde zorlaştırıyorsun."</p>

  <p>"Söylediğin tüm o gülünç şeylerin içinde - "</p>

  <p>"Sana bir şey sorayım," diye sözümü kesti. "Bu tartışmayı daha önce yaptık ama yine de beni biraz eğlendirebilirsin. Bu odanın içinde kaç kişinin ruhu var? Cennette bir şansı, ya da bu hayattan sonra ne geliyorsa orada olan kaç kişinin?"</p>

  <p>"İki," dedim hemen, sesim kendimden oldukça emin çıkmıştı.</p>

  <p>"Pekâlâ. Belki doğrudur. Şimdi, bu konuda çok tartışmalar var ama büyük bir çoğunluk izlenmesi gereken kurallar olduğunu düşünüyor."</p>

  <p>"Vampir kuralları senin için yeterli değil mi? insanlar için olanlar hakkında da mı endişelenmek istiyorsun?"</p>

  <p>"Zararı olmaz," diye omuz silkti. "Her ihtimale karşı."</p>

  <p>Kısılmış gözlerimle ona dik dik baktım.</p>

  <p>"Bu saatten sonra, tabii ki, benim için çok geç, ruhum konusunda haklı olsan bile."</p>

  <p>"Hayır, değil," diye karşı çıktım kızgın bir şekilde.</p>

  <p>"Öldürmeyeceksin, çoğu büyük inanç sistemi tarafından kabul edilen bir emir. Ve ben çok insan öldürdüm, Bella."</p>

  <p>"Sadece kötü olanları."</p>

  <p>Omur silkti. </p>

  <p>"Belki öyle sayılıyordur belki de sayılmıyordur. Ama sen kimseyi öldürmedin "</p>

  <p>"Senin bildiğin kadarıyla," diye mırıldandım.</p>

  <p>Gülümsedi ama yine de sözünü kesmemi yok saydı. </p>

  <p>"Ve ben de, şeytana uymaktan seni elimden geldiğince uzak tutacağım."</p>

  <p>"Tamam. Ama biz cinayet işlemek yüzünden kavga etmiyoruz," diye hatırlattım.</p>

  <p>"Burda da aynı prensip işliyor. Tek fark, bu alan, benim de en az şenin kadar lekesiz olduğum tek alan. Tek bir kuralı ihlâl edilmemiş bırakabilir miyim?"</p>

  <p>"Tek?"</p>

  <p>"Biliyorsun, çaldım, yalan söyledim, göz diktim...iffetim kalan tek şeyim." Gülümsedi.</p>

  <p>"Ben hep yalan söylerim."</p>

  <p>"Evet, ama o kadar kötü bir yalancısm ki, sayılmaz. Kimse sana inanmıyor."</p>

  <p>"Umarım o konuda yanılıyorsundur çünkü aksi takdirde Charlie dolu bir silahla şu kapıyı kırıp içeri girmek üzere olabilir."</p>

  <p>"Charlie, hikâyelerini yutmuş gibi davrandığında daha mutlu. Daha yakından bakmaktansa kendine yalan söylemeyi yeğliyor." Bana gülümsedi.</p>

  <p>"Ama sen neye göz diktin?" diye sordum şüphe içinde. "Her şeyin var."</p>

  <p>"Sana göz diktim." Gülümseyişi karanlıklaştı. "Seni istemeye hiç hakkım yoktu ama yine de uzandım ve seni aldım. Ve bak ne hale geldin! Bir vampiri baştan çıkarmaya kalkıyorsun." Başını sahte bir dehşet ile salladı. </p>

  <p>"Zaten senin olan bir şeye gözünü dikebilirsin," diye itiraz ettim. "Ayrıca ben endişelendiğimiz şeyin benim iffetim olduğunu sanıyordum."</p>

  <p>"Öyle. Eğer benim için çok geçse...Şey, seni cennete almamalarına neden olursam, lanet olsun bana. Mecazi anlamda yani."</p>

  <p>"Senin olmayacağın bir yere gitmemi isteyemezsin," de<span style="text-indent: 1em; font-size: 1em;">dim. "O benim için cehennem olur. Her neyse, bunun için kolay bir çözümüm var: hiç ölmeyelim, olur mu?"</span></p>

  <p>"Yeterince basit görünüyor. Neden ben daha önce düşünemedim?"</p>

  <p>Ben sinirli bir off sesiyle pes edene kadar gülümsedi. </p>

  <p>"O zaman durum bu. Evlenene kadar benimle yatmayacaksın."</p>

  <p>"Teknik olarak, seninle zaten yatamam"</p>

  <p>Gözlerimi devirdim. </p>

  <p>"Çok olgunca bir davranış, Edward."</p>

  <p>"Ama o detay dışında, evet, doğru anlamışsın."</p>

  <p>"Bence gizli bir amacın var."</p>

  <p>Gözlerini masumca açtı. </p>

  <p>"Başka bir amaç mı?"</p>

  <p>"Bunun işleri hızlandıracağını biliyorsun," diye onu suçladım.</p>

  <p>Gülmemeye çahştı. </p>

  <p>"Hızlandırmak istediğim yalnızca tek bir şey var ve gerisi de sonsuza dek bekleyebilir...ama o konuda haklısın, senin sabırsız insan hormonların, şu noktada benim en güçlü müttefikim."</p>

  <p>"Sana uyduğuma inanamıyorum. Charlie'yi düşündükçe... Ve Renee'yi! Angela'nın ne düşüneceğini hayal edebiliyor musun?" Ya da Jessica'nın? Ah. Dedikoduları şimdiden duyabiliyorum."</p>

  <p>Tek kaşını kaldırdı ve bunu yapmasının sebebini biliyordum. Yakında ayrılıp bir daha geri dönmeyeceksem, insanların benim için söylediklerinin ne önemi vardı? Gerçekten de, birkaç hafta sürecek yan bakmalar ve imalı sorulara katlanamayacak kadar hassas mıydım?</p>

  <p>Eğer bir başkası bu yaz evlenseydi ve kendimin de, en az diğerleri kadar küçümseyici şeyler söyleyeceğimi bilmeseydim, belki bu kadar rahatsız olmazdım.</p>

  <p>Ah. Bu yaz evlenmek! Ürperdim.</p>

  <p>Eğer evlilik düşüncesinin ürpertici bir şey olduğu düşüncesiyle büyütülmeseydim, yine, belki de o kadar rahatsız olmazdım.</p>

  <p>Edward, huysuzlanmamı böldü. </p>

  <p>"Öyle büyük bir düğün <span style="text-indent: 1em; font-size: 1em;">olmasına gerek yok. Trampetli girişlere falan da gerek yok. Kimseye söylemek ya da herhangi bir değişiklik yapmak zorunda değilsin. Vegas'a gideriz. Sen eski kotunu giyersin ve arabaya servisi olan bir şapele gideriz. Senin başka hiç kimseye değil de, bana ait olmanın resmi olmasını istiyorum sadece."</span></p>

  <p>"Şimdi olduğundan daha resmi olamaz" diye homurdandım. Ama yaptığı tarif kulağa çok da kötü gelmiyordu. Sadece Alice hayal kırıklığına uğrardı.</p>

  <p>"Onu göreceğiz." Kendini beğenmiş bir şekilde gülümsedi. "Sanırım yüzüğünü şimdi istemezsin?"</p>

  <p>Konuşmadan önce yutkunmam gerekti. </p>

  <p>"İşte bu konuda haklısın."</p>

  <p>Gülümsedi. </p>

  <p>"İyi. Yakında parmağına takmış olurum."</p>

  <p>Dik dik baktım. </p>

  <p>"Sanki hali hazırda elinde bir yüzük varmış gibi konuşuyorsun."</p>

  <p>"Var," dedi, yüzsüz bir şekilde. " En ufak bir zayıflık gösterdiğinde sana zorla takılmak üzere hazır bekliyor."</p>

  <p>"İnanılmazsın."</p>

  <p>"Görmek istiyor musun?" diye sordu. Akışkan, kehribar gözleri birden heyecanla parlamaya başladı.</p>

  <p>"Hayır!" diye bağırdım, istemsiz bir tepkiydi. Anında pişman oldum. Bariz bir şekilde bozulmuştu. </p>

  <p>"Ama gerçekten göstermek istiyorsan, göster," diye yaptığım kabalığı telafi etmeye çalıştım. Mantıksız dehşetimi bastırmak için dişlerimi sıktım.</p>

  <p>"Önemli değil. Bekleyebilir."</p>

  <p>Derin bir iç çektim. </p>

  <p>"Şu kahrolası yüzüğü göster, Edward."</p>

  <p>Kafasını salladı. </p>

  <p>"Hayır."</p>

  <p>Uzun bir süre yüzüne baktım.</p>

  <p>"Lütfen?" diye sordum sessizce, yeni keşfettiğim silahımı deneyerek. Parmaklarımın ucuyla yavaşça yüzüne dokundum.  </p>

  <p>"Lütfen, görebilir miyim?"</p>

  <p>Gözleri kısıldı.  </p>

  <p>"Karşılaştığım en tehlikeli yaratıksın," diye <span style="text-indent: 1em; font-size: 1em;">mırıldandı. Kalktı ve doğal bir zarafetle hareket edip küçük komodinin yanında diz çöktü. Göz açıp kapayıncaya kadar tekrar yatakta benimleydı, bir kolunu omzuma atmış bir şekilde yanımda oturuyordu. Diğer elinde küçük, siyah bir kutu vardı. Sol dizimin üstüne koydu.</span></p>

  <p>"Hadi, bak o zaman," dedi sert bir şekilde.</p>

  <p>Küçük, zararsız kutuyu açmak olması gerekenden daha da zordu ama onu yine kırmak istemedim. Ellerimin titremesini engellemeye çalışıyordum. Kutunun siyah saten yüzeyi dümdüzdü. Tereddüt ederek kutuyu yavaşça okşadım.</p>

  <p>"Çok fazla para harcamadın, değil mi? Eğer harcadıysan da yalan söyle."</p>

  <p>"Hiç para vermedim," diye bana güvence verdi. "Başka bir elden düşme sadece. Babamın anneme verdiği yüzük."</p>

  <p>"Ah." Şaşkınlık sesimde yankılandı. Baş parmağım ve işaret parmağımla kapağı tuttum ama açmadım.</p>

  <p>"Sanırım biraz demode." Sesinde şakacı bir özür dileme vardı. "Eski moda, tıpkı benim gibi. Sana daha modern bir şey alabilirim. Tiffany's'den bir şey belki?"</p>

  <p>"Eski moda şeyleri severim," diye mırıldandım ve tereddütle kapağı açtım.</p>

  <p>Siyah satenin içindeki Elizabeth Masen'ın yüzüğü loş ışıkta parladı. Ovaldi ve ışıldayan yuvarlak taştan sıra etrafını çevrelemişti. Birleştiği yeri altındandı, narin ve inceydi. Altın, elmasların çevresinde kırılgan bir ağ oluşturmuştu. Daha önce hiç onun gibi bir şey görmemiştim.</p>

  <p>Düşünmeden, ışıldayan taşlara dokundum.</p>

  <p>"Çok hoş," diye mırıldandım kendi kendime, şaşırmıştım.</p>

  <p>"Sevdin mi?"</p>

  <p>"Güzel." İlgisiz taklidi yaparak omuz silktim "Sevilmeyecek ne var?"</p>

  <p>Kıkırdadı. </p>

  <p>"Bak bakalım olacak mı."</p>

  <p>Sol elim yumruk şeklini aldı.</p>

  <p>"Bella," dedi ve içini çekti. "Parmağına lehimlemeyece<span style="text-indent: 1em; font-size: 1em;">ğim. Sadece dene ve ölçüsünün ayarlanması gerekiyor mu, görelim. Sonra çıkarabilirsin."</span></p>

  <p>"İyi," diye homurdandım.</p>

  <p>Yüzüğe uzandım ama onun uzun parmakları benden hızlı davrandı. Sol elimi aldı ve üçüncü parmağıma taktı. Elimi uzattı ve ikimiz de tenimde parlayan oval şekli incelemeye başladık. Parmağımda durması korktuğum kadar da berbat bir görüntü değildi.</p>

  <p>"Tam oldu," dedi ilgisizce. "Beni mücevherciye yapılacak bir ziyaretten kurtardı."</p>

  <p>Sesinin kayıtsız tonu altında yanan güçlü duyguyu hissedebiliyordum. Başımı kaldırdım. Gözlerinde de aynı duygu vardı; ifadesinin tüm umursamazlığına rağmen görülebiliyordu.</p>

  <p>"Hoşuna gitti, değil mi?" diye sordum şüpheyle parmaklarımı sallayarak ve daha önce sol elimi kırmamış olmamın gerçekten çok kötü olduğunu düşünerek.</p>

  <p>Omuz silkti. </p>

  <p>"Tabii," dedi, hâlâ kayıtsızdı. "Çok yakıştı sana."</p>

  <p>Görünenin derinliklerinde yanıp tutuşan duyguyu anlayabilmek için gözlerine iyice baktım. O da bana bakıyordu ve kayıtsız tavrı aniden bozuldu. Meleksi yüzü, sevinç ve zaferle göz alıcı bir hal almıştı. O kadar görkemliydi ki, nefesim kesilmişti</p>

  <p>Nefes alışım bir düzene kavuşamadan beni öpmeye başladı, dudakları coşkuluydu. Kulağıma bir şeyler fısıldamak için dudaklarını çektiğinde başım döndü. Onun nefes alışı da, aynı benimki gibi kesik kesikti.</p>

  <p>"Evet, hoşuma gitti. Tahmin bile edemezsin."</p>

  <p>Güçlükle soluyarak güldüm. </p>

  <p>"Sana inanıyorum."</p>

  <p>"Bir şey yapsam sorun olur mu?" diye mırıldandı ve kolları beni daha da sıktı.</p>

  <p>"Ne istersen."</p>

  <p>Beni bıraktı ve uzaklaştı.</p>

  <p>"Bunun dışında her şey," diye homurdandım. Beni duymazdan geldi, ellerimi tuttu ve yataktan kaldırdı. Önümde dikildi, elleri omuzlarımda duruyordu ve yüzü <span style="text-indent: 1em; font-size: 1em;">ciddiydi.</span></p>

  <p>"Şimdi, bunu doğru yapmak istiyorum. Lütfen, lütfen, bunu düşün, zaten kabul ettin ve bunu benim için mahvet<span style="text-indent: 1em; font-size: 1em;">me.</span></p>

  <p>"Ah, hayır." O tek dizinin üstüne çökerken ben güçlükle nefes alıyordum.</p>

  <p>"Isabella Swan?" İnanılmaz derecede uzun kirpikleri arasından bana baktı, altın gözleri yumuşaktı ama yine de bir şekilde içimi yakıyordu, "Seni sonsuza dek sevmeye söz veriyorum, sonsuzluğun her bir gününde. Benimle evlenir misin?"</p>

  <p>Söylemek istediğim çok şey vardı, bazıları nazik bile değildi, bazılarıysa muhtemelen söyleyebileceğimi hayal bile edemeyeceği derecede, tiksindirici bir şekilde aşırı duygusal ve romantikti. Kendimi utandırmak yerine sadece fısıldamakla yetindim: </p>

  <p>"Evet."</p>

  <p>"Teşekkür ederim," dedi. Sol elimi aldı ve artık benim olan yüzüğü öpmeden önce her bir parmak ucumu tek tek öptü.</p>
</body>
</html>
