<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>16. ÇAĞ</h1>

  <p>"Giyecek hiçbir şeyim yok!" diye kendi kendime sızlandım.</p>

  <p>Sahip olduğum her kıyafeti yatağın üzerine sermiştim; çekmece ve dolaplarımı boşaltmıştım. Bir şeylerin çıkması muhtemel olan gizli yerlere bile bakmıştım.</p>

  <p>Bej rengi eteğim sallanan sandalyenin arkasına asılı şekilde, ona uygun giyecek bir şeyler bulmam için beni bekliyordu. Beni güzel ve yetişkin gösterecek bir şeyler. Özel bir olay için giyilebilecek bir şeyler. Elimde hiçbir şey yoktu.</p>

  <p>Neredeyse gitme zamanı gelmişti ve ben hâlâ en sevdiğim eski süveterimi giyiyordum. Daha iyi bir şey bulamazsam -<i>şu anda pek de iyi göründüğümü sanmıyordum</i> - bu kıyafetle mezuniyete gidecektim.</p>

  <p>Yatağın üzerindeki kıyafet öbeğine kaşlarımı çatarak baktım. <span style="text-indent: 1em; font-size: 1em;">Çalınan kırmızı bluzum eğer şu anda burada olsaydı, onu giymek isteyeceğimi biliyordum. Sağlam olan elimle duvara bir yumruk attım.</span></p>

  <p>"Geri zekâlı, can sıkıcı, hırsız vampir!" diye kendi kendime homurdandım.</p>

  <p>"Ben ne yaptım?" diye sordu Alice.</p>

  <p>Sanki tüm bu süre zarfında oradaymış gibi, açık olan camın yanında yaslanmış duruyordu.</p>

  <p>"Tak, tak," diye ekledi gülümseyerek.</p>

  <p>"Beni kapıda beklemek gerçekten o kadar zor mu?"</p>

  <p>Yatağımın üzerine beyaz bir kutu fırlattı. </p>

  <p>"Sadece geçiyordum. Düşündüm de belki giyecek bir şeye ihtiyacın vardır."</p>

  <p>Kıyafetlerimin üzerindeki büyük pakete baktım ve yüzümü buruşturdum.</p>

  <p>"Kabul et," dedi Alice. "Ben bir kurtarıcıyım."</p>

  <p>"Sen bir kurtarıcısın," diye mırıldandım. "Teşekkürler."</p>

  <p>"Pekâlâ, değişim için bir şeylerin olması güzel. Bunun ne kadar can sıkıcı olduğunu bilemezsin, bir şeyleri benim gibi kaybetmekten bahsediyorum. Kendimi işe yaramaz hissediyorum. Çok...normal hissediyorum." Bu kelimeden dolayı korkuyla sindim.</p>

  <p>"Böyle hissetmenin nasıl bir şey olduğunu hayal edemiyorum. Normal olmak mı? lyy."</p>

  <p>Güldü. </p>

  <p>"Neyse, en azından bu, can sıkıcı hırsızının aldıklarını telafi eder. Şimdi Seattle'da olanları neden göremediğimi anlamak zorundayım."</p>

  <p>O bunları söylediğinde - <i>daha doğrusu bu iki olayı tek bir cümlede bir araya getirdiğinde</i> - aniden kafama bir şeyler dank etti. Tarif edilmesi zor bir şeyler, günlerdir beni rahatsız ediyordu, bir türlü bir araya getiremediğim önemli bir bağlantı birdenbire ortaya çıkmıştı. Gözümü dikmiş ona bakıyordum, yüzümde şaşkın bir ifade vardı.</p>

  <p>"Açmayacak mısın?" diye sordu. Hemen hareket etmediğimi görünce iç geçirdi ve üstteki kutuyu çekti. İçinden bir şey çıkardı ve havaya kaldırdı ama onun ne olduğuyla ilgilenemedim. "Çok tatlı, ne dersin? Mavi rengi seçtim çünkü Edward'in senin üzerine en çok yakıştırdığı renk bu."</p>

  <p>Onu dinlemiyordum.</p>

  <p>"Aynı," diye fısıldadım.</p>

  <p>"Nedir o?" diye sordu. "Bunun gibi bir şeyin yok. Sürekli bir eteğin olduğu için sızlanıp duruyordun!"</p>

  <p>"Hayır, Alice! Boş ver elbiseyi, dinle!"</p>

  <p>"Beğenmedin mi?" Alice'in yüzü hayal kırıklığı ile gölgelenmişti.</p>

  <p>"Dinle, Alice, fark etmedin mi?Aynı eşyalarımı çalan kişi ve Seattle'daki yeni vampirler. Onlar beraber!"</p>

  <p>Elbise parmaklarının arasından kaydı ve kutuya düştü.</p>

  <p>Alice konsantre olmuştu, sesi aniden sertleşti. </p>

  <p>"Neden böyle olduğunu düşünüyorsun?"</p>

  <p>"Edward'in ne dediğini hatırlıyor musun? Senin yeni doğan vampirleri görü yeteneğindeki açıklar yüzünden görememen hakkında söylediklerini? Ve sen daha önce ne demiştin, zamanlamanın mükemmel olması hakkında. Hırsızımın sanki seni tanıyormuşçasma bağlantı kurmamasından bahsediyorum. Sanırım haklıydın, Alice, bence o biliyordu. Sanırım yeteneğindeki bu açıkları kullanıyordu. Ve bu yeteneğini bilen iki farklı insanın, aynı anda bir şeyler yapmaya karar vermeleri biraz garip, değil mi? İmkânsız. Bunları yapan tek bir kişi. Aynı kişi. Kokumu çalanla orduyu kuran kişi, aynı kişi."</p>

  <p>Alice şaşırtılmaya alışkın değildi. Donup kalmıştı. İki dakika boyunca hareket etmedi. Sonra gözleri tekrar benim üzerimde yoğunlaştı.</p>

  <p>"Haklısın," dedi boğuk bir sesle. "Tabii ki, haklısın. Ve bu şekilde düşününce..."</p>

  <p>"Edward yanlış anladı," diye fısıldadım. "Bu bir testti... işe yarayıp yaramadığını görmek için. Senin görebileceğin hiçbir şey yapmadığından güvenle girip çıkabilecekti. Yani beni öldürmek gibi... Ve eşyalarımı da beni bulduğunu göstermek için almadı. O benim kokumu çaldı...böylece diğerleri beni bulabilecekti."</p>

  <p>Gözleri hayretle ardına kadar açıldı. Haklıydım ve onun bunu bildiğini de görebiliyordum.</p>

  <p>"Ah, hayır," dedi ve ağzı açık kaldı.</p>

  <p>Duygularım artık bir anlam kazanmıştı. Birinin bir vampir ordusu kurmaya çalıştığını düşününce - <i>bu ordu Seattle'da </i><span style="text-indent: 1em; font-size: 1em;"><i>onlarca insanı korkunç bir şekilde katletmişti</i> - asıl amaçlarının beni öldürmek olduğunu anlamak bir rahatlama spazmı geçirmeme neden oldu.</span></p>

  <p>Bu rahatlamanın bir kısmı, önemli bir noktayı kaçırdığımı düşündüğüm için çektiğim rahatsızlık duygusunun ortadan kalkmış olmasıydı. <span style="text-indent: 1em; font-size: 1em;">Ama daha büyük olan diğer kısmı tamamen farklı bir nedenden dolayıydı.</span></p>

  <p>"Neyse," dedim fısıldayarak, "herkes rahatlayabilir. Kimse Cullen ailesini ortadan kaldırmanın peşinde değilmiş."</p>

  <p>"Eğer bir şeylerin değiştiğini sanıyorsan, tamamen yanılıyorsun," dedi Alice dişlerinin arasından. "Eğer birisi bizden birini istiyorsa, hepimizi geçmek zorunda."</p>

  <p>"Teşekkürler Alice. Fakat en azından neyin peşinde olduklarını biliyoruz. Bu bize yardımcı olacaktır."</p>

  <p>"Belki," diye mırıldandı. Odada yürümeye başlamıştı.</p>

  <p>Pat, pat. Bir yumruk odamın kapısına vurdu. <span style="text-indent: 1em; font-size: 1em;">Adeta yerimden zıplamıştım. Alice fark etmemişti bile.</span></p>

  <p>"Hâlâ hazır değil misin? Geç kalacağız!" Charlie şikâyet ediyordu. Charlie de, en az benim kadar, bu tip organizasyonlardan nefret ederdi. Ayrıca, giyinmek konusunda da sorunları vardı.</p>

  <p>"Neredeyse hazırım. Bana bir dakika ver," dedim kısık bir sesle.</p>

  <p>Bir süre sonra cevap verdi. </p>

  <p>"Ağlıyor musun?"</p>

  <p>"Hayır. Sinirliyim. Git hadi."</p>

  <p>Merdivenlerden inerken çıkardığı sesleri duydum.</p>

  <p>"Gitmeliyim," diye fısıldadı Alice.</p>

  <p>"Neden?"</p>

  <p>"Edward geliyor. Eğer bunu duyarsa..."</p>

  <p>"Git, git!"dedim aceleyle. Eğer Edward bunu öğrenirse deliye dönerdi. Bunu ondan saklayamazdım ama mezuniyet töreni, onun vereceği tepki için iyi bir zaman değildi.</p>

  <p>"Bunu giy" dedi Alice pencereden aşağı inerken. </p>

  <p>Dediğini yaptım, kıyafet göz kamaştırıcıydı. <span style="text-indent: 1em; font-size: 1em;">Saçlarıma daha çarpıcı bir şeyler yapmayı planlamıştım ama zaman dolmuştu, bu yüzden diğer günlerde yaptığım gibi sıradan biçimde açık bıraktım. Önemli değildi. Aynadaki görüntüm beni rahatsız etmemişti, Alice'in getirdiklerinin bu kadar yakışmış olmasına şaşırmıştım. O kadar da önemli değildi aslında. Polyesterden yapılmış çirkin sarı mezuniyet cüppesini koluma attım ve merdivenlerden aşağıya indim.</span></p>

  <p>"Hoş görünüyorsun," dedi Charlie, duygularını boğuk sesinin altında saklıyordu. "Yeni mi?"</p>

  <p>"Evet," diye mırıldandım, konsantre olmaya çalışıyordum. "Alice verdi. Teşekkürler."</p>

  <p>Edward, kız kardeşi ayrıldıktan birkaç dakika sonra geldi. Yüzüme sakin bir ifade oturtacak vaktim olmamıştı. Fakat Charlie'nin arabasıyla gideceğimizden sorunun ne olduğunu soracak şansı hiç olmayacaktı.</p>

  <p>Charlie geçen hafta mezuniyet törenine Edward'la gitmeye niyet ettiğimi öğrendiğinde oldukça aksi davranmıştı. Ve bunun nedenini de anlayabiliyordum; ebeveynlerin mezuniyet günü bazı hakları olmalıydı. Onunla gitme inceliğini gösterdim ve Edward da neşeyle hepimizin beraber gidebileceği önerisinde bulundu. Carlisle ve Eşme'nin bununla ilgili bir sorunu yoktu. Charlie ise makûl bir neden bulup itiraz edemediğinden bu öneriyi çaresizce kabul etmişti. Ve şimdi Edward, babamın polis arabasının arka koltuğunda, fiberglas paravanın arkasında gülümseyerek oturuyordu. Bunun nedeni, muhtemelen babamın yüzündeki keyifli ifadeydi ve babam ne zaman aynadan Edward'i kontrol etse, yüzündeki gülümseme daha da genişliyordu. Muhtemelen onun başını belaya sokup bunun gerçek olmasının hayalini kuruyordu.</p>

  <p>"İyi misin?" diye fısıldadı Edward arabadan inmeme yardım ederken.</p>

  <p>"Endişeliyim," diye yanıtladım ve bu pek de yalan sayılmazdı.</p>

  <p>"Çok güzelsin," dedi. </p>

  <p>Daha fazlasını da söylemek istiyor gibi görünüyordu ama Charlie orda olduğunu belli eden bir hareket yaparak omuz silkti ve elini benim omzuma koydu.</p>

  <p>"Heyecanlı mısın?" diye sordu.</p>

  <p>"Pek değil," dedim.</p>

  <p>"Bella, bu önemli bir olay. Liseden mezun oluyorsun. Artık gerçek dünyaya giriyorsun. Üniversiteye. Kendi başına yaşayacaksın...artık benim küçük kızım olmayacaksın." Charlie konuşmasının sonunu getirememişti.</p>

  <p>"Baba," diye inledim. "Tüm gözyaşlarını üzerime boşaltma."</p>

  <p>"Kim ağlıyor?" diye homurdandı. "Pekâlâ, sen neden heyecanlı değilsin?"</p>

  <p>"Bilmiyorum, baba. Sanırım hâlâ bir şeyleri tam olarak idrak edemedim."</p>

  <p>"Alice'in senin için bu partiyi vermesi güzel. Seni neşelendirecek bir şeylere ihtiyacın var."</p>

  <p>"Elbette. İhtiyacım olan şey, kesinlikle bir parti."</p>

  <p>Charlie ses tonuma güldü ve omzumu okşadı. Edward bulutlara baktı, yüzü düşünceliydi. <span style="text-indent: 1em; font-size: 1em;">Babam bizi spor salonunun arka kapısında bıraktı ve diğer aileler gibi ana giriş kapısına yöneldi. </span><span style="text-indent: 1em; font-size: 1em;">Öğrenci işlerinden Bayan Cope ve matematik öğretmeni Bay Varner, öğrencileri alfabetik olarak dizmeye çalışıyorlardı.</span></p>

  <p>"Öne Bay Cullen," diye bağırdı Bay Varner, Edward'a.</p>

  <p>"Selam, Bella!"</p>

  <p>Kafamı kaldırdığımda Jessica Stanley'nin, sıranın sonundan, yüzünde bir gülümsemeyle bana el salladığını gördüm. <span style="text-indent: 1em; font-size: 1em;">Edward beni hızla öptü ve C harfinin olduğu yerde beklemeye gitti. Alice orada yoktu. Ne yapacaktı? Mezuniyete gelmeyecek miydi? Benimki ne kadar da kötü bir zamanlamaydı. Bu hengame bittikten sonra her şeyi çözmeliydim.</span></p>

  <p>"Buraya gel, Bella!" diye bağırdı Jessica tekrar. </p>

  <p><span style="text-indent: 1em; font-size: 1em;">Sıranın sonuna Jessica'nın arkasına geçmek üzere yürüdüm, aniden neden bu kadar arkadaş canlısı olduğunu merak ediyordum. Yaklaştıkça jessica'nın beş kişi arkasında bulunan Angela'nın da, aynı meraklı ifadeyle onu izlediğini gördüm.</span></p>

  <p>Jess, ben daha onun duyma menziline girmeden konuşmaya başlamıştı.</p>

  <p>"...Bu harika. Yani biz tanıştık ve şimdi de beraber mezun oluyoruz," dedi coşkuyla. "Bittiğine inanabiliyor musun? Çığlık atmak istiyorum!"</p>

  <p>"Ben de öyle," diye mırıldandım.</p>

  <p>"Bu inanılmaz. Buradaki ilk gününü hatırlıyor musun? Sanki uzun yıllardır tanışıyormuşuz gibi arkadaş olmuştuk. Ve şimdi ben Kaliforniya'ya, sen ise Alaska'ya gidiyorsun ve seni çok özleyeceğim! Bana söz ver, tekrar birlikte zaman geçireceğiz! Bir parti verdiğin için çok mutluyum. Bu mükemmel. Çünkü biz son zamanlarda çok fazla vakit geçiremedik ve şimdi de ayrılıyoruz..."</p>

  <p>Konuşmaya devam etti, durmak bilmiyordu ve arkadaşlığımızın bir anda tekrar eski haline gelmesinin sebebi, mezuniyet nostaljisi ve partime davet edilmiş olmasıydı, kesinlikle yaptığım bir şeyle alakası yoktu. İlgimi elimden geldiğince ona vermeye çalışarak cüppemi omuzlarıma attım. Ve aniden Jessica ile olan arkadaşlığımız böyle biteceği için memnun olduğumu fark ettim.</p>

  <p>Çünkü bu bir sondu, Eric'in yapmasının bir önemi yoktu, bu veda konuşmasıydı. Törenin açılış konuşması, "başlangıcı" ifade etse de, sondu ve tüm bu basmakalıp şeyler önemsizdi. Hepimiz bazı şeyleri geride bırakacaktık ama ben diğerlerinden daha fazlasını bırakacağımdan bu benim için daha da önemliydi.</p>

  <p>Her şey çok hızlı oldu. Sanki ileri sarma tuşuna basılmış gibiydi. Bu kadar hızlı mı ilerlememiz gerekiyordu? Ve sonra Eric hızla ne kadar endişeli olduğunu söyledi, kelimeler ve anlamları artık aynı değildi. Müdür Greene isimleri okumaya başladı, ardı arkasına yeterince boşluk vermeden yaptı bunu; <span style="text-indent: 1em; font-size: 1em;">spor salonunun ön kısmında insanlar bu hıza yetişmeye çalışıyordu. Zavallı Bayan Cope müdürün doğru diplomayı doğru öğrenciye vermesini sağlamaya çalıştığından tüm olayı o yönetmeye başlamıştı.</span></p>

  <p>Alice'i izliyordum, aniden ortaya çıkmış ve sahnedeki yerini almıştı, yüzünde derin bir konsantrasyon vardı. Edward da onu takip etti, yüzünde kafası karışmış bir ifade vardı ama kesinlikle canı sıkkın değildi. Sadece o ikisi, üstlerindeki korkunç sarı rengi hakkını vererek taşıyorlardı. Diğerlerinden ayrı duruyorlardı, güzellikleri ve zarafetleri başka bir alemdendi. Nasıl olmuştu da, onların insan olduğu saçmalığına inanabilmiştim, merak ediyordum. Kanatları olan bir çift melek orada durmuş olsaydı, eminim daha az kuşku uyandırıcı olurdu.</p>

  <p>Bay Greene'nin adımı söylediğini duydum ve oturduğum yerden kalkıp önümde ilerleyen sıraya girdim. Spor salonun arkasındaki heyecanın farkındaydım ve etrafıma bakınınca Jacob'ın Charlie'yi çekiştirdiğini gördüm, heyecanla konuşuyorlardı. Billy'nin kafasının artık nasıl sadece Jake'in dirseğine kadar gelebildiğini anlamaya çalışıyordum. Onlara gülümsedim.</p>

  <p>Bay Greene listedeki isimleri okumayı bitirdiğinde yüzünde mahcup bir gülümseyişle diplomalarımızı vermeye devam etti.</p>

  <p>"Tebrikler, Bayan Stanley," diye mırıldandı Jess'in diplomasını verirken.</p>

  <p>"Tebrikler, Bayan Swan," diye mırıldandı bana da, diplomamı sağlam olan elime tutuşturdu.</p>

  <p>"Teşekkürler," dedim sessizce.</p>

  <p>Ve işte hepsi buydu.</p>

  <p>Jessica'nın yanında, diğer mezunlarla birlikte duruyordum. Jess'in gözleri kıpkırmızıydı ve yüzünü cüppesinin koluna siliyordu. Onun ağladığını anlamam zaman almıştı.</p>

  <p>Bay Greene benim duymadığım bir şeyler söyledi ve çevremdeki herkes bağırıp çığlık attı. Sarı kepler yağmaya başladı. Gecikerek de olsa ben de kepimi attım ve yere düştü. </p>

  <p>"Ah, Bella!" Jess aniden konuşmaya başladı. "Bitirdiğimize inanamıyorum."</p>

  <p>"Bittiğine inanamıyorum," diye mırıldandım.</p>

  <p>Kolunu boynuma doladı. </p>

  <p>"Görüşmeye devam edeceğimize söz ver."</p>

  <p>Onun bu isteğinden kaçınmaya çalışırken ona sarılmak tuhaftı. </p>

  <p>"Seni tanıdığım için memnunum, Jessica. Güzel bir iki yıldı."</p>

  <p>"Öyleydi," dedi ve derin bir iç geçirip burnunu çekti. Sonra da kollarını üzerimden çekti. "Lauren!" diye ciyakladı ve çılgınca el sallayıp sarı cüppeler kalabalığının içine daldı. Artık topluluğun içerisinde aileler de vardı ve bu etrafın daha da sıkışık olmasına neden olmuştu.</p>

  <p>Kalabalık arasında Angela ve Ben'i görebiliyordum, ikisi de aileleri tarafından ablukaya alınmıştı. Onları sonra tebrik edebilirdim. <span style="text-indent: 1em; font-size: 1em;">Boynumu uzattım ve Alice'i aramaya başladım.</span></p>

  <p>"Tebrikler," diye kulağıma fısıldadı Edward, kollarını belime dolamıştı. Sesi sakindi; hiç acelesi yoktu, benim için önemli olan bu anı doyasıya yaşamamı istiyordu.</p>

  <p>"Ah, teşekkürler."</p>

  <p>"Hâlâ endişelerinden arınmış görünmüyorsun," dedi.</p>

  <p>"Daha değil."</p>

  <p>"Endişelenecek ne kaldı ki? Parti mi? O kadar da korkunç olmayacaktır."</p>

  <p>"Muhtemelen haklısın."</p>

  <p>"Kimi arıyorsun?"</p>

  <p>Arayışımı sandığım kadar gizli bir şekilde yapamamıştım. </p>

  <p>"Alice. Nerede o?"</p>

  <p>"Diplomasını alır almaz çıktı."</p>

  <p>Sesinde farklı bir ton vardı. Spor salonunun arka kapısına doğru bakarken yüzünde beliren kafası karışık ifadeye baktım ve içgüdüsel olarak bir karar verdim.</p>

  <p>"Alice için mi endişeleniyorsun?"</p>

  <p>"hı..." Buna cevap vermek istememişti.</p>

  <p>"Ne düşünüyordu bu arada? Yani seni aklından uzak tutmak için."</p>

  <p>Gözlerinde bir ışık belirdi ve kuşkuyla onları kıstı. </p>

  <p>"Cumhuriyetin Savaş İlahisi'nin sözlerini Arapça'ya çeviriyordu aslında. Bunu bitirdiğinde Kore işaret diline geçmişti."</p>

  <p>Asabi şekilde güldüm. </p>

  <p>"Sanırım bu onun aklını yeterince meşgul tutacaktır."</p>

  <p>"Benden ne sakladığını biliyorsun," dedi.</p>

  <p>"Tabii." Belli belirsiz gülümsedim. "Buna neden olan kişi benim."</p>

  <p>Duraksadı, kafası karışmıştı.</p>

  <p>Çevreme bakındım. Charlie muhtemelen kalabalığın içerisinde beni bulmaya çalışıyor olmalıydı.</p>

  <p>"Alice'i bilirsin," diye fısıldadım, "seni muhtemelen partinin sonuna kadar bu işten uzak tutmaya çalışacaktır. Fakat partinin iptal olmasından yana olsam da, ne olursa olsun çılgına dönme, tamam mı? Mümkün olduğunca çok bilgiye sahip olmak her zaman iyidir. Bir şekilde bunun yardımı olacak."</p>

  <p>"Neden bahsediyorsun?"</p>

  <p>Ansızın diğerlerinin arasından Charlie'nin kafası çıktı, beni arıyordu. Beni gördü ve el salladı.</p>

  <p>"Sadece sakin ol, tamam mı?"</p>

  <p>Başını salladı, dudakları çizgi halini almıştı. <span style="text-indent: 1em; font-size: 1em;">Hızla, fısıltı halinde düşündüklerimi ona açıklamaya başladım.</span></p>

  <p>"Bence bize her yönden geliyor olmaları konusunda yanılıyorsun. Sanırım bize tek bir yönden geliyorlar... ve sanırım sadece bana geliyorlar. Hepsi bağlantılı, öyle olmalı. Alice'in görü yeteneğiyle oynayan sadece bir kişi. Odamdaki kişi ise bir testti sadece, biri ondan habersiz hareket edebilir mi, diye anlayabilmek içindi. Onun aklını karıştıran, yeni doğanlar ve eşyalarımı çalan aynı kişi olmalı hepsi bağlantılı yani. Kokum onlar içindi yani."</p>

  <p>Nihayet konuşmamı bitirdiğimde yüzü bembeyaz olmuştu.</p>

  <p>"Fakat kimse sizin için gelmiyor, anlıyorsun, değil mi? Bu iyi. Esme, Alice, Carlisle; kimse onları incitmek istemiyor!"</p>

  <p>Gözleri irileşti, panik, korku ve dehşede iyice açıldı. Alice gibi, o da haklı olduğumu görebiliyordu.</p>

  <p>Elimi yanağına koydum. </p>

  <p>"Sakin ol," diye yalvardım.</p>

  <p>"Bella!" Charlie sevinçle haykırdı, etrafı saran aileleri iterek geliyordu. Bana sarıldı, o bunu yaptığında Edward kenara çekildi.</p>

  <p>"Teşekkürler," dedim mırıltı halinde, Edward'ın yüz ifadesinden dolayı kafam meşguldü. Hâlâ kendini kontrol edecek durumda değildi. Sanki beni kapıp kaçacakmış gibi ellerini belli belirsiz bana doğru uzatmıştı. Kendime ondan daha fazla hakim olsam da, kaçmak çok da kötü bir fıkirmiş gibi gelmemişti bana.</p>

  <p>"Jacob ve Billy gitmek zorunda kaldılar. Buraya geldiklerini gördün, değil mi?" diye sordu Charlie, geriye doğru bir adım atmıştı ama eli hâlâ omzumdaydı. Sırtını Edward'a dönmüştü muhtemelen onu dışlamaya çalışıyordu ama o anda bunu yapmasında hiçbir sorun yoktu çünkü Edward'in ağzı açık kalmıştı ve gözleri korku içerisindeydi.</p>

  <p>"Evet," diyerek babamı inandırmaya çalıştım, ilgimi ona vermeye çalışıyordum.</p>

  <p>"Buraya gelmeleri ne kadar da hoş," dedi Charlie.</p>

  <p>"Hımm."</p>

  <p>Tamam, Edward'a söylemek çok kötü bir fikirdi. Alice düşüncelerini perdelemekte haklıydı. Bir yerlerde yalnız kalana kadar beklemeliydim, belki de tüm ailesiyle birlikteyken yapmalıydım bunu. Ve yakınlarda kırılabilecek şeyler de olmamalıydı, pencere...araba...okul binası gibi. Onun yüzü tüm korkularımı tekrar geri getirmişti. Yüzündeki korku ifadesi yerini öfkeye bırakmıştı.</p>

  <p>"Yemek için nereye gitmek istersin?" diye sordu Charlie. </p>

  <p>"Neresi olursa."</p>

  <p>"Ben pişirebilirim."</p>

  <p>"Aptal olma. Lodge'a gitmek ister misin?" diye sordu hevesle.</p>

  <p>Charlie'nın en sevdiği lokantada, bugüne kadar pek de fazla eğlenmemiş olsam da, şimdi de pek bir şey fark etmeyecekti. Nereye gidersek gidelim, bir şeyler yiyebileceğimi sanmıyordum.</p>

  <p>"Elbette, Lodge, harika olur," dedim.</p>

  <p>Charlie'nin yüzünde kocaman bir gülümseme belirdi ve sonra da derin bir iç geçirdi. Edward'a doğru şöyle bir döndü, aslında ona bakmıyordu bile.</p>

  <p>"Sen de geliyor musun, Edward?"</p>

  <p>Gözlerimi ona diktim, ona yalvarıyordum. Charlie neden cevap vermediğini anlamadığından bana döndüğü sırada Edward kendini topladı.</p>

  <p>"Hayır, teşekkürler," dedi Edward kuru bir şekilde, yüzü sert ve soğuktu.</p>

  <p>"Ailenle planların mı var?" diye sordu Charlie, kızmıştı. Edward Charlie'ye karşı her zaman hak ettiğinden daha kibar davranmıştı ve bu ani düşmanlık onu şaşırtmıştı.</p>

  <p>"Evet. Müsaade ederseniz..." Edward hemen arkasını döndü ve artık azalmış olan kalabalığın içerisine daldı. Her zaman sergilediği dikkatli hareketlerden farklı olarak, biraz daha hızlı hareket etmişti.</p>

  <p>"Ben ne dedim şimdi?" dedi Charlie suçlu bir ifadeyle.</p>

  <p>"Endişelenme, baba," diye teselli ettim onu. "Sebebin sen olduğunu sanmıyorum."</p>

  <p>"Siz ikiniz gene mi kavga ettiniz?"</p>

  <p>"Kimse kavga etmiyor. Sen işine bak."</p>

  <p>"Benim işim sensin."</p>

  <p>Gözlerimi devirdim. </p>

  <p>"Hadi yemeğe gidelim."</p>

  <p>Lodge oldukça kalabalıktı. Bana göre bu yer pahalı ve pejmürdeydi ama kasabaya yakın tek nezih lokantaydı bu yüzden popülerliğini hep korumuştu. Charlie iyi pişmiş pirzo<span style="text-indent: 1em; font-size: 1em;">lasını yerken ve sandalyesinin arkasından Tyler Crowley'nin ailesiyle laflarken, ben de suratsızca duvarda asılı duran doldurulmuş geyik başına bakıyordum. Gürültülüydü. Herkes mezuniyetten gelmişti ve çoğu beklerken ya da Charlie gibi oturdukları yerden sağa sola laf yetiştiriyordu.</span></p>

  <p>Sırtımı ön cama yasladım ve etrafıma baktım, üzerimdeki gözlerin sahibinin orada olup olmadığını kontrol etmek için kendimi zor tutuyordum. Hiçbir şey göremeyeceğimi biliyordum. Bir an olsun beni yalnız bırakmayacağını biliyordum. Özellikle de olanlardan sonra.</p>

  <p>Yemek bitmek bilmiyordu. Charlie, etrafıyla konuşmakla meşguldü ve çok yavaş yiyordu. Charlie başka yöne baktığı sırada hamburgerimin parçalarını mendilimin içerisine boşalttım. Yemek çok fazla vakit almış gibi görünüyordu ama saatime bakmam - <i>ki bunu gerektiğinden daha sık şekilde yapmıştım</i> - hiçbir şeyi hızlandırmıyordu.</p>

  <p>Nihayet Charlie paranın üstünü aldı ve masaya bahşiş bıraktı. Ayağa kalktım.</p>

  <p>"Bu kadar çabuk mu?" diye sordu.</p>

  <p>"Alice'e yardım etmek istiyorum," dedim.</p>

  <p>"Peki." Herkese iyi geceler demek için döndü. Arabanın yanında beklemek üzere lokantadan ayrıldım.</p>

  <p>Arabanın kapısına yaslanmış Charlie'nin kendi partisinden ayrılmasını bekliyordum. Park yeri neredeyse kararmıştı, bulutlar öylesine yoğundu ki, güneşin batıp batmadığına emin olamıyordum. Hava basıktı, neredeyse yağmur yağmak üzereydi. <span style="text-indent: 1em; font-size: 1em;">Gölgeler arasında bir şeyin hareket ettiğini gördüm. </span><span style="text-indent: 1em; font-size: 1em;">Edward karanlığın ortasında belirdiğinde endişemin yerini rahatlama aldı. </span><span style="text-indent: 1em; font-size: 1em;">Tek kelime etmeden beni göğsüne bastırdı. Soğuk bir el çenemi kavradı ve yüzümü yukarı kaldırıp dudaklarını dudaklarıma bastırdı. Çenesindeki gerilimi hissedebiliyordum.</span></p>

  <p>"Nasılsın?" diye sordum nefes almama izin verdiği anda.</p>

  <p>"Pek iyi değil," diye mırıldandı. "Fakat kendimi topladım. Seni öyle bıraktığım için üzgünüm."</p>

  <p>"Benim hatam. Sana söylemek için beklemeliydim."</p>

  <p>"Hayır," diye itiraz etti. "Bu bilmem gereken bir şeydi. Bunu anlayamadığıma inanamıyorum!"</p>

  <p>"Kafanda bir sürü şey vardı."</p>

  <p>"Senin yok muydu?"</p>

  <p>Aniden beni tekrar öptü, cevap vermeme izin vermemişti. Geriye çekildi, "Charlie geliyor."</p>

  <p>"Beni senin evine bırakmasını sağlayacağım."</p>

  <p>"Sizi oraya kadar izleyeceğim."</p>

  <p>"Bu gerçekten gerekli değil," demeye çalıştım ama o çoktan gitmişti bile.</p>

  <p>"Bella?" Charlie lokantanın kapısında gözlerini kısmış, karanlıkta beni bulmaya çalışıyordu.</p>

  <p>"Buradayım."</p>

  <p>Charlie sallanarak ve söylenerek arabaya bindi.</p>

  <p>"Pekâlâ, nasıl hissediyorsun?" diye sordu, arabayı otoyolda kuzeye doğru sürerken. "Önemli bir gündü."</p>

  <p>"İyi hissediyorum," diyerek yalan söyledim.</p>

  <p>Güldü, yalan söylediğimi kolayca anlamıştı. </p>

  <p>"Parti için mi endişeleniyorsun?" diye tahminde bulundu. </p>

  <p>"Evet," diye tekrar yalan söyledim.</p>

  <p>Bu defa fark etmedi. </p>

  <p>"Asla parti delisi kızlardan biri olmadın."</p>

  <p>"Bu özelliğimi nereden aldım acaba," diye mırıldandım.</p>

  <p>Charlie kıkırdadı. </p>

  <p>"Neyse, oldukça güzel görünüyorsun. Keşke senin için bir şeyler yapabilseydim. Üzgünüm."</p>

  <p>"Saçmalama, baba."</p>

  <p>"Saçmalamıyorum. Senin için her zaman doğru olanı yapmadığımı hissediyorum."</p>

  <p>"Bu çok gülünç. Harika bir iş çıkarıyorsun. Dünyanın en iyi babasısın. Ve..." Charlie ile duygular hakkında konuşmak hiç kolay değildi ama azimle boğazımı temizledim. "Ve seninle yaşamaya geldiğim için memnunum, baba. Bugüne <span style="text-indent: 1em; font-size: 1em;">kadar verdiğim en iyi karardı. Bu yüzden sakın endişelenme. Seninki sadece mezuniyet sonrası kötümserlik."</span></p>

  <p>Güldü. </p>

  <p>"Belki. Ama yine de bazı yerlerde hata yaptığıma eminim. Yani, şu eline bir bak!"</p>

  <p>Boş boş ellerime baktım. Bandajlı sağ elimi nadiren düşünüyordum. Kırılan eklemim de artık canımı yakmıyordu.</p>

  <p>"Asla nasıl yumruk atman gerektiğini öğretmeme gerek olacağını düşünmemiştim. Ve bunda yanıldım."</p>

  <p>"Senin Jacob'ın tarafında olduğunu sanıyordum?"</p>

  <p>"Ne olursa olsun senin yanındayım, eğer biri, seni iznin olmadan öpüyorsa kendine zarar vermeden hislerini nasıl ifade edeceğini bilmen lazım. Baş parmağını yumruk atarken yumruğunun içinde tutmadın, değil mi?"</p>

  <p>"Hayır, baba. Bu yaptığın garip ama yine de sevimli, ancak derslerin buna yardımcı olacağını hiç sanmıyorum. Jacob'ın kafası gerçekten çok sert."</p>

  <p>Charlie bir kahkaha attı. </p>

  <p>"Bir dahakine karnına vur."</p>

  <p>"Bir dahakine mi?" dedim inanmayarak.</p>

  <p>"Off, o çocuğa bu kadar sert davranma. O çok genç."</p>

  <p>"O iğrenç."</p>

  <p>"Hâlâ senin arkadaşın."</p>

  <p>"Biliyorum." İç geçirdim. "Bu konuda neyin doğru olacağını bilmiyorum, baba."</p>

  <p>Charlie yavaşça başını salladı. </p>

  <p>"Evet. Doğru olan her zaman apaçık ortada olmuyor. Bazen biri için doğru olan şey, başkası için yanlış olabiliyor. Yani...bunu çözmede sana iyi şanslar."</p>

  <p>"Teşekkürler," diye mırıldandım kuru bir şekilde.</p>

  <p>Charlie tekrar güldü ve sonra da kaşlarını çattı. </p>

  <p>"Eğer bu parti zıvanadan çıkarsa..." diye başladı.</p>

  <p>"Bunun için endişelenme, baba. Carlisle ve Esme de orada olacaklar. İstersen sen de gelebilirsin."</p>

  <p>Charlie gözlerini kısmış, ön camdan geceye doğru bakarken yüzünü buruşturdu. Charlie, iyi bir partide en az benim kadar eğlenirdi.</p>

  <p>"Çıkış nerede?" diye sordu. "Yolları biraz daha belirgin yapmaları gerekiyor, bu karanlıkta bulmanın imkânı yok."</p>

  <p>"Bir sonraki virajdan sonra, sanırım." Dıadaklarımı büktüm.</p>

  <p>"Biliyor musun, haklısın. Bulmak imkânsız. Alice davetiyeye bir harita ekleyeceğini söylemişti, yine de herkes kaybolacaktır." Bunu düşününce kendi kendime güldüm.</p>

  <p>"Belki de," dedi Charlie yol doğuya kıvrıldığında. "Belki de değil."</p>

  <p>Siyah kadifeden karanlık, Cullenlar'ın evine giden yolla birlikte dağılmıştı. Birisi ağaçlara ışıl ışıl parlayan lambalar asmıştı, bunu kimsenin kaçırmasının imkânı yoktu.</p>

  <p>"Alice," dedim huysuzca.</p>

  <p>"Vay," dedi Charlie yola ulaştığında. O iki ağaç, ışıklandırılmış tek yer değildi. Her yirmi adımda bir ağaçlara büyük beyaz evi işaret eden ışıklar asılmıştı. Tüm yol, yani beş kilometre, boyunca bu devam ediyordu.</p>

  <p>"Hiçbir işi de yarım bırakmaz, değil mi?" dedi Charlie, onun bu huyuna saygı duyduğunu belli ederek.</p>

  <p>"Gelmek istemediğine emin misin?"</p>

  <p>"Kesinlikle eminim. İyi eğlenceler, ufaklık."</p>

  <p>"Çok teşekkürler, baba."</p>

  <p>Arabadan inip kapıyı kapattığımda kendi kendine gülüyordu. Yol boyunca gidişini izledim, hâlâ gülümsüyordu. Derin bir iç çektim ve kendi partime tahammül etmek üzere merdivenlere yöneldim.</p>
</body>
</html>
