<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>8. ÖFKE</h1>

  <p>Amaçsızca tekrar sahile gittik. Jacob hâlâ beni kurtarış planının etkisindeydi.</p>

  <p>"Seni aramak için geleceklerini düşünüyor musun?" diye sordu.</p>

  <p>"Hayır." Bundan kesinlikle emindim. "Bu gece canıma okuyacaklardır ama."</p>

  <p>Bir taş aldı ve dalgalara doğru fırlattı. </p>

  <p>"Öyleyse gitme," diye önerdi.</p>

  <p>"Charlie buna çok sevinirdi," dedim alayla.</p>

  <p>"Bahse girerim onun için mahsuru olmazdı."</p>

  <p>Cevap vermedim. Jacob muhtemelen haklıydı ve bu benim dişlerimi sıkmama neden olmuştu. Charlie'nin bariz bir şekilde Quileute arkadaşlarımın tarafını tutması haksızlıktı. Tercihini kurt adamlar ve vampirler arasında yaptığını bilse ne hissederdi merak ediyordum.</p>

  <p>"Pekâlâ, sürüdeki son skandal nedir?" diye sordum keyifle. </p>

  <p>Jacob sendeleyerek durdu ve gözlerinde şaşırmış bir ifadeyle bana baktı.</p>

  <p>"Ne? Şakaydı sadece."</p>

  <p>Başka bir tarafa bakmaya başladı...</p>

  <p>Onun tekrar yürümesini bekliyordum ama görünüşe göre dalıp gitmişti.</p>

  <p>"Bir skandal mı var?" diye sordum merakla. Jacob kıkırdadı. "Herkesin her şeyi bilmemesinin nasıl olduğunu unutmuşum. Aklımda sessiz ve gizli bir yere sahip olmak ilginç."</p>

  <p>Bir süre taşlı sahilde sessizce yürüdük. </p>

  <p>"Ne oldu peki?" Nihayet sormuştum. "Kafandakileri herkes biliyor mu?"</p>

  <p>Bir süre ikilemde kaldı, sanki bunu bana nasıl söyleyeceğini bilemiyor gibiydi. Sonunda derin bir nefes aldı ve konuşmaya başladı, </p>

  <p>"Quil âşık oldu. Şimdiden üç kişi olduk ve geri kalanlarımız da endişelenmeye başladı. Belki de hikâyelerde anlatıldığından farklı olarak daha yaygındır..." Kaşlarını çattı ve dönüp bana baktı. Konuşmadan gözlerimin içerisine bakıyordu. Öylesine odaklanmıştı ki, alnı kırışmıştı.</p>

  <p>"Neye bakıyorsun öyle?" diye sordum, utandığımı hissediyordum.</p>

  <p>İç geçirdi. </p>

  <p>"Hiç."</p>

  <p>Jacob tekrar yürümeye başladı. Planlamıyormuş gibi elime uzandı ve tuttu. Sessizce taşların üzerinde yürüdük.</p>

  <p>Ne kadar süre el ele yürümemiz gerektiğini düşündüm - <i>sanki bir çift gibiydik</i> - ve buna itiraz edip edemeyeceğimi merak ediyordum. Fakat bu Jacob'ın her zaman yaptığı bir şeydi... Bunu planladığını düşünmek için bir neden yoktu.</p>

  <p>"Quil'in birine âşık olması neden bir skandal olsun ki?" diye sordum, devam edecek gibi görünmüyordu, "içinizde en yeni olduğu için mi?" </p>

  <p>"Onunla bir ilgisi yok" </p>

  <p>"Peki o zaman sorun ne?"</p>

  <p>"Bu da diğer efsanelerden biriydi. Hepsi doğru çıktığında şaşırmayı bırakacak mıyız merak ediyorum," diye mırıldandı <span style="text-indent: 1em; font-size: 1em;">kendi kendine.</span></p>

  <p>"Bana söyleyecek misin? Ya da tahmin mi etmeliyim?" </p>

  <p>"Bunu asla tahmin edemezsin. Bak, Quil daha önce hiç <span style="text-indent: 1em; font-size: 1em;">bizimle takılmamıştı. Bu yüzden Emily'nın çevresinde pek bulunmamıştı."</span></p>

  <p>"Quil Emily'ye mi âşık olmuş?" diye haykırdım heyecanla.</p>

  <p>"Hayır! Sana tahmin etme dedim. Emily'nin iki yeğeni onu ziyarete geldi...ve Quil, Claire ile tanıştı."</p>

  <p>Devam etmedi. Yaklaşık bir dakika boyunca sustu.</p>

  <p>"Emily yeğeninin bir kurt adamla beraber olmasını istemiyor mu? Bu biraz ikiyüzlüce" dedim.</p>

  <p>Fakat insanların neden böyle hissettiğini anlayabiliyordum. Yüzünden sağ koluna kadar uzanan yaranın onu nasıl mahvettiğini anımsadım. Sam bir keresinde kontrolünü yitirmişti ve bu olduğunda Emily onun çok yakınında duruyordu. Emily'ye yaptıklarından dolayı Sam'in ne kadar üzgün olduğunu görmüştüm. Emily'nin yeğenini bir kurt adamla beraber olmasını neden istemediğini anlayabiliyordum.</p>

  <p>"Tahmin etmeyi keser misin? Söylediklerinin olanlarla hiçbir alakası yok. Emily bu kısmını umursamıyor, o daha çok bu kadar erken olmasını dert ediyor."</p>

  <p>"Ne demek erken?"</p>

  <p>Jacob gözlerini kısarak şüpheyle bana baktı. </p>

  <p>"Yargılayıcı olmak yok, tamam mı?"</p>

  <p>İhtiyatlı bir şekilde kafamı salladım.</p>

  <p>"Claire iki yaşında," dedi Jacob.</p>

  <p>Yağmur başlamıştı. Damlalar yüzüme düştüğünden endişeyle gözlerimi kırpıştırdım.<span style="text-indent: 1em; font-size: 1em;">Jacob ise sessizce bekliyordu. Her zaman olduğu gibi üzerinde ceketi yoktu, damlalar siyah tişörtünde noktalar oluşturmuştu ve onun taranmamış saçlarına damlıyordu.</span></p>

  <p>"Quil iki yaşında birine mi...âşık oldu?" Sonunda sorabilmiştim.</p>

  <p>"Evet." Jacob omuz silkti. Eğildi ve bir taş daha alıp suya doğru fırlattı. "Aynı hikâyelerde söylendiği gibi."</p>

  <p>"Fakat o bir bebek," diye itiraz ettim.</p>

  <p>Bana gülünç bir şekilde baktı. </p>

  <p>"Quil yaşlanmayacak," diye <span style="text-indent: 1em; font-size: 1em;">hatırlattı bana, ses tonunda hafif bir ima vardı. "Sadece bir on yıl kadar sabretmek zorunda."</span></p>

  <p>"Ben...ne söyleyeceğimi bilmiyorum."</p>

  <p>Yargılamamak için kendimi zor tutuyordum ama aslında dehşete düşmüştüm. Kurt adamların kendilerini cinayet işlemeye adamadıklarını öğrendiğim o günden beri ilk defa onlar hakkındaki bir şey beni rahatsız etmişti.</p>

  <p>"Yargılıyorsun ama," diye üstüme geldi. "Bunu yüzünde görebiliyorum."</p>

  <p>"Üzgünüm," diye mırıldandım. "Fakat bu söylediklerin çok rahatsız edici."</p>

  <p>"Sandığın gibi değil; tamamen yanlış anladın." Jacob aniden arkadaşını hararetle savunmaya başladı. "Nasıl bir şey olduğunu onun gözlerinde gördüm. Bunda romantik bir durum söz konusu değil, Quil için de öyle bir şey değil zaten." Derin bir nefes aldı, sinirlenmişti. "Bunu açıklaması çok zor. Bu gerçekten ilk görüşte aşk gibi değil. Daha çok...yer çekimi gibi. O kişiyi görünce aniden dünya sanki seni tutmayı bırakmış gibi oluyor. Artık o kişi senin eksenin oluyor. Ve ondan başka hiçbir şey önemli olmuyor. Onun için her şeyi yapabilir hale geliyorsun, herkes olabiliyorsun... Onun ihtiyacı olduğu herkese dönüşüyorsun, bazen bir koruyucu, bazen bir âşık, ya da arkadaş belki de bir ağabey.</p>

  <p>Quil bir çocuğun sahip olabileceği en iyi ağabey olacak. Dünya üzerinde onun kadar dikkatle bakılmış bir çocuk olmayacak. Ve sonra o büyüdüğünde bir arkadaşa ihtiyaç duyacak, o zaman da onun tanıdığı ve bildiği, en güvenilir, en dürüst insana dönüşecek. Nihayet yetişkin biri olduğundaysa, Emily ve Sam kadar mutlu olacaklar." Bunu tuhaf ve acı bir tonda söylemişti.</p>

  <p>"Claire'in seçim şansı olmayacak mı?"</p>

  <p>"Tabii ki. Ama en sonunda neden onu seçmesin ki? Onun için mükemmel bir insan olacak. En nihayetinde sadece onun için yaratıldı."</p>

  <p>Ben durup bir taşı okyanusa fırlatana kadar bir süre sessiz<span style="text-indent: 1em; font-size: 1em;">ce yürüdük. Taş, sahilden sadece birkaç metre öteye gidebilmişti. Jacob bana güldü.</span></p>

  <p>"Hepimizin inanılmaz derecede güçlü olması gerekiyor," diye homurdandım.</p>

  <p>Derin bir nefes aldı.</p>

  <p>"Bunun sana ne zaman olacağını düşünüyorsun?" diye sessizce sordum.</p>

  <p>Duygusuz bir şekilde hemen cevap verdi. </p>

  <p>"Asla."</p>

  <p>"Bu senin kontrol edebileceğin türde bir şey değil, yanılıyor muyum?"</p>

  <p>Bir süre sessiz kaldı. Farkında olmadan yavaşlamış, neredeyse durmuştuk.</p>

  <p>"Öyle olmalı," diye kabul etti. "Ama önce o kişiyi görmek zorundayım, yani benim için önemli olacak olan kişiyi."</p>

  <p>"Ve onu hâlâ görmediysen, o zaman öyle biri yok, öyle mi?" diye sordum şüpheyle. "Jacob, dünyayı çok da fazla görmedin, hatta benden bile az gördün."</p>

  <p>"Hayır, görmedim," dedi alçak bir sesle. Acı dolu gözlerle yüzüme baktı. "Ama başka kimseyi görmeyeceğim, Bella. Sadece sen. Gözlerimi kapayıp başka bir şey görmeye çalışsam bile seni görüyorum. Quil ve Embry'ye sor. Bu onları deli ediyor."</p>

  <p>Gözlerimi taşlara çevirdim.</p>

  <p>Artık yürümüyorduk. Etraftaki tek ses, dalgaların kayalara vurma sesiydi. Yağmurun sesi artık duyulmuyordu.</p>

  <p>"Belki eve gitsem daha iyi olacak," diye fısıldadım.</p>

  <p>"Hayır!" diye itiraz etti, bunu söylememe şaşırmıştı.</p>

  <p>Ona tekrar baktım, gözlerinde endişe vardı.</p>

  <p>"Bütün gün boşsun, değil mi? Kan emiciler hâlâ eve gelmemiştir."</p>

  <p>Ona ters bir bakış attım.</p>

  <p>"Bunu bilerek söylemedim," dedi hemen.</p>

  <p>"Evet bütün bir gün. Ama Jake..."</p>

  <p>Elini havaya kaldırdı. </p>

  <p>"Üzgünüm," dedi özür dilercesine. "Bir daha öyle olmayacağım. Sadece Jacob olacağım."</p>

  <p>iç geçirdim. </p>

  <p>"Fakat böyle düşünüyorsan..."</p>

  <p>"Benim için endişelenme," diye ısrar etti ve hemen yüzüne kocaman bir gülümseme yerleştirdi. "Ne yaptığımı biliyorum. Sadece seni üzdüysem söyle."</p>

  <p>"Bilmiyorum..."</p>

  <p>"Hadi ama Bella. Eve gidelim ve motora binelim. Eğer sürmeye devam etmek istiyorsan, devamlı olarak yapmalı<span style="text-indent: 1em; font-size: 1em;">sın."</span></p>

  <p>"Buna iznim olduğunu sanmıyorum."</p>

  <p>"Kim tarafından? Charlie'den mi yoksa o kan -yani onun tarafından mı?"</p>

  <p>"Her ikisi de."</p>

  <p>Jacob, gülümsememe karşılık verdi, birden tekrar özlediğim tatlı ve sıcak Jacob'a dönüşmüştü.</p>

  <p>Gülümsememe engel olamadım.</p>

  <p>Yağmur hafiflemiş, yerini sise bırakmıştı.</p>

  <p>"Kimseye söylemem," diyerek söz verdi.</p>

  <p>"Sadece bütün arkadaşlarına."</p>

  <p>Ağırbaşlı şekilde başını salladı ve sağ elini havaya kaldırdı. </p>

  <p>"Düşünmeyeceğime söz veriyorum."</p>

  <p>Güldüm. </p>

  <p>"Eğer yaralanırsam bu bir hata yaptım demektir."</p>

  <p>"Sen nasıl dersen."</p>

  <p>Motorlarımıza bindik ve La Push'un çevresindeki yolda, yağmur yolları çamura çevirene kadar sürdük. Sonra, Jacob'ın yemek yemezse bayılacağını söylemesi üzerine eve geri döndük. Eve geldiğimizde Billy bize selam verdi, sanki benim aniden ortaya çıkışım, arkadaşımla günümü geçirmek istememden başka bir anlama gelmiyor gibiydi. Jacob'ın hazırladığı sandviçleri yedikten sonra garaja gittik ve motorları temizlemesine yardım ettim. Buraya aylardır gelmıyordum - <i>Edward döndüğünden beri</i> - ama bunun bir önemi yok gibiydi. Sadece garajda geçirilen başka bir akşamdı.</p>

  <p>"Bu iyi işte," dedim bana torbadan çıkardığı sıcak gazozu uzattığında. 'Burayı özlemişim."</p>

  <p>Gülümsedi, plastik garaja ve kafamızın üstünde bulunan cıvatalara bir göz attı. </p>

  <p>"Evet, bunu anlıyorum. Hindistan'a seyahat etme çilesi olmadan Tac Mahal tüm ihtişamıyla karşımızda duruyor."</p>

  <p>"Washington'un küçük Tac Mahal'ine," dedim ve tokuşturmak için gazoz kutumu havaya kaldırdım.</p>

  <p>Kutusunu benimkine vurdu.</p>

  <p>"Son sevgililer gününü anımsıyor musun? Sanırım seni burada en son o zaman görmüştüm. O zaman her şey daha... normaldi."</p>

  <p>Güldüm. </p>

  <p>"Tabii ki hatırlıyorum. Hayatım boyunca köle olmaya karşılık, bir kutu üstünde yazılar yazan kalplerden almıştım. Bu kolay kolay unutulacak bir şey değil."</p>

  <p>Benimle birlikte güldü. </p>

  <p>"Haklısın. Kölelik demek. Daha iyi bir şeyler düşünmek zorundayım." Sonra derin bir nefes verdi. "Sanki yıllar önce gibi. Bir başka döneme ait gibi. Mutlu zamanlara."</p>

  <p>Ona katılmıyordum. Ben şu anda mutlu zamanımdaydım. Fakat karanlık dönemlerimden ne kadar çok şeyi özlediğimi fark etmek beni şaşırtmıştı. Açıklıktan kasvetli ormana doğru baktım. Yağmur tekrar başlamıştı ama Jacob'ın yanında otururken garajın içi hiç de soğuk gelmiyordu. Garajı bir fırın kadar iyi ısıtıyordu.</p>

  <p>Parmakları elime değdi. </p>

  <p>"Bazı şeyler değişti."</p>

  <p>"Evet," dedim ve uzanıp motosikletimin arka tekerine vurdum. "Charlie eskiden beni severdi. Umarım Billy bugün hakkında ona bir şey anlatmaz..." Dudaklarımı ısırdım.</p>

  <p>"Anlatmayacak. O bazı şeyleri Charlie'nin yaptığı şekilde yapmıyor. Bu arada senden motosikleti kullanarak yaptığım o aptal hareket için özür dilemedim. Seni Charlie'ye ıspiyonladığım için gerçekten üzgünüm. Keşke hiç yapmasaydım. " Gözlerimi devirdim. </p>

  <p>"Ben de." </p>

  <p>"Gerçekten, gerçekten çok üzgünüm." Bana umutla baktı, ıslak ve dağınık saçları, özür dileyen yüzünün her yanına saçılmıştı.</p>

  <p>"Ah pekalâ! Affedildin." </p>

  <p>"Teşekkürler Bells!"</p>

  <p>Bir süre birbirimize gülümsedik ama sonra yüzü birden bire düşünceli bir hal aldı.</p>

  <p>"Motoru getirdiğim o gün...sana bir şey sormak istiyordum," dedi yavaşça. "Aslında...sormak istemiyordum."</p>

  <p>Oldukça sakindim. Gerildiğim zamanlarda böyle oluyordum. Bu, Edward'dan aldığım bir huydu.</p>

  <p>"Sadece bana kızdığın için mi inat ediyordun, yoksa ciddi miydin?" diye fısıldadı.</p>

  <p>"Hangi konuda?" diye fısıldayarak cevap verdim, neden bahsettiğinden emin değildim.</p>

  <p>Kızgın bir ifadeyle bana baktı. </p>

  <p>"Biliyorsun işte. Bana buna karışmama mı söylemiştin...seni...seni ısırmasına?" Son kelimeleri söylerken gözle görülür şekilde ürkmüştü.</p>

  <p> "Jack..." Daha fazla konuşamadım. Gözlerini kapadı ve derin bir nefes aldı. </p>

  <p>"Ciddi miydin?" </p>

  <p>"Evet," dedim usulca.</p>

  <p>Jacob derin ve yavaş bir nefes daha aldı. </p>

  <p>"Sanırım biliyordum."</p>

  <p>Yüzüne baktım ve gözlerini açana kadar bekledim. </p>

  <p>"Bunun ne anlama geleceğini biliyorsun, değil mi?" diye sordu ısrarla. "Bunu anlıyorsun değil mi? Anlaşmayı bozduklarında ne olacağını yani?"</p>

  <p>"önce buradan gideceğiz," dedim alçak sesle. Aniden gözlerini açtı, kara gözleri öfke ve acıyla doluydu. </p>

  <p>"Anlaşmanın coğrafi kısıtlaması yoktu, Bella. Büyük büyükbabalarımız sadece Cullenlar bir insana zarar vermeyeceği şartıyla onlarla anlaşmışlardı. Asla birini öldürmeyecek ve dönüştürmeyeceklerdi. Eğer sözlerinden dönerlerse, bu anlaşmanın önemi kalmaz ve onların da diğer vampirlerden hiçbir farkları kalmaz. Bu kural bir kere bozuldu mu bizler onları tekrar - "</p>

  <p>"Fakat Jake, siz zaten anlaşmayı çoktan bozmadınız mı?" <span style="text-indent: 1em; font-size: 1em;">diye sordum, ümitsizdim. "Anlaşmanın bir kısmı da insanlara vampirlerden bahsetmemek değil miydi? Ve sen bana anlattın. "Yani anlaşma zaten tartışmalı bir durumda, değil mi?" Jacob bunu ona hatırlatmamdan pek hoşlanmamış, gözlerindeki acı gareze dönüşmüştü. </span></p>

  <p><span style="text-indent: 1em; font-size: 1em;">"Evet, anlaşmayı bozdum; inandığım bir şey için. Ve bundan haberdar olduklarına eminim." Jacob, utanç dolu bakışlarımı görmezden gelerek alnıma baktı. "Fakat bu onlara avantaj falan vermez. Bir hata başka bir hatayı telafi edemez. Yaptığım şeye karşılık yapabilecekleri tek bir şey var. O da anlaşmayı bozarlarsa yapacağımız şeyle aynı; saldırmak. Savaşı başlatmak."</span></p>

  <p>Bunu öylesine kaçınılmaz bir şeymiş gibi söylemişti ki, ürperdim.</p>

  <p>"Jake, böyle olmak zorunda değil." Dişleri birbirine kenetlenmişti. </p>

  <p>"Böyle olmalı." Bu söylediklerinden sonra bir süre sessizce oturduk. </p>

  <p>"Beni affetmen hiç mümkün olacak mı, Jacob?" diye fısıldadım ve bu sözleri söyler söylemez hiç söylememiş olmayı diledim. Onun cevabını duymak istemiyordum.</p>

  <p>"Bir daha Bella olmayacaksın," dedi. "Benim arkadaşım olmayacaksın. Affedecek kimse de olmayacak." </p>

  <p>"Bu bir hayır gibi geldi bana," diye fısıldadım. Birbirimizin yüzüne, sanki sonsuzmuş gibi hissettiğim bir süre boyunca baktık.</p>

  <p>"Öyleyse bu bir elveda mı?"</p>

  <p>Hızla gözlerini kırpıştırdı ve yüzündeki öfke dolu ifade ansızın yok oldu. </p>

  <p>"Neden? Hâlâ birkaç yılımız var. Zamanımız tükenene kadar arkadaş kalamaz mıyız?"</p>

  <p>"Yıllar mı? Hayır Jake, yıllar yok." Başımı salladım ve sonra da soğuk bir şekilde gülümsedim. "Haftalar demek daha doğru olur."</p>

  <p>Tepki vermesini beklemiyordum.</p>

  <p>Aniden ayağa kalktı ve elindeki gazozu tek hamlede parçaladı. Gazoz benim üzerim de dahil olmak üzere her yere saçıldı.</p>

  <p>"Jake!" diye konuşmaya başlayacaktım ki, tüm vücudunun titrediğini hissederek sustum. Bana vahşice baktı ve göğsünden bir hırıltı yükseldi.</p>

  <p>Donup kalmıştım, o kadar şaşırmıştım ki hareket edemiyordum. <span style="text-indent: 1em; font-size: 1em;">Titreme bütün vücudunu sarmış, Jacob'ı bulanık bir şekilde görmeye başlamıştım... </span><span style="text-indent: 1em; font-size: 1em;">Ve sonra Jacob dişlerini gıcırdattı ve hırıltı sona erdi. Gözlerini kısmış, büyük bir konsantrasyon içerisinde bana bakıyordu. Titremesi giderek yavaşladı, artık sadece elleri titriyordu.</span></p>

  <p>"Haftalar," dedi buz gibi bir ses tonuyla.</p>

  <p>Cevap veremiyordum; hâlâ korkudan donmuş bir halde ona bakıyordum. <span style="text-indent: 1em; font-size: 1em;">Gözlerini açtı ve orda öfkenin çok ötesinde bir şeyler gördüm.</span></p>

  <p>"Birkaç hafta içerisinde seni iğrenç bir kan emiciye mi dönüştürecek?" dedi dişlerinin arasından tıslarcasına.</p>

  <p>Sözlerine alınamayacak kadar şaşırmıştım, sadece sessizce başımı sallamakla yetindim. <span style="text-indent: 1em; font-size: 1em;">Kahverengimsi derisinin altında yüzü yeşile dönmüştü.</span></p>

  <p>"Tabii ki Jake," diye fısıldadım uzun bir sessizlikten sonra. "O on yedi yaşında Jacob. Bense her geçen gün on dokuz yaşıma daha çok yaklaşıyorum. Ayrıca beklemenin ne manası var? Tek istediğim o. Başka ne yapabilirim?"</p>

  <p>Aslında bu, cevap beklediğim bir soru değildi, sadece vurgulamak için söylemiştim.</p>

  <p>Sonra birden ağzından zehir gibi sözler dökülmeye başladı. </p>

  <p>"Bundan başka her şeyi. Ölmen bile daha iyi. İnan bana, bunu tercih ederdim."</p>

  <p>Sanki bana tokat atmış gibi geriye doğru çekildim. Bu söz canımı bir tokattan daha fazla acıtmıştı. <span style="text-indent: 1em; font-size: 1em;">Ve sonra bu acı beni kendime getirdi ve bir anda öfkem ortaya çıktı.</span></p>

  <p>"Belki şansın yaver gider," dedim soğuk bir şekilde, ayak<span style="text-indent: 1em; font-size: 1em;">larım birbirine dolanmıştı. "Belki de dönüş yolunda bana bir kamyon çarpar."</span></p>

  <p>Motosikletime bindim ve yağmura doğru gitmeye başladım. Yanından geçip giderken hiç hareket etmedi. Çamurlu yola geldiğim an pedala var gücümle bastım. Tekerleğin arkasından adeta bir çamur şelalesi fışkırmıştı, onun üzerine geldiğini umdum. <span style="text-indent: 1em; font-size: 1em;">Cullenlar'ın evine gidene kadar sırılsıklam olmuştum. Yolu yarıladığımda yağmurdan ve soğuktan dolayı titremeye başlamıştım bile. </span><span style="text-indent: 1em; font-size: 1em;">Motosiklet, Washington için fazla kullanışsızdı. Elime geçen ilk fırsatta bu aptal şeyi satacaktım. </span><span style="text-indent: 1em; font-size: 1em;">Cullenlar'ın devasa garajına doğru giderken Alice'in beni orada, Porsche'un motor kapağının üzerinde oturmuş beklediğini görmek beni hiç şaşırtmamıştı. Alice, parlak sarı kaplamaya vurdu.</span></p>

  <p>"Kullanmaya fırsatım bile olmadı." Derin bir nefes verdi.</p>

  <p>"Üzgünüm," dedim dişlerimin arasından.</p>

  <p>"Sanki duş almış gibi görünüyorsun," dedi düşünmeden arabadan zıplayıp inerken,</p>

  <p>"Evet."</p>

  <p>Dudak büktü ve ifademden olanları anlamaya çalıştı. </p>

  <p>"Konuşmak ister misin?"</p>

  <p>"Hayır."</p>

  <p>Kabul edercesine başını salladı ama gözlerinden meraktan öldüğünü görebiliyordum.</p>

  <p>"Bu gece Olympia'ya gitmek ister misin?"</p>

  <p>"İstemiyorum. Eve gidemez miyim?"</p>

  <p>Yüzünü buruşturdu.</p>

  <p>"Boş ver, Alice," dedim. "Eğer her şeyi senin için kolaylaştıracaksa kalacağım."</p>

  <p>"Teşekkürler," dedi rahatlamış bir halde.</p>

  <p>O gece erkenden yatmaya gittim. Uyandığımda hava hâlâ karanlıktı. Sersem bir halde olmama rağmen hâlâ sabah olmadığının bilincindeydim. Gözlerimi yumdum ve yatakta <span style="text-indent: 1em; font-size: 1em;">bir o yana bir bu yana dönmeye başladım. Bu hareketin beni yataktan yere düşüreceğini fark etmem birkaç saniye aldı. Yattığım yer fazla rahattı. </span><span style="text-indent: 1em; font-size: 1em;">Diğer tarafa döndüm ve dışarıya baktım. Bugün, dünden daha da karanlıktı, bulutlar ayın ışığının gelmesini engelleyecek kadar yoğundu.</span></p>

  <p>"Üzgünüm," diye mırıldandı, sesi odanın karanlık kısmından geliyordu. "Seni uyandırmak istememiştim."</p>

  <p>Gerilmiştim, öfkelenmesini bekliyordum ama havada sadece sessizlik ve bir de onun nefesinin güzel kokusu vardı. Ayrıldığımız zamanlarda ağzımda acı bir tat bırakıyordu, bu öyle bir şeydi ki, o tat ağzımdan gidene kadar varlığını hissetmiyordum. <span style="text-indent: 1em; font-size: 1em;">Aramızda hiç bir gerilim yoktu. Bu durgunluk çok dingindi. Fırtına öncesi sessizlik değildi ama fırtına tarafından el değmemiş bir gece gibiydi. </span><span style="text-indent: 1em; font-size: 1em;">Ona kızgın olmam gerektiği düşüncesini umursamıyordum. Ona doğru uzandım ve karanlıkta elini bulup onu kendime doğru çektim. Kollan beni sardı ve sımsıkı kendisine çekti. Dudaklarım üzerinde geziniyordu, boynunu, çenesini ve en sonunda dudaklarını buldu. </span><span style="text-indent: 1em; font-size: 1em;">Edward beni hafifçe öptü ve sonra da gülmeye başladı.</span></p>

  <p>"Kendimi büyük bir öfkeyle yüzleşmek üzere hazırlamıştım ama tam tersi oldu. Seni daha sık öfkelendirmeliyim."</p>

  <p>"Bunun için bana bir dakika ver," diye dalga geçtim ve onu tekrar öptüm.</p>

  <p>"Seni istediğin kadar beklerim," diye fısıldadı. Parmaklarını saçlarımın arasında gezdiriyordu.</p>

  <p>Nefesim düzensiz bir hal almıştı. </p>

  <p>"Belki de sabaha kadar."</p>

  <p>"Ne zaman istersen."</p>

  <p>"Eve hoş geldin," dedim, soğuk dudakları çenemin altına inmişti. "Geri döndüğüne çok sevindim."</p>

  <p>"Bu iyi bir şey"</p>

  <p>"Hım," diye hoşnut bir şekilde onu onayladım ve kollarımı onun boynuna daha da sıkı doladım.</p>

  <p>Eli dirseğimden koluma doğru kaydı, oradan göğsüme ve belime uzandı. Hafifçe kalçama değdikten sonra bacaklarıma indi ve en sonunda da dizime ulaştı. Orada durdu, sonra da elini baldırıma doğru kaydırdı. Aniden bacağımı kaldırdı ve beline sardı. <span style="text-indent: 1em; font-size: 1em;">Nefesim tutulmuştu. Bu çok sık yaptığı bir şey değildi. Buz gibi ellerine rağmen aniden ondan gelen bir sıcaklık hissetmiştim. Dudakları boynumun girintilerinde geziniyordu.</span></p>

  <p>"Seni düşüncesizce öfkelendirmek istemem ama yatakta hoşuna gitmeyen şey neydi?"</p>

  <p>Cevap vermeden önce, yani sorduğu şeyi anlamaya çalışırken diğer tarafa doğru yuvarlandı ve beni de üstüne çekti. Yüzümü elleri arasına aldı ve yana doğru çevirdi, böylece boğazıma erişebilecekti. Nefesim gürültülü bir hal almıştı. Bu utanç verici olsa da umurumda değildi.</p>

  <p>"Yatak diyorum?" diye sordu tekrar. "Bence oldukça hoş."</p>

  <p>"Bu çok gereksiz," dedim. Nefesimi kontrol etmeye çalışıyordum.</p>

  <p>Yüzümü kendininkine yaklaştırdı ve dudaklarım onunkilere yapıştı. Bu kez yavaşça diğer tarafa doğru yuvarlandı, artık üzerimdeydi. Kendini tutuyordu, bu yüzden mermer kadar soğuk bedenini benimkine bastırsa da ağırlığını hissetmiyordum. Kalbim öylesine gürültüyle çarpıyordu ki, kahkaha attığını duymamıştım bile.</p>

  <p>"Bu oldukça şüphe uyandırıcı," diye itiraz etti. "Bu yaptıklarımız koltukta bir hayli zor olabilirdi."</p>

  <p>Buz gibi soğuk dili hafifçe dudaklarıma değdi. <span style="text-indent: 1em; font-size: 1em;">Başım dönüyordu.</span></p>

  <p>"Fikrini mi değiştirdin?" diye sordum nefes nefese. Belki de, o çok dikkatli olduğu kurallarını yeniden gözden geçirmişti. Belki de bu yatak tahmin ettiğimden daha da önemliydi. Cevabını beklerken kalbim endişeyle çarpıyordu. </p>

  <p>Edward derin bir nefes verdi ve diğer tarafa doğru yuvarlandı, artık ikimiz de kendi tarafımızda duruyorduk.</p>

  <p>"Komik olma, Bella," dedi, sesinde onaylamayan bir ifade vardı. Belli ki ne demek istediğimi anlamıştı. "Sadece yatağın yararlarını sana göstermeye çalışıyordum. Hemen kendini <span style="text-indent: 1em; font-size: 1em;">kaptırma."</span></p>

  <p>"Çok geç," diye mırıldandım. "Ve yataktan hoşlandım," <span style="text-indent: 1em; font-size: 1em;">diye ekledim.</span></p>

  <p>"İyi." Alnımdan öperken sesinden gülümsediğini anlamıştım. "Ben de hoşlandım."</p>

  <p>"Fakat yine de gereksiz olduğunu düşünüyorum," diye devam ettim. "Eğer kendimizi kaptırmayacaksak, ne anlamı var ki?"</p>

  <p>Tekrar iç geçirdi. </p>

  <p>"Belki de bunu yüzüncü defa söylüyorum, Bella. Bu çok tehlikeli."</p>

  <p>"Tehlikeden hoşlanırım," diye üsteledim.</p>

  <p>"Biliyorum." Sesindeki kinayeyi fark etmiştim ve garajdaki motosikleti gördüğünü anladım.</p>

  <p>"Sana neyin tehlikeli olduğunu söyleyeyim," dedim yeni bir konuya geçmeden önce. "Bu anların birinde yanacağım ve sen de kendini suçlayacaksın."</p>

  <p>Beni kendinden uzaklaştırmak için itmeye başladı.</p>

  <p>"Ne yapıyorsun?" diye ısrar edip, ona sıkıca sarıldım.</p>

  <p>"Seni yanmaktan koruyorum. Eğer bu kadarı sana zor geliyorsa..."</p>

  <p>"Üstesinden gelebilirim," diye itiraz ettim.</p>

  <p>Kollarım şimdi onu değil, kendimi sarıyordu. </p>

  <p>"Sende yanlış bir izlenim bıraktıysam, üzgünüm," dedi. "Bunu seni mutsuz etmek için yapmamıştım. Bu hoş olmazdı."</p>

  <p>"Aslını istersen bu oldukça hoştu."</p>

  <p>Derin bir nefes aldı. </p>

  <p>"Yorulmadın mı? Seni uyandırmamalıydım."</p>

  <p>"Hayır, yorulmadım. Eğer bana yeniden yanlış bir izlenim vermek istersen bunun hiçbir mahsuru olmaz."</p>

  <p>"Bu muhtemelen kötü bir fikir. Kendini kaptıran tek kişi sen değilsin."</p>

  <p>"Evet, öyleyim," diye homurdandım.</p>

  <p>Güldü. </p>

  <p>"Hiçbir fikrin yok, Bella. Bu kadar istekli olman kendimi kontrol etmemi daha da zorlaştırıyor."</p>

  <p>"Bunun için özür dilemeye hiç niyetim yok."</p>

  <p>"Ben özür dileyebilir miyim?"</p>

  <p>"Neden?"</p>

  <p>"Bana kızgındın, hatırlarsan?"</p>

  <p>"Ah, evet."</p>

  <p>"Üzgünüm. Hatalıydım. Benim için en kolay olan, seni burada güvenli bir şekilde tutmaktı." Kolları beni sıkıca sardı. "Seni ne zaman bırakıp gitsem fazlaca endişeleniyorum. Bir daha bu kadar ileri gideceğimi sanmıyorum. Buna değmezdi."</p>

  <p>Gülümsedim. </p>

  <p>"Hiç dağ aslanı bulabildin mi?"</p>

  <p>"Evet aslında buldum. Hâlâ endişelendiğime değmediğini düşünüyorum. Alice seni rehin aldığı için de üzgünüm. Bu kötü bir fikirdi."</p>

  <p>"Evet," diye onayladım onu.</p>

  <p>"Bunu bir daha yapmayacağım."</p>

  <p>"Tamam," dedim hemen. Onu çoktan atfetmiştim. "Fakat pijama partisi fikri oldukça güzel sonuçlara yol açtı..." Onu kendime yaklaştırdım ve dudaklarımı köprücük kemiğinin oluşturduğu boşluğa bastırdım. "Beni istediğin zaman rehin alabilirsin."</p>

  <p>"Mmm," diye inledi. "Öyleyse buna devam edebilirim."</p>

  <p>"Öyleyse şimdi benim sıram mı geldi?"  </p>

  <p>"Benim sıram derken?" Kafası karışmıştı.</p>

  <p>"Özür dilemek için."</p>

  <p>"Ne için özür dileyeceksin?"</p>

  <p>"Bana kızgın değil misin?" diye sordum safça.</p>

  <p>"Hayır."</p>

  <p>Gerçekten de kızgın değilmiş gibi gelmişti.</p>

  <p>Kaşlarımı çattım. </p>

  <p>"Eve geldiğinde Alice'i görmedin mi?"</p>

  <p>"Evet. Neden?"</p>

  <p>"Verdiğin Porsche'u ondan geri almayacak mısın?"</p>

  <p>"Tabii ki hayır, o bir hediyeydi."</p>

  <p>Onun yüzündeki ifadeyi görmek istedim çünkü sanki onu aşağılamışım gibi cevap vermişti.</p>

  <p>"Ne yaptığımı bilmek istemiyor musun?" diye sordum, onun bu ilgisizliği karşısında kafam karışmaya başlamıştı.</p>

  <p>Omuz silktiğini hissettim. </p>

  <p>"Yaptığın her şey ilgimi çekecek fakat istemediğin sürece bana söylemek zorunda değilsin."</p>

  <p>"Ama ben La Push'a gittim."</p>

  <p>"Biliyorum."</p>

  <p>"Ve okulu astım."</p>

  <p>"Ben de öyle."</p>

  <p>Sesin geldiği yöne doğru baktım ve parmaklarımı yüzünde gezdirdim, nasıl bir havada olduğunu anlamaya çalışıyordum.</p>

  <p>"Tüm bu anlayış da nereden çıktı?" diye sordum.</p>

  <p>İç geçirdi.</p>

  <p>"Senin haklı olduğuna karar verdim. Benim sorunum daha önce...kurt adamlara duyduğum ön yargıdan başka bir şey değildi. Bundan sonra daha mantıklı olacağım ve senin yargılarına güveneceğim. Eğer sen güvenli diyorsan, sana inanacağım."</p>

  <p>"Vay!"</p>

  <p>"Ve.. daha da önemlisi...bunun ilişkimizi zedelemesine izin vermeye hiç niyetim yok."</p>

  <p>Tamamen memnun bir şekilde başımı göğsüne yasladım ve gözlerimi kapattım.</p>

  <p>"Pekâlâ," dedi kayıtsız bir halde. "Yakınlarda tekrar La Push'a gitmek için plan yapmış mıydın?"</p>

  <p>Cevap vermedim. Onun bu sorusu, Jacob'ın söylediklerini tekrar hatırlatmış ve aniden boğazımda bir şeylerin düğümlenmesine sebep olmuştu.</p>

  <p>Sessizliğimi ve vücudumdaki bu gerilimi yanlış yorumladı.</p>

  <p>"Böylece ben de kendi planlarımı yapabilirim," dedi hemen. "Buralarda durup seni beklediğimi düşünerek geri gelmek için acele etmeni istemem."</p>

  <p>"Hayır," dedim, sesim kendime bile tuhaf gelmişti. "Tekrar ziyaret etmek gibi bir planım yok."</p>

  <p>"Bunu benim için yapmana gerek yok."</p>

  <p>"Orada bir daha hoş karşılanacağımı hiç sanmıyorum," diye fısıldadım.</p>

  <p>"Birisinin kedisini mi ezdin yoksa?" dedi tatlı şekilde. Anlatmam için beni zorlamak istemediğini biliyordum ama beni merak ettiğini anlayabiliyordum.</p>

  <p>"Hayır." Derin bir nefes aldım ve hızlıca açıkladım. "Jacob'ın bunu anlayacağını sanmıştım... Bu haberin onu bu kadar şaşırtacağını hiç düşünmemiştim."</p>

  <p>Ben tereddüt edince Edward da susup bekledi.</p>

  <p>"Bu kadar...erken olmasını beklemiyordu."</p>

  <p>"Ya," dedi Edward.</p>

  <p>"Benim ölmemi tercih edeceğini söyledi." Ölüm derken sesim titremişti.</p>

  <p>Edward, uzun bir süre sakince durdu, tepkisini görmemi istemiyordu.</p>

  <p>Sonra beni göğsüne bastırdı. </p>

  <p>"Çok üzgünüm."</p>

  <p>"Memnun olacağını düşünmüştüm," diye fısıldadım.</p>

  <p>"Seni üzen bir şeye nasıl memnun olabilirim?" diye mırıldandı. "Bunun imkânı yok."</p>

  <p>Derin bir nefes aldım, rahatlamıştım ve vücudum onun bedeninin şeklini almıştı. Fakat o tekrar hareketsiz yatmaya başlamıştı, gergindi.</p>

  <p>"Ne oldu?" diye sordum.</p>

  <p>"Hiç."</p>

  <p>"Bana söyleyebilirsin."</p>

  <p>Bir süre durdu. </p>

  <p>"Bu seni kızdırabilir."</p>

  <p>"Gene de bilmek istiyorum."</p>

  <p>İç geçirdi. </p>

  <p>"Bunu sana söylediği için onu öldürebilirdim. Bunu istiyorum."</p>

  <p><span style="text-indent: 1em; font-size: 1em;">isteksizce güldüm. </span></p>

  <p><span style="text-indent: 1em; font-size: 1em;">"Sanırım kendine böylesine hâkim olabilmen iyi bir şey."</span></p>

  <p>"Bunu gizlice yapabilirdim." Sesi oldukça düşünceliydi.</p>

  <p>"Eğer kontrolünü kaybedip prensiplerinden vazgeçeceksen sanırım bunun için daha iyi bir yer düşünebilirim." Onun yüzüne doğru uzandım ve öpmek için kendime çektim. Kolları beni sıkıca sardı ve göğsüne bastırdı.</p>

  <p>Derin bir soluk aldı. </p>

  <p>"Sorumluluk sahibi olan her zaman ben mi olmak zorundayım?"</p>

  <p>Karanlıkta gülümsedim. </p>

  <p>"Hayır. Hadi, birkaç dakikalığına ya da...saatliğine sorumluluğu bana ver."</p>

  <p>"İyi geceler, Bella."</p>

  <p>"Bekle, sana sormak istediğim başka bir şey daha vardı."</p>

  <p>"Nedir o?"</p>

  <p>"Dün gece Rosalie ile konuşuyordum..."</p>

  <p>Vücudu tekrar gerilmişti. </p>

  <p>"Evet. Ben geldiğimde o da bunu düşünüyordu. Sana düşünecek bir sürü şey verdi, değil mi?"</p>

  <p>Sesi endişeliydi ve onun Rosalie'nin insan kalmam konusunda öne sürdüğü şeyler hakkında konuşmak istediğimi sandığını fark ettim. Fakat ben daha farklı bir şeyle ilgileniyordum.</p>

  <p>"O bana biraz...senin ve ailenin Denali'de geçirdiğiniz zamandan bahsetti."</p>

  <p>Kısa bir duraklama oldu; bu başlangıç onu şaşırtmıştı. </p>

  <p>"Evet?"</p>

  <p>"O bana bir grup vampir kızdan ve senden bahsetti."</p>

  <p>Cevap vermedi. Ben ise uzunca bir süre cevap vermesini bekledim.</p>

  <p>"Bunun için endişelenme," dedim, sessizlik artık rahatsız edici olduğundan konuşma gereği hissetmiştim. "O bana hiç...ilgi göstermediğini söyledi. Fakat ben acaba onlardan biri gösterdi mi diye merak ettim. Yani ilgilendiğini, demek istedim."</p>

  <p>Hâlâ hiçbir şey söylemiyordu. </p>

  <p>"Hangisi?" diye sordum, sesimi kayıtsız tutmaya çalışmıştım ama bunda pek başarılı olamamıştım. "Ya da birden fazla <span style="text-indent: 1em; font-size: 1em;">mı?"</span></p>

  <p>Hâlâ cevap yoktu. Onun yüzünü görebilmeyi istedim, böylece bu sessizliğin ne anlama geldiğini anlayabilirdim.</p>

  <p>"Alice bana söyler," dedim. "Gidip şimdi ona soracağım."</p>

  <p>Kolu beni daha sıkı sardı; bir milim olsun hareket edemiyordum.</p>

  <p>"Geç oldu," dedi. Sesinde farklı bir şeyler vardı. Endişeli gibiydi, belki de utanmıştı. "Ayrıca Alice dışarı çıktı..."</p>

  <p>"Kötü bir şey var," dedim. "Çok kötü, değil mi?" Endişelenmeye başlamıştım, kalbim deli gibi çarpıyordu çünkü ölümsüz rakiplerimi hayal etmeye çalışıyordum.</p>

  <p>"Sakin ol, Bella," dedi ve burnumun ucundan öptü. "Komik oluyorsun."</p>

  <p>"Ben mi? Öyleyse neden anlatmıyorsun?"</p>

  <p>"Çünkü anlatacak bir şey yok. Hem abartıyorsun."</p>

  <p>"Hangisini?" diye ısrar ettim.</p>

  <p>Derin bir nefes aldı. </p>

  <p>"Tanya biraz ilgi göstermişti. Ona kibarca, bir beyefendi gibi davrandım ve onun ilgisine karşılık veremeyeceğimi söyledim. İşte hikâyenin sonu."</p>

  <p>Elimden geldiğince sesime hâkim olmaya çalışıyordum. </p>

  <p>"Biraz daha anlat. Şu Tanya'nın nasıl biri olduğundan bahsetsene?"</p>

  <p>"Bizim gibiydi. Beyaz bir teni, altın rengi gözleri vardı," diye hızlıca cevap verdi.</p>

  <p>"Ve tabii ki olağanüstü bir güzelliği vardı."</p>

  <p>Omuz silktiğini hissettim.</p>

  <p>"Bir insanın gözünden öyle," dedi umarsızca. "Biliyor musun?"</p>

  <p>"Neyi?" Sesim oldukça aksi şekilde çıkmıştı.</p>

  <p>Dudaklarını sağ kulağıma yaklaştırdı; soğuk nefesi beni gıdıklamıştı. </p>

  <p>"Ben esmerleri tercih ederim."</p>

  <p>"O bir sarışındı. Şimdi anlaşıldı."</p>

  <p>"Saçları alev sarısıydı. Pek benim tipim değildi."</p>

  <p>Dudakları yanaklarımdan boynuma kayıp yukarı doğru çıkarken düşünmeye çalıştım. Ben konuşmadan önce boynumda üç defa daire çizmişti.</p>

  <p>"Sanırım bu açıklama yeterli," dedim.</p>

  <p>"Mmm," diye inledi tenimi öperken. "Kıskandığında çok tatlı oluyorsun. Hatta şaşırtıcı bir şekilde eğlenceli."</p>

  <p>Karanlıkta suratımı astım.</p>

  <p>"Çok geç oldu," dedi tekrar, mırıldanarak. Sesi neredeyse duyulmayacak kadar kısık ve ipek gibi yumuşaktı. "Uyu, Bella'm. Güzel rüyalar gör. Kalbimde olacak tek kişi sen olacaksın. Kalbim de her zaman senin olacak. Uyu benim tatlı aşkım."</p>

  <p>Ninni söylemeye başlamıştı ve buna yenilmem sadece an meselesiydi bu yüzden gözlerimi yumdum ve göğsüne biraz daha sokuldum.</p>
</body>
</html>
