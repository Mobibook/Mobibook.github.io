<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>12. ZAMAN</h1>

  <p>"İleriyi görebiliyorum..." Alice meşum bir ses tonuyla konuşmaya başladı.</p>

  <p>Edward dirseğiyle onun kaburgalarına vurmaya çalıştıysa da, Alice çevik bir hareketle bundan kurtuldu.</p>

  <p>"Pekâlâ," diye şikâyet etti. "Bunu bana Edward yaptırtıyor. Senin bu konuda çok zorluk çıkartacağını biliyorum."</p>

  <p>Okul bitmiş arabaya doğru ilerliyorduk ve onun neden bahsettiği konusunda ufacık da olsa bir fikre sahip değildim.</p>

  <p>"Anlayacağım şekilde lütfen?" diye rica ettim.</p>

  <p>"Hemen çocuklaşma. Sinirlenmene gerek yok."</p>

  <p>"Şimdi korktum ama."</p>

  <p>"Şimdi sen - <i>yani aslında biz</i> - bir mezuniyet partisi vereceğiz. Büyük bir şey değil. Heyecanlanacak bir olay yok. Ama ben senin sürpriz bir parti yapmaya çalıştığımda delirdiğini gördüm" </p>

  <p>- <i>Edward onun saçını bozmak için uzandığında dans ederek kaçtı</i> - "ve Edward sana anlatmam gerektiğini söyledi. Fakat büyük bir şey olmayacak, söz veriyorum."</p>

  <p>Derin bir iç geçirdim. </p>

  <p>"Tartışmamız gereken bir detay var mı?"</p>

  <p>"Hayır yok."</p>

  <p>"Pekâlâ, Alice. Orada olacağım. Ve her anından nefret edeceğim. Söz veriyorum."                 </p>

  <p>"İşte bu! Bu arada hediyeme bayıldım. Almana gerek yok<span style="text-indent: 1em; font-size: 1em;">tu."</span></p>

  <p>"Alice daha almadım!"</p>

  <p>"Ah, biliyorum. Ama alacaksın."</p>

  <p>Endişeyle düşünmeye başladım, ona mezuniyet için ne almaya karar verdiğimi hatırlamaya çalışıyordum.</p>

  <p>"İnanılmaz," diye homurdandı Edward. "Bu kadar ufak biri nasıl bu kadar can sıkıcı olabilir?"</p>

  <p>Alice güldü. </p>

  <p>"Bu bir yetenek."</p>

  <p>"Bunu bana söylemek için birkaç hafta bekleyemedin değil mi?" Huysuzca sordum. "Şimdi daha çok strese gireceğim."</p>

  <p>Alice kaşlarını çattı.</p>

  <p>"Bella," dedi yavaşça. "Bugün günlerden ne biliyor musun?"</p>

  <p>"Pazartesi?"</p>

  <p>Gözlerini devirdi. </p>

  <p>"Evet. Pazartesi...ayın dördü." Beni dirseğimden kavradı ve döndürüp spor salonunun üzerindeki sarı afişi gösterdi. Orada siyah harflerle mezuniyet tarihi yazıyordu. Tamı tamına bir hafta kalmıştı.</p>

  <p>"Dördü mü? Haziranın mı? Emin misin?"</p>

  <p>Kimse cevap vermedi. Alice sadece üzgün bir halde başını salladı, sadece numara yapıyordu. Edward ise kaşlarını havaya kaldırmıştı.</p>

  <p>"İmkânsız. Bu nasıl oldu?" Kafamdan günleri saymaya başladım ama zamanın nasıl geçtiğini anlayamadım.</p>

  <p>Biri sanki bana tekme atmış gibi hissetmiştim. Endişe ve gerilimle geçen haftalar.. .bir şekilde takıntı haline getirdiğim zaman, birdenbire hızla geçip gitmişti. Her şeyi ayarlayıp yoluna koyacağım süre yok olup gitmişti, artık zamanım yoktu.</p>

  <p>Ve hazır değildim.</p>

  <p>Bunu nasıl yapacağımı bilmiyordum. Charlie ve Renee'ye nasıl elveda diyeceğimi bîlmiyordum.. .yâ da Jacoba...insanlığıma.</p>

  <p>Ne istediğimi biliyordum ama ona birden ulaşmak beni korkutmuştu. <span style="text-indent: 1em; font-size: 1em;">Teoride tedirgin olsam da, ölümlü halimi ölümsüzlükle takas etmek için istekliydim. Hepsinden ötesi Edward ile sonsuza kadar birlikte olacaktım. Sonra bir de beni avlamak isteyen kişiler vardı. Öylece çaresizce ve rahatça oturup beni bulmalarını bekleyemezdim.</span></p>

  <p>Teoride hepsi çok mantıklıydı.</p>

  <p>Pratikteyse... İnsan olmak bildiğim tek şeydi. Önümde uzanan gelecek, içine girmeden bilemeyeceğim büyük ve karanlık bir delikti. <span style="text-indent: 1em; font-size: 1em;">Çok basit bir bilgi olan bugünün tarihini bilinçaltım isteyerek bastırmış olmalıydı. Sanki idam mangasının önüne çıkacakmış gibi sabırsızca günleri saymaya başlayacağımı hissettim.</span></p>

  <p>Belli belirsiz Edward'ın kapıyı açtığını, arkada Alice'in konuştuğunu ve yağmurun ön cama hızla vurduğunun farkındaydım. Edward aklımın onlarla birlikte olmadığını anlamıştı. Yine de beni içine düştüğüm dalgınlıktan çıkarmak için uğraşmadı. Ya da uğraştı ve ben fark etmedim.</p>

  <p>Nihayet eve gelmiştik, Edward beni koltuğa oturttu ve o da yanıma oturdu. Camdan dışarıya, gri sis tabakasına baktım ve kararlılığımın nereye gittiğini bulmaya çalıştım. Neden endişeleniyordum? Zamanın yaklaştığını biliyordum. Bu neden beni endişelendirmişti şimdi?</p>

  <p>Ne kadar süre camdan dışarıya bakmama izin verdiğini bilmiyorum. Fakat yağmur karanlık içerisinde yok olduğunda artık bu süre ona çok fazla gelmiş olmalıydı. <span style="text-indent: 1em; font-size: 1em;">Soğuk ellerini yüzümün iki yanına koydu ve altın rengi gözlerini benimkilere dikti.</span></p>

  <p>"Lütfen bana ne düşündüğünü söyler misin? Ben delirmeden önce?"</p>

  <p>Ona ne söyleyebilirdim ki? Bir korkak olduğumu mu? Doğru kelimeleri arıyordum.</p>

  <p>"Dudakların bembeyaz. Konuş, Bella."</p>

  <p>Derin bir soluk aldım ve üfleyerek verdim. Ne kadar süredir nefesimi tutuyordum?</p>

  <p>"Tarih beni hazırlıksız yakaladı," diye fısıldadım. "Hepsi bu."</p>

  <p>Bekledi, yüzü şüphe ve endişe doluydu.</p>

  <p>Açıklamaya çalıştım. </p>

  <p>"Ne yapmalıyım emin değilim... Charlie'ye ne anlatmalıyım...ne söylemeliyim...nasıl yapmalıyım..." Sesim azalarak duyulmaz hale gelmişti.</p>

  <p>"Bu parti hakkında değil, öyle mi?"</p>

  <p>Kaşlarımı çattım. </p>

  <p>"Hayır. Ama bunu hatırlattığın için teşekkürler."</p>

  <p>Edward, yüzüme bakıp neler olduğunu anlamaya çalışırken yağmurun sesi daha da şiddetlendi.</p>

  <p>"Sen hazır değilsin," diye mırıldandı.</p>

  <p>"Hazırım," diye cevap verdim hızla yalan söyleyerek, istemsiz bir tepkiydi bu. Bunu fark ettiğini görebiliyordum, bu yüzden derin bir nefes aldım ve ona gerçeği söyledim. "Hazır olmak zorundayım."</p>

  <p>"Hiçbir şey yapmak zorunda değilsin."</p>

  <p>Nedenleri dile getirdiğim an, panik duygusunun gözlerimden okunduğunu biliyordum. </p>

  <p>"Victoria, Jane, Caius, odamdaki her kimse onun için...!"</p>

  <p>"Tüm bu nedenlere rağmen beklemelisin."</p>

  <p>"Bu hiç mantıklı değil, Edward!"</p>

  <p>Avucunun arasındaki yüzümü daha da sıktıktan sonra yavaşça ve dikkatli bir şekilde konuşmaya başladı.</p>

  <p>"Bella, hiçbirimizin seçme şansı yoktu. Neler olduğunu biliyorsun.. - <i>özellikle de Rosalie'ye</i> - Hepimiz mücadele ettik, üzerinde hiçbir kontrolümüzün olmadığı bu şeyle barışık yaşamaya çalışıyoruz. Senin için böyle olmasına izin vermeyeceğim. Senin bir seçme şansın olacak."</p>

  <p>"Ben çoktan seçimimi yaptım."</p>

  <p>"Bunu sırf ölüm tehdidi altında olduğun için yapmayacaksın. Sorunların icabına bakacağız ve seninle ben ilgileneceğim," diye söz verdi. "Bunların üstesinden geldiğimizde, <span style="text-indent: 1em; font-size: 1em;">ve seni zorlayan hiçbir şey olmadığında eğer istersen o zaman bana katılmaya karar verirsin. Korktuğundan dolayı değil. Bunu zorla yapmamalısın."</span></p>

  <p>"Carlisle'a söz verdim," diye mırıldandım itiraz ederek. "Mezuniyetten sonra."</p>

  <p>"Sen hazır olana kadar değil," dedi kendinden emin bir halde. "Ve kesinlikle, kendini tehdit altında hissederken de değil."</p>

  <p>Cevap vermedim. Daha fazla tartışmak istemiyordum; o anda hâlâ kararımı vermiş değildim.</p>

  <p>"İşte böyle." Beni alnımdan öptü. "Hiçbir şey için endişelenme."</p>

  <p>Sarsak bir kahkaha attım. </p>

  <p>"Yaklaşan son haricinde."</p>

  <p>"Güven bana."</p>

  <p>"Güveniyorum."</p>

  <p>Sakinleşmemi beklerken sessizce beni izledi.</p>

  <p>"Sana bir şey sorabilir miyim?"</p>

  <p>"Her şeyi."</p>

  <p>Tereddüt ettim ve dudağımı ısırdım, daha sonra merak ettiğim şeyi değil de bambaşka bir şeyi sordum.</p>

  <p>"Alice'e mezuniyet için ne alıyorum?"</p>

  <p>Kıs kıs güldü. </p>

  <p>"Görünüşe göre ikimize de konser bileti alacaksın "</p>

  <p>"Doğru!" Rahatlamıştım, nerdeyse gülümseyecektim. "Tacoma'daki konser için. Reklamını geçen hafta gazetede gördüm ve bunun iyi bir fikir olduğuna karar verdim çünkü albümlerinin güzel olduğunu söylemiştin."</p>

  <p>"Bu harika bir fikir. Teşekkürler."</p>

  <p>"Umarım biletler tükenmemiştir."</p>

  <p>"Takıldığın şeyin bu olduğunu sanmıyorum."</p>

  <p>İç geçirdim.</p>

  <p>"Sormak istediğin başka bir şey daha var," dedi.</p>

  <p>Kaşlarımı çattım. </p>

  <p>"Bu işte çok iyisin."</p>

  <p>"Senin yüz ifadeni anlama konusunda oldukça deneyimliyim. Sor hadi."</p>

  <p>Gözlerimi kapadım ve yüzümü göğsüne dayadım. </p>

  <p>"Benim bir vampir olmamı istemiyorsun."</p>

  <p>"Hayır, istiyorum," dedi yavaşça ve bekledi. "Bu bir soru değil" dedi bir süre sonra.</p>

  <p>"Şey...aslında ben şunun için endişeleniyordum...gerçekten bu şekilde hissettiğin hakkında."</p>

  <p>"Endişeleniyorsun?" Bu kelimeyi şaşkınlıkla tekrarladı.</p>

  <p>"Bana nedenini söyler misin? Yani tüm gerçeği, duygularımı önemsemeden anlatır mısın?"</p>

  <p>Bir süre tereddüt etti. </p>

  <p>"Eğer sorunu cevaplarsam, sen de sorunu açıklar mısın?"</p>

  <p>Başımı salladım, yüzümü hâlâ göğsünde gizliyordum.</p>

  <p>Cevap vermeden önce derin bir nefes aldı. </p>

  <p>"Çok daha iyisini bulabilirsin, Bella. Biliyorum benim bir ruhum olduğuna inanıyorsun ama ben bundan pek emin değilim ve riske attıkların..." Başını yine yavaşça salladı. "Benim için buna izin vermek - <i>yani seni asla kaybetmemek için benim gibi yapmak</i> - benim hayal edebildiğim en bencilce şey. Bunu kendim için her şeyden daha çok istiyorum. Ama senin için daha da çok istiyorum. Bunu kabul etmek... Sanki suç işliyormuş gibi hissettiriyor. Sonsuza kadar yaşayacak olsam da, bu yapacağım en bencilce şey olacak.</p>

  <p>"Eğer senin için insan olabilme şansım olsaydı, bedeli ne olursa olsun bunu öderdim."</p>

  <p>Sessizce oturdum ve söylediklerini sindirmeye çalıştım.</p>

  <p>Edward kendisinin bencil olduğunu düşünüyordu. <span style="text-indent: 1em; font-size: 1em;">Yüzüme bir gülümsemenin yayıldığını hissettim.</span></p>

  <p>"Yani...ben farklı olduğumda...benden hoşlanmaya devam edeceksin. Eskisi gibi yumuşacık, sıcak ve aynı kokmasam da mı? Neye dönüştüğümü umursamadan, gerçekten beni istemeye devam edecek misin?"</p>

  <p>Sertçe nefesini verdi. </p>

  <p>"Senden horlanmayacağımdan mı endişe ediyorsun?" diye üsteledi. Ben soruyu cevaplayamadan gülmeye  başladı.  "Bella,  tamamen sezgilerine güvenerek <span style="text-indent: 1em; font-size: 1em;">yaşayan birisin ama yine de bazen çok duygusuz olabiliyor</span><span style="text-indent: 1em; font-size: 1em;">sun"</span></p>

  <p>Bunu aptalca bulacağını biliyordum ama rahatlamıştım. Eğer beni gerçekten istiyorsa, geri kalan her şeyin üstesinden gelebilirdim...bir şekilde. Bencil kelimesi, birdenbire gözüme çok güzel görünmüştü.</p>

  <p>"Bunun benim için ne kadar kolay olacağını fark ettiğini hiç sanmıyorum, Bella," dedi, sesinde hâlâ alaycı bir ton vardı. "Ben zamanımı senin ölmemen için çabalayarak geçirdiğimden kesinlikle bir şeyleri kaçırıyorum. Bu da onlardan biri..."</p>

  <p>Yanaklarımı sıkarken gözlerimin içine baktı, kızardığımı hissetmiştim. Tekrar tatlı bir şekilde güldü.</p>

  <p>"Ve kalbinin sesi," diyerek devam etti, daha ciddiydi ama gülümsüyordu. "Benim dünyamdaki en önemli ses. Öylesine alıştım ki, yemin ederim kilometrelerce öteden bile duyabiliyorum. Ama bunların hiçbirinin bir önemi yok. Sadece bu," dedi ve yüzümü avuçların arasına aldı. "Sen önemlisin. Sana sahip olmam. Sen her zaman benim Bella'm olacaksın, tek fark, bundan sonra daha dayanıklı olacak olman."</p>

  <p>Derin bir nefes verdim ve gözlerimi keyifle kapayıp elleri arasında kaldım.</p>

  <p>"Şimdi benim için bir soruyu cevaplar mısın? Yani tüm gerçeği, duygularımı önemsemeden anlatır mısın?"</p>

  <p>"Tabii ki," diye cevapladım hemen, gözlerim şaşkınlıktan açılmıştı. Ne bilmek istiyor olabilirdi?</p>

  <p>Kelimeler yavaşça ağzından dökülmeye başladı. </p>

  <p>"Benim karım olmak istemiyorsun."</p>

  <p>Kalbim durdu ve sonra da hızla çarpmaya başladı. Soğuk bir ter damlası boynumdan aşağıya süzüldü ve ellerim buz gibi oldu. <span style="text-indent: 1em; font-size: 1em;">Durdu ve verdiğim tepkiyi izledi. </span><span style="text-indent: 1em; font-size: 1em;">Aşağıya baktı, uzun kirpiklerinin gölgesi elmacık kemiklerine düştü ve ellerini yüzümden çekerek benim buz gibi olmuş sol elimi tuttu. Konuşurken parmaklarımla oynadı. </span></p>

  <p>"Senin böyle hissetmenden endişeleniyordum."</p>

  <p>Yutkunmaya çalıştım. </p>

  <p>"Bu da bir soru değil," diye fısıldadım.</p>

  <p>"Lütfen, Bella?"</p>

  <p>"Gerçeği mi?" Ağzımdan sadece bunlar çıkmıştı.</p>

  <p>"Tabii ki. Her neyse onu kaldırabilirim."</p>

  <p>Derin bir nefes aldım. </p>

  <p>"Bana güleceksin."</p>

  <p>Şaşırmış halde gözlerini gözlerime dikti. </p>

  <p>"Gülmek mi? Bunu hiç sanmıyorum."</p>

  <p>"Görürsün," diye mırıldandım ve iç geçirdim. Utançtan yüzüm beyazdan kırmızıya dönmüştü.</p>

  <p>"Peki, tamam! Eminim söyleyeceklerim sana şaka gibi gelecek ama gerçekler! Bu çok... çok...çok utanç uericil" Yüzümü tekrar onun göğsüne yaslayarak saklanmaya çalıştım.</p>

  <p>Kısa bir sessizlik oldu.</p>

  <p>"Anlayamıyorum."</p>

  <p>Geriye çekildim ve ona ters bir bakış attım, utanmak beni kırbaçlamış, bir anda kavgaya hazır hale getirmişti.</p>

  <p>"Ben öyle bir kız değilim, Edward. Liseden mezun olur olmaz erkek arkadaşı tarafından hamile bırakılıp evlenen taşra kızlarmdan! İnsanların ne düşüneceğini biliyor musun? Hangi yüzyılda yaşadığımızın farkında mısın? insanlar artık on sekizinde evlenmiyor! Akıllı, sorumluluk sahibi ve olgun insanlar, o yaşta evlenmiyor! Ben öyle bir kız olmayacaktım! Ben o..." Sözümü tamamlayamadım, bütün isteğimi kaybetmiştim.</p>

  <p>Edward'in yüz ifadesinden söylediklerim hakkında ne düşündüğünü anlamak mümkün değildi.</p>

  <p>"Bu mu yani?" dedi en sonunda.</p>

  <p>Gözlerimi kırpıştırdım. </p>

  <p>"Yetmez mi?"</p>

  <p>"Yani sen...ölümsüzlükten çok beni mi istiyorsun?"</p>

  <p>Ve sonra onun güleceğini sandığım halde, aniden endişelendiğimi fark ettim.</p>

  <p>"Edward!" Gülme krizine kapılmış bir halde konuşmaya <span style="text-indent: 1em; font-size: 1em;">çalıştım. "Ve ben...her zaman... senin...benden...daha   önemli... olduğunu düşünmüştüm!"</span></p>

  <p>Beni kolumdan yakaladı, onun da güldüğünü fark etmiştim.</p>

  <p>"Edward," dedim konuşmaya çabalayarak, "sensiz sonsuza kadar yaşamanın bir anlamı yok Sensiz bir gün daha yaşamak istemezdim."</p>

  <p>"Pekâlâ, rahatladım," dedi.</p>

  <p>"Yine de...bu hiçbir şeyi değiştirmez."</p>

  <p>"Bunun anlaşılmış olması güzel. Ve senin bakış açını da anlıyorum Bella, gerçekten. Ama benimkini de anlamaya çalışmam isterdim."</p>

  <p>Birdenbire onun ne demek istediğim anladım, bu yüzden yüzümü memnun tutmaya çalıştım.</p>

  <p>Altın rengi gözleri benimkilere kilitlenmişti.</p>

  <p>"Anlarsın ya Bella, ben her zaman o çocuk oldum. Kendi dünyamda ben zaten bir erkektim. Aşkı aramıyordum. Hayır, asker olmak için fazlaca hevesliydim; tek düşündüğüm ve bize istememiz için sunulan tek şey, savaşta kazanmanın verdiği keyifti ama eğer..." Duraksadı ve başını hafifçe yana eğdi. "Eğer o kişiyi bulabilseydim, bunu söylerdim ama olmayacaktı. Eğer o zamanlar seni bulabilseydim, kafamda nasıl devam edeceğime dair bir şüphe olmazdı. Ben o çocuktum. Aradığım kişinin sen olduğunu anlar anlamaz, dizleri üzerine çöküp elini tutmak için çabalayacak kişiydim. Sonsuza kadar seninle olmak istiyorum."</p>

  <p>Yüzünde çarpık bir gülüş belirdi.</p>

  <p>Gözümü kırpmadan ona bakıyordum.</p>

  <p>"Nefes al, Bella," diye hatırlattı bana gülümseyerek.</p>

  <p>"Şimdi olaya, az da olsa, benim tarafımdan bakabiliyor musun, Bella?" </p>

  <p>Ve bir anlığına bunu başardım. Kendimi, uzun bir etek, dantelli ve dik yakalı bir bluz giyerken gördüm, saçlarımı da topuz yapmıştım. Edward ise, açık renk takımı ve elinde tuttuğu buketle verandada yanıma oturmuştu, oldukça şık görünüyordu. </p>

  <p>Kendime gelmek için kafamı salladım ve yutkundum. Bir an gözümün önünde Yedilin Kızı Anne serisinden sahneler canlanmıştı.</p>

  <p>"Edward, olay şu ki," diye devam ettim soru sormaktan kaçınan, titreyen bir sesle. "Evlilik ve sonsuzluk kelimeleri, benim aklımda birbirini dışlayan ya da iç içe geçen kavramlar değil. Ve eğer benim dünyamda yaşıyorsak, onun kurallarına da uymalıyız. Tabii, ne demek istediğimi anlıyorsan."</p>

  <p>"Fakat diğer yandan," diye itiraz ederek araya girdi, "yakında tüm bu dünyayı arkanda bırakacaksın. O yüzden, yerel bir kültürün artık senin için geçici olacak bir adeti, neden senin kararında etkilisi olsun ki?"</p>

  <p>Dudaklarımı büktüm. </p>

  <p>"Peki ya Rorna'da?"</p>

  <p>Bana güldü. </p>

  <p>"Bugün evet ya da hayır demek zorunda değilsin, Bella. Her iki tarafında bakış açısını anlamak iyi değil mi?"</p>

  <p>"Öyleyse senin şartın...?"</p>

  <p>"Hâlâ geçerli. Ne demek istediğini anlıyorum, Bella ama beni istediğin için kendini değiştirmek istiyorsan..."</p>

  <p>"Da da daa daaaam," diyerek onayladım. Her ne kadar düğün marşını çalmaya çalıştıysam da, ağzımdan cenaze merasimi gibi çıkmıştı!</p>

  <p>Zaman hızla akıyordu.</p>

  <p>O gece kâbus görmeden geçti ve sabah olduğunda mezuniyet günü karşımda duruyordu. Önümde çalışmam gereken ve birkaç günde bile yarılayamayacağım bir sürü ders vardı.</p>

  <p>Kahvaltı için aşağıya indiğimde Charlie'nin çoktan gittiğini fark ettim. Gazeteyi masanın üzerine bırakmıştı ve bu bana bir şeyler almam gerektiğini hatırlattı. Hâlâ konser reklamının yayınlandığını umuyordum; o aptal biletleri alabilmek için telefon numaralarına ihtiyacım vardı. Artık sürpriz bir hediye değildi. Zaten en başından Alice'e bir sürpriz planlamak o kadar da akıllıca bir fikir değildi.</p>

  <p>Eğlence kısmına bakmak için gazeteyi elime aldım ama <span style="text-indent: 1em; font-size: 1em;">gözüm birden başlığa takıldı. Ön sayfadaki haberin başlığını okurken bir korku dalgasının beni ele geçirdiğini hissettim.</span></p>

  <p><span style="text-indent: 1em; font-size: 1em;"><br /></span></p>

  <p><b><i>KATLİAMLAR SEATTLE'I DEHŞETE BOĞUYOR</i></b></p>

  <p><b><i><br /></i></b></p>

  <p><b><i>Bundan daha on yıl kadar önce, Seattle'da, Amerika tarihinin en çok kurbana sahip seri katili yakalanmıştı. Yeşil Nehir Katili Gary Ridgway, 48 kadını öldürmekten mahkûm edilmişti. <span style="text-indent: 1em; font-size: 1em;">Ve şu anda, abluka altındaki Seattle, muhtemelen daha da korkunç bir canavara ev sahipliği yapıyor.</span></i></b></p>

  <p><b><i>Polis son zamanlardaki cinayet ve kayıp vakaları için kimseyi tutuklamıyor. En azından şimdilik. Onlar bu katliamın bir kişi tarafından yapılmış olduğuna pek inanmıyorlar. Bu katil - ki gerçekten bir kişiyse - sadece son üç aydaki birbiriyle bağlantılı 39 cinayet ve kayıp vakasından sorumlu. Karşılaştırmak gerekirse, Ridgway'in işlediği 48 cinayette kurbanları 21 yaş üzeri grupta dağılım gösteriyordu. Eğer bu ölümlerden tek bir kişi sorumluysa, Amerika tarihindeki en vahşi seri katilden söz ediyoruz demektir.</i></b></p>

  <p><b><i>Polis çete olarak hareket edildiği teorisine inanıyor. Bu teoriyi, kurbanların sayısı ve kurbanların seçimindeki farklılıklar destekliyor.</i></b></p>

  <p><b><i>Karındeşen Jack'ten Ted Bundy'ye kadar tüm seri katillerin, hedeflerini, yaş, cinsiyet, ırk ya da bunların kombinasyonlarını baz alarak seçtiği gözlemlenmişti. Bu suç dalgasının kurbanları ise 15 yaşındaki, onur listesine giren Amanda Reed'den, 67 yaşındaki emekli postacı Oman Jenks'e kadar uzanıyor. Kurbanların 18'i kadın ve 21 tanesi de erkek. Kurbanlar arasında ırksal olarak şu dağılım gözlemleniyor; Kafkas, Afrika kökenliler, İspanyollar ve Asyalılar.</i></b></p>

  <p><b><i>Görünüşe göre seçimler rasgele yapılıyor. Öldürme nedeniyse, öldürmek dışında bir amaç içermiyor gibi görünüyor. </i></b></p>

  <p><b><i>Öyleyse neden bir seri katiİ olduğu düşünülüyor?</i></b></p>

  <p><b><i>Bu cinayetlerin işleniş şekilleri öylesine benzerlik gösteri<span style="text-indent: 1em; font-size: 1em;">yor ki, bu bütün diğer ihtimalleri geçersiz kılıyor. Kurbanların her biri ağır şekilde yanmış ve kimlikleri diş kayıtları sayesinde belirlenmiş. Bu yangınlarda katalizör etkisi gösterecek maddelerin, alkol ve gaz yağı gibi, kullanıldığından bahsediliyor ama henüz buna dair bir delil bulunamadı. Kurbanlara ait bedenlerin hepsi saklanma gereği duyulmadan, umarsızca ortada bırakılmış halde bulundu.</span></i></b></p>

  <p><b><i>Daha da korkuncuysa, delillerin çoğunun, kurbanlara büyük bir şiddet uygulanmış olduğunu göstermesi üzerine -büyük bir basınç sonucu kırılmış ve parçalanmış kemikler - bu davada görevli olan adli doktorlar, bunların ölmeden önce yapılmış olduğuna inanıyorlar. Tabii delilerin durumu düşünülürse, bu sonuçlardan tam anlamıyla emin olmak oldukça zor.</i></b></p>

  <p><b><i>Seri katil inancını destekleyen bir diğer delilse her suç mahallinin, yani kurbanlardan geriye kalanların, kusursuz şekilde temiz olması. Ne bir parmak izi ne bir iplik bırakılmış. Hatta bir saç teli dahi geride bırakılmamış. Ortadan kaybolmalar esnasında da hiçbir zanlı bulunamadı.</i></b></p>

  <p><b><i>Bu kaybolmaların hiçbirinde, dikkat çekmemek için uğraşılmamış. Kurbanlar arasında kolay hedefler yok. Hiçbiri kayboldukları nadiren haber verilen evsiz ya da kaçaklardan biri değildi. Kurbanlar, evlerinden, dört katlı apartmanlarından, sağlık kulüplerinden, düğün davetlerinden kaçırılmış. Belki de içlerinden en şaşırtıcı olanı 30 yaşındaki amatör boksör olan Robert Walsh'in kız arkadaşıyla sinemaya gittiği sırada yaşandı; kadın birkaç dakika sonra onun yanındaki koltukta oturmadığını fark etti. Bedenini otuz kilometre ötedeki mahalle çöplüğünde, çöplüğü söndürmeye gelen itfaiyeciler buldu.</i></b></p>

  <p><b><i>Bu katliamdaki kurbanlar arasındaki bir diğer ortak nokta ise her birinin gece kaybolmuş olması.</i></b></p>

  <p><b><i>En çok endişe edilen şey ne peki? Tüm bunların olma hızı. İlk altı cinayet ilk ay işlenmişti, 11 tanesi ise ikinci ayda <span style="text-indent: 1em; font-size: 1em;">işlenmişti. Ve polis ilk yanmış bedeni bulduktan sonra bundan sorumlu olan kişiye ait hiçbir bulgu bulamadı.</span></i></b></p>

  <p><b><i>Deliller kafa karıştırıcı ve geride kalanlar da korkunç bir halde. Saldırgan bir çete mi, yoksa vahşi bir seri katıl mi? Ya da polisin dahi düşünemediği bambaşka bir şey mi var?</i></b></p>

  <p><b><i>Su götürmez tek bir gerçek var ki, o da iğrenç bir yaratığın Seattle'da kol gezdiği.</i></b></p>

  <p><br /></p>

  <p><br /></p>

  <p>Son cümleyi üç defa okumaya çalışmıştım ama sonra sorunun benim titreyen ellerim olduğunu anladım.</p>

  <p>"Bella?"</p>

  <p>Okumaya konsantre olduğumdan Edward'ın sesi yumuşak olduğu halde birden nefesim kesildi ve arkama döndüm.</p>

  <p>Kapının girişinde, kaşlarını çatmış duruyordu. Hemen yanıma geldi ve elimi tuttu.</p>

  <p>"Seni korkuttum mu? Çok üzgünüm. Kapıyı çaldım..."</p>

  <p>"Hayır, hayır," dedim hemen. "Şunu gördün mü?" Gazeteyi uzattım.</p>

  <p>Gazeteye bakarken kaşlarını çattı ve alnı kırıştı.</p>

  <p>"Bugünkü gazeteyi henüz görmemiştim. Ama gittikçe kötüleştiğini biliyorum. Bir şeyler yapacağız...hemen."</p>

  <p>Bundan hoşlanmamıştım. Onların risk almalarından nefret etmiştim ve Seattle'da bulunan her kim ya da her neyse, ödümü koparmaya başlamıştı. Fakat Volturi'nin gelme fikri de yeterince ürkütücüydü.</p>

  <p>"Alice ne diyor?"</p>

  <p>"Sorun da bu." Kaşlarını sertçe çattı. "Hiçbir şey göremiyor.Üstelik kaç defa kontrol etmek için denediğimiz halde. Güvenilirliğini kaybetmeye başladı. Bugünlerde çok fazla şeyi gözden kaçırdığını hissediyor, bir şeylerin ters gittiğini söylüyor. Belki de görü yeteneğini yitiriyordur."</p>

  <p>Gözlerimi açtım. </p>

  <p>"Böyle bir şey olabilir mi?"</p>

  <p>"Kim bilir? Bugüne kadar kimse bunun üzerine bir çalışma yapmadı...ama gerçekten şüpheleniyorum. Bu şeyler zamanla pekişir. Aro ve Jane'e bak mesela."</p>

  <p>"Öyleyse sorun ne?"</p>

  <p>"Sanırım, kehanetin kendi kendini yerine getirmesi. Biz sürekli Alice'in bir şeyler görmesini bekliyoruz...ve o da bir şeyler görmüyor çünkü o bir şeyler görene kadar harekete geçmeyeceğiz. Böylece o da bizi göremiyor. Belki de bunu gözü kapalı yapmalıyız." Ürperdim. </p>

  <p>"Hayır."</p>

  <p>"Bugün derse gitmek için büyük bir isteğin var mı? Final sınavları sadece birkaç gün sonra; bize yeni bir şey öğreteceklerini sanmıyorum."</p>

  <p>"Sanırım okula gitmeden bir gün daha yaşayabilirim. Ne yapacağız?"</p>

  <p>"Jasper ile konuşmak istiyorum."</p>

  <p>Gene Jasper. Bu tuhaftı. Jasper, Güllen ailesinde hiçbir zaman baskın biri olmamıştı, bir şeylerin parçasıydı ama asla merkezde bulunmazdı. Varsayımımı dillendirmesem de, onun sadece Alice için orada bulunduğunu düşünüyordum. Alice nereye gitse onu takip edeceğini hissetmiştim ama böyle bir yaşam tarzı onun ilk seçimi değildi. İşin aslı, büyük ihtimalle, o, bu yaşam tarzını devam ettirmekte diğerlerine nazaran daha büyük zorluk çekiyordu.</p>

  <p>Hiçbir zaman, Edward'in Jasper'a bağlı olduğunu da görmemiştim. Jasper'ın yeteneğinin ne olduğunu tekrar merak etmiştim. Jasper'ın geçmişi hakkında, Alice onu bulmadan önce güneyden geldiği dışında hiçbir şey bilmiyordum. Bir nedenden ötürü Edward her zaman en yeni kardeşi hakkında sorulan sorulardan çekinirdi. Ve ben de, uzun boylu, sarışın ve film yıldızlarına benzeyen vampirden gözüm korktuğundan ona doğruca soramazdım.</p>

  <p>Eve gittiğimizde Carlisle, Esme ve Jasper'ı merakla haberleri izlerken bulduk, sesi o kadar kısıktı ki, anlayamıyordum. Alice büyük merdivenlerin son basamağında oturmuş, ellerini yüzünün arasına almıştı ve bezgin görünüyordu. Biz içeri girdiğimizde Emmett yavaşça mutfak kapısından içeri girdi, oldukça keyifli görünüyordu. Hiçbir şey Emmett'ı rahatsız edemezdi. </p>

  <p>"Selam Edward. Okuldan mı kaçtın, Bella?" Bana gülümsedi.</p>

  <p>"İkimiz de kaçtık," diye hatırlattı ona Edward.</p>

  <p>Emmett güldü. </p>

  <p>"Evet, ama okul hayatı boyunca bu onun için bir ilk. Okulda bir şeyler kaçırıyor olabilir."</p>

  <p>Edward gözlerini devirdi ama en sevdiği kardeşini görmezden geldi. Carlisle'a gazeteyi uzattı.</p>

  <p>"Şimdi de bir seri katil olduğunu düşünüyorlar, gördün mü?" diye sordu.</p>

  <p>Carlisle iç geçirdi. </p>

  <p>"CNN'de iki uzman, sabahtan beri her ihtimali tartışıyor."</p>

  <p>"Bunun devam etmesine izin veremeyiz."</p>

  <p>"Hadi, gidelim o zaman," dedi Emmett istekle. "Can sıkıntısından ölüyorum."</p>

  <p>Üst kattan inen merdivenlerden bir oflama sesi geldi.</p>

  <p>"Nasıl da kötümser," diye söylendi Emmett.</p>

  <p>Edward, Emmett'e katıldı. </p>

  <p>"Gitmek zorundayız."</p>

  <p>Rosalie merdivenlerin başında belirdi ve süzülerek aşağıya indi. Yüzü ifadesizdi.</p>

  <p>Carlisle başını salladı. </p>

  <p>"Bugüne kadar bu tip bir şeye asla dahil olmadık. Bu bizim işimiz değil. Biz Volturi değiliz."</p>

  <p>"Volturi'nin buraya gelmesini istemiyorum," dedi Edward. "Bize daha az tepki süresi verir."</p>

  <p>"Ve Seattle'daki tüm o masum insanlar," diye mırıldandı Esme. "Onların bu şekilde ölmelerine izin vermek hiç doğru değil."</p>

  <p>"Biliyorum," dedi Carlisle iç geçirerek.</p>

  <p>"Ah," dedi Edward keskince, başını çevirip Jasper'a bakmıştı. "Bunu hiç bu yönden düşünmemiştim. Anlıyorum. Haklısın, böyle olmalı. O zaman her şeyi değiştirelim."</p>

  <p>Ona kafası karışmış bir halde bakan tek kişi ben olmasam da, muhtemelen sinirlenmiş bir halde bakmayan tek kişi de bendim.                                       </p>

  <p>"Sanırım bunu diğerlerine sen açıklasan daha iyi olacak"<span style="text-indent: 1em; font-size: 1em;">dedi Edward, Jasper'a. "Bunun amacı ne olabilir?" Edward odanın içerisinde yürümeye başladı, düşüncelere dalmıştı.</span></p>

  <p>Kalktığını görmemiştim ama Alice yanımdaydı.</p>

  <p>"Ne saçmalıyor o?" diye sordu Alice, Jasper'a. "Ne düşünüyorsun?"</p>

  <p>Jasper, herkesin ilgisinin ona yönelmiş olmasından hiç memnun görünmüyordu. Tereddüt etti, grupta bulunan herkesin yüzüne baktı ve sonra gözleri benim üzerimde durdu. Söyleyeceği şeyi duymak için herkes hareketlenmişti</p>

  <p>"Kafan karışık" dedi bana, derin sesi oldukça sakindi.</p>

  <p>Bu varsayımında hiçbir soru yoktu. Jasper ne hissettiğimi biliyordu, herkesin ne hissettiğini biliyordu.</p>

  <p>"Hepimizin kafası karışık" diye şikâyet etti Emmett.</p>

  <p>"Sabırlı olması için ona zaman verebilirsin" dedi Jasper. "Bella da bunu anlayacaktır. O bizden biri artık."</p>

  <p>Sözleri beni hazırlıksız yakalamıştı. Jasper ile mümkün olduğunca az zaman geçirdiğimden dolayı, özellikle de doğum günümde beni öldürmeye çalıştığından, benim hakkımda böyle düşündüğünü fark etmemiştim.</p>

  <p>"Beni ne kadar tanıyorsun, Bella?" diye sordu.</p>

  <p>Emmett abartılı bir şekilde soluk verdi ve aynı şekilde, sabırsızlıkla beklemek için koltuğa oturdu.</p>

  <p>"Çok değil" diye kabul ettim.</p>

  <p>Jasper, onu seyreden Edward'a gözlerini dikti.</p>

  <p>"Hayır" diye yanıtladı Edward onun düşüncesini. "Eminim ona neden geçmişini anlatmadığımı anlayabiliyorsundur. Ama sanırım şimdi duymasının vakti geldi."</p>

  <p>Jasper düşünceli bir şekilde başını salladı ve kazağının kolunu kıvırmaya başladı. Kafam karışmış bir halde onu merakla seyrediyor, ne yaptığını anlamaya çalışıyordum. Bileğini yanında duran abajurun altına tutup ampule yaklaştırdı ve parmaklarını soluk teninin üzerindeki hilal şeklindeki izin üzerinde gezdirdi.</p>

  <p>Bu şeklin neden bana tanıdık geldiğini anlamam zaman aldı.</p>

  <p>"Aa," dedim, anladığımda. "Jasper, bendeki yara izinin aynısı sende de var."</p>

  <p>Elimi tuttum ve benim krem rengi tenimde daha göze batar şekilde görünen gümüşi renkteki hilali gösterdim.</p>

  <p>Jasper hafifçe gülümsedi. </p>

  <p>"Seninkine çok benzeyen bir sürü izim var, Bella."</p>

  <p>Jasper ince kazağını sıyırırken yüzündeki ifadeyi anlamak imkânsızdı. Gözlerim önce derisine kalınca kazınmış olan izi anlamlandıramadı. Kazınmış yarım ay şekli, altında durduğu beyaz ışık ve aynı renkteki ten renginden dolayı belli belirsiz fark ediliyordu. Ve sonra, o şeklin benim elimdeki izin bire bir aynısı olduğunu fark ettiğimde nefesim kesildi.</p>

  <p>Kendi küçük izime baktım nasıl iz kaldığını anımsamıştım. James'in dişlerinin şekline baktım, tenimdeki izi sonsuza kadar kalacaktı. <span style="text-indent: 1em; font-size: 1em;">Sonra da gözümü dikmiş ona bakarken soluk soluğa konuştum. </span></p>

  <p><span style="text-indent: 1em; font-size: 1em;">"Jasper sana ne oldu?"</span></p>
</body>
</html>
