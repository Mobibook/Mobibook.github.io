<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>10. KOKU</h1>

  <p>Bu tamamen çocukcaydı. Neden Jacob buraya gelecek diye Edward gitmek zorundaydı ki? Bu tavırları geçmişte bırakamaz mıydık?</p>

  <p>"Ona karşı bir düşmanlık hissettiğimden falan değil, Bella, sadece işleri ikimiz için de kolaylaştırıyorum." demişti Edward kapıda. "Çok uzağa gitmeyeceğim. Güvende olacaksın."</p>

  <p>"Ben bunun için endişelenmiyorum zaten."</p>

  <p>Bana gülümsedi, sonra da gözlerinde şeytani bir ifade belirdi. Beni yanına çekti ve yüzünü saçlarımın arasına gömdü. Soludukça soğuk nefesinin saçlarımın her bir teline işlediğini hissedebiliyordum; boğazım heyecandan kurumuştu.</p>

  <p>"Geri döneceğim," dedi ve sonra da sanki bir şaka yapmışçasına güldü.</p>

  <p>"Komik olan ne?"</p>

  <p>Fakat Edward sadece gülümsedi ve cevap vermeden ağaçların arasına daldı.</p>

  <p>Kendi kendime söylenerek mutfağı temizlemeye gittim. Lavaboyu tam suyla doldurmuştum ki, kapı çaldı. Jacob'ın arabasız bu kadar hızlı gelmesine alışmak benim için bir hayli zordu. Gerçi görünüşe göre herkes benden hızlıydı...</p>

  <p>"İçeri gel Jake!" diye bağırdım. </p>

  <p>Tabakları köpüklü suyun içerisine yerleştirmeye dalmış ve Jacob'ın bu günlerde hayalet gibi hareket ettiğini unutmuştum. Bu yüzden, sesini arkamda duyduğumda birden havaya sıçradım.</p>

  <p>"Kapıyı gerçekten böyle kilitlemeden mi bırakıyorsun? Ah, çok affedersin."</p>

  <p>Korkudan neredeyse bulaşık suyunun içine düşüyordum.</p>

  <p>"Kapının kilitli olmasının kimseyi niyetinden vazgeçireceğini sanmıyorum," dedim, bir yandan ıslanmış olan tişörtümü havluyla kurulamaya çalışıyordum.</p>

  <p>"Haklısın," diye kabul etti.</p>

  <p>Dönüp onu baştan aşağıya süzdüm. </p>

  <p>"Gerçekten bir şeyler giymen imkânsız mı Jacob?" diye sordum. Jacob'ın üst kısmı çıplaktı, üzerinde sadece kot pantolonu vardı. İçten içe böyle gezinmesinin tek nedeninin, yeni kaslarıyla gurur duyduğundan örtünmek istememesi olduğunu düşünüyordum. Kabul etmek zorundaydım, gerçekten inanılmazlardı. Aslında asla onun kendini beğenmiş biri olduğunu düşünmemiştim. "Yani biliyorum, bir daha asla üşümeyeceksin ama gene de bir şeyler giyebilirsin."</p>

  <p>Gözünün önüne düşen ıslak saçını eliyle geriye doğru yatırdı.</p>

  <p>"Bu daha kolay oluyor," diye açıkladı.</p>

  <p>"Kolay olan ne?"</p>

  <p>Küçümsercesine gülümsedi. </p>

  <p>"Tüm kıyafetlerimi yanıma almak yerine daha az eşya taşımak. Öbür türlü bir yük arabası gibi görünmez miyim?"</p>

  <p>Kaşlarımı çattım. </p>

  <p>"Neden bahsediyorsun Jacob?"</p>

  <p>Yüzünde kibirli bir ifade belirdi, sanki çok mühim bir detayı gözden kaçıriyordum. </p>

  <p>"Değiştiğim zaman kıyafetlerim birdenbire ortaya çıkmıyor. Koşarken onları da yanıma almak zorundayım."</p>

  <p>Rengim değişmişti. </p>

  <p>"Sanırım bunu akıl edemedim," diye mırıldandım.</p>

  <p>Güldü ve baldırına üç defa dolanmış olan deri siyah ipi gösterdi. Daha evvel ayaklarının çıplak olduğunu da fark etmemiştim. </p>

  <p>"Bir kot pantolonu ağızda taşımak gerçekten berbat."</p>

  <p>Ne söyleyeceğimi bilemedim.</p>

  <p>Gülümsedi. </p>

  <p>"Yarı çıplak olmam seni rahatsız ediyor mu?"</p>

  <p>"Hayır."</p>

  <p>Jacob tekrar güldü. Tabaklarla ilgilenmek için ona sırtımı döndüm. Kızarmamın nedeninin sorduğu sorudan değil de, aptallığımdan olduğunu anlamış olmasını umuyordum.</p>

  <p>"Sanırım işe koyulmalıyım." İç geçirdi. "Onun tarafından kaytarmakla suçlanmak istemiyorum."</p>

  <p>"Jacob bu senin işin değ - "</p>

  <p>Elini kaldırıp sözümü kesti. </p>

  <p>"Burada gönüllü olarak bulunuyorum. Şimdi söyle bakalım, davetsiz misafirin kokusunun en çok bulunduğu yer neresi?"</p>

  <p>"Yatak odam sanırım."</p>

  <p>Gözlerini kıstı. O da, bundan Edward kadar rahatsız olmuştu.</p>

  <p>"Bir dakika içerisinde dönerim."</p>

  <p>Elimdeki tabağı tekdüze bir şekilde ovalamaya devam ettim. Mutfaktaki tek ses elimdeki plastik fırçanın kıllarının porselene değerken çıkardığı sesti. Yukardan gelen sesleri duymaya çalıştım; ne döşemenin gıcırdadığını, ne de kapının açıldığını duydum. Hiç ses yoktu. Elimdeki tabağı olması gerekenden daha uzun süredir yıkadığımı fark ettim ve ilgimi yaptığım işe vermeye çalıştım.</p>

  <p>"Öf" dedi Jacob, tam arkamda duruyordu ve beni gene korkutmuştu.</p>

  <p>"Ah, Jake, kes şunu!"</p>

  <p>"Üzgünüm." Jacob havluyu aldı ve etrafa döktüğüm bulaşık suyunu temizlemeye başladı. "Sana yardım edeceğim. Sen yıka, ben de durular ve kurularım."</p>

  <p>"Pekâlâ." Ona bir tabak verdim.</p>

  <p>"Koku her yere yayılmıştı. Bu arada odan leş gibi koku<span style="text-indent: 1em; font-size: 1em;">yor."</span></p>

  <p>"Hava temizliyicilerden alacağım."</p>

  <p>Güldü.</p>

  <p>Yıkamaya devam ettim ve o da sokulgan bir sessizlikle kuruluyordu.</p>

  <p>"Bir şey sorabilir miyim?"</p>

  <p>Ona bir tabak daha uzattım. </p>

  <p>"Bu ne soracağına bağlı."</p>

  <p>"Pisliğin teki gibi davranmaya çalışmıyorum ama...gerçekten merak ediyorum," diye beni inandırmaya çalıştı.</p>

  <p>"Tamam. Sor hadi."</p>

  <p>Bir saniye durdu. </p>

  <p>"Nasıl bir şey, yani bir vampirin erkek arkadaşın olması?"</p>

  <p>Gözlerimi devirdim. </p>

  <p>"Harika."</p>

  <p>"Ciddiyim. Yani seni hiç rahatsız etmiyor mu, korkutmuyor mu?"</p>

  <p>"Asla."</p>

  <p>Sessizce elimdeki kâseyi aldı. Gizlice yüzüne baktım; kaşlarını çatmış, alt dudağını sarkıtmıştı.</p>

  <p>"Başka?" diye sordum.</p>

  <p>Tekrar burnu kırışmıştı. </p>

  <p>"Şey...aslında merak ediyordum... bilirsin işte...onunla öpüştün mü?"</p>

  <p>Güldüm. </p>

  <p>"Evet."</p>

  <p>Ürperdi. </p>

  <p>"lyy."</p>

  <p>"Başkası olsa öpüşmekten çok daha fazlasını yapardı" diye mırıldandım.</p>

  <p>"Sivri dişleri seni endişelendirmedi mi?"</p>

  <p>Koluna bir tane vurunca üzerine bulaşık suyunu sıçrattım. </p>

  <p>"Kes sesini, Jacob! Biliyorsun onun sivri dişleri falan yok!"</p>

  <p>"Canımı acıttın," diye mırıldandı.</p>

  <p>Dişlerimi gıcırdattım ve et bıçağını olması gerekenden daha da hızlı bir şekilde fırçaladım.</p>

  <p>Ona bıçağı uzattığımda, "Bir tane daha sorabilir miyim?" dedi yumuşak bir ses tonuyla. "Sadece meraktan."</p>

  <p>"Tabii," dedim hemen.</p>

  <p>Bıçağı suyun altında defalarca çevirdi ve fısıltı halinde konuşmaya başladı.</p>

  <p>"Birkaç hafta demiştin... Tam olarak ne zaman... ?" Cümlesini bitirememişti.</p>

  <p>"Mezuniyette," diye cevap verdim aynı şekilde fısıldayarak ve dikkatlice yüzüne baktım. Acaba gene patlayacak mıydı?</p>

  <p>"Çok yakınmış," dedi nefesini vererek, gözlerini kapatmıştı. Bu bir cevap değil, daha çok mateim gibiydi. Kollarındaki kaslar gerildi ve omuzları sertleşti.</p>

  <p>"Ahh!" diye bağırdı; oda o kadar sessizdi ki, acıyla bağırması üzerine havaya sıçradım.</p>

  <p>Sağ eli sıkıca bıçağı kavramıştı ve elini açtığında bıçak gürültüyle tezgâha düştü. Avucunun içinde uzun ve derin bir kesik vardı. Kan, parmaklarından aşağıya süzülüp yere damlıyordu.</p>

  <p>"Kahretsin! Ahh!" diye bağırdı.</p>

  <p>Başım dönmeye başladı ve midem alt üst oldu. Bir elimle tezgâhın kenarına tütündüm ve ağzımdan derin bir nefes aldım. Onunla ilgilenebilmek için kendimi toplamaya çalışıyordum.</p>

  <p>"Ah, hayır! Jacob! Lanet Olsun! Al şunu çevresine sar!" Havluyu ona uzattım. Omuz silkti.</p>

  <p>"Önemli değil, Bella. Endişelenme."</p>

  <p>Oda yavaş yavaş aydınlanıyormuş gibi geliyordu.</p>

  <p>Derin bir nefes aldım. "Endişelenmeyim mi? Elinde açık bir yara var!"</p>

  <p>Uzattığım havluyu görmezlikten geldi. Elini akan suyun altına tuttu. Su kırmızıya dönmüştü. Başım fırıl firil dönüyordu.</p>

  <p>"Bella," dedi.</p>

  <p>Gözlerimi yaradan uzaklaştırıp ona baktım. Kaşlarını çatmıştı ama ifadesinde bir tatlılık vardı.</p>

  <p>"Ne?"</p>

  <p>"Bayılacak gibi görünüyorsun ve dudaklarını kemiriyorsun. Kes şunu. Rahatla ve derin bir nefes al. iyiyim ben."</p>

  <p>Ağzımdan derin bir nefes aldım ve dişlerimi dudaklarımdan çektim. </p>

  <p>"Cesur davranmana gerek yok."</p>

  <p>Gözlerini devirdi.</p>

  <p>"Hadi gidelim. Seni acil servise götüreceğim." Arabayı kullanabileceğimden oldukça emindim. En azından artık duvarlar üzerime gelmiyordu.</p>

  <p>"Gerek yok." Jake suyu kapadı ve uzattığım havluyu alıp elinin çevresine sardı.</p>

  <p>"Bekle," diye itiraz ettim. "İzin ver de bakayım şuna." Yarayı görüp tekrar serseme döndüğümde destek almayı umarak tezgâhı daha da sıkı tuttum.</p>

  <p>"Bana daha önce anlatmadığın bir doktorluk geçmişin falan mı var?"</p>

  <p>"Hastaneye götürmenin gerekli olup olmadığına karar vermem için bana bir şans ver."</p>

  <p>Yüzüne sahte bir korku ifadesi yerleştirdi. </p>

  <p>"Lütfen gerekli olmasın!"</p>

  <p>"Eğer görmeme izin vermiyorsan gerekli olduğu kesindir."</p>

  <p>Derin bir nefes alıp hızla geri verdi. </p>

  <p>"Tamam."</p>

  <p>Havluyu açtı ve elini benimkinin üzerine koydu.</p>

  <p>Bir kaç saniye tuttum. Kesiğin elinin iç tarafında olduğunu bildiğimden elini çevirdim. Fakat elini çevirmemle şaşırmam bir oldu çünkü sadece belli belirsiz bir yarık izi vardı.</p>

  <p>"Fakat...sen çok fazla...kanıyordun."</p>

  <p>Elini geri çekti ve gözlerini benimkinden ayırmadan soğuk bir şekilde baktı.</p>

  <p>"Çabuk iyileşiyorum."</p>

  <p>"Görebiliyorum," diye mırıldandım.</p>

  <p>Elindeki büyük kesiği ve kanın nasıl lavaboya aktığını görmüştüm. Tuz ve pas kokusu midemi bulandırmıştı. Yaranın dikilmesi gerekirdi. O yaranın kabuk bağlamasının günler alması gerekiyordu ama şu anda elinde sadece aylar sonra olması gereken pembe bir iz vardı.</p>

  <p>Ağzının kenarında yarım yamalak bir gülümseme belirdi <span style="text-indent: 1em; font-size: 1em;">ve yumruğunu göğsüne vurdu, "Kurt adam olduğumu hatırlıyorsun, değil mi?"</span></p>

  <p>Uzun bir süre gözlerini benimkilerden ayırmadı.</p>

  <p>"Evet," dedim en sonunda.</p>

  <p>Verdiğim tepkiye kahkaha attı. </p>

  <p>"Bunu sana söylemiştim. Paul'ün yara izini gördün."</p>

  <p>Onaylamak için başımı salladım. </p>

  <p>"Ama bu biraz farklı bir durum. Yaranın nasıl olduğunu bizzat gördüm."</p>

  <p>Lavabonun altındaki dolaptan çamaşır suyunu çıkarmak için eğildim. Beze biraz döktüm ve yeri temizlemeye başladım. Çamaşır suyunun kokusu kafamda geriye kalan son sersemlik belirtilerini de alıp götürmüştü.</p>

  <p>"İzin ver şileyim," dedi Jacob.</p>

  <p>"Ben hallettim. Havluyu çamaşır makinesine atacaksın, değil mı?"</p>

  <p>Zeminde çamaşır suyu kokusu dışında hiçbir şeyin kalmadığına emin olunca ayağa kalktım ve tezgâhta, durulama işlemlerini yaptığımız kısma da biraz çamaşır suyu döktüm. Sonra da kilerin yanındaki çamaşır odasına giderek bir kapak da çamaşır makinesinin deterjan kısmına boşalttım. Jacob, ben bunları yaparken onaylamayan gözlerle beni seyrediyordu.</p>

  <p>"Saplantılı zorlanım rahatsızlık mı var sende?" diye sordu.</p>

  <p>Hah. Belki de. Fakat en azından bu defa geçerli bir sebebim vardı. </p>

  <p>"Kanın etrafta olması konusunda oldukça hassasız. Eminim bunu anlayabilirsin."</p>

  <p>"Ah," dedi ve tekrar burnunun üstü kırıştı.</p>

  <p>"Neden bunu onun için elimizden geldiğince kolaylaştırmayalım ki? Bu işte zaten yeterince iyi."</p>

  <p>"Tabii tabii. Neden olmasın?"</p>

  <p>Lavabodaki tıkacı çıkardım ve kirli suyun akıp gitmesine izin verdim.</p>

  <p>"Sana bir şey sorabilir miyim, Bella?"</p>

  <p><span style="text-indent: 1em; font-size: 1em;">Derin bir nefes verdim.</span></p>

  <p>"Nasıl bir şey.Yani en iyi arkadaşının kurt adam olma<span style="text-indent: 1em; font-size: 1em;">sı?</span></p>

  <p>Bu soru beni hazırlıksız yakalamıştı. Bir kahkaha attım.</p>

  <p>"Bu seni korkutuyor mu?" dedi ben daha cevap veremeden.</p>

  <p>"Hayır. Özellikle de kurt adamlar bu kadar nazikken," dedim. </p>

  <p>"Bu harika."</p>

  <p>Kocaman gülümsedi, teninin rengine zıt bembeyaz dişleri ortaya çıkmıştı. </p>

  <p>"Teşekkürler, Bella," dedi ve elimi tutup beni devasa kollarının arasına alıp sarıldı.</p>

  <p>Sonra benim karşılık vermeme fırsat bırakmadan kollarını çekti ve benden uzaklaştı.</p>

  <p>"lyy," dedi, burnunun üstü kırışmıştı. "Saçların, odandan daha da kötü kokuyor."</p>

  <p>"Üzgünüm," diye mırıldandım. Aniden Edward'in gitmeden saçlarıma üfleyip neden güldüğünü anlamıştım.</p>

  <p>"Vampirlerle takılmanın risklerinden biri," dedi omuz silkerek. "Senin kötü kokmana neden olurlar. En azından önemsiz bir risk."</p>

  <p>Ona ters bir bakış attım. </p>

  <p>"Sadece sana kötü kokuyorum Jake."</p>

  <p>Gülümsedi. </p>

  <p>"Sonra görüşürüz, Bella."</p>

  <p>"Gidiyor musun?"</p>

  <p>"Gitmemi bekliyor. Dışarda olduğunu duyabiliyorum."</p>

  <p>"Ah."</p>

  <p>"Arka kapıdan gideceğim," dedi ve duraksadı. "Bekle bir saniye. Bu gece La Push'a gelmeye ne dersin? Şölen ateşi yakacağız. Emily de orada olacak ve Kim'le de tanışabilirsin... Ve Quil'in seni görmek istediğini de biliyorum. Hakkındaki her şeyi biliyor olman onu deli etti."</p>

  <p>Gülümsedim. Jacob'ın küçük kız arkadaşının, kurt adamlara özel bazı konularda bilgili olmasının Quil'in canını nasıl sıktığını hayal edebiliyordum. Sonra bir iç geçirdim. </p>

  <p>"Jake <span style="text-indent: 1em; font-size: 1em;">bunun için söz veremem. Anlarsın ya, her şey biraz karışık..."</span></p>

  <p>"Hadi ama, gerçekten birinin altımızı birden geçebileceğini mi düşünüyorsun?"</p>

  <p>Sorusunun sonunda tuhaf bir şekilde kekeleyerek durmuştu. Acaba o da, benim vampir kelimesini sesli söylemekte zorlandığım gibi kurt adam derken sorun mu yaşıyordu, merak etmiştim.</p>

  <p>Büyük siyah gözleri mahcup ve yalvaran bir ifadeyle bakıyordu.</p>

  <p>"Sorarım," dedim şüpheyle.</p>

  <p>Sesi birden değişti, artık daha tok geliyordu. </p>

  <p>"Şimdi de gardiyanın mı oldu? Geçen hafta haberlerde kontrol etmek hakkında bir haber gördüm, kötü davranışlar sergileyen gençler ve..."  </p>

  <p>"Tamam!" diye lafını kestim ve kolunu ittim. "Kurt adam için gitme zamanı!"</p>

  <p>Gülümsedi. </p>

  <p>"Görüşürüz, Bells. İzin istediğine emin ol."</p>

  <p>Ben ona bir şeyler fırlatmadan evvel arka kapıdan hızla çıkıp gitti. Boş odada kendi kendime homurdandım. <span style="text-indent: 1em; font-size: 1em;">O gittikten hemen sonra Edward yavaşça mutfağa süzüldü, yağmur damlacıkları, saçlarının koyu kısımlarında elmas gibi parlıyordu. Gözleri temkinliydi.</span></p>

  <p>"Siz ikiniz kavga mı ettiniz?" diye sordu.</p>

  <p>"Edward!" diye haykırdım ve yanına koştum.</p>

  <p>"Merhaba." Güldü ve kollarını bana doladı. "Lafı değiştirmeye mi çalışıyorsun? İşe yaradığını söylemeliyim."</p>

  <p>"Hayır, Jacob ile kavga etmedim. Niye sordun?"</p>

  <p>"Sadece onu neden bıçakladığını öğrenmek istemiştim. Buna itiraz ettiğimden değil tabii ama." Çenesiyle tezgâhın üzerindeki bıçağı işaret etti.</p>

  <p>"Kahretsin! Her şeyî hallettiğimi sanmıştım."</p>

  <p>Yanından ayrıldım ve bıçağı almaya gittim, lavaboya koymadan önce çamaşır suyunu üzerine boca ettim.</p>

  <p>"Onu bıçaklamadım," diye açıklamaya çalıştım. "Bıçağın elinde olduğunu unuttu."</p>

  <p>Edward güldü. </p>

  <p>"Bu hayal ettiğim kadar eğlenceli değil."</p>

  <p>"Kibar ol."</p>

  <p>Cebinden büyük bir zarf çıkardı ve tezgâhın üzerine koydu. </p>

  <p>"Postan gelmişti, aldım."</p>

  <p>"İyi haber mi?"</p>

  <p>"Öyle sanıyorum."</p>

  <p>Ses tonundan dolayı gözlerimi kuşkuyla kıstım.</p>

  <p>Zarfı ikiye katlamıştı. Yavaşça açtım ve içerisindeki kağıtların ağırlığına şaşırarak gönderen adresini baktım.</p>

  <p>"Dartmouth mu? Bu bir şaka mı?"</p>

  <p>"Bir kabul mektubu olduğuna eminim. Tam olarak benimkinin aynısı."</p>

  <p>"Aman Tanrım, Edward! Ne yaptın sen?"</p>

  <p>"Sadece başvurunu yolladım."</p>

  <p>"Dartmouth'a gidebilecek biri olmayabilirim ama buna inanacak kadar aptal da değilim."</p>

  <p>"Görünüşe göre Dartmouth onlara uygun olduğunu düşünüyor."</p>

  <p>Derin bir nefes aldım ve içimden ona kadar saydım. </p>

  <p>"Bu çok cömertçe," dedim en sonunda. "Fakat kabul et ya da etme, okul ücreti hâlâ bir sorun. Bunu karşılayamam ve senin kendine bir spor araba alabileceğin kadar parayı sokağa atmana izin verip sanki gelecek yıl Dartmouth'a gidecekmişim gibi de rol yapamam."</p>

  <p>"Bir spor arabaya daha ihtiyacım yok Ve sen de hiçbir şey için rol yapmak zorunda değilsin," diye mırıldandı. "Bir yıl üniversiteye gitmek seni öldürmez. Belki de bundan hoşlanacaksın. Sadece bunu düşün, Bella. Charlie ve Renee'nin ne kadar heyecanlanacağını düşün..."</p>

  <p>Kadife sesi, daha önce düşünmemek için uğraştığım şeyleri hayal etmeme neden olmuştu. Tabii ki Charlie çok gururlanırdı. Forks'taki herkes onun bu coşkusundan nasibini alırdı. Ve Renee de benim bu başarımdan dolayı sevinçten <span style="text-indent: 1em; font-size: 1em;">kendini kaybederdi. Tabii hiç şaşırmadığına dair yemin ederek....</span></p>

  <p>Kafamdaki bu düşünceleri uzaklaştırmaya çalıştım. </p>

  <p>"Edward. Şu an tek endişem gelecek yaz ya da sonbaharı bir kenara bırak, mezuniyete kadar hayatta kalabilmek."</p>

  <p>Kollarıyla beni tekrar sardı. </p>

  <p>"Kimse seni incitmeyecek. Dünyadaki bütün zaman senin."</p>

  <p>İç geçirdim. </p>

  <p>''Yarın Alaska'ya hesap bilgilerimi yollayacağım. Tek ihtiyacım olan bir gerekçe. Charlie, Noel öncesine kadar ziyaret etmemi beklemeyecektir. Ve tabii, o zamana kadar da başka bahaneler bulacağım. Bilirsin, tüm bu gizlilik ve kandırma olayı bana biraz acı veriyor."</p>

  <p>Edward'in yüz ifadesi sertleşmişti. </p>

  <p>"Kolaylaşacak. Birkaç on yıl sonra tanıdığın herkes ölecek. Sorun çözülmüş olacak."</p>

  <p>Yerimden sıçramıştım.</p>

  <p>"Üzgünüm, bu fazla sertti."</p>

  <p>Gözlerimi büyük beyaz zarfa çevirdim ama aslında ona bakmıyordum. </p>

  <p>"Fakat yine de doğru."</p>

  <p>"Eğer bu sorunu çözdüysek, artık lütfen biraz daha beklemeyi düşünür müsün"</p>

  <p>"Hayır."</p>

  <p>"Çok inatçısın."</p>

  <p>"Evet."</p>

  <p>Çamaşır makinesinin gürültüsünü ve sonra da tekleyerek sesinin kesildiğini duyduk.</p>

  <p>"İşe yaramaz aptal alet," diye mırıldandım yanından uzaklaşırken.</p>

  <p>Makinenin içine sadece küçük bir havlu atmıştım. Boş olduğundan doğru düzgün çalışmıyordu ve sonra tekrar çalışmaya başladı.</p>

  <p>"Aklıma ne geldi," dedim. "Alice'e, odamı temizledikten sonra eşyalarımı ne yapmış diye sorar mısın? Onları hiçbir yerde bulamıyorum."</p>

  <p>Bana kafası karışmış bir halde baktı. </p>

  <p>"Alice odanı mı temizledi?"</p>

  <p>"Evet, sanırım öyle yapmış. Beni rehin aldığı zaman, pijamalarımı almaya geldiğinde yastığımı ve eşyalarımı da almış." Ona ters bir bakış attım. "Etrafta olan her şeyi almış; tişörtümü, çoraplarımı... Nereye koyduğunu da bulamıyorum."</p>

  <p>Edward bir süre daha bana kafası karışmış bir halde baktı ve sonra aniden kaskatı kesildi.</p>

  <p>"Bunların kaybolduğunu ne zaman fark ettin?"</p>

  <p>"Uyduruk pijama partisinden geldikten sonra. Neden?"</p>

  <p>"Alice'in hiçbir şey aldığını sanmıyorum. Ne kıyafetlerini ne de yastığını. Bu alınan şeyler, giydiğin...dokunduğun...ve üzerinde uyuduğun şeyler mı?"</p>

  <p>"Evet. Ne oldu Edward?"</p>

  <p>Yüz ifadesi değişmişti. </p>

  <p>"Hepsinde senin kokun var."</p>

  <p>"Ah!"</p>

  <p>Bir süre birbirimizin gözlerine baktık.</p>

  <p>"Benim ziyaretçim," diye mırıldandım.</p>

  <p>"Üzerinde izler olan...kanıtları topluyordu. Acaba seni bulduğunu kanıtlamak için miydi?"</p>

  <p>"Neden?" diye fısıldadım.</p>

  <p>"Bilmiyorum. Fakat bunu öğreneceğim."</p>

  <p>"Bunu yapacağını biliyorum," dedim ve başımı göğsüne yasladım. Telefonun titrediğini hissettim.</p>

  <p>Telefonunu cebinden çıkardı ve arayan numaraya baktı. </p>

  <p>"Konuşmak istediğim tek kişi," diye mırıldandı ve sonra da telefonu açtı. "Carlisle, ben - " Konuşması yarıda kesildi ve dinlemeye başladı, söylenenleri dikkatle dinlediğinden yüzünde gergin bir ifade belirmişti. "Bunu kontrol ederim. Şimdi dinle..."</p>

  <p>Kaybolan eşyalardan bahsetti ama anladığım kadarıyla Carlisle bizim için pek de endişelenmiyordu.</p>

  <p>"Belki de giderim..." dedi Edward, gözlerini bana çevirdiğinde sesi eski canlılığını yitirmişti. "Belki de değil. Emmett'in yalnız gitmesine izin verme, işleri nasıl halletti<span style="text-indent: 1em; font-size: 1em;">ğini biliyorsun. En azından Alice'in ona göz kulak olmasını sağla. Bunu daha sonra çözeriz."</span></p>

  <p>Telefonu kapattı. </p>

  <p>"Gazete nerede?" diye sordu.</p>

  <p>"Emin değilim. Neden?"</p>

  <p>"Bir şeye bakmam lazım. Charlie çoktan atmış olabilir mi?"</p>

  <p>"Belki de...."</p>

  <p>Edward yok oldu.</p>

  <p>Yarım saniye içerisinde saçlarında elmastan damlalarla ve elinde ıslak bir gazeteyle geri döndü. Gazeteyi masanın üzerine açtı ve hızla başlıkları taradı. Sanki bir şeyler arıyormuş gibi üzerine doğru eğildi ve parmağını en çok ilgisini çeken paragrafın üzerine koydu.</p>

  <p>"Carlisle haklı...evet...çok dikkatsizce. Genç ve deli mi? Yoksa bilinçsiz bir öldürme isteği mi?" diye kendi kendine mırıldandı.</p>

  <p>Omzunun üzerinden ben de gazeteye baktım.</p>

  <p>Seattle Tımes'ın başlığını okudum. </p>

  <p>"Cinayet Salgını Devam Ediyor - Polisin Elinde Yeni Bir Kanıt Yok"</p>

  <p>Charlie'nin birkaç hafta önce bana şikâyette bulunduğu hikâyeden neredeyse hiçbir farkı yoktu. Seattle'da olan cinayetler, ülkenin odak merkezi haline gelmişti. Cinayet oranı diğer büyük şehirlere kıyasla oldukça yüksekti,</p>

  <p>"Durum daha da kötüleşiyor," diye mırıldandım.</p>

  <p>Kaşlarını çattı. </p>

  <p>"Tamamiyle kontrolden çıkmış durumda. Bu sadece bir tane yeni dönüşmüş vampirin işi olamaz. Neler oluyor böyle? Sanki Volturi'yi hiç duymamış gibiler, ki bu oldukça muhtemel. Kimse onlara kuralları açıklamamış... Peki, o zaman onları kim dönüştürmüş?"</p>

  <p>"Volturi mi?" diye tekrarladım ürpertiyle.</p>

  <p>"Bu aslında onların düzenli şekilde icabına baktıkları şeylerden... Bizi ifşa eden ölümsüzlerden bahsediyorum. Bundan daha birkaç yıl önce Atlanta'da büyük bir temizlik yapmışlardı ve o bile bunun kadar kötü bir duruma yol açmamıştı. Çok yakında müdahale edeceklerdir, hem de çok <span style="text-indent: 1em; font-size: 1em;">yakında. Tabii biz durumu düzeltecek bir şeyler yapmazsak. Şu anda onların Seattle'a gelmelerini gerçekten istemem. Bu kadar yakına gelirlerse...seni kontrol etmek için karar verme ihtimalleri de doğar."</span></p>

  <p>Tekrar ürperdim. </p>

  <p>"Ne yapabiliriz?"</p>

  <p>"Karar vermeden önce daha fazla şey öğrenmeliyiz. Belki de bu genç vampirlerle konuşup onlara kuralları açıklarsak, her şey barışçıl bir şekilde hallolabilir." Kaşlarını çattı, sanki bunun ihtimal dahilinde olduğunu düşünmüyor gibiydi. "Alice neler olduğuna dair bir fikir edinene kadar bekleyeceğiz... Gerekmedikçe dahil olmamalıyız. Dahası bu bizim sorumluluğumuz altında olan bir şey de değil. Fakat Jasper'ın bizim tarafımızda olması iyi," dedi ve keyifle ekledi. "Eğer yenidoğan vampirlerle uğraşacaksak, onun yardımı işe yarayacaktır."</p>

  <p>"Jasper mı? Neden?"</p>

  <p>Edward gizemli bir biçimde gülümsedi. </p>

  <p>"Jasper genç vampirler konusunda bir tür uzman."</p>

  <p>"Uzman da ne demek oluyor?"</p>

  <p>"Ona sormalısın. Bu onun hikâyesi."</p>

  <p>"Ne karmaşa ama," diye mırıldandım.</p>

  <p>"Öyle, değil mi? Sanki bugünlerde her şey üstümüze geliyor gibi." İç çekti. "Hiç eğer bana âşık olmasaydın hayatının daha kolay olacağını düşünüyor musun?"</p>

  <p>"Belki de olurdu. Fakat bu pek de güzel bir hayat sayılmazdı."</p>

  <p>"Benim için de," diye ekledi. "Ve sanırım şimdi de," yüzünde çarpık bir gülümsemeyle devam etti, "Bana sormak istediğin bir şey var mı?"</p>

  <p>Boş gözlerle ona baktım. </p>

  <p>"Var mı?"</p>

  <p>"Belki de yoktur." Gülümsedi. "Sanki bu gece yapılacak bir kurt adam partisine katılmak için izin isteyecekmişsin gibi bir izlenime kapıldım."</p>

  <p>"Gene mi kulak misafiri oldun?"</p>

  <p>Gülümsedi. </p>

  <p>"Sadece birazcık, o da sonlara doğru."</p>

  <p>"Pekâlâ, sana soracak falan değildim. Yeterince sorunun olduğunun farkındayım."</p>

  <p>Elini çenemin altına koydu ve yüzümü kavradı, bu sayede gözlerimdeki ifadeyi kaçırmayacaktı. </p>

  <p>"Gitmek ister misin?"</p>

  <p>"Çok da önemli değil. Boş ver."</p>

  <p>"İzin istemek zorunda değilsin, Bella. Ben senin baban değilim - bunun için de şükrediyorum zaten. Belki de Charlie'ye sormalısın."</p>

  <p>"Fakat Charlie'nin evet diyeceğini biliyorsun."</p>

  <p>"Doğru, pek çok insana nazaran, onun ne cevap verebileceğini birazcık tahmin edebiliyorum."</p>

  <p>Ne planladığını anlamaya çalışarak gözümü ona diktim. Bir yandan da La Push'a ne kadar çok gitmek istediğimi fark ettim. Etrafta bu kadar ürkütücü ve açıklanamaz olay olurken bir grup aptal kurt çocukla takılmak saçmalıktı. Tabii ki, gitmek istememin asıl sebebi de buydu. Ölüm tehditlerinden birkaç saatliğine de olsa uzaklaşmak istiyordum... Daha az yetişkin olup Jacob'la gülen pervasız Bella olacaktım, kısa bir süre için de olsa.</p>

  <p>"Bella," dedi Edward. "Sana kararlarına güveneceğimi ve mantıklı davranacağımı söylemiştim. Öyle yapacağım da. Eğer sen kurt adamlara güveniyorsan, ben de endişelenmeyeceğim."</p>

  <p>"Vay," dedim, tıpkı dün geceki gibi.</p>

  <p>"Ve Jacob haklı - <i>sadece bu konuda</i> - bir sürü dolusu kurt adam, seni bir geceliğine de olsa korumak için yeterli olacaktır."</p>

  <p>"Emin misin?"</p>

  <p>"Tabii ki. Sadece... "</p>

  <p>Kendimi söyleyeceklerine hazırladım.</p>

  <p>"Umarım birkaç tedbir almamın sakıncası yoktur? Sana sınıra kadar eşlik edeceğim. Ve cep telefonunu yanına alacaksın, böylece seni ne zaman alacağımı öğrenebileceğim, olur <span style="text-indent: 1em; font-size: 1em;">mu </span><span style="text-indent: 1em; font-size: 1em;">?"</span></p>

  <p>"Kulağa oldukça...mantıklı geliyor." </p>

  <p>"Mükemmel."</p>

  <p>Bana gülümsediğinde mücevher gibi gözlerinde hiçbir endişenin olmadığını gördüm.</p>

  <p>La Push'ta partiye gidecek olmama, Charlie'nin itiraz etmemesi hiç şaşırtıcı değildi. Haberi Jacob'a verdiğimde sevincini bastırma gereği duymadan haykırdı. Edward'in güvenlik isteklerini de koşulsuz kabul etmek konusunda da oldukça hesvesliydi. Bizimle saat altıda, iki bölgenin ortasında buluşacağına dair söz verdi.</p>

  <p>Bir süre kendimle mücadele ettikten sonra motorsikletimi satmamaya karar vermiştim. Onu ait olduğu yere La Push'a geri götürecektim ve ona bir daha ihtiyacım olmayacaktı... Bu yüzden Jacob'a bundan kâr sağlaması için ısrar edecektim. Onu satabilir ya da bir arkadaşına verebilirdi. Bu kesinlikle umurumda olmazdı.</p>

  <p>Bu akşam, motorun Jacob'in garajına dönmesi için iyi bir fırsat gibi görünüyordu. Son zamanlarda her şey çok hüzünlü geliyordu, her gün, sanki son bir şans gibi geliyordu. Hiç bir işi erteleyecek boş zamanım yoktu, ne kadar önemsiz olduğunun da bir önemi yoktu.</p>

  <p>Ne yapmak istediğimi Edward'a açıkladığımda sadece başını salladı ama yine de bir an gözlerinde endişe gördüm. Beni bir motosikletin üzerinde görme fikrinin, onu Charlie'den daha fazla mutsuz ettiğini biliyordum.</p>

  <p>Onu evlerine kadar takip ettim, motosikletimi garajlarında bırakmıştım. Kamyonetimden inene kadar endişesinin tamamen benimle ilgili olmayabileceğini fark etmemiştim.</p>

  <p>Motorum yanındaki aracın gölgesinde duruyordu. Öteki araca motorsiklet demek çok da doğru sayılmazdı çünkü pek de benim eski motorumla aynı aileye aitmiş gibi görünmüyorlardı.</p>

  <p>Kocaman, parlak ve gümüş rengindeydi. Hareketsiz durmasına rağmen çok hızlı görünüyordu.</p>

  <p>"Bu da ne?"</p>

  <p>"Hiç," diye mırıldandı Edward.</p>

  <p>"Bana pek de hiç gibi görünmedi."</p>

  <p>Edward'in yüz ifadesi kayıtsızdı; kontrolünü kaybetmemekte inat ediyor gibiydi. </p>

  <p>"Şey, aslında arkadaşını affedeceğini ya da onun seni affedeceğini bilmiyordum, bu yüzden belki yine de motoruna binmek isteyeceğini düşündüm. Ve oldukça da eğlenceli görünüyordu. Düşündüm de, istersen ben de seninle birlikte sürebilirim." Omuz silkti.</p>

  <p>Bu harika motora gözlerimi ayırmadan bakıyordum. Onun yanında benimki sanki üç tekerlekli bisiklet gibi kalmıştı. Bu benzetmeden dolayı içime bir üzüntü dalgası yayıldı ve dönüp Edward'a baktım.</p>

  <p>"Sana yetişmemin imkânı yok," diye mırıldandım.</p>

  <p>Edward elini çenemin altına koydu ve yüzümü avcunun arasına aldı, gözlerimin içine bakıyordu. Parmağını ağzımın kenarına koyup yukarı doğru kaldırdı.</p>

  <p>"Senin hızına uyacağım, Bella."</p>

  <p>"Ama bu senin için pek de eğlenceli olmaz."</p>

  <p>"Beraber olduğumuz sürece tabii ki olur."</p>

  <p>Dudağımı ısırdım ve bir anlığına bunu hayal ettim. </p>

  <p>"Edward, eğer çok hızlı gittiğimi ya da kontrolümü kaybettiğimi düşünseydin ne yapardın?"</p>

  <p>Tereddüt etmişti, doğru cevabı bulmaya çalışıyor gibiydi. Gerçeği biliyordum; mutlaka ben çarpmadan önce beni kurtarmak için bir yol bulurdu. <span style="text-indent: 1em; font-size: 1em;">Sonra gülümsedi. Kıstığı gözlerindeki korumacı tavır haricinde oldukça rahat görünüyordu.</span></p>

  <p>"Bu Jacob ile yaptığın bir şey. Bunu şimdi anlıyorum."</p>

  <p>"Bu şeyle ilgili, ben onu asla yavaşlatmam, anlarsın ya. Denerim, sanırım..."</p>

  <p>Gümüşi renkteki motosiklete şüpheyle baktım.</p>

  <p>"Bunun için endişelenme," dedi Edward ve sonra yumuşak bir şekilde güldü. "Jasper'ın imrendiğini gördüm. Belki de yeni bir seyahat türü keşfetmesinin zamanı geldi. Zaten Alice de kendi Porsche'una sahip."</p>

  <p>"Edward, ben - "</p>

  <p>Sözümü beni öperek kesti. </p>

  <p>"Endişelenme," dedi. "Ama benim için bir şey yapar mısın?"</p>

  <p>"Ne istersen," dedim hemen.</p>

  <p>Elini yüzümden çekti ve büyük motorsikletin ucuna doğru uzanıp gizli bölmesinden bir şey çıkardı. <span style="text-indent: 1em; font-size: 1em;">Elinde siyah ve şekilsiz bir nesneyle, kırmızı ve ne olduğu gayet belli olan başka bir şey daha vardı.</span></p>

  <p>"Lütfen?" diye rica etti, yüzünde bütün direnişimi kıran çarpık bir gülümseme vardı.</p>

  <p>Kırmızı kaskı aldım ve elimde tarttım. </p>

  <p>"Aptal gibi görüneceğim."</p>

  <p>"Hayır, akıllı görüneceksin. Kendini koruyacak kadar akıllı." O her neyse, siyah şeyi de kolunun üzerine koydu ve sonra yüzümü ellerinin arasına aldı. "Ellerimin arasında o olmadan yaşayamam. Ona iyi bak."</p>

  <p>"Tamam, oldu. Diğer şey ne?" diye sordum kuşkuyla.</p>

  <p>Güldü ve üzerinde koruyucu bantlar bulunan ceket gibi bir şeyi elinde salladı.</p>

  <p>"Bu bir sürüş ceketi. Yolların pek tekin olmadığını duydum."</p>

  <p>Ceketi bana uzattı. Uflayarak saçlarımı topladım ve kaskı kafama geçirdim. Sonra da ceketi giydim. Fermuarımı çekti ve geriye doğru bir adım attı.</p>

  <p>Kocaman olduğumu hissetmiştim.</p>

  <p>"Dürüst ol, ne kadar korkunç görünüyor?"</p>

  <p>Bir adım daha geriye gitti ve dudaklarını büktü.</p>

  <p>"O kadar kötü, ha?" dedim yavaşça.</p>

  <p>"Hayır, hayır, Bella. Aslında... " Görünüşe göre doğru kelimeyi bulmak için uğraşıyordu. "Sen...seksi görünüyorsun."</p>

  <p>Kahkaha attım. </p>

  <p>"Elbette."</p>

  <p>"Oldukça seksi, gerçekten."</p>

  <p>"Böyle söylüyorsun çünkü bunu giymemi istiyorsun," dedim. "Ama sorun değil. Haklısın, bu akıllıca."</p>

  <p>Bana sarıldı ve beni göğsüne çekti. </p>

  <p>"Gülünçsün. Sanırım çekici olmanı sağlayan bir yanın da bu. Ayrıca kabul etmeliyim ki, bu kask biraz sorun olacak."</p>

  <p>Sonra beni kolayca öpebilmek için kaskı kafamdan çıkardı.</p>

  <p>Bir süre sonra. La Push'a doğru yol alırken bu durum bana tuhaf biçimde tanıdık gelmişti. Bu deja vu duygusunun kaynağını bulmam çok kısa sürdü.</p>

  <p>"Bu bana neyi anımsattı biliyor musun?" diye sordum. "Tıpkı Renee'nin beni, yaz tatilleri için Charlie'ye getirmesine benziyor. Kendimi yedi yaşında gibi hissediyorum."</p>

  <p>Edward kahkahalarla güldü. <span style="text-indent: 1em; font-size: 1em;">Bunu sesli olarak söylemedim ama iki olay arasındaki en büyük fark Charlie ve Renee'nin şartlarının daha iyi olmasıydı. </span><span style="text-indent: 1em; font-size: 1em;">La Push'a giden yolun yarısında, tam köşeyi döndüğümüz sırada onun kırmızı Wolkswagen'ine yaslanmış halde beklediğini gördük, kendisini kavgadan uzak tutmak istermiş gibi bir hali vardı. Ön koltuktan ona el salladığımda, her türlü duygudan uzak tutmaya çalıştığı yüzünde bir gülümseme belirdi.</span></p>

  <p>Edward Volvo'sunu ondan uzağa park etti.</p>

  <p>"Eve gitmek için hazır olduğun zaman beni ara," dedi. "Hemen gelirim."</p>

  <p>"Geç kalmayacağım," diye söz verdim.</p>

  <p>Edward motorumu ve eşyalarımı bagajından çıkardı. Hepsinin oraya sığmış olmasına çok şaşırmıştım. <span style="text-indent: 1em; font-size: 1em;">Jacob hareketsizce bizi izliyordu. Gülümsemesi çoktan yok olmuştu ve karanlık gözlerinde anlaşılmaz bir ifade vardı. </span><span style="text-indent: 1em; font-size: 1em;">Kaskımı kolumun altına aldım ve ceketi de koltuğun üzerine fırlattım.</span></p>

  <p>"Hepsini taşıyabilecek misin?" diye sordu Edward.</p>

  <p>"Sorun olmaz," diye ona güvence verdim. </p>

  <p>İç geçirdi ve bana eğildi. Resmi bir öpücük için yüzümü ona doğru kaldırdığımda Edward beni şaşırtarak garajdaki gibi sıkıca sarıldı ve tutkuyla öptü. Soluksuz kalmıştım.</p>

  <p>Sonra Edward sessizce güldü ve gitmeme izin verdi.</p>

  <p>"Güle güle," dedi. "Ceketten gerçekten de hoşlandım."</p>

  <p>Ona arkamı dönmüş uzaklaşırken az önce gözlerinde tuhaf bir şeyler gördüğümü düşündüm. Bunun ne olduğunu tam olarak tanımlayamıyordum. Endişeydi belki de. Bir an bunun panik olduğunu sandım. Ama muhtemelen her zaman olduğu gibi yanlış tahminlerimden biriydi.</p>

  <p>Görünmez vampir-kurt adam sınırına doğru Jacob ile buluşmak üzere motorumu iterek giderken gözlerinin üzerimde olduğunu hissediyordum.</p>

  <p>"O da ne öyle?" dedi Jacob, sesi temkinliydi ve esrarengiz bir ifadeyle motora bakıyordu.</p>

  <p>"Bunu ait olduğu yere getirmemin daha doğru olduğunu düşündüm," dedim.</p>

  <p>Bir an duraksadı fakat sonra yüzüne kocaman bir gülümseme yayıldı. <span style="text-indent: 1em; font-size: 1em;">Kurt adamların kısmına geçtiğimi anlamıştım çünkü ona ulaşmama üç adım kala Jacob yaslandığı arabadan önüme doğru sıçrayıp motoru elimden almış ve destek pedalını indirerek dengede durmasını sağlamıştı. Sonra bana sıkıca sarıldı. </span></p>

  <p>Volvo'nun motorunun çalıştığını duyduğumda elinden kurtulmak için mücadele ettim.</p>

  <p>"Kes şunu Jake!" diye nefesim yettiğince haykırdım.</p>

  <p>Güldü ve beni serbest bıraktı. El sallamak için döndüysem de gümüş rengi araba çoktan köşeyi dönmüş, gözden uzaklaşmıştı bile.</p>

  <p>"Bu harika," dedim buz gibi bir ses tonuyla.</p>

  <p>Gözlerinde yalandan masum bir ifade belirdi. </p>

  <p>"Ne?"</p>

  <p>"Bu konuda oldukça anlayışlı davranıyor, şansını zorlamana gerek yok."</p>

  <p>Tekrar güldü, bu sefer öncekinden daha da coşkuluydu. <span style="text-indent: 1em; font-size: 1em;">Görünüşe göre söylediklerimi oldukça eğlenceli bulmuştu. Rabbit'in etrafında dolanıp kapıyı benim için tutarken bunun neden bu kadar komik olduğunu anlamaya çalışıyordum.</span></p>

  <p>"Bella," dedi en sonunda. Hâlâ gülüyordu. "Sahip olmadığın bir şeyi zorlayamazsın."</p>
</body>
</html>
