<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gelibolu_cehennemi_epub-1.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="gelibolu_cehennemi_epub-1.html" xml:lang="tr-TR">
    <div class="Basic-Text-Frame">
      <p class="Ana-Baslik" id="toc_marker-1-1">YAYINCININ NOTU</p>

      <p class="Alt-Baslik-1" id="toc_marker-1-1-1">Bu Eser Neden Basıldı?</p>

      <p class="Ana-Metin">Çanakkale üzerine yazılmış en sıra dışı kitaplardan biriyle karşınızdayız.</p>

      <p class="Ana-Metin">Bir Alman’ın gözüyle Çanakkale Savaşı’nın anlatıldığı eserde temel tez bütün bir savaşın kazanılmasında Almanların çok büyük rolünün olduğu şeklindedir. Sayıları yaklaşık 500 kadar olan Alman subay ve askerleriyle bir yıla yakın süren çetin bir harbin kazanılmış olması ihtimalini okurlarımızın takdirine bırakırken bazı hususları hatırlatmakta fayda görüyoruz. Eserde müellif Osmanlı askerinin kahramanlığı konusunda hakkını vermekle birlikte Osmanlı silah ve mühimmatını küçümsemekte, askerlerin organize olamadıklarından bahsetmektedir. Savaşı 5. Ordu’nun yapması ve bu ordunun komutanının Alman olmasından dolayı zaferi kendilerine mal etmektedir.</p>

      <p class="Ana-Metin">Eserin içinde Almanların çok fazla nazara verilmesinden rahatsızlık duyacağınız başka satırlar da olacaktır. Anlatılan hususlar tamamen yazarın şahsi kanaatleridir, yayınevimizi bağlayıcı bir tarafı yoktur. Kitabın en mühim yanı, Çanakkale Savaşlarını cepheden görünüşü ile bir roman tadında anlatmış olmasıdır. Vızıldayan kurşunlar, sulara gömülen gemiler, siperlerdeki kanlı çarpışmaların anlatıldığı yerlerdeki teşbihler, kendinizi 1915 senesinde Gelibolu cehenneminin yanıbaşında gibi hissetmenizi sağlayacaktır.</p>

      <p class="Ana-Metin">1937 yılında Berlin’de basılan eser savaşın hemen ardından yazılmış olması hasebiyle savaşın sıcaklığını da yansıtmaktadır.</p>

      <p class="Ana-Metin">Kitap içinde mevcut siyah beyaz fotoğraflar eserin Almanca orijinal nüshasında da yer almaktadır. Tarafımızdan esere yeni görsel ilave edilmesi yapılmamıştır.</p>

      <p class="Ana-Metin">Eserin tercümesinde birebir kelime tercümeleri yerine Türk okurun en rahat anlayacağı cümleler kurulmaya çalışılmıştır. Zaman kipleri Türkçe mantığına uygun şekilde değiştirilmiştir. Gotik karakterle yazıldığı için bazı kısımlarda yer alan özel isimlerde hatalar olabilir.</p>

      <p class="Ana-Metin">Eseri dilimize kazandıran Sn. Dilek ve Hayrettin Ekiz’e teşekkür ederiz.</p>

      <p class="Ana-Metin">Yeni kitaplarda buluşmak dileğiyle…</p>

      <p class="Ana-Metin">Yitik Hazine Yayınları</p>
    </div>
  </div>
</body>
</html>
