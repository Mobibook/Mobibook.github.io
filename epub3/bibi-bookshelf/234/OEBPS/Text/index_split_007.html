<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ayhan Hocha</title>
  <link href="../Styles/Style_ayh.css" rel="stylesheet" type="text/css" />
</head>

<body class="calibre">
  <p class="block_9" id="calibre_pb_6"><br /></p>

  <p class="whitespace">&nbsp;</p>

  <p>Bir kelebek bulutu gökyüzüne yükseldi, hafif bir yaz rüzgârı bulutu gök boyunca yaydı ve parıl parıl yüz bin genç yüz onları izlemek için havaya çevrildi.</p>

  <p>O geniş alanın en önünde bir kız oturuyordu, on gündür izlemekte olduğu kız.</p>

  <p>Avını inceleyen bir avcı gibi artık kızın her hareketini, yüzünün mimiklerini, bir şey dikkatini çektiğinde başını kaldırmasını, bir şey dinlemek için hafifçe yana eğişini, ya da sabırsızlık veya sıkıntıyla hızla sallamasını ezbere biliyordu artık. Şimdi bu görkemli kelebek bulutuna bakarken başını kaldırışında yepyeni bir şey vardı. Bu kadar uzaktan bile o parlak dişlerinin ışıltısını, dudakların pespembe bir 'OOO' ile aralandığını seçebiliyordu.</p>

  <p>Kızın önündeki yüksek sahnede beyaz satenler içinde biri bir kutu daha kaldırdı, gülerek sallayıp yepyeni bir kanat çırpıntısı boşalttı. Sapsarı ve bembeyaz kelebekler göğe yükselirken kalabalıktan yeniden 'ooo' sesleri yükseldi.</p>

  <p>Kelebeklerden biri dengesini kaybetti ve yere doğru daldı, yakalamak için yüzlerce elin uzanmış olmasına rağmen kelebek döndü döndü, kızın havaya çevrilmiş yüzüne kondu. Kalabalığın giderek artan gürültüsüne rağmen kızın mutlu kahkahasını duymuş ve o da onunla birlikte gülmüştü.</p>

  <p>Kız yavaşça uzanıp alnındaki kelebeği aldı ve avucu içinde incitmeden tutarak bir an yüzüne yaklaştırdı, adamın artık çok iyi tanıdığı o çivit mavisi gözleriyle dikkatle inceledi. Yüzü birden özlemle dolmuştu, sanki kelebeğe bir şeyler söylüyormuş gibi dudakları kıpırdıyordu.</p>

  <p>Kızın kederli ifadesi uçup gidiyor gibiydi, o sevimli dudaklar bir kez daha gülümsemeyle aralandı, birden ayak parmakları üstünde doğrulup ellerini başının üstüne kaldırdı. Kelebek bir an duraksadı, kızın açılmış parmaklarının ucuna yürüdü, kanatlarını hafifçe oynatmaya başladı. Adam kızın sesini duydu o anda.</p>

  <p>«Uç! Benim için uç!» Kızın çevresindekiler de onun bu çağrısını tekrarladılar.</p>

  <p>«Uç! Barış için uç!»</p>

  <p>Kız bir an için bütün dikkatleri üzerinde toplamıştı. Bütün gözler sahnenin ortasındaki o tek kişiye değil de, ona çevrilmişti şimdi.</p>

  <p>Kız uzun boylu, ince vücutluydu, güneşten yanmış çıplak kol ve bacaklarının sağlıklı cildi parlaktı. Günün modasına uygun olarak eteği öyle kısaydı ki, havaya doğru uzanırken kenarı kalkıyor ve o küçücük kalçalarının kıvrımları ortaya çıkıyordu.</p>

  <p>O duruşuyla kuşağının simgesiydi sanki çılgın, özgür, başıboş. Şimdi kızı seyreden herkesin onunla ruh birliği içinde olduğunu hissediyordu. Sahnedeki adam bile onu daha iyi görebilmek için öne eğilmişti, sanki arı sokmuş gibi şişkin dudakları bir gülümsemeyle aralanırken o da, «Barış!» diye bağırıyordu. Ve sesi sahnenin iki yanında yükselen büyük hoparlörlerle bin kere daha kuvvetleniyordu.</p>

  <p>Kelebek kızın elinden havalandı, kız parmaklarını dudağına götürerek arkasından bir öpücük gönderdi, kelebek dönüp duran diğerlerinin oluşturduğu bulut arasında kayboldu.</p>

  <p>Kız çimenlerin üstüne oturdu, çevresindekiler uzanıp ona dokundular, yakınındakilerle de kucaklaştı.</p>

  <p>Sahnedeki Mick Jagger kollarını iki yana açıp kalabalığı sessiz olmaya çağırdı. İstediği sessizlik olunca da mikrofona eğilip konuşmaya başladı. Amplifikatörlerin etkisiyle sesi öylesine kötü, konuşması o kadar anlaşılmazdı ki, adam onun birkaç gün önce çılgın bir hafta sonu partisinde orkestrasının yüzme havuzunda boğulan bir üyesinin anısına bir şeyler söylediğini güçlükle anladı.</p>

  <p>Söylentilere göre müzisyen suya düşmeden önce uyuşturucuyla kendinden geçmiş bir haldeydi. Ancak kahramanca bir ölümdü bu; çünkü uyuşturucu çağı, doğum kontrol hapı çağı, özgürlük ve barış, aşırılık çağıydı bu.</p>

  <p>Jagger’in kısa konuşması sona ermişti. Aslında konuşma öyle kısaydı ki, topluluğun neşeli havasını dağıtamamıştı.</p>

  <p>Elektrikli gitarlar bir hava tutturdu, Jagger de tüm varlığıyla 'Honky Tonk Women’e başladı. Bir iki saniye sonra yüz bin yürek kendisininkiyle çarpıyor, yüz bin genç vücut sallanıyor, iki yüz bin kol rüzgârdaki başaklar gibi sallanıyordu.</p>

  <p>Şiddetli bir topçu ateşi kadar acımasız olan müzik insanın kulaklarını sağırlaştırıyor, kafatasını delip geçiyor, beynini paramparça ediyordu. Kalabalık bir anda tek bir organizmaya dönüşmüş, açıkça cinsel olan bir tutkuyla kendinden geçmişti; üreme durumundaki bir amip gibi dalgalanıyor, bir toz ve ter kokusu, fiziksel olarak uyarılmış genç bedenlerin baş döndürücü kokusu yükseliyordu.</p>

  <p>Adam kalabalığın ortasında yapayalnızdı, üzerinden akıp giden gürültü patırtı hiç etkilemiyordu onu. Kızı gözetliyor, istediği anın gelmesini bekliyordu.</p>

  <p>Kız çevresinde kendisine yapışıkmış gibi duran gövdelere uygun bir ahenkle sallanıyorsa da, onu apayrı kılan kendi ne özgü bir zarafeti vardı. Başının üstünde topladığı saçları güneşte parıldıyor; dumanlı halkalar şeklinde dökülen kapkara saçları uzun boynunun ve sapında bir lale gibi duran başının zarifliğini daha da vurguluyordu.</p>

  <p>Sahnenin hemen altında ayrıcalıklı bir avuç azınlık için alçak bir çitle küçük bir yer ayrılmıştı. Çıplak ayaklı ama yere kadar uzanan kaftan gibi elbisesiyle Marianne Faithfull diğer müzisyen karıları ve sevgilileriyle orada oturuyordu. Kadının güzelliği bu dünyanın dışındaydı. Gözleri bir körün gözleri gibi hayalci ve görmez gibiydi. Hareketleri uykudaymış gibi ağır.</p>

  <p>Ayakları dibinde çocuklar dolaşıyordu. Bu özel yerdeki insanlar Cehennem Melekleri tarafından korunmaktaydılar.</p>

  <p>Siyah Alman Wehrmacht miğferleri, boyunlarında zincirleri ve Nazi demir haçları, gümüş rengi madenler kakılmış siyah deri yeleklerinden görünen kıllı göğüsleri, çelik nalçalı motosiklet çizmeleri, dövmeli kollarıyla Melekler yüreklere korku saran bir görünüşteydiler. Bellerinde copları, parmaklarında sivri uçlu muştaları vardı. Bir olay çıkacağını umarak küstah bakışlarla kalabalığı seyrediyorlardı.</p>

  <p>Müzik büyük bir gürültüyle devam etti, bir saat, sonra bir saat daha, insanların kokusu bir hayvan kafesi kokuşuydu artık, erkekler gibi kadınlar da, müziğin bir dakikasını bile kaçırmamak için oturdukları yerlere işemişlerdi.</p>

  <p>Adam bu sefillikten, bu kendini bırakmışlıktan, bu bayağılıktan iğreniyordu. İnandığı her şeye hakaretti bu. Gözleri hassaslaşmış kaşınıyor, başı ağrıyordu. Gitme zamanı gelmişti artık. Bir gün daha boşuna, gelmeyen bir fırsatı bekleyerek geçmişti. Ancak kendisi yırtıcı bir hayvanın sabrına sahip bir avcıydı. Başka günler de olacaktı, acelesi yoktu. Amacını gerçekleştireceği an doğru an olmalıydı.</p>

  <p>Sıkışık kalabalık arasında durduğu alçak tepeden kendine omuzlarıyla yol açarak inmeye başladı. Öylesine kendilerinden geçmişlerdi ki, onu ne görüyorlar, ne de aralarından geçerken çarptığını hissediyorlardı.</p>

  <p>Adam arkasına baktı, kızın yanındaki oğlanla konuştuğunu, gülümsediğini, onun sorusuna karşılık başını sallayıp ayağa kalktığını görünce birden gözleri kısıldı. Kız da kalabalık arasında ilerlemeye başladı, oturanların üstünden atlıyor, dengesini kaybettiğinde birinin omzuna dayanıyor, yoluna devam ederken gülerek özür diliyordu.</p>

  <p>Adam yönünü değiştirerek kızın önünü kesecek biçimde yürüdü. Avcı güdüsüyle beklediği anın geldiğini anlamıştı.</p>

  <p>Sahnenin arkasında her biri iki katlı otobüs kadar olan televizyon arabaları aralarında geçecek bir karış yer bile bırakmadan sıra sıra park etmişlerdi.</p>

  <p>Kız alçak parmaklığın çevresini dolaşarak kalabalığın baskısından kurtulmaya çalıştı, ancak orada da sıkışıp kalmıştı, umutsuz bakışlarla çevresine bakmıyordu.</p>

  <p>Birden parmaklığa doğru yürüdü, bir sıçrayışta atlayıp televizyon araçlarının arasındaki daracık aralığa doğru koştu. Cehennem Meleklerinden biri kızın yasak bölgeye girdiğini görmüştü. Seslenip arkasından koştu, kızın kaybolduğu aralığa ancak yan yan girebilmişti. Adam onun yüzündeki çirkin sırıtmayı görmüştü.</p>

  <p>Adamın kızın parmaklığı aştığı yere varması hemen hemen iki dakika sürdü. Birisi kendisini durdurmak için uzandı, ama o uzanan eli itip parmaklığı aştı ve park etmiş iki kamyonun arasına girdi.</p>

  <p>Onun da omuzları sığmadığından yan yan yürüyordu. Sürücü kapısının yanına geldiğinde ilerden boğuk itiraz sesleri yükseldiğini duydu. Bu sesle biraz daha hızlandı ve kamyonun motorunun yanına geldiğinde bir an durup hemen önünde neler olduğuna baktı.</p>

  <p>Cehennem Meleği kızı yakalamış, kamyonun önüne yaslamıştı. Kolunun birini arkasında bükmüş ve neredeyse omzuna gelecek kadar kıvırmıştı. Kızın yüzü gence dönüktü ama o, koca karnıyla kızı geriye doğru bastırıyordu. Yüzünü uzatmış, ağzını ağzına yapıştırmaya çalışıyordu. Kızın sırtı yay gibi gerilmişti, gencin ağzından kaçınmak için başını iki yana kaçırıyordu. Genç gülüyordu, ağzı ardına kadar açıktı, dilini kızın ağzına sokmaya çalışıyordu.</p>

  <p>Sağ eliyle mini eteğini beline kadar kaldırmış motosiklet yağıyla kapkara olmuş kıllı parmaklarını dantelli külotunun lastiğine geçirmişti. Kız serbest eliyle ona vurmaya, yüzünü tırmalamaya çalışıyordu, ancak parmakları yüzüne kadar uzanamıyor, yumrukları kalın deri ceketle korunan omuzları etkilemiyordu bile. Cehennem Meleği boğuk sesle gülüyordu, kızın külotu birden yırtıldı ve kumaş parçası kalçaları ve dümdüz baldırlarından aşağı çekildi.</p>

  <p>Olayı seyreden adam bir adım öne çıktı ve Meleğin omzuna dokundu. Genç aniden dondu, başını çevirdi. Gözleri donuklaşmış gibiydi. Ancak bir anda kendine geldi, kızı iterek yere devirdi. Sonra da belinde asılı copa uzandı.</p>

  <p>Adam yine uzandı, elini gencin kulağı altına, çelik miğferin hemen altına bastırdı.</p>

  <p>İki parmağıyla bastırmıştı, Melek donup kaldı yine, kaskatı kesildi. Boğazından boğuk bir çığlık koptu, tepeden tırnağa kadar titredi ve sarası tutmuş biri gibi yere devrildi, düştüğü yerde kasıldı kaldı. Adam onun üzerinden atlayıp kızı yerden kaldırdı.</p>

  <p>«Arkadaşları gelmeden yürü haydi,» dedi.</p>

  <p>Kızın elinden tutup yürümeye başladı. Kız da bir çocuk kadar güvenle onun ardından yürüdü.</p>

  <p>Park etmiş kamyonların ötesinde çalılıklar arasında bir sürü daracık patika vardı.</p>

  <p>Bunlardan birinde koşarlarken kız soluksuz bir sesle, «Onu öldürdünüz mü?» diye sordu.</p>

  <p>«Hayır.» Adam geri bakmamıştı bile. «Beş dakikaya kalmaz ayağa kalkar.»</p>

  <p>«Ama bir dokunuşta yere serdiniz. Nasıl yaptınız bunu? Doğru dürüst dokunmamıştınız bile.»</p>

  <p>Adam karşılık vermedi, ancak yolun bir sonraki dönemecinde durup kıza döndü.</p>

  <p>Kız konuşmadan başını salladı.</p>

  <p>Adam hâlâ elini tutarak baktı kıza. Onun yirmi dört yaşın da olduğunu biliyordu. Az önce vahşi bir şekilde ırzına geçilmek üzereydi, ama koyu mavi gözlerinin bakışları gölgesizdi. Ne paniğe kapılmış, ne de ağlamıştı, o pembe dudakları titremiyordu bile, avucu içindeki eli sıcak ve sertti.</p>

  <p>Kız hakkındaki psikiyatr raporu en azından bu bakımdan doğruydu: kendine güvenli ve sağlamdı, daha şimdiden saldırının etkisinden sıyrılmıştı bile. O anda kızın yanaklarının ve uzun boynunun kızardığını gördü, soluklan da hızlanmıştı. Yeni bir güçlü duygunun etkisine girmişti.</p>

  <p>«Adın ne senin?» diye sordu kız. Bakışlarında adamın çok iyi bildiği o yoğunluk vardı şimdi.</p>

  <p>«Ramon.»</p>

  <p>«Ramon.» diye tekrarladı kız sesin zevkini çıkararak. Tanrım, ne kadar yakışıklı bir erkekti bu böyle. «Ramon ne?»</p>

  <p>«Söylesem İnanmazsın,» Adamın İngilizcesi kusursuzdu. Yabancı olmalıydı, ancak sesi de yüzüne uygundu, güzel, tok ve ciddi.</p>

  <p>«Bir dene bakalım.» Kız kendi sesindeki boğukluğu hissediyordu.</p>

  <p>«Ramon de Santiago y Machado.» Sanki bir melodiymiş gibi söylemişti bunu, kulağa müthiş romantik geliyordu. Kızın o güne kadar duyduğu en güzel addı, o yüz ve sese harika uyuyordu.</p>

  <p>Kız hâlâ kendisine bakarken adam, «Gitmeliyiz,» dedi.</p>

  <p>«Koşamam. Ne olur koşturma beni.»</p>

  <p>«Koşmazsan bir motosikletin didonunda maskot olabilirsin ama»</p>

  <p>Kız güldü, sonra gülmesini önlemek için alt dudağını ısırdı.</p>

  <p>«Yapma!» dedi. «Güldürme beni. Tuvalete gitmek ihtiyacındayım. Daha fazla dayanamayacağım.»</p>

  <p>«Demek Yakışıklı Prens sana âşık olduğu sırada oraya gidiyordun.»</p>

  <p>«Beni güldürme dedim sana.» Kız güçlükle bastırdı kahkahasını. Adam kıza acıdı.</p>

  <p>«Parkın kapısında bir tuvalet var. Oraya kadar gidebilir misin?»</p>

  <p>«Bir seçenek de çalılığın arkası öyleyse.»</p>

  <p>«Yoo, teşekkür ederim. Günde bir gösteri yeter.»</p>

  <p>«Gidelim o halde.» Adam kızın koluna girdi.</p>

  <p>Ramon arkasına baktı, «Delikanlının ateşi biraz sönmüş sanırım. Ortalarda görünmüyor.»</p>

  <p>«Yazık. O numaralarını bir daha görmek isterdim. Ne kadar kaldı?»</p>

  <p>«İşte burada.» Kapıya varmışlardı, kız adamın kolundan çıkıp yol kenarındaki alçak binaya doğru yürüdü; ama kapıda bir an duraksadı.</p>

  <p>«Adım, Isabella, Isabella Courtney, arkadaşlarım bana Bella derler.»</p>

  <p>Sonra koşarak girdi içeri.</p>

  <p>«Biliyorum,» diye mırıldandı adam.</p>

  <p>Kız tuvalette bile müziği duyabiliyordu, sonra da alçaktan geçen bir helikopterin gürültüsü duyuldu, ama önemsizdi bu. Ramon'u düşünüyordu.</p>

  <p>Elini yıkarken aynadaki görüntüsüne baktı. Saçları berbattı, elinden geldiğince düzeltti. Ramon'un saçları gür, kapkara ve kıvırcıktı. Uzundu ama çok uzun değil. Dudaklarını silip yeniden boyadı sonra.</p>

  <p>Ramon'un dudakları dolgun ve yumuşaktı ama erkeksi ve güçlü tadı, nasıldı acaba?</p>

  <p>Rujunu çantasına koydu, aynaya yaklaşıp gözlerine baktı.</p>

  <p>Damlaya hiç gerek yoktu. Gözünün beyazı sağlıklı bir bebeğinkiler kadar tertemizdi.</p>

  <p>En güzel yanının gözleri olduğunu bilirdi. O Courtney mavisi. Ramon'un gözleri ise yeşildi. İlk dikkat ettiği şey gözleri olmuştu. O inanılmayacak kadar yeşil, güzel ama bir sıfat arıyordu güzel ama öldürücü gözler. Cehennem Meleğini yere yıkan o gösteriye hiç gerek yoktu. Adamın gözlerine baktığı anda onun tehlikeli biri olduğunu anlamıştı. Çok zevkli bir korku ve beklenti duygusuyla ensesindeki tüylerin diken diken olduğunu hissetti. Belki de sonunda bulmuştu aradığını. Bunun yanında bütün diğerleri soluklaşmışlardı sanki. Belki de o kadar uzun süredir aradığı buydu.</p>

  <p>«Ramon de Santiago y Machado.» Adın lezzetini ağzında duyuyor, dudaklarının sözcükleri hecelemesini aynada seyrediyordu. Sivri topuklu ayakkabıları üzerinde kalçalarını iki yana sallayarak, kısacık eteğinin altından dantelleri görünerek yürüdü ve dışarı çıktığı anda donup kaldı.</p>

  <p>Adam gitmişti. Isabella’nın soluğu kesildi birden, sanki bir taş yutmuş gibi midesi kasıldı. Gözlerine inanamayarak çevresine bakındı. «Ramon,» diye mırıldanarak yola koştu. Konser yerinden o yana, az sonra başlayacak insan seline kapılmak istemeyen yüzlerce kişi geliyordu ama Ramon aralarında değildi.</p>

  <p>«Ramon,» diyerek kapıya yöneldi bu kere. Sağına soluna baktı. İnanamıyordu. Adam kendisini orada bırakıp gitmişti.</p>

  <p>Isabella yaşamı boyunca böyle bir şeyle karşılaşmış değildi.</p>

  <p>Kendisi onu istediğini belli etmişti bunu daha açıkça gösteremezdi ve buna rağmen adam çekip gitmişti.</p>

  <p>Isabella şimdi şiddetli bir öfke duymaya başlamıştı. Hiç kimse Isabella Courtney’e böyle davranamazdı. Küçük düşürülmüştü, hakarete uğramıştı.</p>

  <p>«Lanet olsun!» diye söylendi.</p>

  <p>Öfkesi sadece birkaç saniye sürmüştü ama. Kendini kaybolmuş hissediyordu artık. Tümüyle yabancı olduğu bir duyguydu bu.</p>

  <p>«Öyle bırakıp gidemez,» diye yüksek sesle söylenirken sesindeki şımarık çocuk tonunu farketti. Öfkesini bastırmaya çalışarak bir daha söyledi aynı şeyi.</p>

  <p>Arkasından kahkahalar yükseliyordu. Dönüp bakınca bir grup Cehennem Meleğinin gelmekte olduğunu gördü. Burada daha fazla kalamazdı.</p>

  <p>Konser sona ermiş, kalabalık dağılıyordu. Duyduğu o helikopter Mike Jagger ile Rolling Stones grubunu almaya gelmiş olmalıydı. Artık arkadaşlarım da bulamazdı bu kalabalıkta. Çevresine son bir kere daha baktı. O kabarık kıvırcık saçlı baştan eser yoktu. Başını geri atıp çenesini kaldırdı.</p>

  <p>«O serseriye ihtiyacım mı var sanki?» diye söylenerek sokağa çıktı.</p>

  <p>Arkasından ıslıklar yükseliyor, «Sol, sağ, sol yuvarla yavrum yuvarla!» diye bağırıyordu, Cehennem Meleklerinden biri.</p>

  <p>Isabella yüksek topuklarının kalçalarını salladığını biliyordu. Ayakkabılarını çıkartıp çıplak ayakla koşmaya başladı. Arabasını Strand’da elçilik otoparkında bıraktığı için Lancaster Gate istasyonundan metroya binmek zorundaydı.</p>

  <p>Arabası yepyeni bir Mini Cooper'di, 1969'un en yeni modeli. Babası doğum gününde vermişti. Arabanın motoru güçlendirilmiş, Rolls Royce gibi beyaz deri döşenmiş, babasının yeni Aston Martin’i gibi kapısına altın yaldızla adının başharfleri yazılmıştı. Bütün sosyete Mini kullanıyordu şimdi; bir cumartesi gecesi Annabel’in kapısı önünde Rolls ve Bentley'lerden çok Mini'ye rastlanıyordu artık.</p>

  <p>Bella ayakkabılarını arka koltuğa atıp motora ibre kırmızıyı gösterene kadar gaz verdi; lastikleri otoparkın zemininde kapkara izler bırakan araba birden uçar gibi fırladı. Dikiz aynasından izlere bakarken derin bir zevk duyuyordu.</p>

  <p>Diplomatik plakasıyla trafik polislerinden kurtularak hızla sürüyordu arabayı. Aslında bu plakayı kullanmaya hakkı yoktu ama babası bir yolunu bulup uydurmuştu.</p>

  <p>Bella Chelsea'deki elçilik evine vardığında kendi hız rekorunu bile kırmıştı. Babasının resmi Daimler’i kapının önündeydi, sürücüsü Klonkie onu görünce gülerek selamladı. Babası hizmetkârlarının çoğunu Cape Town'dan getirmişti.</p>

  <p>Bella öfkesini bastırarak Klonkie'ye sevimli bir gülümsemeyle bakıp anahtarları verdi. «Arabamı garaja götür, olmaz mı, Klonkie.» Babası hizmetkârlara davranışı konusunda çok sertti. Kızgınlığını onlardan çıkarması yasaktı. «Onlar da ailemizin bir parçası,» derdi babası. Gerçekten de çoğu daha kendisi doğmadan önce Umut Burnundaki aile evi olan Weltevreden'de çalışmaktaydılar.</p>

  <p>Babası birinci kattaki bahçeye bakan çalışma odasındaydı. Ceketini ve kravatını çıkarmıştı, masasının üstü resmi belgelerle doluydu; ancak kızını görünce kalemini bırakıp koltuğunu çevirdi. Birden yüzü aydınlanmıştı.</p>

  <p>Bella babasının kucağına oturdu. «Dünyanın en yakışıklı erkeği sensin,» diye mırıldandı.</p>

  <p>«Senin değerlendirmeni ölçmek benim harcım değil,» diyerek güldü Shasa Courtney. «Ama bu da nereden çıktı şimdi diye sorabilir miyim?»</p>

  <p>«Erkekler ya domuzun tekidirler ya da can sıkıcı yaratıklar. Senin dışındakiler tabii.»</p>

  <p>«Ha! Roger seni böyle öfkelendirecek ne yaptı acaba? Oysa bana pek sünepe değilse bile epey zararsız biri olarak görünmüştü.»</p>

  <p>Roger, Bella’yı konsere götüren gençti. Bella onu sahnenin önündeki kalabalığın arasında bıraktığını hatırladı.</p>

  <p>«Erkeklerle ilişkimi kestim artık,» dedi. «Bundan sonra bir manastıra kapanabilirim.»</p>

  <p>«Bu işi yarma kadar erteleyemez misin? Bu akşamki yemekte bir ev sahibesine ihtiyacım var ve kimin nereye oturacağı bile kararlaştırılmadı henüz.»</p>

  <p>«Hepsini konsere gitmeden yaptım ben.»</p>

  <p>«Ya menü? »</p>

  <p>«Onu da aşçıyla geçen cuma günü kararlaştırmıştık. Paniğe kapılmana hiç gerek yok, baba. En sevdiğin yemekler. Coquilles Si Jacques ve Camdeboo kuzusu,»</p>

  <p>Shasa’nın sofrasında sadece Karoo'daki çiftliğinde yetişmiş kuzu eti bulunurdu. Çöl bitkilere, ete kendine özgü bir baharatla tat verirdi. Elçilikteki bütün etler Rodezya'daki çiftliklerinden, şaraplar son yirmi yıldır Shasa’nın Alman şarap uzmanının büyük bir ustalık ve fedakârlıkla çalıştığı Weltevreden bağlarından gelirdi.</p>

  <p>Bu mallar Umut Burnundan Londra’ya Courtney denizcilik hattının haftada bir kalkan frigorifik bir gemisiyle taşınırdı.</p>

  <p>«... ayrıca smokin ceketini bu sabah temizleyiciden aldım, Budds’da üç gömlek ve bir düzine yeni göz bandı yaptırttım.»</p>

  <p>Bella hâlâ kucağında oturduğu babasının gözündeki bandı düzeltti. Shasa İkinci Dünya Savaşında Habeşistan’da İtalyanlara karşı çarpışırken bir gözünü kaybetmişti.</p>

  <p>Siyah ipekli kumaştan bant kendisine yakışıklı bir korsan havası veriyordu.</p>

  <p>Shasa mutlulukla gülümsedi. Bella’yı Londra’ya yanına aldığında kız yirmi bir yaşını henüz doldurmuştu. Bu kadar genç birine elçiliğin ev sahibeliğini yüklemeden önce çok düşünmüştü. Ama üzülmesine hiç gerek yoktu.</p>

  <p>Ne de olsa kızı babaannesi yetiştirmişti. Ayrıca aşçıyı, uşağı ve elçilik kadrosunun yarısını memleketinden getirttiği için zaten çok iyi yetişmiş bir kadroyla işe başlamıştı.</p>

  <p>Isabella üç yıl içinde diplomatik çevrelerde büyük bir ün yapmıştı, ülkeleri Güney Afrika ile ilişkileri kesmiş olan elçilikler dışında herkes onun davetlerine seve seve katılmaktaydılar.</p>

  <p>«Yemekten sonra yarım saat İsrailli dostunla atom bombasının nasıl yapılacağını konuşurken senin ortadan kaybolmanı belli etmememi de ister misin?»</p>

  <p>«Bella!» Shasa’nın kaşları çatıldı. «Bu tür sözlerden hoşlanmadığımı bilirsin.»</p>

  <p>«Şaka yaptım, baba. Bizi duyacak kimse yok burada.»</p>

  <p>«Şaka da olsa, ikimizin arasında da olsa böyle konuşmanı istemiyorum, Bella.»</p>

  <p>Shasa sertçe salladı başını. Kızının sözleri gerçeğe çok yaklaşmıştı. İsrail askeri ataşesiyle neredeyse bir yıldır görüşmekteydiler ve konu şaka aşamasını çoktan aşmıştı.</p>

  <p>Bella babasını öptü, adamın ifadesi yumuşadı. «Ben gidip bir banyo yapayım bari.» Babasının kucağından kalktı, «Davet sekiz buçukta. Sekizi on geçe gelir kravatını bağlarım.» Isabella bir gün bu işi beceremediğine karar verene kadar Shasa papyon kravatını kırk yıl kendisi bağlamıştı.</p>

  <p>Shasa’nın bakışları kızın eteğine takıldı. «Eteğin biraz daha kısalırsa göbeğin ortaya çıkacak artık, küçük hanım.»</p>

  <p>«Bu eski kafalılığı bırakmalısın artık, baba. Yirminci yüzyılın en canlı babasına hiç yakışmıyor bu tutumun.» Kız kapıya giderken bile bile kalçalarım salladı, Shasa kapı kapanırken içini çekti.</p>

  <p>«Fitili çok kısa bir dinamit lokumu,» diye söylendi. «Belki de evimize dönmemiz bir bakıma çok yerinde olacak.»</p>

  <p>Shasa’nın elçilik dönemi eylülde sona eriyordu. Isabella yine babaannesi Centaine Courtney-Malcomess’in sıkı disiplini altına girecekti. Shasa kendisinin disiplin konusundaki çabalarının pek başarılı olmadığını biliyordu, bu sorumluluğu devredince ger çekten rahat bir soluk alacaktı.</p>

  <p>Cape Town’a dönecekleri aklına gelince masasının üstündeki kâğıtlara baktı.</p>

  <p>Londra büyükelçiliğinde geçen yıllar politik bir ceza olmuştu kendisi için. 1966'da Başbakan Hendrik Verwoerd bir suikast sonunda ölünce Shasa ciddi bir yanılgıya düşüp başbakanlık için yanlış adamı desteklemişti. Bunun sonucunda da, John Vorster başbakan olunca Shasa bu geri hizmete itilmişti; ancak daha önce çok kere olduğu gibi bu felaketi de bir zafere döndürmüştü.</p>

  <p>Tüm yeteneğini, ticari bilgisini, yakışıklılığını, ikna becerisini kullanarak dünyanın ve özellikle de İngiltere’nin İşçi Hükümetinin ve çoğu karaderili ya da Asyalı başkanlar tarafından yönetilen Commonwealth’e üye ulusların öfke ve nefretini vatanından uzak tutmayı başarabilmişti. John Vorster bu basanlarını değerlendirmişti. Shasa Güney Afrika'dan ayrılmadan Armscor'la yakından ilgiliydi ve Vorster şimdi memleketine döndüğünde kendisine Armscor'un başkanlığını önermişti.</p>

  <p>Armscor kısaca söylemek gerekirse, Afrika kıtasının en büyük sanayi kuruluşuydu. Amerika Başkanı Dwight Eisenhower’ın başlattığı ve şimdi bütün öteki ülkeler tarafından hızla benimsenen ve Güney Afrika’yı savunmasız bırakacak olan silah boykotuna bir karşılıktı. Armscor ülkenin tüm savunma sanayiinin bir tek yönetim altında birleştirilmesiydi ve devletçe sağlanan milyarlarca dolarlık bir bütçeye sahipti.</p>

  <p>Courtney mali ve sanayi imparatorluğunu oluşturan çeşitli şirketler şimdi iyi bir yönetimin elinde olduğundan, Shasa için bu, büyük ve heyecan verici bir işti.</p>

  <p>Büyükelçilik yaptığı üç yıl içinde şirketlerinin yönetimini oğlu Garry Courtney’e bırakmış bulunuyordu. Garry, o kadar genç birinde şaşırtıcı olan bir başarıyla yürütüyordu işlerini. Ancak Shasa’nın Courtney Enterprise'in başına geçtiğinde ondan yaşlı olmadığı düşünülürse bunda pek şaşacak bir şey yoktu.</p>

  <p>Ama Garry’nin babaannesi Centaine Courtney-Malcomess'in desteğine sahip olduğu da unutulmamalıydı. Ayrıca emrinde Centaine ile Shasa’nın geçmiş kırk yıl içinde titizlikle seçip yetiştirdikleri bir de uzmanlar kadrosu vardı.</p>

  <p>Garry iyi işler beceriyordu, yeniden onun basma geçmek haksızlık olurdu doğrusu. Diğer yandan Shasa’nın kendisi de genç sayılırdı, elli yaşını geride bırakalı çok olmamıştı. Memlekete döndüğünde kendisini ayakta tutacak, enerjisini harcayabileceği bir işe ihtiyacı olacaktı. Armscor tam onun için bir işti.</p>

  <p>Kendi yönetim kurulundan ayrılmamakla birlikte tüm zamanını Armscor’a verebilecekti. İhalelerin çoğunu Courtney şirketleri alacaktı. Her iki taraf da bundan büyük yararlar sağlayacaklar, Shasa da yurtseverliğiyle kapitalist dünyanın ödüllerini bağdaştırabilecekti.</p>

  <p>Isabella’nın az önceki sözü bu yeni işiyle ilgiliydi. Shasa diplomatik ilişkilerinden yararlanarak İsrail elçiliğiyle temas kurmuş ve iki devlet arasında ortak bir nükleer proje çalışması konusunu ortaya atmıştı. Bu akşam diplomatik kuryeyle Tel Aviv’e gönderilecek belgeler verecekti İsrailli ataşeye.</p>

  <p>Saate baktı. Yemek için giyinmeden önce daha yirmi dakika çalışabilirdi.</p>

  <p>Nanny, Isabella’nın elbisesini çıkarmış, banyonun suyunu doldurmuştu.</p>

  <p>«Geç kaldınız, Bayan Bella. Daha saçlarınız yapılacak.»</p>

  <p>Nanny Hottentot kanına dünyanın en denizci milletinin kanı karışmış olan bir melezdi.</p>

  <p>«Aman sen de, Nanny.» Ancak Nanny Isabella’ya kulak asmayarak beş yaşındayken yaptığı gibi kızı kapıp banyoya sürüklemişti bile.</p>

  <p>Isabella buharları tüten köpükler arasına çenesine kadar gömülünce Nanny de üstünden çıkardıklarını topladı.</p>

  <p>«Elbisen yemyeşil olmuş, yeni külotun da yırtılmış, çocuk. Neler yaptın böyle?»</p>

  <p>Nanny Isabella’nın iç çamaşırlarını kimseye emanet etmez, kendi elleriyle yıkardı.</p>

  <p>«Bir Cehennem Meleği ile oynaştım biraz, Nanny.»</p>

  <p>«Günün birinde başına bir iş açacaksın. Bütün Courtney'ler böyledir ya.» Kadın yırtık külotu kaldırıp inceledi. «Senin evlenme zamanın geldi de geçiyor bile.»</p>

  <p>«Çok ahlâksızsın, Nanny. Sen bana anlat bakalım burada neler oldu bugün. Klonkie’nin yeni sevgilisinden ne haber?»</p>

  <p>Isabella kadına konuyu değiştirtmesini iyi bilirdi.</p>

  <p>Nanny müthiş bir dedikoducuydu ve günün bu saatinde evde olup bitenleri tek tek hanımına anlatırdı. Isabella sabunlanırken yarım kulakla dinledi kadını. Ayağa kalkınca büyük boy aynasında iyice baktı kendisine.</p>

  <p>«Sence şişmanlıyor muyum, Nanny? »</p>

  <p>«Ne şişmanlaması? Öylesine sıskasın ki, o yüzden kimse evlenmiyor seninle.» Nanny burnunu, kıvırarak yatak odasına döndü.</p>

  <p>Isabella kendisine bakarken tarafsız olmaya çalışıyordu. Vücudunu daha geliştirmenin bir yolu yok muydu? Göğüsleri biraz daha iri mi olmalıydı? Memebaşları biraz fazla yukarı bakmıyor muydu? Kalçaları çok mu genişti? Uzun uzun baktıktan sonra başını salladı. Olduğu yerden kusursuz görünüyordu. «Ramon de Santiago y Machado,» diye mırıldandı. «Neler kaçırdığını asla bilemeyeceksin.»</p>

  <p>«Yine kendi kendine konuşmaya başladın kız.» Nanny getirdiği çarşaf boyundaki havluyu açtı. «Çık oradan artık. Vaktimiz kalmadı.» Isabella’yı havluya sarıp sırtını kuruladı. Nanny'yi kendi sırtını kurulayabileceğine inandırmak olanaksızdı.</p>

  <p>«O kadar sert ovma.» Isabella’nın yirmi yıldır aynı itirazı yapıyor olması kadım etkilemedi bile.</p>

  <p>«Sen kaç kere evlendin, Nanny? »</p>

  <p>«Dört kere evlendiğimi çok iyi biliyorsun, ama sadece bir tanesi kilisedeydi.» Nanny yeni bir merakla baktı kızın yüzüne. «Neden evlenmekten söz ettin, ha? İlginç birini mi buldun yoksa? Yırtık donun nedeni bu mu?»</p>

  <p>«Ne kadar da fesat bir kadınsın sen!» Isabella gözlerini kaçırarak Tayland malı ipekli sabahlığını giyip yatak odasına yürüdü.</p>

  <p>Fırçayı alıp saçma götürürken kadın elinden kaptı.</p>

  <p>«Bu benim işim.» Isabella oturup gözlerini kapattı, kendini Nanny’nin ellerine bıraktı.</p>

  <p>«Senden kurtulmak için bir çocuk doğuracağım, o zaman sen de rahat edersin, ben de.»</p>

  <p>Nanny bir an durdu. «Çocuktan söz etmeden önce evlensen iyi olur.»</p>

  <p>Isabella giyinip aşçıyla son hazırlıkları konuşmak üzere aşağıya inerken birden durdu. Gecenin konuklarından biri de İspanyol ataşesiydi; sofrada oturma düzenini değiştirmesi bir an sürdü.</p>

  <p>«Elbette,» dedi İspanyol ataşesi yanında oturan kızın sorusuna. «Eski bir Endülüs ailesi. Hatırladığım kadarıyla Marki de Santiago y Machado İç Savaştan sonra İspanya'dan Küba’ya göçmüştü. Orada epey büyük şekerkamışı ve tütün tarlaları vardı ama Castro'nun başa geçmesinden sonra ne oldu bilemeni,»</p>

  <p>Bir marki. Isabella bir an sustu. İspanyol soyluları hakkında pek bir şey bilmezdi ama markinin dükten bir derece aşağı olduğunu tahmin ediyordu.</p>

  <p>Markiz Isabella da Santiago y Machado. Bir an aklına gelen bu şeyi düşündü, o yeşil gözleri hatırlayınca soluğu kesilir gibi oldu. «Marki kaç yaşında?» diye sordu.</p>

  <p>«Yaşıyorsa yetmişini geçmiş olmalı. »</p>

  <p>«Oğlu falan var mı acaba?»</p>

  <p>«Bilemeyeceğim.» İspanyol ataşesi başını salladı. «Ama bunu öğrenmek güç olmasa gerek. İsterseniz sizin için bir araştırma yapabilirim sanıyorum.»</p>

  <p>«Size zahmet olacak.» Isabella elini adamın eli üstüne koyup en sevimli gülümsemesiyle yüzüne baktı.</p>

  <p>Marki de olsan Isabella Courtney’den o kadar kolay kaçamazsın, diye düşündü.</p>

  <p class="yildiz">***</p>

  <p>«İlişki kurabilmen iki hafta sürdü ve ondan sonra da elinden kaçmasına göz yumdun.» Masanın başında oturan adam sigarasını önündeki dolu olan tablaya bastırıp bir tane daha yaktı. Sağ elinin iki parmağı sapsarıydı, sürekli içtiği sigaralardan küçük odanın içinde mavi bir bulut oluşmuştu. «Aldığın emirlere uygun muydu bu?»</p>

  <p>Ramon Machado hafifçe omuzlarını silkti. «Kızın dikkatini çekmenin tek kesin yolu buydu. Onun erkeklerin hayranlığına alışkın olduğunu unutma. Parmağını oynatsa çevresi erkekle dolar. Bu konuda benim yargılarıma güvenmelisiniz.»</p>

  <p>«Onu elinden kaçırdın.» Yaşlı adam hep aynı şeyi tekrarladığının farkındaydı, ama bu adam da kendisini dürtüklüyordu.</p>

  <p>Ondan hoşlanmıyor ve güvenecek kadar da tanımıyordu.</p>

  <p>Adamlarından hiçbirine tam olarak güvenmezdi zaten. Ama bu da kendine çok güvenen saygısızın biriydi. Başka birinin irkilerek sineceği yerde o işittiği azan omuz silkmesiyle geçiştiriyordu. Kendi yargısını amirinin emirlerinden üstün tutuyordu.</p>

  <p>Joe Cicero bembeyaz teni ve bembeyaz saçlarıyla tam bir zıtlık oluşturan kara gözlerini kıstı.</p>

  <p>«Onunla ilişki kurmak üzere emir almıştın.»</p>

  <p>«Özür dilerim, Müdür Yoldaş, ama aldığım emir kadının güvenini kazanmaktı, kuduz bir köpek gibi üzerine saldırmak değil.»</p>

  <p>Hayır, Joe Cicero bu gençten hiç hoşlanmıyordu. Tavırları küstahtı, ama tek neden bu değildi. Bir yabancıydı en başta. Joe Cicero Rus olmayan herkesi yabancı olarak görürdü. Uluslararası sosyalizm kavramı ne olursa olsun Doğu Almanlar, Yugoslavlar, Macarlar, Kübalılar ve Polonyalılar hepsi, ama hepsi yabancıydı kendisi için. Yaklaşık otuz yıldır başkanlığını yaptığı bölümün büyük sorumluluklarını başkalarına, hele böylelerine, devretmek zorunda kalmasına çok kızıyordu.</p>

  <p>Machado yalnız bir yabancı olmakla kalmıyordu, geçmişi ve kökeni de berbattı.</p>

  <p>Bir proleter, hatta nefret ettiği bir burjuva çocuğu bile değildi. O modası geçmiş sınıf ve ayrıcalıklı sistemin bir üyesi, bir aristokrattı.</p>

  <p>Evet, Machado da, ailesinden ve geçmişinden nefret ediyor ve unvanım' şimdi sadece amacına varmak için kullanıyordu, ama yine de Joe Cicero için kanı bozuktu ve kendisinin inandığı her şeye bir hakaretti.</p>

  <p>Üstelik komünist ihtilali bastırmış olan Franco'nun yönettiği ve bir zamanlar halk düşmanı olan Katolik bir hanedanın yönettiği faşist İspanya’da doğmuştu. Kendisine Kübalı sosyalist diyebilirdi ama Joe Cicero onun İspanyol faşizmi ve aristokrasisi kokusunu hâlâ duyabiliyordu.</p>

  <p>«Onun elinden kaçmasına izin verdin,» diye ısrar etti. «Bu kadar zaman ve para harcadıktan sonra.» Cicero ağır konuştuğunu biliyordu, gücünün eksilmekte olduğunun da farkındaydı. Hastalığı beyninin çalışmasını etkilemeye başlamıştı artık.</p>

  <p>Ramon adamın o nefret ettiği küçümseyen gülümsemesiyle, «Balık gibi oltaya takıldı bir kere,» dedi. «Ben kendisini çekmeye hazır olana kadar suyun içinde yüzebilir ancak.»</p>

  <p>Yine karşı çıkmıştı amirine. Joe Cicero ondan nefret etmesinin sonuncu ama en önemli nedenini düşündü. Gençliği, yakışıklılığı ve sağlığı. Onun karşısında kendisinin ölmek üzere olduğunu daha büyük bir acıyla hissediyordu.</p>

  <p>Cicero çocukluğundan beri sigara içerdi ve Moskova’ya son gittiğinde doktorlar ciğerlerinde kanser saptamışlar ve üst düzey yöneticilere ayrılmış bir sanatoryumda tedavisini önermişlerdi. Ama Joe Cicero işinin başında kalmayı, bölümünü halefine kendisi teslim etmeyi uygun görmüştü. O zaman halefinin bu İspanyol olacağını bilmiyordu. Bunu bilmiş olsaydı, belki de sanatoryumu yeğleyecekti.</p>

  <p>Şimdi kendini yorgun hissediyordu, tüm cesareti kırılmış gibiydi. Enerjisi tükenmişti artık. Birkaç yıl öncesi kapkara olan saçları şimdi seyrelmiş ve bembeyaz olmuştu. Astımlı biri gibi hırlayıp öksürmeden bir adım bile yürüyemiyordu.</p>

  <p>Son zamanlarda geceleri o korkunç terle uyanıyor, karanlıkta güçlükle solumaya çalışırken hep korkunç kuşkular içinde kıvranıyordu. Kendini bir ömür boyu işine böyle vermiş olmasına değmiş miydi? Bunca yılın karşılığında ne gösterebilirdi? Tam olarak başardığı ne vardı?</p>

  <p>Otuz yıldır KGB’nin dördüncü bölümünün Afrika Masasında çalışmıştı. Son on yıl Afrika’nın ekvator altındaki Güney Bölgesi başkanlığını yapmıştı. Bölümünün ve doğal olarak kendisinin tüm dikkatleri bölgenin en gelişmiş ve zengin ülkesi olan Güney Afrika’ya çevrilmişti.</p>

  <p>Masanın başında oturan öteki adam Güney Afrikalıydı. O ana kadar konuşmamıştı. «Bu kadın üstünde neden bu kadar duruyoruz anlamıyorum,» dedi. «Bunu bana açıklar mısınız?»</p>

  <p>Masadaki iki beyaz adam dikkatlerini ona çevirdiler. Raleigh Tabaka konuşunca genellikle herkes dinlerdi. Başkalarının dikkatlerini çeken bir amaçlılık havası vardı kendisinde.</p>

  <p>Joe Cicero bütün yaşamı boyunca karaderili Afrikalılarla çalışmıştı. Özgürlük ve sosyalist mücadele güçleri ulusal liderleriyle, Jomo Kenyatta’yı, Kwame Nkrumahi, Julius Nyrere'yi tanımıştı. Öldürülen Moses Gama ve hâlâ beyaz ırkçıların cezaevinde çürüyen Nelson Mandela ile yakın dost olmuştu. Raleigh Tabaka’yı bu ünlü kişilerin en başında tutardı. Raleigh, Moses Gama’nın yeğeniydi ve Güney Afrika polisinin amcasını öldürdüğü gece oradaydı. Moses Gama’nın o müthiş kişiliğini ve güçlü karakterini miras almış, Gama’nın ardında bıraktığı büyük boşluğu doldurmuştu. Otuz yaşında olmasına rağmen Güney Afrika Ulusal Kongresi’nin askeri kanadı olan Umkhonto wesizwe’nin başkan yardımcısıydı. Joe Cicero onun Kongre’de kendisini pek çok kere kanıtladığını biliyordu.</p>

  <p>Joe Cicero onu beyaz İspanyol soylusuna yeğlerdi ama renk ve geçmiş farklarına rağmen iki adamın da aynı kalıptan döküldüklerini bilirdi. Sert ve tehlikeli insanlardı, ölümden ve şiddetten yılmazlar, politik güç ve entrikanın sürekli değişen dünyasına uyum gösterirlerdi. Joe Cicero dizginlerini bu adamlara teslim etmek zorundaydı ve bu yüzden her ikisinden de nefret ediyordu.</p>

  <p>«Eğer sıkı bir denetim altında tutulur ve becerileri geliştirilebilirse kadından çok büyük yarar sağlanabilir. Ama bunu size marki anlatsın. Üzerinde çalıştığı için onu çok daha iyi tanırdı. «Müdür Yoldaştan o unvanı kullanmamasını rica edeceğim,» dedi Ramon Machado. «Şakayla olsa bile.»</p>

  <p>«Özür dilerim, yoldaş.» Joe alaycı bir şekilde başını yana eğdi. «Lütfen bu küçük yanlışım sana engel olmasın.»</p>

  <p>Ramon Machado önündeki dosyayı açtı ama kâğıda bakmadı bile. Yazılanları ezbere biliyordu.</p>

  <p>«Kadına 'Kırmızı Gül' kod adını verdik ve psikiyatrlarımıza ayrıntılı bir profilini hazırlattık. Onların değerlendirmesine göre ustaca davranıldığı takdirde kendisine iş verilebilir. Bulunduğu yer gereğince çok değerli bir eleman olabilir.»</p>

  <p>Raleigh Tabaka dikkatle öne eğildi. Ramon onun bu aşamada bir şey söylememesine dikkat etmiş ve kendisini tutmasını takdirle karşılamıştı. Birlikte çalışmaya başlayalı çok olmamıştı, bu sadece üçüncü buluşmalarıydı ve her ikisi de birbirlerini ölçüp biçiyorlardı.</p>

  <p>«Kırmızı Gül duygusal bir ikilem içine itilebilir. Babası Güney Afrika’nın yönetici beyaz sınıfının bir üyesidir. Ülkesinin İngiltere büyükelçiliği görevini tamamlayıp yakında memleketine dönerek ulusal silah sanayinin başına geçecektir. Madencilik, emlak ve mali alanlarda büyük şirketlerin sahibidir; Oppenheimer'lerden sonra Güney Afrika’nın en zengin ve en etkili ailesidirler. Babasının yönetimde olan ırkçı rejimin en üst düzeylerine girme olanakları vardır. Ancak en önemlisi babasının Kırmızı Gül'ü çok sevmesidir. Kız ondan istediği her şeyi hiçbir çaba gerekmeden alabilmektedir.</p>

  <p>Hükümetin herhangi bir üyesine erişmek, herhangi bir gizli bilgiyi hatta silah sanayiindeki bu yeni görevi hakkındaki her türlü, bilgi de bunun içindedir öğrenmek işten bile değildir.»</p>

  <p>Raleigh Tabaka başını salladı. Courtney ailesini tanırdı ve bu değerlendirmede eksik olan bir şey yoktu. «Kırmızı Gül'ün annesini tanırım,» dedi. «Ancak o bizden yanadır.» Ramon başını salladı.</p>

  <p>«Evet. Shasa Courtney yedi yıl önce boşadı karısı Tara’yı.</p>

  <p>Kadın amcanız Moses Gama’nın ırkçı beyaz parlamentoya bombalı saldırısında kendisine yardımcı olmuştu. Ayrıca Gama’nın metresiydi ve yasadışı oğlunun annesiydi. Bomba komplosunun başarısızlığından sonra Tara Courtney" Gama’nın çocuğuyla Güney Afrika'dan kaçtı. Şimdi Londra’da ırk aleyhtarı harekette etkin bir rol oynamaktadır. Afrika Ulusal Kongresinin de üyesidir ancak sıradan işler dışında başka bir görev verilemeyecek kadar duygusal bakımdan dengesiz kabul edilmektedir. Şu anda Londra'daki AUK elemanları için güvenli bir ev işletmekte, kuryelik yapmakta, toplantı ve gösterilerde yardımcı olmaktadır. Ama bizim için gerçek değeri Kırmızı Gül üzerindeki etkisidir.»</p>

  <p>«Evet,» dedi Raleigh sabırsız bir sesle. «Bunların hepsini biliyorum, özellikle de amcamla olan ilişkisini, ama kızı üstünde gerçekten etkili mi? Kırmızı Gül'ün babasına daha yakın olduğu anlaşılıyor, öyle mi?»</p>

  <p>Ramon yine başını salladı. «Bu anda öyle. Ama annesi dışında radikal görüşleri olan biri daha var ailede: kardeşi Michael. O da kız üzerinde etkili. Sonra kızı bizden yana çevirmenin başka yolları da var.»</p>

  <p>«Nasıl?» diye sordu Tabaka.</p>

  <p>«Biri bal kapanıdır,» dedi Joe Cicero. «Marki özür dilerim Machado Yoldaş bunu başarmak için ilk teması yaptı. Bal kapanı onun pek çok özelliğinden biridir.»</p>

  <p>«Gelişmelerden beni haberdar edersiniz.» Raleigh’e ikisi de hemen cevap vermemişlerdi. Raleigh Tabaka AUK’nin ve Komünist Partisinin üyesi olmasına rağmen, kendileri gibi KGB’de subay değildi. Joe Cicero ise en önce bir KGB subayıydı, bir ay önce Moskova’da kanser teşhisi konulduğu sırada albaylıktan generalliğe terfi etmişti. Joe Cicero bu rütbenin yaşam boyu bir hizmet sonunda daha yüksek bir aylıkla emekli olması için verildiğinden kuşkulanıyordu. Her neyse, AUK’de de çalışıyor olmasına rağmen bağlılığı anavatanınaydı ve AUK sadece kendisinin uygun bulduğu bilgileri alacaktı.</p>

  <p class="yildiz">***</p>

  <p>Ramon Machado'nun da bağlı olduğu yer kesindi. İspanya' da doğmuştu, soylu bir aileden geliyordu, ancak annesi kızıl saçlı, ahu gözlü bir Kübalıydı. Machado'ların Küba'daki malikânelerinde genç bir hizmetçiyken tanımıştı Ramon'un babasını.. Evlendikten sonra marki güzel karısını İspanya’ya götürmüştü.</p>

  <p>İspanya İç Savaşı sırasında marki General Franco'nun milliyetçilerine karşı çıkmıştı. Ramon'un babası, soylu geçmişine ve kendisine kalan büyük mirasa rağmen aydın ve liberal bir kişiydi. Cumhuriyetçi orduya katılmış, Madrid kuşatmasında bir tabura kumanda etmiş ve ağır yaralanmıştı. Savaştan sonra Franco rejiminin baskısına dayanamayan Machado ailesi Küba' ya dönmüştü. Franco'nun mallarına el koymasına rağmen Küba'daki malikânelerine hâlâ sahiptiler. Ancak Batista diktatörlüğü altında yaşam da İspanya’dakinden pek farklı olmamıştı.</p>

  <p>Ramon'un annesi Fidel Castro adındaki solcu bir öğrencinin teyzesiydi.</p>

  <p>Castro'nun Batista rejimine karşı faaliyetlerine karışmıştı. Küçük Ramon ilk politik görüşlerini ondan ve ünlü yeğeninden almıştı.</p>

  <p>Fidel Castro 26 Temmuz 1953'te Santiago kışlasına yapılan başarısız saldırıdan sonra cezaevine kapatıldığında, Ramon'un anne ve babası da tutuklanmışlardı.</p>

  <p>Ramon'un annesi Havana’da polis tarafından sorgulanırken ölmüş, babası da birkaç hafta sonra onu izlemişti. Aile mallarına bir kere daha el konulmuştu. Ramon’a miras olarak sadece hiçbir işe yaramayan marki unvanı kalmıştı. O sıralarda on dört yaşındaydı. Castro ailesi kendisini alıp yetiştirmişti.</p>

  <p>Fidel Castro genel af sırasında cezaevinden salıverilince Ramon da onunla birlikte Meksika’ya gitmişti. On altı yaşında sürgündeki Küba kurtuluş ordusunun ilk erlerinden biri olmuştu böylece.</p>

  <p>Ramon aşırı yakışıklığını kullanıp kadınların gözlerine girmeyi de ilk olarak Meksika’da öğrendi. On yedi yaşına vardığında arkadaşları kendisine El Zorro Dorado, Altın Tilki, adını takmışlar ve karşı konulmaz bir âşık olarak ünü yayılmaya başlamıştı.</p>

  <p>Ramon babasının ölümüne kadar zengin bir aristokrat ailenin tek oğlu olarak çok iyi bir eğitim görmüştü. İngiltere’de özel bir okula gitmiş, ardından iki yıl Harrow’a devam etmişti. İngilizceyi de anadili İspanyolca kadar kusursuz konuşurdu. Okuldayken derslerinde üstün başarı göstermiş, genç bir centilmenin tüm huylarını da benimsemişti. İyi at biner, kriket oynar, balık avlardı. Atıcılığı da üstündü. Yakışıklıydı, şarkı söyler, dans ederdi. Ve Fidel Castro ve seksen iki kahraman arkadaşıyla 2 Aralık 1956'da Küba’ya döndüğünde, kahramanların çoğunun kumsalda öldükleri çıkartmada da cesaretini kanıtlamıştı.</p>

  <p>Castro ile dağlara kaçabilen bir avuç insan arasında o da vardı. Bunu izleyen gerilla savaşında El Zorro sanatını genç ve pek de genç olmayan kadınlar arasında göstermek için sık sık köylere gönderilirdi. Ramon'un kolları arasında kadınlar hemen ihtilalin evlatlarına dönüşürlerdi.</p>

  <p>Castro genç akrabasının değerini anlamış ve başa geçtikten sonra onu ödüllendirerek eğitimine devam için Amerika Birleşik Devletleri'ne göndermişti.</p>

  <p>Ramon Florida Üniversitesinde siyasal tarih ve antropoloji okurken yakışıklılığından yararlanarak CIA ile anlaşmalı olarak bir karşı darbe yapmak üzere hazırlanan Kübalı sürgünler arasına sızmıştı.</p>

  <p>Domuzlar Körfezi çıkartmasının yeri ve saatini bildiren ve sonunda hainlerin toptan yok edilmesini sağlayan Ramon'un verdiği bilgiler olmuştu. Bu arada olağanüstü yetenekleri artık ülkesinin müttefikleri tarafından da anlaşılmış bulunuyordu.</p>

  <p>Florida Üniversitesinden mezun olup da Havana’ya dönünce Küba'daki KGB başkam kendisinin eğitilmek üzere Moskova' ya gönderilmesi için Castro’ya baskı yapmıştı. Ramon Rusya’da KGR’nin kendisi için tahminlerinin de üstüne çıkmıştı.</p>

  <p>Ormanlardaki bir gerilla kampından dünyanın en ileri başkentlerinin özel kulüp ve salonlarına kadar her yere uyan ve aksamayan bir kişiliği vardı.</p>

  <p>Fidel Castro'nun bilgisi ve onayıyla KGB'ye alınmıştı bundan sonra. İlişkileri gözönüne alındığında Rusya ve Küba’nın Afrika'daki çıkarlarını düzenleyen ortak komitenin başına getirilmesine şaşmamak gerekirdi.</p>

  <p>Ramon bu görevinde Afrika sosyalist kurtuluş hareketlerini özel olarak incelemişti.</p>

  <p>Rus ve Kübalıların tam desteğini alacak örgütlerin seçimi onun sorumluluğundaydı.</p>

  <p>Güney Afrika’da Küba’nın Rusya’nın yerini almasıyla sonuçlanan politikayı o başlatmıştı. Afrika direniş gruplarının eğitim ve silahlandırılması da onun çalışma alanına giriyordu. Bu göreviyle de Afrika Ulusal Kongresinin üyesi olmuştu.</p>

  <p>Ramon kısa bir süre içinde kendi yetki alanına giren bütün Afrika ülkelerini ziyaret etmişti. Buralarda İspanyol pasaportunu kullanıyor ve dördüncü bölümün verdiği belgelerle kapitalist bir yatırımcı ve bankacı kimlikleriyle dolaşıyordu. Beyaz sömürgeci yönetimler kendisini benimsiyorlardı; Portekiz Angola'sından Rodezya’nın İngiliz Genel Valisine kadar herkes tarafından kabul edilip ağırlanıyordu. Irk ayrımının o ünlü mimarı Güney Afrikalı Hendrik Vervroerd ile birlikte yemek yemişti.</p>

  <p>Hasta olan General Cicero'nun yerine Afrika bölümüne yeni bir başkan getirilmesi gerektiğinde Ramon'un nitelikleri doğal olarak seçimini sağlamıştı.</p>

  <p>İşte şimdi Londra'daki Rus konsolosluğunun arka odasında yerini alacağı adam ve karaderili Afrikalı gerilla lideriyle otururken kime bağlı olduğu amirininki kadar kesindi.</p>

  <p>Raleigh Tabaka, «Gelişmelerden beni haberdar edersiniz,» dediğinde çok saf davranıyordu. Sadece bilmesi gerekenleri öğrenecekti o. Ramon ile hükümetinin gözünde, bu adamla temsil ettiği örgüt Afrika kıtasının enine boyuna evrensel sosyalizmin yayılması amacı yolunda sadece bir adımdı.</p>

  <p>«Ortak ilgi alanımıza giren bütün konularda olduğu gibi bunda da tüm gelişmelerden elbette haberdar edileceksiniz,» Ramon bunu öyle bir içtenlikle söylemişti ki, karaderili adam koltuğuna daha bir rahatlıkla gömülüp Ramon'un gülümsemesine karşılık verdi. Kadın olsun erkek olsun, pek az kişi fazla direnebilirdi Ramon'un karşısında. Büyüsünün böylesine sert ve ödün vermeyen birinde de işlemesi Ramon’a müthiş bir tatmin duygusu verdi.</p>

  <p>Raleigh Tabaka, yüzünden belli olmuyorsa da, beyaz adamın bu duygusunun farkındaydı. Kübalının o apaçık yemyeşil bakışında o noktacık belirmişti birden.</p>

  <p>Sadece Raleigh gibi gözlem gücü gelişmiş bir kimse bunu farkedebilirdi. Raleigh bu Rus ve Kübalılarla birkaç yıldan beri çalışıyordu ve onlarla ilişkide kesin ve değişmeyen bir tek şey olduğunu öğrenmişti. Bunlara asla güvenilemezdi, ne durumda olursa olsun, hatta en küçük ayrıntıda bile.</p>

  <p>Raleigh o ani rahatlama ve içtenlikli güven verici gülümsemesi gibi sahte işaretler vermeyi öğrenmişti. Ancak bir an bile onların beyaz olduklarını unutmazdı. Raleigh pek çok Afrikalı gibi ırkçı ve kabileciydi. Sharpeville’de üzerlerine kurşun yağdıran beyaz polislerden olduğu kadar şimdi toplantı masasında karşısında oturup kendisine küçümseyerek bakan beyaz adamlardan da nefret ederdi.</p>

  <p>Masmavi Afrika göğü altında bir gün karısı olacak o güzel kızı kollan arasında tuttuğu günü hatırlamadığı bir tek dakikası yoktu. Kollan arasında ölüşünü seyretmiş, sonra cesedi daha soğumadan parmaklanın göğsündeki kurşun deliklerine batırarak intikam yemini etmişti.</p>

  <p>Yemini sadece katillere karşı değil, yüzyıllardır kabilesini köleliğe zorlayan tüm beyaz yüzlülere ve kanlı beyaz ellilereydi. Raleigh Tabaka’nın yaşamını sürdüren şey nefretiydi.</p>

  <p class="yildiz">***</p>

  <p>Şimdi masanın karşısındaki beyaz yüzlere bakıp gülümserken bu nefretinden güç alıyordu. «Kadın konusu anlaşıldı,» dedi. «Şimdi işimize bakalım...»</p>

  <p>«Bir dakika,» Ramon elini kaldırdı. «Kırmızı Gül işine devam edeceksem operasyonun bütçesini yeniden gözden geçirmemiz gerekecek.»</p>

  <p>«Bu iş için iki bin sterlin ayırmıştık,», dedi Cicero.</p>

  <p>«O ancak ilk aşama için yeterli olan miktar. Bütçenin arttırılması gerekecek.</p>

  <p>Kırmızı Gül zengin bir kapitalistin kızıdır, onu etkilemek için İspanyol soylusu rolünü sürdürmem gerek.»</p>

  <p>Raleigh Tabaka sinirli bir hareketle kalemiyle masaya vururken bir süre daha tartıştılar. Ne kadar küçültücü bir şey diye düşünüyordu onları dinlerken. Bir kötülük imparatorluğunu devirip on beş milyon karaderilinin kurtuluşunu planlayan iki insandan çok, tozlu bir Afrika yolu kenarında balkabağı satan iki yaşlı kadını andırıyorlardı.</p>

  <p>Sonunda bir karara vardıklarında Raleigh tiksintisini güçlükle saklayarak, «Şimdi benim Afrika yolculuğumun programına geçebilir miyiz?» diye sordu. O günkü toplantının nedeninin bu olduğunu sanıyordu. «Moskova'dan izin geldi mi?»</p>

  <p>Konuşmaları geç saatlere kadar sürdü. Konsolosluk kantininden gelen yemeği yediler. Joe Cicero'nun sigara dumanı odanın yüksekteki tek penceresinden giren güneş ışığını karartmıştı.</p>

  <p>Joe Cicero sonunda önündeki dosyayı kapatıp başını kaldırdı, Yorgunluk ve dumandan gözleri kanlanmıştı. «Yeni bir şey yoksa sanırım her şeyi konuştuk böylece.»</p>

  <p>Diğer ikisi başlarını salladılar.</p>

  <p>«Her zaman olduğu gibi önce Machado Yoldaş çıkacak.»</p>

  <p class="yildiz">***</p>

  <p>Birbirleriyle birlikte görünmemeleri kuralına titizlikte uyarlardı.</p>

  <p>Ramon binanın Sovyetler Birliği'ne gitmek isteyenlerin vize almak için uzun kuyruklar oluşturduğu bölüm kapısından çıktı. Yüksek duvarlı konsolosluğun hemen önünde bir otobüs durağı vardı. Bindiği 88 numaralı otobüsten bir durak sonra indi, Lancaster Kapısından Kensington Parkına girdi. İzlenmediğinden emin olana kadar gül bahçesinde gezindikten sonra parktan çık Ramon, Kensington High Street civarında oturuyordu. Tek yatak odalı dairesi Kırmızı Gül operasyonu için kiralanmıştı.</p>

  <p>Oturma odası geniş, mahalle kibardı.</p>

  <p>Ramon iki haftada evde sürekli yaşanan bir yer havası yaratmıştı. Küba'dan diplomatik kuryeyle getirtmişti özel eşyalarını. Babasından miras kalan bir iki değerli tablosu, gümüş çerçeveler içinde ana-babasına ve Endülüs'teki şatolarının fotoğrafları vardı.</p>

  <p>Porselen ve cam takımlar eksikti ama üzerlerinde Machado arması vardı. Küçük holün bir köşesinde yine armalı ve çok kullanıldığı belli olan Hermes çantasının içinde golf sopaları duruyordu. Kırmızı Gül hakkında öğrendiklerine bakılırsa kız bu tür ayrıntılara dikkat eden biriydi.</p>

  <p>Ramon yine aileden kalan ve bileğinde çok yabancı duran altın Cartier marka saatine baktı. Acele etmesi gerekecekti. Hemen sakal tıraşı olup duş aldı, Cicero'nun sigara kokusunu saçlarından çıkardı.</p>

  <p>Yatak odasına giderken aynada kendine baktı. Üç hafta önce Rusya'dan döndüğünde fiziki durumu çok iyiydi. Karadeniz kıyısındaki KGB kolejinde üst düzey yöneticiler için yapılan kursta bedeni yenileşmiş gibiydi. Vücudu hâlâ sert, karnı dümdüz, kılları kıvırcık ve gevrekti. Yüz ve bedeni amacına varmak için kullandığı birer araçtı. Fiziki değerlerin kalıcı olmadığını iyi bilirse de, bir savaşçının silahlarına bakması gibi kendisine bakarak o günün gelişini geciktirmeye çalışırdı.</p>

  <p>«Yarın idmana gitmeliyim,» diye söylendi. Bloomsbury’de bir Macar sığınmacının işlettiği savaş sanatları stüdyosuna devam ediyordu. Haftada bir iki kere iki saatlik bir çalışma kendisini Kırmızı Gül operasyonuna hazırlayacaktı.</p>

  <p>Kırmızı Gül'ün biniciliğe düşkün olduğunu biliyordu; onun dünyasında atlar varlığın büyük bir parçasıydı. Ramon'un dizlerine ikinci bir deri gibi uyan çizmelerini görünce onun da kendisinin içinde bulunduğu o seçkin grubun üyelerinden biri olduğum; hemen anlayacaktı.</p>

  <p>Ramon kapısını kilitleyip dışarı çıktı. Yağmur bulutları dağılmış, şahane bir yaz akşamı başlamıştı. Hava bile ona yardımcı oluyordu.</p>

  <p class="yildiz">***</p>

  <p>Ahırlar muhafız kıtası kışlasının hemen arkasındaydı. Yönetici Ramon'u tanımıştı. Ramon defteri imzalarken iyi talihi nin devam etmekte olduğunu gördü. Kırmızı Gül yirmi dakika önce almıştı atını.</p>

  <p>Ramon'un beş yüz sterlin verip aldığı kısrak hazırdı. Çok para vermişti ama aldığı at da iyi bir hayvandı doğrusu, sattığı zaman kâr bile edecekti. Böyle bir akşamda Rotten Row’da kırk elli atlı olurdu. Ramon hayvana binip kalabalığa karışınca kızın ortalarda olmadığını gördü.</p>

  <p>Hayvan biraz ısındıktan sonra topuklarını karnına bastırıp atı tırısa kaldırdı. O uzmanlar arasında bile iyi bir binici olduğu hemen anlaşılıyordu. Kısrak ve kendisi öyle uyumluydular ki, yanlarından geçen kadınlar dönüp dönüp arkalarından bakıyorlardı.</p>

  <p>Ramon yan yola sapınca yüz metre kadar ilerde kendisine doğru gelen dört atlı gördü. İki çift. Kız kumrular arasında bir martı gibiydi aralarında.</p>

  <p>Binici şapkasının altında saçları uçan bir kuşun açılmış kanatlarını andırıyordu.</p>

  <p>Güldüğü zaman dişleri bembeyazdı, hareketten ve yüzüne vuran rüzgârdan yanakları kızarmıştı.</p>

  <p>Ramon kızın yanındaki adamı tanımıştı. Kırmızı Gül'ü izlediği son iki hafta boyunca hep birlikteydiler. Ramon onun hakkında bilgi istemişti. Adam çok zengin bir ailenin ikinci oğluydu ve dört gün önceki Rolling Stones konserinde de kızın yanındaydı. O günden sonra Knightsbridge ve Chelsea’de verilen partilerde iki gece birlikte olmuşlardı. Ramon kızın adama çok sevdiği bir St. Bernard köpeği gibi davrandığına dikkat etmişti, partiden partiye gidişleri dışında hiç başbaşa kalmamışlardı. Ramon onların yatmadıklarından emindi. Cinsel serbestliğin moda olduğu bu 1969 yazında hiç de olağan bir şey değildi bu.</p>

  <p>Isabella Courtney’in bakire olmadığını da biliyordu. High Weld’de yaşadığı üç yıl içinde kısa süreli de olsa üç aşk yaşadığını saptamıştı.</p>

  <p>Aralarındaki mesafe kapanırken Ramon dikkatini atma vererek eğilip hayvanın boynunu okşadı. Bir yandan da gözucuyla kızı izliyordu.</p>

  <p>Birbirlerinin yanından geçiyorlardı ki, kızın birden başının kalktığını, gözlerinin irileştiğini gördü, ama görmezlikten gelerek yoluna devam etti.</p>

  <p>«Ramon! Dur!»</p>

  <p>Ramon kısrağın dizginlerini çekip canı sıkılmışçasına arkasına baktı. Kız atının başını çevirmiş kendisine doğru geliyordu. Ramon sanki rahatsız olmuş gibi sıkıntılı bir ifadeyle bekledi.</p>

  <p>Kız yanına geldi. «Beni hatırlamadın mı? Isabella Courtney. Benim kurtarıcımsın sen.» Gülümsemesi kararsız ve çekingendi. Son karşılaşmaları ne kadar kısa ya da eski olsa da erkekler kendisini tanırlardı. «Parktaki konserde,» diye mırıldandı.</p>

  <p>«Ah!» Ramon sonunda gülümsedi. «Motosiklet maskotu. Özür dilerim. O zaman çok değişik giyimliydiniz.»</p>

  <p>«Teşekkür etmemi beklemedin,» diye kız suçladı erkeği. Sonunda tanınmış olduğu için sevincini güçlükle bastırıyordu.</p>

  <p>«Teşekkür gerekmezdi. Üstelik hatırladığım kadarıyla başka bir yerde acele bir işiniz vardı.»</p>

  <p>Kız hemen değiştirdi konuyu. «Yalnız mısın? Neden bize katılmıyorsun? Seni arkadaşlarımla tanıştırayım.»</p>

  <p>«Rica ederim, size engel olmak istemem.»</p>

  <p>«Lütfen,» diye ısrar etti kız. «Onlardan hoşlanacaksın, eğlenceli kişilerdir.» Ramon eyerde doğrulup hafifçe eğildi.</p>

  <p>«Bu kadar güzel bir hanımın davetini nasıl reddedebilirim ki?» Isabella göğsünün sıkıştığını hissediyordu. O yeşil gözlere bakarken soluk almakta güçlük çekmekteydi.</p>

  <p>Diğer üç kişi gelmişler onları bekliyorlardı. Isabella Roger in suratını astığını görünce büyük bir zevkle, «Roger, sana Marki Ramon de Santiago y Machado'yu tanıştırayım,» dedi. «Ramon, Roger Coates-Grainger.»</p>

  <p>Kız birden Ramon'un sorgu dolu bakışlarla kendisine baktığını görünce unvanını kullanmakla bir gaf yapmış olduğunu farketti. İlk karşılaşmalarında Ramon bundan söz etmemişti.</p>

  <p>Ancak Ramon'u Harriet'le tanıştırıp da Harriet’in tepkisini görünce o anlık huzursuzluğunu hemen unuttu. Harriet televizyon reklamındaki kedi gibi dudaklarını yalamıştı. Isabella'nın Londra'daki en yakın arkadaşı olan Lady Harriet onun Londra’nın yüksek sosyetesine giriş anahtarıydı. Bir dük kızı olarak, Isabella’nın sonradan görme yeni zengin olarak görüleceği çevrelere doğal olarak girme hakkı vardı. Harriet de bunun karşılığında Isabella Courtney’in girdiği her yerde hemen bir erkek kalabalığı toplandığını görmüştü. Harriet’in şişmanca ve renksiz görünüşüne karşın aşka susamış bir doğası vardı ve Isabella istemediği erkekleri ona geçirmekten mutluluk duyardı.</p>

  <p>Bu düzen genellikle iyi işliyordu. Isabella hemen atını ikisi nin arasına sokarak Harriet’e sessiz bir uyarıda bulundu. Kızın çok hoşuna gitmişti bu durum. Isabella’nın rakibi olamayacağını bilirdi, ama yine de sanki rakipmiş gibi davranılmak çok tatmin edici bir duyguydu.</p>

  <p>«Marki mi?» diye mırıldandı Ramon yeniden yola koyulduklarında. «Benim hakkımda benim senin hakkında bildiğimden çok şey biliyorsun demek.»</p>

  <p>«Sosyete sayfalarından birinde fotoğrafını görmüş olmalıyım.» Isabella, Tanrım o kadar ilgilendiğimi anlamasın ne olur, diye düşündü bir yandan da.</p>

  <p>«Tatler’de olacak... » Ramon başını salladı. Fotoğrafı belki de CIA dosyaları dışında hiçbir yerde yayınlanmış değildi.</p>

  <p>«Evet evet, Tatler'deydi.» Isabella erkeğin uzattığı kaçış yoluna sarıldı hemen.</p>

  <p>Sonra da ilgisini pek belli etmemeye çalışarak onu ele geçirmeye çalıştı.</p>

  <p>Beklediğinden de kolay oldu bu. Ramon'un gruba hemen uyan rahat bir havası vardı.</p>

  <p>Az sonra, müthiş somurtmuş olan Roger dışında hepsi sanki kırk yıllık dostlarmış gibi konuşup gülüşüyorlardı.</p>

  <p>Hava kararırken döndüler. Isabella Harriet’in yanına giderek. «Onu bu gece partiye çağır,» diye mırıldandı.</p>

  <p>«Kimi?» Harriet anlamamış gibi gözlerini açtı.</p>

  <p>«Kimi olduğunu biliyorsun, namussuz kız. Son bir saattir neredeyse gözlerin ve yumurtalıklarınla yiyeceksin adamı!»</p>

  <p class="yildiz">***</p>

  <p>Ana-babası sayfiyedeki evlerindeyken Belgravia'daki ev kendisine kalan Lady Harriet Beauchamp kentin en popüler partilerini verirdi. '</p>

  <p>O gece de günün en moda müzikali Hair’in hemen hemen tüm kadrosu oyundan sonra sahne giysi ve makyajlarıyla oradaydılar. Harriet’in kiraladığı dört kişilik bir Jamaiyka orkestrası sanatçıları bir kalipso ile karşılamıştı.</p>

  <p>Harriet’in en unutulmaz partilerinden biri olacağı kuşkusuzdu. Ev o kadar kalabalıktı ki, akıllarında ciddi şeyler olan çiftlerin salondan yatak odasına çıkmaları yirmi dakikalarını alıyordu ve orada bile sıralarını beklemek zorunda kalıyorlardı.</p>

  <p>Isabella, Harriet’in onuncu dük olan babası yatağındaki bu trafiği bir bilseydi neler olurdu diye düşündü.</p>

  <p>Bütün bu neşe ve kahkaha arasında Isabella tek basma kalmakta ısrar etmişti.</p>

  <p>Geniş mermer merdivenin yarısına kadar çıkıp oturmuş, hem salonda dans edenleri seyrediyor, hem de kapıdan gözünü ayırmıyordu.</p>

  <p>Sürekli davet almasına rağmen ısrarla dans etmekten kaçınmıştı. Roger’e de öyle bir soğuk davranmıştı ki, adam doğruca terastaki şampanya barında almıştı soluğu. Şimdi körkütük sarhoş olmalıydı artık.</p>

  <p>Isabella kendini mazohistçe cezalandırarak bütün gece bir tek kadeh şampanyayla yetinmişti. Yeni bir kadeh alması için göndermek üzere Roger’i arandıysa da, onun takma kirpikli ve kahkahaları oturduğu yerden işitilen uzun boylu zayıf bir kızla dans etmekte olduğunu gördü.</p>

  <p>Saat bire yirmi vardı. Bugün öğlen saat yarımda babası bir grup Muhafazakâr parlamento üyesi ve eşlerine önemli bir yemek daveti veriyordu. Her zaman olduğu gibi evsahibeliğini Isabella yapacaktı. Eve gidip yatması gerekirdi artık. Ama yine de oyalanmaya devam etti.</p>

  <p>Hangi cehennemde bu adam, diye düşündü. Lanet olsun, geleceğine söz vermişti.</p>

  <p>(Aslında bir ara uğrayacağını söylemişti.) Ne kadar da iyi anlaşmaya başlamıştık.</p>

  <p>Bir dans önerisini başını bile kaldırmadan reddedip şampanyasından bir yudum aldı. O da ısınmış, berbat olmuştu.</p>

  <p>Kendi kendine, saat birden sonra bir dakika bile beklemem,» diye söz verdi. «Kesinlikle beklemem.»</p>

  <p>Birden kalbi durur gibi oldu, sonra hızla atmaya başladı.</p>

  <p>Müzik şimdi daha neşelenmiş, daha tatlılanmış gibiydi, kendisini boğan o kalabalık uzaklaşmıştı sanki sıkıntıları bir anda yok oldu, bir heyecan ve beklenti dalgasına kapılıp gitti.</p>

  <p>Sokak kapısının önünde duruyordu Ramon. Öylesine uzun boyluydu ki, çevresindekilere hep tepeden bakıyordu. Saçı bir soru işareti gibi alnına düşmüştü, yüzünde herkesten uzak duran, âdeta horgörülü bir ifade vardı.</p>

  <p>Ona seslenmek istedi Isabella. «Ramon, buradayım!» Ama kendini tuttu, başını çevirmeden şampanya kadehini bırakırken, kadeh devrilerek bir basamak altında oturan bir kızın çıplak sırtına döküldü. Isabella kızın çığlığını duymadı bile. Yerinden kalktığı anda Ramon'un yemyeşil bakışıyla karşılaştı.</p>

  <p>Dans edenlerin başları üzerinden birbirlerine bakarlarken sanki koca salonda kendilerinden başka kimse yok gibiydi. İkisi de gülümsememişti.</p>

  <p>Isabella bunun ciddi bir an olduğunu hissetti. Ramon gelmişti ve kendisi de belli belirsiz, bir şeyler olduğunu seziyordu. Yaşamının o anda değiştiğinden emindi. Bir daha hiçbir şey aynı olmayacaktı kendisi için.</p>

  <p>Aşağı inmeye başladı, basamakların üstünde birbirlerine sarılmış çiftlere çarpmadı bile. Sanki önünde bir yol açılıyor gibiydi.</p>

  <p>Gözlerini Ramon'dan ayırmıyordu. Kendisini karşılamak üzere öne çıkmamıştı: Bu hareketsizliği Isabella’ya Afrika’nın o büyük ve vahşi hayvanlarından birini hatırlatıyor, hafif bir korku duyuyordu.</p>

  <p>Önüne geldiğinde ikisi de konuşmadılar, Isabella bir an sonra çıplak kollarını erkeğe doğru kaldırdı, Ramon onu kendisine doğru çekince kollarını ensesinde birleştirdi. Dansa başladılar. Erkeğin vücudunun her bir hareketi elektrik akımı gibi kendi vücuduna doluyordu.</p>

  <p>Müzik gereksizdi; kendi ahenklerine uymuş dönüyorlardı.</p>

  <p>Isabella göğüslerini erkeğin sert göğsüne sımsıkı bastırdığında onun kalp atışlarını içinde hissediyordu; memebaşları da şişmiş ve sertleşmişti.</p>

  <p>Ramon bu sertliğin vücudunu ezdiğini hissediyor olmalıydı ki, kalp atışları hızlanmış, gözlerinin yeşili koyulanmıştı.</p>

  <p>Isabella sırtını geriye attı. Erkeğin parmakları sanki bir müzik aleti çalıyormuş gibi gerilmiş omurgası üzerinde kaydı. Isabella onun dokunuşuyla ürpererek içgüdüsel bir hareketle karnını onun karnına yapıştırdı, etinin tıpkı kendisininki gibi sertleşip kabardığını hissetti.</p>

  <p>Erkek büyük bir ağaç, kendisi de onu çevreleyen bir sarmaşıktı; o bir kayaydı kendisi de onun çevresinde kırılan bir deniz akıntısı; o bir dağ doruğuydu, kendisi de onu saran bir bulut. Vücudu hafiflemişti artık, onun kolları arasında uçuyor gibiydi.</p>

  <p>Gerçek sadece buydu. Evrende yapayalnızdılar, uzay ve zamanın tüm doğal yasalarının ötesine taşınmışlardı; yerçekimi bile ortadan kalkmıştı, ayakları yere basmıyordu artık.</p>

  <p>Ramon kızı kapıya doğru sürükledi, Isabella salonun öteki tarafından Roger’in kendisine bir şeyler söylemeye çalıştığını farketti. Uzun boylu kız görünürlerde yoktu, gencin yüzü öfkeden kıpkırmızıydı, ama Isabella onu ağa takılmış bir balık gibi üzerine bastıran kalabalığın arasında bırakıp çıktı.</p>

  <p>Dışarı çıkınca Mini Cooper arabasının anahtarını erkeğin eline tutuşturdu. Ramon bomboş sokaklarda hızla sürüyordu arabayı. Isabella onun yüzüne öyle bir ateşli şiddetle bakıyordu ki, nereye gittiğini görmüyor ve umursamıyordu bile. Ona dokunmadan, onun ellerini vücudunda hissetmeden bir dakika bile yaşayamayacağının farkındaydı. Tir tir titriyordu.</p>

  <p>Ramon birden kaldırım kenarında durdu. Uzun adımlarla gelip kızın kapısını açarken Isabella onun ihtiyacının da en az kendisininki kadar büyük olduğunu anladı. Koluna girip de kapıya doğru yürürken ayaklarının altındaki kaldırımı hissetmiyordu. Ramon kızı ikinci kata çıkardı.</p>

  <p>Kapıyı kapatır kapatmaz döndü ve Isabella ilk kez onun dudaklarını dudaklarında hissetti. Sakalı batıyordu ama dudakları yumuşak ve sıcaktı, olgun bir meyve kadar tatlı, dili ağzının derinliklerinde canlı bir şeydi.</p>

  <p>Isabella içinde bir şeyin patladığını hissetti, mantığı ve iradesi sel sularına kapılmış gibi yok oldu ansızın. Kulaklarında dalgalı bir deniz üzerindeki fırtınaların sesini andıran bir uğultu vardı, bir anda çıldırmış gibiydi.</p>

  <p>Erkeğin kolları arasından sıyrılıp sabırsızlıkla üstündekileri parçalarcasına çıkarmaya başladı. Ramon da soyunuyordu. Isabella açlıkla baktı onun ortaya çıkan muhteşem vücuduna.</p>

  <p>Bir erkek vücudunun bu kadar güzel olabileceğini hayal bile edemezdi. Başka erkekler yağlı, kıllı ve damarlı oldukları halde Ramon'un vücudu sırım gibi ve kusursuzdu. Isabella onu sonsuzluğa kadar seyredebileceğini hissediyordu, ancak hemen o an vücudunu onun vücuduna yapıştırmazsa çıldıracağını da biliyordu. Erkeğin çıplak göğsüne attı kendini.</p>

  <p>Sımsıkı bastırdı o sert ve sıcak vücuda. İrileşmiş meme başlarına dayanılmaz kadar sert geliyordu göğsünün kılları. İnlemeye başladı ve çılgın ihtirasını çığlıklarla dile getirmemek için dudaklarını erkeğin dudaklarına yapıştırdı.</p>

  <p>Ramon kızı kucağına aldı ve öpüşmelerini bir an bile kesmeden yatak odasına taşıdı.</p>

  <p class="yildiz">***</p>

  <p>Isabella müthiş bir rahatlıkla uyandı. Sevinçten patlayacak gibiydi. Vücudu, her bir kası, her bir sinir ucu apayrı birer canlıymış gibi titriyordu.</p>

  <p>Uzun bir süre kendisine ne olduğunu anlayamadı. O ana sımsıkı yapışarak gözleri kapalı yattı. Böylesine sihirli bir duygunun kalıcı olmaması gerektiğini biliyor ama kaçırmak da istemiyordu. Birden burnundaki erkek kokusunun, dilinde onun dilinin tadının farkına vardı. Onun vücudunun derinliklerine girdiği yerde bir sancı duydu, sakalının dudaklarının kenarında bıraktığı pembe kızarıklığın sıcaklığını hissetti.</p>

  <p>Sonra şaşırtıcı bir düşünce bilincini deldi geçti: Âşığım! Ve o anda uyandı. Çılgın bir neşe içindeydi.</p>

  <p>Kalkıp oturdu yatağın içinde.</p>

  <p>«Ramon!» Erkeğin başının izi yastığın üzerindeydi. Bembeyaz çarşafta bir saat yayı gibi bir tek kıl vardı. Isabella kılı almak için uzanınca çarşafın soğuk olduğunu, erkeğin vücut sıcaklığının çoktan uçup gittiğini anladı, neşesi umutsuzluğa döndü.</p>

  <p>«Ramon!» yataktan atlayıp çıplak ayakla banyoya koştu. Kapı aralık, içersi boştu.</p>

  <p>Bir kere daha gitmişti erkek. Isabella odanın ortasında çırılçıplak durup umutsuzlukla çevresine bakındı.</p>

  <p>O anda komodinin üstündeki notu gördü. Köşesinde kabartma aile arması olan pahalı cins bir kâğıttı. Ramon kâğıdın üstüne Mini’nin anahtarlarını bırakmıştı.</p>

  <p>Olağanüstü bir kadınsın sen, ama uyurken güzel ve masum bir çocuktan farksızsın. Seni uyandırmaya kıyamadım. Aslında seni bırakmak istemezdim ama buna zorunluydum.</p>

  <p>Haftasonu için benimle Malaga’ya gelebilirsen yarın sabah dokuzda burada ol.</p>

  <p>Pasaporta ihtiyacın olacak ama pijama almasan da olur.</p>
</body>
</html>
