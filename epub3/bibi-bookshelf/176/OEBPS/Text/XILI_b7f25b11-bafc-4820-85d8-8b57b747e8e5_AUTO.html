<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft FrontPage 5.0" name="GENERATOR" />
  <meta content="FrontPage.Editor.Document" name="ProgId" />

  <title>Ölçü Ve Tartıda Dürüstlük</title>
  
<style type="text/css">
h1 {
    margin-top: 12pt;
    margin-right: 0;
    margin-bottom: 3pt;
    margin-left: 0;
    page-break-after: avoid;
    font-size: 16pt;
    font-family: Arial;
  }
  p.MsoNormal {
    mso-style-parent: "";
    margin-bottom: 0.0001pt;
    font-size: 12pt;
    font-family: "Times New Roman";
    margin-left: 0;
    margin-right: 0;
    margin-top: 0;
  }
  span.MsoFootnoteReference {
    vertical-align: super;
  }
  p.MsoFootnoteText {
    margin-bottom: 0.0001pt;
    font-size: 10pt;
    font-family: "Times New Roman";
    margin-left: 0;
    margin-right: 0;
    margin-top: 0;
  }
  div.sgc-9 {
    mso-element: footnote-list;
  }
  div.sgc-8 {
    mso-element: footnote;
  }
  span.sgc-7 {
    font-size: 8pt;
  }
  span.sgc-6 {
    font-size: 8pt;
    font-family: Times New Roman;
  }
  hr.sgc-5 {
    text-align: left;
  }
  p.sgc-4 {
    text-align: justify;
    text-autospace: none;
  }
  span.sgc-3 {
    font-size: 10pt;
  }
  h1.sgc-2 {
    margin-bottom: 0.0001pt;
    margin-left: 0;
    margin-right: 0;
    margin-top: 0;
    text-align: center;
  }
  span.sgc-1 {
    font-size: 10pt;
    font-family: Times New Roman;
  }
</style>
</head>

<body>
  <h1 class="sgc-2"><a name="_Toc105071606"><span class="sgc-1">ÖLÇÜ VE TARTIDA DÜRÜSTLÜK</span></a></h1>

  <p class="MsoNormal sgc-4"><span class="sgc-3">&nbsp;</span></p>

  <p class="MsoNormal sgc-4"><span class="sgc-3">: Medyen 'e de kardeşleri Şuayb'i</span> <span class="sgc-3">(gönderdik): "Ey kavmim, dedi, Allah'a kulluk edin, sizin O'ndan başka tanrınız yoktur. Size Rabbinizden açık bir delil geldi. Ölçüyü ve tartıyı tam yapın, insanların eşyalarını eksik vermeyin, düzeltildikten sonra yer­yüzünde bozgunculuk yapmayın; eğer inananlar iseniz, böylesi sizin için daha iyidir!" (A'râf: 39/85)</span></p>

  <p class="MsoNormal sgc-4"><span class="sgc-3">Medyen halkına elçi olarak görevlendirilen Şu'ayb, ticârette hileyi, ölçü ve tartıdan çalmayı alışkanlık haline getiren halka, Allah'a kulluk etmelerini, O'ndan başka tanrıları olmadığını, O'ndan başkasına tapılama-yacağını söylemiş; Allah'tan gelen açık belgeye, Allah'ın buyruklarına uyup ölçü ve tartıda eksiklik yapmamalarını, başkalarının hakkını çalma­malarını, düzelmiş olan yeryüzünde bozgunculuk yapıp dünyanın düzenini bozmamalarını, insanları Allah'ın yolundan saptırmamalarını, Allah'ın düz yolunu eğriltmeğe çalışmamalarını; kendileri az iken Allah'ın, kendilerini çoğalttığını, buna şükretmeleri ve bozguncuların sonunun nasıl olduğunu düşünmeleri gerektiğini söylemiş. "Eğer içinizden bir bölümünüz bana inandı, bir bölümünüz inanmadı ise Allah aramızda hüküm verinceye dek sabrediniz, bekleyiniz. O, hüküm verenlerin en iyisidir!" demiştir.</span></p>

  <p class="MsoNormal sgc-4"><span class="sgc-3">Fakat kavminin ileri gelenleri, Şu'ayb'i ve inananları, kendi dinlerine dönmedikleri takdirde yurtlarından çıkarmakla tehdîdetmişler; Şu'ayb, Allah'ın kendilerini o bâtıl yoldan kurtardıktan sonra tekrar ona dönmeleri durumunda Allah'a iftira etmiş olacaklarını; mii'minlerin asla Allah'ın yolundan dönmeyeceğini; Allah'ın her şeyi bildiğini söylemiş ve kavmiyle kendileri arasında hak ile hükmetmesini Allah'tan niyaz etmiştir.</span></p>

  <p class="MsoNormal sgc-4"><span class="sgc-3">Kavminin ileri gelen kâfirleri, Şu'ayb'e uyanların ziyana uğrayacak­larını söylemişler; tehdîd ile zayıfların inanmasına engel olmağa çalışmış­lardı. Sonunda deprem, onları da yakalayıp yere sermiştir. Şu'ayb'i yalanla­yanlar da öteki peygamberleri yalanlayanların sonucuna uğramışlar, sanki bu dünyada hiç mal, mülk sahibi olmamış gibi silinip gitmişlerdir.</span></p>

  <p class="MsoNormal sgc-4"><span class="sgc-3">Şu'ayb de Lût gibi felâkete uğrayan kavminin ardından üzülmüş:</span></p>

  <p class="MsoNormal sgc-4"><span class="sgc-3">"Ey kavmim, ben size Rabbimin buyruklarını düşürdüm, size öğüt verdim. Ama siz söz dinlemediniz!" demiş. Sonunda da: "Ben kâfir toplum için nasıl üzülürüm?!" diyerek kendi kendisini teselli etmiş, kâfir kavme üzül­menin bir yarar sağlamayacağını düşünmüştür.</span></p>

  <p class="MsoNormal sgc-4"><span class="sgc-3">Şu'ayb'ın sözleri Şıı'arâ Sûresi'nde de yinelenir:</span></p>

  <p class="MsoNormal sgc-4"><span class="sgc-3">181- "Ölçüyü tam</span> <span class="sgc-3">yapın, eksiltenkrden olmayın. IS2- Doğru terazi ile tartın, 183- İnsanların haklarım kısmayın. Yeryüzünde bozgunculuk yaparak karışıklık çıkar­mayın." (Şuarâ: 47/181-183)</span></p>

  <p class="MsoNormal sgc-4"><span class="sgc-3">Şu'ayb kıssası, daha önce A'râf Sûresi'nde de geçmişti. Şu'arâ 47/176-191'de de başka bir üslûb ile yinelenir. Anlatılan bu kıssaların hepsinin, Hz. Mııhammed'in kavmiyle ilgisi vardır. Eski kavimlerin, Kureyş toplumu ile ortak olan yanları anlatılarak Hz. Mııhammed'in toplumu uyanmağa çağrılır. Kureyş tacirleri de Şu'ayb kavmi gibi ticârete hîle karıştırıyor, eksik ölçüp yanlış tartarak kalpazanlık yapıyorlardı.</span></p>

  <p class="MsoNormal sgc-4"><span class="sgc-3">Kureyş kabilesi ticaretle geçinirlerdi. Kışın Yemen, yazın Şam taraf­larına ticaret kervanları gönderirlerdi. Bol para kazanan kabiliyetli tacirler, aynı zamanda tefecilikle de halkın kanım emerler, tartı ve öJçüde hîle yaparak halkı aldatırlardı. Şimdi bile ölçü ve tartıda değil ama fiyatlarda Arap tacirlerinde bir istikrar yoktur.</span></p>

  <p class="MsoNormal sgc-4"><span class="sgc-3">İşte Şu'ayb'in kavmine söylediği "Ölçü ve tartıyı tam yapın, halkın malını eksik vermeyin" sözü, Kur'ân'ın dinleyicileri için de söyleniyordu.</span></p>

  <p class="MsoNormal sgc-4"><span class="sgc-3">Kur'ân'da bu kıssaların anlatımındaki amaç, belli bir toplumun hayat öyküsünü anlatmak değil, tarih boyunca gelmiş milletler arasında ortak olumsuz davranışlar sergileyen insanların sonucunu hatırlatarak öğüt ver­mektir. Daha doğrusu Kur'ân'ın hitâbettiği toplumdaki olumsuz davra­nışlar, bu kıssalarda canlandırılarak kendi kötülüklerini müşriklerin gözleri önüne sermek, böylece onları uyarmaktır. Kıır'ân kıssaları bir hayat öyküsü olmaktan çok, hayâtın kendisidir. Asıl amaç, müşriklerin öteki peygam­berlerin kavimlerinde bulunan vasıflarını, öykü tarzında gözler önüne serip, diğer peygamberlere isyan edenlerin helak olduğu gibi bunların da helak olacaklarını vurgulamaktır.</span></p>

  <p class="MsoNormal sgc-4"><span class="sgc-3">Aşılanmak istenen fikir, tarihî gerçeklerle ifade edilirse çok daha etkili olur. Halk, somut olaylar dinlemek ister. İnsan doğası hikâyeden</span> <span class="sgc-3">hoşlanır. İşte Kur'âıı-ı Kerîm, insan ruhunun bu Özelliğini göz önünde tutarak "En güzel kıssa"an anlatmak, aşırılığa kaçmadan tarihten örnekler vermek suretiyle düşünce aşılamanın yolunu tutmuştur. Öğüt ve irşâdda en güzel yol da budur. Bu vak'alar, Kur'ân'ın parlak, cazip üslubuyla adetâ bir sinema filmi gibi, tablo gibi halkın gözleri önüne serilmekte, oradan alınacak izlenimler ve ibretler de zihinlere nakşedilmektedir. Sanki bu vak'alar birer öğretici filim görevini yapmaktadır. Öyle söz haline gelmiş belgesel filimler ki bin defa görülse usanılmıyor, tekrar görülmek, seyredilmek isteniyor'<a href="#_ftn1" name="_ftnref1" title=""></a></span></p>
</body>
</html>
