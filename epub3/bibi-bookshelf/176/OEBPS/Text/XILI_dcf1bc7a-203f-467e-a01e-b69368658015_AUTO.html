<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft FrontPage 5.0" name="GENERATOR" />
  <meta content="FrontPage.Editor.Document" name="ProgId" />

  <title>Bereket</title>
  
<style type="text/css">
h1 {
    margin-top: 12pt;
    margin-right: 0;
    margin-bottom: 3pt;
    margin-left: 0;
    page-break-after: avoid;
    font-size: 16pt;
    font-family: Arial;
  }
  p.MsoNormal {
    mso-style-parent: "";
    margin-bottom: 0.0001pt;
    font-size: 12pt;
    font-family: "Times New Roman";
    margin-left: 0;
    margin-right: 0;
    margin-top: 0;
  }
  span.MsoFootnoteReference {
    vertical-align: super;
  }
  p.MsoFootnoteText {
    margin-bottom: 0.0001pt;
    font-size: 10pt;
    font-family: "Times New Roman";
    margin-left: 0;
    margin-right: 0;
    margin-top: 0;
  }
  div.sgc-9 {
    mso-element: footnote-list;
  }
  div.sgc-8 {
    mso-element: footnote;
  }
  span.sgc-7 {
    font-size: 8pt;
  }
  span.sgc-6 {
    font-size: 8pt;
    font-family: Times New Roman;
  }
  hr.sgc-5 {
    text-align: left;
  }
  p.sgc-4 {
    text-align: justify;
  }
  span.sgc-3 {
    font-size: 10pt;
  }
  h1.sgc-2 {
    margin-bottom: 0.0001pt;
    margin-left: 0;
    margin-right: 0;
    margin-top: 0;
    text-align: center;
  }
  span.sgc-1 {
    font-size: 10pt;
    font-family: Times New Roman;
  }
</style>
</head>

<body>
  <h1 class="sgc-2"><a name="_Toc106082939"><span class="sgc-1">BEREKET</span></a></h1>

  <p class="MsoNormal sgc-4"><span class="sgc-3">&nbsp;</span></p>

  <p class="MsoNormal sgc-4"><span class="sgc-3">(O) Ülkelerin halkı inanıp (kötülüklerden) korunsalardı, elbette üzerlerine gökten ve yerden bolluklar açardık; fakat yalanladılar, biz de onları kazandıklarıyla yakaladık. (A'râf: 39/96)</span></p>

  <p class="MsoNormal sgc-4"><span class="sgc-3">39/96'ncı âyette ülkeler halkının, cezalara uğramasının nedeni açıklan­maktadır İnanmadıkları, Allah'a yönelmedikleri için Allah onları sıkıştırmıştır. Eğer onlar inanıp Allah'a yönelselerdi, Allah onların üzerine gökten ve yerden bolluklar açardı. Bol, bereketli yağmurlar verir, bol ürünler bitirirdi. Fakat Allah'ın âyetlerini yalanladıkları için Allah onları cezalandırdı.</span></p>

  <p class="MsoNormal sgc-4"><span class="sgc-3">Dediler ki: "Allah'ın işine mi şaşıyorsun? Allah'ın rahmeti ve bereketleri sizin üzerinizdedir, ey ev halkı! O, övülmeğe lâyıktır, iyiliği boldur." (Hûd: 52/73)</span></p>

  <p class="MsoNormal sgc-4"><span class="sgc-3">52/73'ncü âyette, ileri yaşında bir çocuğunun olacağı müjdelenen Hz. İbrahim'in karısının, bu yaşta çocuğu olacağına hayret etmesine meleklerin verdiği yanıt anlatılmaktadır: Melekler Allah'ın, rahmet ve bereketlerine er­dirdiği bu ev halkına, Allah'ın işine şaşmamalarını, O'nun dilediğini yapacağını söyleyerek İbrâhîm ve karısını, çocukları olacağına inandırmışlardır.</span></p>

  <p class="MsoNormal sgc-4"><span class="sgc-3">Bu âyetlerde geçen bereket , berk&nbsp; kökünden bir isimdir. Berk, devenin dizlerini yere koyup çökmesidir. Bir yerde birikip durmak anlamına da gelir. Su birikintisine birke &nbsp;denilir. İşte bu kökten gelen bereket bir şeyde İlâhî hayrın bulunması, bolluk demektir.</span></p>

  <p class="MsoNormal sgc-4"><span class="sgc-3">Şimdi bu kelimenin çeşitli türevlerinin geçtiği âyetleri inceleyelim:</span></p>

  <p class="MsoNormal sgc-4"><span class="sgc-3">&nbsp;Hor görülüp ezilmekte olan milleti de içini bereketlerle</span></p>

  <p class="MsoNormal sgc-4"><span class="sgc-3">donattığımız yerin, doğularına ve batılarına mirasçı kıldık. Rabbinin İsrâîloğullarına verdiği güzel söz, sabretmeleri yüzünden tam yerine geldi.</span></p>

  <p class="MsoNormal sgc-4"><span class="sgc-3">Firavun'in ve kavminin yapageldiği şeyleri ve yükseltmekte oldukları sa­rayları (ve bahçeleri) de yıktık. (A'râf: 39/137)</span></p>

  <p class="MsoNormal sgc-4"><span class="sgc-3">39/137'nci âyette, Mısır'da ezilmekte olan İsrâîloğullannı, Allah'ın, bereketli kıldığı ülkenin doğularına ve batılarına egemen kıldığı, onları ezen Firavun ve adamlarını da yaptıkları haksızlıklar yüzünden yıkıp mahvettiği bildirilmektedir. Bu âyetin tefsiri konusunda ayrıntı için İsrâîloğulları mad­desine bakınız.</span></p>

  <p class="MsoNormal sgc-4"><b><span class="sgc-3">9-</span></b> <span class="sgc-3">Eksiklikten uzaktır O (Allah) kigecenin bir vaktinde kulunu, âyetlerimizden bir bölümünü, kendisine gös­termemiz için, Mescid-i Harâm'dan, çevresini bereketli kıldığımız Mescid-i Aksâ'ya yürüttü. Gerçekten O, işitendir, görendir. (İsrâ: 50/1)</span></p>

  <p class="MsoNormal sgc-4"><span class="sgc-3">Bu âyette, Allah'ın, âyetlerinden bir kısmını kulu Muhammed'e göstermek için geceleyin onu, Mescid-i Harâm'dan, çevresi bereketli kılınan Mescid-i Aksâ'ya götürdüğü bildirilmektedir. Mescid, secde, ibâdet edilecek yerdir. Mescid-i Haram, Ka'be'dir. Ka'be'nin kendisine Mescid-i Haram dendiği gibi, Harem denen çevresine de Mescid-i Haram denir. Ayetten, Hz. Mu-hammed'in, Ka'be'nin yanında bulunduğu sırada olayın vukubulduğu anlaşılır.</span></p>

  <p class="MsoNormal sgc-4"><span class="sgc-3">&nbsp;Onlarla, içinde bereketler yarattığımız kentler arasında, açıkça görünen kentler var ettik ve bunlar arasında yürümeyi takdir ettik: "Oralarda geceleri ve gündüzleri güven içinde yürüyün" (dedik). (Sebe': 58/18)</span></p>

  <p class="MsoNormal sgc-4"><span class="sgc-3">58/18'nci âyette geçen "bereketli kentler" Arzı Mukaddes veya San'â (Yemen) kentleri olarak tefsir edilir. Buraların San'â kentleri veya Mekke olması daha muhtemeldir. Çünkü Şâm ve Kudüs, Yemen'e çok uzaktır. Yemen'den Kudüs'e sefer güçtür. Oysa Me'rib ile San'â arasında çok kasaba olduğu gibi Me'rib'le Mekke arasında Kızıldeniz şeridi boyunca meskûn bölgeler çoktur. Yüksek sıradağların dizildiği bu şeritte bahçeler, ormanlar boldur. Gerek Hac, gerek ticâret amaciyle Yemen'den Mekke'ye, Mekke'den Yemen'e seferler yapılırdı. Hicazlılar kış aylarında daha çok Yemen tarafına giderlerdi. Bu hususa Kureyş Sûresi'nde de işaret edilmiştir.</span></p>

  <p class="MsoNormal sgc-4"><span class="sgc-3">Sebe’ Yemen'deki San'â yöresinde bulunan bölgenin adıdır. Esasen bir kabile adı iken bu kelime, zamanla kabilenin oturduğu bölgenin adı olmuştur. Bu bölgenin başkenti Me'rib idi. Vaktiyle bu kavmin başında Şurahîl kızı Belkîs Kraliçe idi. Gerek bu kavmin, gerek ülkenin adı Tevrat'ta Hz. Süleyman ve Seba Melikesi öyküsünde birkaç kez geçmektedir: I. Krallar, onuncu bab.</span></p>

  <p class="MsoNormal sgc-4"><span class="sgc-3">Seba ülkesinin çekirdeğini oluşturan bölge ikiye ayrılmıştı. Orta Ye-men'in dağlık bölgesini kaplayan yüksek bölge ve bu bölgenin doğu ve güney doğusunda uzanan Edne Vâdîsi. Çevreye yağan yağmur suları, içinden bir derenin de aktığı, denizden 1100 metre yüksekliğindeki bu vadiye toplanıp alçak bir araziden geçer, Balak Dağı kayalarının arasından akar, Rub'u'1-Hâlî çölünün batı uzantısı olan Ramlat Sabatain'de kaybolur. Irmağın Balak Dağı kayalıklarında açtığı yolun ağzında Seba başkenti Me'rib bulunur. Irmağın, Balak Dağı'na girdiği noktanın, baraj yapımına çok uygun olması, hemen gerideki vadinin sulanmasına imkân veriyordu.</span></p>

  <p class="MsoNormal sgc-4"><span class="sgc-3">Rivayete göre Belkis zamanında buraya yapılan ve vadinin suyu ile beslenen ve otuz çıkışı bulunan baraj ile vadinin sağ ve solundaki tepeciklerde bahçeler yetiştirilmişti. Bu bölge o kadar güzel, havası o kadar latifti ki insanı rahatsız edecek sivri sinek, karasinek gibi haşerat yoktu. Çünkü denizden içeride, oldukça yüksekte bulunup iklim mu'tedil idi. Hattâ İslâm kaynaklarına göre bahçeler o kadar verimli idi ki başındaki sepetiyle bahçelere giren kadının, hiç elini ağaçlara değdirmeden, ağaçlardan düşen meyvalarla, başın­daki sepeti dolardı<a href="#_ftn1" name="_ftnref1" title=""></a></span></p>
</body>
</html>
