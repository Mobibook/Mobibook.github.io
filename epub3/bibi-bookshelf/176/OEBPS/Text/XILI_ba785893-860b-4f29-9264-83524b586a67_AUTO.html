<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft FrontPage 5.0" name="GENERATOR" />
  <meta content="FrontPage.Editor.Document" name="ProgId" />

  <title>Mekke</title>
  
<style type="text/css">
h1 {
    margin-bottom: 0.0001pt;
    text-align: center;
    page-break-after: avoid;
    font-size: 10pt;
    font-family: "Times New Roman";
    margin-left: 0;
    margin-right: 0;
    margin-top: 0;
  }
  p.MsoNormal {
    mso-style-parent: "";
    margin-bottom: 0.0001pt;
    font-size: 12pt;
    font-family: "Times New Roman";
    margin-left: 0;
    margin-right: 0;
    margin-top: 0;
  }
  p.MsoBodyText {
    margin-bottom: 0.0001pt;
    text-align: justify;
    text-autospace: none;
    font-size: 10pt;
    font-family: "Times New Roman";
    margin-left: 0;
    margin-right: 0;
    margin-top: 0;
  }
  span.MsoFootnoteReference {
    vertical-align: super;
  }
  h3 {
    margin-bottom: 0.0001pt;
    text-align: justify;
    page-break-after: avoid;
    font-size: 10pt;
    font-family: "Times New Roman";
    margin-left: 0;
    margin-right: 0;
    margin-top: 0;
  }
  p.MsoFootnoteText {
    margin-bottom: 0.0001pt;
    font-size: 10pt;
    font-family: "Times New Roman";
    margin-left: 0;
    margin-right: 0;
    margin-top: 0;
  }
  div.sgc-9 {
    mso-element: footnote-list;
  }
  div.sgc-8 {
    mso-element: footnote;
  }
  p.sgc-7 {
    text-align: justify;
  }
  span.sgc-6 {
    font-size: 8pt;
  }
  span.sgc-5 {
    font-size: 8pt;
    font-family: Times New Roman;
  }
  hr.sgc-4 {
    text-align: left;
  }
  span.sgc-3 {
    font-size: 10pt;
    font-family: Times New Roman;
  }
  p.sgc-2 {
    text-align: justify;
    text-autospace: none;
  }
  span.sgc-1 {
    font-size: 10pt;
  }
</style>
</head>

<body>
  <h1><a name="_Toc229254305">MEKKE</a></h1>

  <p class="MsoNormal sgc-2"><span class="sgc-1">&nbsp;</span></p>

  <p class="MsoNormal sgc-2"><span class="sgc-1">Doğrusu insanlara</span> <span class="sgc-1">(ma'bed olarak) ilk kurulan ev, Mekke 'de olandır. Âlemlere uğur, bereket ve hidâyet kaynağı olarak kurulmuştur. (Âl-i İmrân: 94/96)</span></p>

  <p class="MsoNormal sgc-2"><span class="sgc-1">Mekke, Arap Yarımadasının, 21°30'kuzey enlemi, 40°20' doğu boy­lamında olup Asya ile Afrika'yı ayıran Kızıldenizin doğu kıyısına 80 km. mesafede Serât sıra dağlarındaki bir gediğin yöresinde, Babilonya ve Suriye'den Yemen yaylasına, Hint Okyanusu ve Kızıldeniz sahillerine doğru giden yolların kavşağına yakın bir yerde kurulmuş bir yerleşim merkezidir. Birçok adı bulunan bu yerleşim merkezi,</span></p>

  <p class="MsoNormal sgc-2"><span class="sgc-1">Kur'ân-ı Kerîm'de Ka'be şu isimlerle anılır: el-Ka'be (Mâide: 110/95, 97); Allah için yapılacak işlerin yeri, Allah'a ibâdet evi anlamında Beytullah (Allah'm Evi) veya yalın halde Bey t (ev) olarak: (Kureyş: 29/3; Hac: 88/26; Bakara: 92/125, 127, 158; Enfâl: 93/35; Âl-i İmrân: 94/96, 97); Allah'ın kendisine izafetle Beytî (benim evim) (Hac: 88/26; Bakara: 92/125); el-Beytu'l-Ma'mûr (Tur: 76/4), el-Beytu'l-'atîk (Hac: 88/29, 33), el-Beytu'l-harâm: (Mâide: 110/2, 97), el-Beytu'l-Muharrem (İbrâhîm: 72/37), el-Mescidu'l-Harâm (İsrâ: 50/1, 7; Hac: 88/25, Bakara: 92/144, 149, 150, 191, 196, 217; Fetih: 109/25, 27; Mâide: 110/2; Tevbe: 113/7, 19)</span></p>

  <p class="MsoNormal sgc-2"><span class="sgc-1">Mekke'nin, eski dönemlerde de merkezî Arabistan'da oldukça kala­balık bir yerleşim birimi olmasında, Zemzem Kuyusunun önemli bir faktör olduğunda kuşku yoktur. Hz. İbrâhîm ve oğlu İsmâ'îl tarafından, Allah adına bu kentte yapılan ma'bed, buranın mukaddes bir şehir ve önemli bir ticaret merkezi olmasında önemi i rol oynamıştır.</span></p>

  <p class="MsoNormal sgc-2"><b><span class="sgc-1">Mevki ve iklim:</span></b> <span class="sgc-1">Uzunlamasına bir hilâl şekli gösteren kent, sarp ve çıplak iki sıra tepe arasına sıkışmıştır. Kentin yer aldığı boğazın, merkezinde bir çöküntü vardır ki buraya Batn-ı Mekke (Mekke Çukuru) denilir. Bu yerin ortasında bulunan alçak kısımlara Bathâ denilirdi. Bu mahallenin bazı binaları Ka'be'ye kadar yakın idi ki sabah ve akşam vakitleri, bunların gölgeleri, Ka'beninki ile karışırdı. Bu evler ile Ka'be arasında uzanan dar bir meydan, Mescid-i Harâm'ı oluştururdu. Bu meydana (Mescid-i Harâm'a) açılan dar sokakların, meydan ile birleştiği noktalara Mescidin</span> <span class="sgc-1">kapıları denilirdi. Her çıkış yeri, sokakta oturan boyun adını almıştı: Benî Şeybe kapısı, Benî Cumah kapısı gibi. Başlıca ailelerin, mele'i teşkil edenlerin meclis veya nâdîs'ı Ka'be'ye bakan binaların zemin katlarında toplanırdı.</span></p>

  <p class="MsoNormal sgc-2"><span class="sgc-1">Merkezde yönetimi elinde bulunduran aristokrat tabaka otururken, kenar mahallelerde nisbeten daha yoksul halk otururdu.</span></p>

  <p class="MsoBodyText">Havalar kışları 25, 30 derece civarında seyrederken yazları 45 dere­cenin üstüne de çıkabilir. Yağmurlar seyrektir. Kuraklıkların 4 yıl sürdüğü de olmuştur. Ancak kış mevsimi nemli olunca bazen son derece şiddetli yağmur yağar. Mekke'nin doğusunda kayaların oluşturduğu doğal duvar, sarp bir baraj durumundadır. Birbirini izleyen yamaçlar ve tepeler, Serât sıradağlarında kaybolur. Bu dişli, çıkıntılı dağlar, Yemen topraklarını verimli yapan meltem yağmurlarının artıklarını yamaçlarında toplar. Sel suları kabardığı zaman, Mekke'nin bulunduğu alçak araziye {Batn-ı Mekke) dolar ki bu alanın dibinde bulunan Ka'be'nin çevresine de dolardı. Hicretten önce Kureyş birliği, zaman zaman Ka'be'yi harâb eden bu felâketi önle­yecek güce sahip değildi. İslâmdan sonra halîfelerin önlem çabaları da ancak önemsiz sonuçlar verebilmiştir. Bundan dolayı Mekke vakâyi'nâ-meleri, seylm sebebolduğu ziyanların öyküsü ile doludur. Şiddetli seller birçok kez Ka'be'yi devirmiş, Mescid'in avlusunu göl haline çevirmiştir.</p>

  <p class="MsoNormal sgc-2"><b><span class="sgc-1">Ekonomik durum:</span></b> <span class="sgc-1">Mekke, Yarımadanın en canlı ticaret merkezi idi. Elbette bu ortamda yazının ve hesabın önemi büyüktür. Fakat yazı bilenlerin, pek az olduğu söylenmektedir. Eşyayı tartacak terâzî ve sikke halindeki paraları değerlendirecek ölçütler vardı.</span></p>

  <p class="MsoNormal sgc-2"><span class="sgc-1">Mekke'de tüccar, parasını kendi kasasında saklardı. Sermayenin sağladığı bol kazanç, krediye büyük değer verirdi. Murabahacı ve simsar­lardan oluşan çoğunluk, kredi ile geçinirdi. Mudârabe usûlü (kâr ortaklığı), özellikle kazancın %50'sine ortaklığı öngören uygulamaların gelişmesi sonucunda bir altın dînâra, hattâ bir naşş(yarım duka altın)a kadar en mütevâzi meblağlar sermaye haline gelebiliyordu. Bu imkânlar, en alt tabakadan olan insanların ticarî girişimlere katılmalarını sağlıyordu.</span></p>

  <p class="MsoNormal sgc-2"><span class="sgc-1">Mekke'ye giren paralar, Bizans altın dînârı ile, Sâsânî ve Himyerî gümüş dirhemleri gibi çeşitli türden idi. Bizans eyâletleri, Suriye ve Mısır ehlu'z-zeheb (altın para kullanan ülkeler) arasında sayılırdı. Bâbil havalisi de ehlu'l-varik (gümüş para kullananlar) idi ki buralarda İran para birimi geçerli idi. Kuzeye, Suriye'ye gidecek ticâret kervanları, dînar avına çıkarlardı. Mekkeli tacir, bankacıdan farklı değildi. Onun asıl ticareti para ticâreti idi. Kervancılar bezirganlara, komisyonculara gerekli parayı faiz karşılığında sağlarlardı.</span></p>

  <p class="MsoNormal sgc-2"><span class="sgc-1">Kervanların geçit yeri olan Mekke, bir banka şehri olduğundan para ticâret kurumlarına sahipti. Bütün çirkinliği ile tefecilik hüküm sürerdi. Dinara, dirheme alınan bileşik faizler, ana parayı birkaç kat aşardı.</span></p>

  <p class="MsoBodyText">Tefecilik yanında ihtikâr (spekülasyon) da hüküm sürüyordu. Erkek­lerin yanında kadınlar da ticarî işlemlere katılıyorlardı. Meselâ Ebûcehl'in annesi ıtriyat ticâreti yapıyordu. Hz. Peygamber'in zevcesi Hatice de ticâret kervanları düzenlerdi ki Peygamber'in kendisi de evlenmeden önce onun adına ticaret seferine katılmıştı.</p>

  <p class="MsoNormal sgc-2"><b><span class="sgc-1">Kervanlar:</span></b> <span class="sgc-1">Mekkelilerin, yazın kuzeye, kışın güneye doğru düzen­ledikleri ticâret kervanları önemli kafileler oluştururdu. Bu kervanlar, yoldaki bedevîler ve özellikle haberciler aracılığı ile merkez ile sürekli temas halinde bulunan bu kafilelerde develerin sayısı 2500'e kadar yük­selebilirdi. Kervana katılan (tacir, rehber=delîl ve muhafızlar) 100-300 kişi arasında değişirdi. Sa'lûk denilen yağmacıların fa'âliyet gösterdiği geçitlerde veya düşman bir kabilenin arazisinden geçme durumunda muhafızlar takviye edilirdi.<a href="#_ftn1" name="_ftnref1" title=""></a></span></p>
</body>
</html>
