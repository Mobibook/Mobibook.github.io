<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft FrontPage 5.0" name="GENERATOR" />
  <meta content="FrontPage.Editor.Document" name="ProgId" />

  <title>Fazilet</title>
  
<style type="text/css">
p.MsoNormal {
    mso-style-parent: "";
    margin-bottom: 0.0001pt;
    font-size: 12pt;
    font-family: "Times New Roman";
    margin-left: 0;
    margin-right: 0;
    margin-top: 0;
  }
  h1 {
    margin-top: 12pt;
    margin-right: 0;
    margin-bottom: 3pt;
    margin-left: 0;
    page-break-after: avoid;
    font-size: 16pt;
    font-family: Arial;
  }
  span.MsoFootnoteReference {
    vertical-align: super;
  }
  p.MsoFootnoteText {
    margin-bottom: 0.0001pt;
    font-size: 10pt;
    font-family: "Times New Roman";
    margin-left: 0;
    margin-right: 0;
    margin-top: 0;
  }
  div.sgc-9 {
    mso-element: footnote-list;
  }
  div.sgc-8 {
    mso-element: footnote;
  }
  span.sgc-7 {
    font-size: 8pt;
  }
  span.sgc-6 {
    font-size: 8pt;
    font-family: Times New Roman;
  }
  hr.sgc-5 {
    text-align: left;
  }
  h1.sgc-4 {
    margin-bottom: 0.0001pt;
    margin-left: 0;
    margin-right: 0;
    margin-top: 0;
    text-align: center;
  }
  span.sgc-3 {
    font-size: 10pt;
    font-family: Times New Roman;
  }
  p.sgc-2 {
    text-align: justify;
    text-autospace: none;
  }
  span.sgc-1 {
    font-size: 10pt;
  }
</style>
</head>

<body>
  <p class="MsoNormal sgc-2"><span class="sgc-1">&nbsp;</span></p>

  <h1 class="sgc-4"><a name="_Toc106084600"><span class="sgc-3">FAZÎLET</span></a></h1>

  <p class="MsoNormal sgc-2"><span class="sgc-1">&nbsp;</span></p>

  <p class="MsoNormal sgc-2"><span class="sgc-1">Andolsun biz, Âdem oğullarına çok ikram ettik: onları karada ve denizde (hayvanlar ve taşıtlar üzerinde) taşıdık. Onları güzel azıklarla besledik ve onları yarattıklarımızın bir çoğundan üstün kıldık. (İsrâ: 50/70)</span></p>

  <p class="MsoNormal sgc-2"><span class="sgc-1">50/70'nci âyette Allah'ın, Âdem oğullarına çok ikramda bulunduğu, onları karada ve denizde vasıtalara bindirip taşıdığı, birçok nimetle beslediği ve yaratıklarının birçoğundan üstün yaptığı hatırlatılıyor.</span></p>

  <p class="MsoNormal sgc-2"><span class="sgc-1">Fadl: fazlalık, üstünlük demektir. İki kısma ayrılır: İyilik ve hilim gibi iyi fadl, olması gerektiğinden fazla gazab gibi kötü fadl. Fakat fadl kötü sıfatların veya şeylerin fazlalığından çok, iyi şeylerin ve sıfatların fazlalığında, eskiden fazilet, şimdi erdem dediğimiz güzel huy ve ayrıcalıkta kullanılır.</span></p>

  <p class="MsoNormal sgc-2"><span class="sgc-1">Bir şeyin, ötekinden fazlalığı anlamında fadl üç çeşide ayrılır. Cins bakımından fadl (fazlalık, üstünlük): Hayvanların, bitkilere üstünlüğü gibi.</span></p>

  <p class="MsoNormal sgc-2"><span class="sgc-1">Nevi' (tür) bakımından fadl: İnsanın diğer hayvanlara üstünlüğü gibi. Başlığa yazdığımız İsrâ: 50/70'nci âyette nevi' üstünlüğü anlatılmaktadır.</span></p>

  <p class="MsoNormal sgc-2"><span class="sgc-1">Zât bakımından fazilet: Bir insanın diğerine üstünlüğü gibi.</span></p>

  <p class="MsoNormal sgc-2"><span class="sgc-1">Cins ve nevi üstünlüğü, temelde (cevherî) üstünlüktür, hiç değişmez. Eksik olan, olgunluk kazanarak ötekiyle eşit olamaz. Meselâ at ile eşek olgunlaşıp insanlara eşit olamaz. Ama zât üstünlüğü değişebilir. Biri olgunlaşıp ötekine eşit olabilir, hattâ onu geçebilir.</span></p>

  <p class="MsoNormal sgc-2"><span class="sgc-1">&nbsp;Biz gece ve gündüzü, (kudretimizi gösteren) iki âyet yaptık. Gece âyetini sildik, gündüz âyetini aydınlatıcı yaptık ki hem Rabbinizin lütfunu arayasınız ve hem de yılların sayısını ve hesabı bilesiniz. Biz her şeyi açık açık anlattık. (İsrâ: 50/12)</span></p>

  <p class="MsoNormal sgc-2"><span class="sgc-1">50/12'nci âyet, Allah'ın, gece ve gündüz için birer âyet yarattığını; gecenin âyetini silip kararttığını; insanların, Allah'ın nîmet ve keremini aramaları ve yılların sayısını ve hesabı bilmeleri için gündüzün âyetini aydınlık yaptığını ve her şeyi açık açık izah ettiğini bildirmektedir.</span></p>

  <p class="MsoNormal sgc-2"><span class="sgc-1">Allah, rızıkta kiminizi kiminizden üstün kıldı. (Rızıkça) Üstün kılınanlar, ellerinin altında bulunanlara kendi azıklarını verip de hepsi rızıkta eşit olmuyorlar. Allah'ın ni'metini mi inkâr ediyorlar? (Nah\: 70/71)</span></p>

  <p class="MsoNormal sgc-2"><span class="sgc-1">70/71 'nci âyette kimine dar, kimine bol rızık verenin Allah olduğu; kendilerine bol rızık verilenlerin, fazla mallarını kölelerine verip onlarla eşit olmayı istemedikleri belirtiliyor. Yani kendileri fazla mallarını kölelerine, hizmetçilerine verip onlarla eşit olmayı istemezlerken, Allah'ın kullarını ve yaratıklarını nasıl Allah ile eşit tutarlar? Rûm Sûresi'nin 28'nci âyeti de aynı mânâyı ifade etmektedir: "Size kendinizden bir misal verdi: Size verdiğimiz rızıklarda, sizin ellerinizin altında bulunanlardan, sizinle eşit derecede, birbirinizden çekindiğiniz gibi onlardan da çekindiğiniz ortaklar var mı?" Siz, kendi kölelerinizi, hizmetçilerinizi eşit yapmıyorsunuz da, Allah'ın kullarını nasıl O'na ortak ve eşit yapıyorsunuz?</span></p>

  <p class="MsoNormal sgc-2"><span class="sgc-1">Allah'a ortak koşmanın tutarsızlığı anlatılan bu âyetlerde bize göre daha önemli bir mânâ vardır. Âyetler, zenginlerin, fazla mallarını yoksullara verip onları kendilerine eşit yapmalarını öğütler bir nitelik taşımaktadır.</span></p>

  <p class="MsoNormal sgc-2"><span class="sgc-1">71'nci âyetin "</span></p>

  <p class="MsoNormal sgc-2"><span class="sgc-1">(Rızıkça) üstün kılınanlar, ellerinin altında bulunanlara kendi rızıklarını verip de hepsi rızıkta eşit olmuyorlar." ifadesinde, fazla mallarını yoksullara verip eşitlik sağlamayanlara bir dokundurma sezilmektedir. Yani ihtiyaçtan fazla mallarını yoksullara verip eşitlik sağlamaları gerekirken böyle yapıp yoksullarla eşit olmak istemiyorlar, demektir.</span></p>

  <p class="MsoNormal sgc-2"><span class="sgc-1">Âyetin bu cümlesine şöyle bir mânâ da verilmiştir: Rızıkları fazla olanlar, kendi rızıklarını köle ve cariyelerine verip onları beslemezler. Hem kendilerinin, hem de köle ve cariyelerinin rızıklarını veren Allah'tır. Rızkı Allah'tan alma hususunda her ikisi de eşittir. Biz daha önce bu anlamı tercih etmiş idiysek de, Rûm Sûresi'nin, bu âyeti tefsîr eden 28'nci âyeti karşısında bu anlamı zayıf bulduğumuz için şimdiki anlamı tercih ettik.</span></p>

  <p class="MsoNormal sgc-2"><span class="sgc-1">Bu âyet, insanlar arasındaki geçim farklılıklarını teşvik etmiyor. Dünyada kiminin zengin, kiminin fakir olduğunu belirtiyor. Fakat zenginlerin, fazla mallarını fakirlere verip onlarla eşit olmalarını da zımnen teşvik ediyor. Demek ki Kur'ân'ın hedefi bu eşitliği sağlamaktır. Dinin amacı, herkesi eşit yaşama olanaklarına kavuşturmaktır. Nitekim: "Sana Allah yolunda ne vereceklerini soruyorlar, de ki: Fazla malınızı veriniz"<a href="#_ftn1" name="_ftnref1" title=""></a></span></p>
</body>
</html>
