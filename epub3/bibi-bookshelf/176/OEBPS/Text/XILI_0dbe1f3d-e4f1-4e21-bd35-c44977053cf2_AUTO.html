<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft FrontPage 5.0" name="GENERATOR" />
  <meta content="FrontPage.Editor.Document" name="ProgId" />

  <title>Yunus</title>
  
<style type="text/css">
p.MsoNormal {
    mso-style-parent: "";
    margin-bottom: 0.0001pt;
    font-size: 12pt;
    font-family: "Times New Roman";
    margin-left: 0;
    margin-right: 0;
    margin-top: 0;
  }
  h1 {
    margin-bottom: 0.0001pt;
    text-align: center;
    page-break-after: avoid;
    font-size: 10pt;
    font-family: "Times New Roman";
    margin-left: 0;
    margin-right: 0;
    margin-top: 0;
  }
  span.MsoFootnoteReference {
    vertical-align: super;
  }
  p.MsoFootnoteText {
    margin-bottom: 0.0001pt;
    font-size: 10pt;
    font-family: "Times New Roman";
    margin-left: 0;
    margin-right: 0;
    margin-top: 0;
  }
  div.sgc-9 {
    mso-element: footnote-list;
  }
  div.sgc-8 {
    mso-element: footnote;
  }
  p.sgc-7 {
    text-align: justify;
  }
  span.sgc-6 {
    font-size: 8pt;
  }
  span.sgc-5 {
    font-size: 8pt;
    font-family: Times New Roman;
  }
  hr.sgc-4 {
    text-align: left;
  }
  span.sgc-3 {
    font-size: 10pt;
    font-family: Times New Roman;
  }
  p.sgc-2 {
    text-align: justify;
    text-autospace: none;
  }
  span.sgc-1 {
    font-size: 10pt;
  }
</style>
</head>

<body>
  <p class="MsoNormal sgc-2"><span class="sgc-1">&nbsp;</span></p>

  <h1><a name="_Toc231022466">YÛNUS</a></h1>

  <p class="MsoNormal sgc-2"><span class="sgc-1">&nbsp;</span></p>

  <p class="MsoNormal sgc-2"><span class="sgc-1">48- Sen Rabbinin hükmüne sabret, balık sahibi (Yûnus) gibi olma.</span> <span class="sgc-1">Hani o, sıkıntıdan yutkunarak (Allah'a) seslenmişti. 49- Eğer Rabbinden ona bir nimet yetişmeseydi, yerilerek çıplak bir yere atılırdı. 50- Fakat Rabbi onun du'asını kabul etti de onu Sâlih(iyi insan)lardan yaptı. (Kalem: 2/48-50)</span></p>

  <p class="MsoNormal sgc-2"><span class="sgc-1">Burada müşriklerin olumsuz tutumları karşısında üzülen Hz. Muhammed'e, Rabbinin hükmüne sabretmesi, balık sahibi, yani Yûnus ibn Amiîtay gibi kavmine kızıp da daveti bırakmaması emrediliyor. Rabbinin ona nîmeti yetişmemiş olsa, kınanarak çıplak bir yere atılmış olacağı, (böylece güneşin altında helak olup gideceği, ama Allah'ın acıyarak onu koruduğu), du'âsını kabul buyurup onu, sâlihlerden yaptığı belirtilir.</span></p>

  <p class="MsoNormal sgc-2"><span class="sgc-1">Amittay'ın oğlu olan Yûnus, Tanrı tarafından Ninova'yı (Musul'u) irşad için peygamber olarak görevlendirilmiş, gerek Tevrat'ın gerek Kur'ân-ı Kerîm'in ifadesine göre 950 sene kavmini hakka davet etmiş, fakat kavmi bir türlü çağrısını kabul etmeyince davetten vazgeçip gemiye binerek Tarsus' a kaçmak istemiş; çıkan fırtına sonucu gemi sallanmağa başlayınca gemiciler, geminin yükünü hafifletmek için yolculardan birini denize atmak üzere kur'a çekmişler, birkaç kez tekrarlanan kur'a hep Yûnus'a isabet edince onu denize atmışlar. Bir balık onu yutmuş, sonra karaya kusmuş. Bu kez Rabbin buyruğunu dinleyerek Ninova'ya giden Yûnus, kırk gün sonra o kentin harabolacağını söylemiş. Kent halkı bu uyarı üzerine gönülden tevbe edince Allah onları bağışlayıp cezalarını kaldırmıştır.</span></p>

  <p class="MsoNormal sgc-2"><span class="sgc-1">Yunus'un öyküsü, Kitâb-ı Mukaddes'in 874-875. sayfalarında anlatılır. Kur'ân-ı Kerîm'de Yûnus: 51/98., En'âm: 87-88., Sâffât: 139-148. âyet­lerinde anlatılmaktadır. Şimdi bu âyetleri gözden geçirelim:</span></p>

  <p class="MsoNormal sgc-2"><span class="sgc-1">Keşke bir kasaba olsaydı da</span> <span class="sgc-1">inansaydı ve inanması kendisine fayda verseydi! Yalnız Yûnus'un kavmi, inanınca, dünyâ hayâtında onlardan rezillik azabını kaldırmış ve onları bir süre daha yaşatmıştık. (Yûnus: 51/98)</span></p>

  <p class="MsoNormal sgc-2"><span class="sgc-1">Bu âyetle Peygamber'e şu gerçek anlatılıyor: Bir kasaba olsaydı da inansaydı ve inancından yararlansaydı! Ama ne gezer. Helak etmiş olduğumuz hiçbir kentin bütün halkı inanmadı. Bir kısmı inansa da çoğu inanmadı. Bu yüzden cezaya çarpıldılar. Yalnız Yûnus kavmi hariç. Onlar cezaya çarpıla­caklarını anlayınca akıllarını başlarına alıp inandılar. Biz de dünyâ hayatındaki ezici azabı onlardan kaldırdık ve onları bir süre daha yaşattık.</span></p>

  <p class="MsoNormal sgc-2"><span class="sgc-1">Tefsirler âyete: Hiçbir kent yoktur ki Allah'ın azabını gördükten sonra inansın da o zaman inanmasının kendisine bir yararı olsun, şeklinde mâna vermişlerdir.</span></p>

  <p class="MsoNormal sgc-2"><span class="sgc-1">Aslında âyette azabı gördükten sonra inanmasının, bir yarar sağlama­yacağına dair bir anlam yoktur. Müfessirler, bundan önce anlatılan Firavun'un helak ediliş öyküsünü ve boğulurken inandığını söylemesi üzerine kendisine: "Şimdi mi inandın, daha önce isyan etmiş, bozgunculardan olmuştun!" denmesini göz önünde bulundurarak âyete bu mânâyı vermişlerdir. Halbuki âyetin anlamı şudur:</span></p>

  <p class="MsoNormal sgc-2"><span class="sgc-1">Ne olur bir kasaba olsaydı da inansaydı ve inanması kendisine yarar sağlasaydı. Ama hiçbiri tam inanmadı, bu yüzden helak oldular. Yalnız Yûnus kavmi tamamen inandılar, önce inkâr ettikleri halde başlarına felâket geleceğini anlayınca iman ettiler. Onlar iman edince biz de onların üzerinden azabı kaldırdık. Uslandıkları için, artık onları cezalandırmadık.</span></p>

  <p class="MsoNormal sgc-2"><span class="sgc-1">Bu âyet, Hz. Peygamber'i tesellî etmektedir. Yüce Allah bu âyetle Peygamber'ine demek istiyor ki: Peygamber'ine karşı çıkan yalnız senin kavmin değildir. Daha önceki kavimler de peygamberlerine karşı çıktılar. Peygamberlerine karşı çıkmayan, bütün halkı, gelen peygambere inanmış olan hiçbir kent olmamıştır. Yalnız Yûnus kavmi, azâb işaretlerini görünce topluca tevbe edip peygamberlerine inanmışlar ve Allah'ın affına erip ceza­sından kurtulmuşlardır.</span></p>

  <p class="MsoNormal sgc-2"><span class="sgc-1">Yûnus kavmi, Ninova denen Musul halkıdır. Onlar, önce aralarında yetişen Yûnus Aleyhisselâm'a inanmamışlar, fakat başlarına felâket geleceğini anlayınca inanmışlardır.</span></p>

  <p class="MsoNormal sgc-2"><span class="sgc-1">Yûnus kıssasına çeşitli sûrelerde atıflar yapılır. Kıssanın ilk anıldığı Yûnus Sûresi'nde Yûnus kavmine kısa bir atıf yapılması, bu kavmin öyküsü­nün, Araplar arasında da bilindiğini gösterir.</span></p>

  <p class="MsoNormal sgc-2"><span class="sgc-1">İsmâ 'e, Elyesa 'a,</span> <span class="sgc-1">Yûnus'a ve Lût'a da (yol gösterdik), hepsini âlemlere üstün kıldık. (En'âm: 55/86) âyetinde Yûnus da Allah'ın lütuf ile hidâyet edip âlemlere üstün kıldığı seçkin kulları arasında sayılmaktadır.</span></p>

  <p class="MsoNormal sgc-2"><span class="sgc-1">139- Yûnus da gönderilen elçilerdendi. 140-</span> <span class="sgc-1">Dolu gemiye kaçmıştı. 141- Kur'a çekti. (Yûnus) Yenilenlerden oldu. (Kur'a kendisine isabet etti). 142- (Yûnus, Rabbinden izinsiz olarak kavminden ayrıldığı için) Kendi kendisini kınarken (denize attılar) balık onu yuttu. 143- Eğer teşbih edenlerden olmasaydı, 144- (İnsanların) Yeniden diril-tilecekleri güne kadar balığın karnında kalırdı. 145- (Ama balığın karnında bizi andı, teşbih etti, biz de) Onu hasta bir halde ağaçsız, çıplak bir yere attık. 146- Ve üzerine (gölge yapması için) bir asma kabak ağacı bitirdik.</span></p>

  <p class="MsoNormal sgc-2"><span class="sgc-1">147-&nbsp; Ve onu yüz bin insana, ya da daha fazla olanlara elçi gönderdik.</span></p>

  <p class="MsoNormal sgc-2"><span class="sgc-1">148- İnandılar, biz de onları bir süreye kadar geçindirdik. (Sâffât: 56/139-148)</span></p>

  <p class="MsoNormal sgc-2"><span class="sgc-1">Hz. Yûnus, kavmini uyarmak üzere görevlendirilmişti. Fakat gönderil­diği kavmin, kendisini dinlemeyeceklerini düşünen Yûnus, oraya gitmeyip Tarşiş(Tarsus)a gitmek için bir gemiye bindi. Böylece Allah'ın buyruğunu dinlemeyerek âsî oldu. Bundan dolayı bindiği gemi batma tehlikesiyle kar­şılaştı. Biraz önce anlatıldığı üzere geminin yükü ağır gelince, kur'a çekimi sonunda denize atılan ve balık tarafından yutulan Yûnus, balığın karnında pişmanlık ile Allah'ı tesbîh etti, kurtarılmasını diledi. Allah ona acıdığından dolayı balık onu kıyıda çıplak bir yere attı. Bir süre balığın karnında kaldığı için iyice zayıflamış olan Yûnus, bırakıldığı ağaçsız, gölgesiz yerde güneş altında hastalandı. Allah, iri yapraklarıyla gölge yapan bir asma kabak bitirerek Yunus'u gölgelendirdi ve onu yüz binden fazla nüfusu olan kente gönderdi. Kent halkı ona inandılar. İnanıp uslandıkları için de Allah onlara bir süre</span> <span class="sgc-1">daha yaşama fırsatı verdi.</span></p>

  <p class="MsoNormal sgc-2"><span class="sgc-1">57- Zünnûn'u (balık karnına girmiş olan Yûnus ibn Amittay'ı) da an; zîrâ (o, kavmine) kızarak gitmişti, bizim kendisine güç yetire-meyeceğimizi sanmıştı. Nihayet karanlıklar içinde (kalıp): "Senden başka tanrı yoktur. Senin şanın yücedir, ben zâlimlerden oldum!" diye yalvardı. 88- Biz de onun du'âsini kabul ettik ve onu tasadan kurtardık. İşte biz, inananları böyle kurtarırız. (Enbiyâ 73/87-88)</span></p>

  <p class="MsoNormal sgc-2"><span class="sgc-1">Enbiyâ: 73/87-88: Balık sahibi demek olan Zû'n-nûn, balığın karnında kalan Hz. Yûnus'tan kinayedir. Bu âyetlerde kavmine kızarak veya Rabbine canı sıkılarak ve kaçmakla sıkıntılardan kurtulacağını sanarak görevini bırakıp ülkesinden ayrılan Yûnus'un, bu hareketinden dolayı karanlıklar içinde, yani balığın karnında kaldığı ve kurtulması için Allah'a yalvardığı, Allah'ın da onu tasadan kurtardığı belirtilmektedir. Balığın karnında iken Yûnus'un tesbîhi ve kurtuluşu için yaptığı du'â anlatılmaktadır. Balığın karnında iken Yûnus: Senden başka tanrı yoktur. Senin sânın yücedir, ben zâlimlerden oldum!" demiştir.</span></p>

  <p class="MsoNormal sgc-2"><span class="sgc-1">Burada Allah'a yalvaran sâlih kullarına yüce Mevlâ'nın yetiştiğini, onları tasalardan kurtardığını vurgulamak üzere anlatılan bu kıssa, Kitaba Mukaddes'in 874-875. sayfalarında yer almıştır:</span></p>

  <p class="MsoNormal sgc-2"><span class="sgc-1">Şimdi Kitâb-ı Mukaddes'in Yûnus fıkrasını özetle buraya aktaralım:</span></p>

  <p class="MsoNormal sgc-2"><span class="sgc-1">" Amittay'ın oğlu Yunus'a Rabbin şu sözü geldi: Kalk Ninova(Mu-sul)'a git, o büyük şehre git ve ona karşı çağır. Çünkü onların kötülüğü benim önüme kadar çıktı. Fakat Yûnus, Rabbin önünden Tarşiş'e kaçmağa kalktı ve Yafa'ya indi. Ve Tarşiş'e giden bir gemi buldu. Navlununu verdi ve Rabbin önünden, uzağa, Tarşiş'e onlarla beraber gitmek için gemiye bindi.</span></p>

  <p class="MsoNormal sgc-2"><span class="sgc-1">"Ve Rab denizin üzerine büyük bir yel gönderdi, denizde büyük fırtına oldu. Gemiciler korktular, her biri kendi ilâhına feryâdetti ve hafiflik olsun diye gemide olan şeyleri denize attılar. Yûnus ise geminin dip ambarına inmiş, derin uykuya dalmıştı. Gemi reisi onu kaldırdı: 'Gelin de kur'a çekelim ve bilelim kimin yüzünden bu belâ başımıza geldi' dediler. Çekilen kur'a Yûnus'a isabet etti. İstemeye istemeye Yûnus'u denize attılar. Denizin ku­durması yatıştı. Rabbin hazırladığı büyük bir balık Yûnus'u yuttu ve Yûnus</span> <span class="sgc-1">üç gün, üç gece balığın karnında kaldı. Ve Rab balığa söyledi ve balık Yunus'u karaya kustu.</span></p>

  <p class="MsoNormal sgc-2"><span class="sgc-1">"Ve Rab tekrar Yûnus'a, Ninova'ya gitmesini buyurdu. Yûnus Nino-va'ya gitti. Ninova halkı Allah'a inandılar, tevbe ettiler. Rab Ninova halkından azabı kaldırdı. Allah'ın pişman olup azabı kaldırması, Yunus'un çok gücüne gitti. 'Yâ Rabbi ben senin çok merhametli olduğunu, çok acıyan, geç öfkelenen ve inayeti çok olup kötülükten pişman olan Allah olduğunu biliyordum. Onun için memleketimden kaçmağa karar vermiştim.'</span></p>

  <p class="MsoNormal sgc-2"><span class="sgc-1">"Ve Yûnus, şehirden çıktı, şehrin doğusunda oturdu ve orada kendisine bir çardak yaptı. Allah, Yunus'un başına gölge olmak için asma kabak fidanı yetiştirdi. Fakat ertesi gün kabak, kurt vurduğu için kurudu. Başına vuran sıcak güneşle Yûnus bayıldı, kendisi için ölümü diledi. Allah Yunus'a: "Sen emeğini çekmediğin ve büyütmediğin asma kabağına acıyorsun... ya ben Nineve için acımayayım mı?" dedi.</span></p>

  <p class="MsoNormal sgc-2"><span class="sgc-1">Yunus'un balık tarafından yutulması olayı üzerinde iki görüş vardır. Birine göre olay, Yunus'un Ninova halkına gönderilmesinden önce, diğerine göre sonra olmuştur. Birincisine göre Yûnus Kudüs yöresinde idi. Kral Hezekiyel onu, Irak'taki esir Yahudileri kurtarmak üzere göndermek istemiş, o da gitmek istememiş, kıyıda bir gemiye binmiş, gemi batmaya yüz tutunca kur'a çekilip Yûnus denize atılmış, balığın karnından çıktıktan sonra Ninova'ya gitmiş. Yukarıda özetleyerek verdiğimiz Kitâb-ı Mukaddes parçasından ise Yunus'un daha önce Ninova'da iken oradan ayrılıp gittiği, Tarsus civarında dolaştığı, balık olayından sonra Ninova'ya geldiği anlaşılmaktadır. Fakat eğer olay Akdeniz doğu sahilinde olmuşsa, balığın karnından atıldıktan sonra Yunus'un tâ 400-500 km.lik mesafeye gelmiş olması pek makul görünmüyor.</span></p>

  <p class="MsoNormal sgc-2"><span class="sgc-1">Kur'ân-ı Kerîm'in anlattığı bu kıssa, kendisine özgü bir bilgi değil, Kitâb-ı Mukaddes'te anlatılan ve herkesin inandığı bir öyküdür. Kur'ân bilinen bu olayı ibret olmak için anlatmaktadır. Asıl vurgulanmak istenen fikir, tevbe eden insanları Allah'ın affedeceğidir.</span></p>

  <p class="MsoNormal sgc-2"><span class="sgc-1">Biz, Nuh'a ve ondan sonra gelen peygamberlere vahyettiğimiz gibi, sana da vahyettik. Nitekim İbrahim'e, İsmâ'îl'e, İshâk'a, Ya'kûb'a, sıbtlara, isa'ya, Eyyûb'a, Yûnus'a, Harun'a, Süleyman'a da vahyetmiş ve Davud'a da Zebur'u vermiştik. (Nisa: 98/163) âyetinde de Yûnus, Allah'ın vahyettiği peygamberler arasında sayılmaktadır<a href="#_ftn1" name="_ftnref1" title=""></a></span></p>
</body>
</html>
