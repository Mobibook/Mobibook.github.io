<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft FrontPage 5.0" name="GENERATOR" />
  <meta content="FrontPage.Editor.Document" name="ProgId" />

  <title>Haram Olan Kadınlar</title>
  
<style type="text/css">
span.MsoFootnoteReference {
    vertical-align: super;
  }
  h3 {
    margin-top: 12pt;
    margin-right: 0;
    margin-bottom: 3pt;
    margin-left: 0;
    page-break-after: avoid;
    font-size: 13pt;
    font-family: Arial;
  }
  div.sgc-13 {
    mso-element: footnote-list;
  }
  span.sgc-12 {
    font-size: 8pt;
  }
  div.sgc-11 {
    mso-element: footnote;
  }
  span.sgc-10 {
    font-size: 8pt;
  }
  span.sgc-9 {
    font-size: 8pt;
    font-family: Times New Roman;
  }
  hr.sgc-8 {
    text-align: left;
  }
  span.sgc-7 {
    font-size: 10pt;
  }
  span.sgc-6 {
    font-size: 10pt;
    font-family: "Times New Roman";
  }
  h3.sgc-5 {
    margin: 0;
    margin-bottom: 0.0001pt;
  }
  span.sgc-4 {
    font-size: 10pt;
    font-family: "Times New Roman";
  }
  span.sgc-3 {
    font-size: 10pt;
    font-family: Times New Roman;
  }
  p.sgc-2 {
    text-align: justify;
    text-autospace: none;
  }
  span.sgc-1 {
    font-size: 10pt;
  }
</style>
</head>

<body>
  <p>HARAM OLAN KADINLAR<br />
  <br />
  Bu konu, evlenme maddesinde yazılmıştır. Ancak burada da bir özeti sunulmaktadır. Ayrıntı için oraya bakınız.<br />
  <br />
  Evlenilmesi haram olan kadınlar<br />
  <br />
  1) Müşrik Kadınlar:<br />
  <br />
  Allah'a ortak koşan kadınlarla, onlar inanıncaya kadar, evlenmeyin. (Allah'a ortak koşan hür kadın,) Hoşunuza gitse dahi, inanan bir câriye, ortak koşan bir kadından iyidir. Ortak koşan erkekler de inanıncaya kadar, onları (kadınlarınızla) evlendirmeyin. (Allah'a ortak koşan hür erkek) hoşunuza gitse dahi, inanan bir köle, ortak koşan bir adamdan iyidir. (Zîrâ) Onlar âteşe çağırıyorlar. Allah ise izniyle cennete ve mağfirete çağırıyor. İnananlara âyetlerini açıklıyor ki öğüt alsınlar. (Bakara: 92/221)<br />
  Bu âyet, mü'minlere, Allah'a ortak koşanlarla evlenmemeyi, onlara kız verip almamayı emretmekte; inanan köle ve cariyenin, müşrik olan hür erkek ve kadından daha hayırlı olduklarını, Allah'a ortak koşanların, insanları cehenneme çağırdıklarını, öğüt almaları için insanlara âyetlerini açıklayan Allah'ın ise, izniyle cennete ve mağfirete çağırdığını vurgulamaktadır.<br />
  Kendi maddesinde izah edildiği üzere şirk, ortak olmak, payı bulunmak; işrâk: ortak yapmak demektir. İf âl babından fâ'il ismi olan müşrik Allah'a ortak koşan, Allah ile insanlar arasında aracı tanrıların bulunduğuna inanıp, Allah'ın yanında onlara da tapmak suretiyle yaratıkları tanrılıkta Allah'a ortak yapan kimsedir. Kur'ân-ı Kerîm'de müşrik deyimi ile, İlâhî bir Kitaba sâhibolmayan, Allah'a inanmakla beraber başka tanrılara da tapan kimseler kasdedilir.<br />
  <br />
  Müşriklerle Yapılmış Eski Evlilikler Sona Erer:<br />
  <br />
  Ey inananlar, MvCmin kadınlar göç ederek size geldiği zaman, onları imtihan edin. Allah onların imanlarını daha iyi bilir. Eğer onların gerçekten inanmış olduklarını anlarsanız, onları kâfirlere geri döndürmeyin. Ne bu(kadı)nlar onlara helâldir, ne de onlar bunlara helâl olurlar. Onların (bu kadınlara) harcadıkları (mehrleri)ni onlara verin. Ücretlerini (mehir-lerini) kendilerine verdiğiniz takdirde bu(kadı)nlarla evlenmenizde sizin için bir günâh yoktur. Kâfir kadınların ismetlerini (nikâh bağlarını) tutmayın(on-ları salıverin ve kâfirlere katılan kadınlara) harcadığınız (mehr)i isteyin. Onlar da (size katılan kadınlarına) harcadıklarını istesinler. İşte size Allah'ın hükmü budur. Aranızda böyle hükmediyor. Allah bilendir, hüküm ve hikmet sahibidir. (Mümtehine: 111/10) âyetten, bazı Müslümanların, karılarının Müslüman olmadığı, kendileriyle beraber hicret etmeyip Mekke'de kaldıkları; kâfir nikâhı altında bulunan bir kısım kadınların da Müslüman oldukları ve kocalarını bırakıp Medine'ye gittikleri anlaşılıyor.<br />
  Bu âyette inananlara hitaben: 1) İnanarak hicret edip gelen kadınları, gerçekten inanmış olup olmadıklarını anlamak için imtihan etmeleri, gerçekten inanmış iseler onları kâfirlere geri vermemeleri; 2) Bu inanmış kadınların, kâfir kocalarına helâl olmadığı; 3) Kâfir kocalarının, bu kadınlara verdikleri mehrleri onlara geri verip bu kadınları onların nikâh bağından kurtarmaları; 4) Mehirlerini vermek suretiyle kendilerinin bu kadınlarla evlenebilecekleri; 5) Kâfir kadınları da nikâhları altında tutmamaları; 6) Küfürlerinden dolayı kendilerinden kaçıp kâfirlere katılan kadınlara vermiş oldukları mehirleri geri istemeleri; 7) Müşriklerin de, Müslümanlara katılan kadınlarına verdikleri mehirleri geri isteyebilecekleri buyurulmaktadır.<br />
  Âyette, dâr-i harbden kaçıp Müslümanlara sığınan kadınlarla, -bunlar evli olsalar dahi- evlenme helâl kılınmıştır. Çünkü kadın Müslüman olmakla kâfir (müşrik) kocasıyla bağını koparmış, iddeti dolduktan sonra kocasından ayrılmış olur. İnanmış erkeklerin de şirk koşan kadınlarıyla nikâh bağları çözülür.<br />
  Bakara: 92/221 'nci âyette olduğu gibi, bu âyet ile de Müslümanların, müşrik kadınlarla evlenmeleri veya daha önce evlenmiş bulundukları müşrik kadınlarla nikâh ilişkilerini sürdürmeleri yasaklanmıştır. Başlangıçta Müslümanın, müşrik kadınla evlenmesi caizdi. Daha doğrusu, eskiden yapılmış evlilikler sürerdi.<br />
  Hz. Peygamber'in kızı Zeyneb de uzun bir süre müşrik olan kocası Ebû'l-'Âş'ın yanında kalmıştır. Ebû'l-'Âş, Bedir Savaşında esîr düşünce Zeyneb kocasını kurtarmak için annesinin kendisine düğün hediyesi olarak taktığı gerdanlığını fidye olarak göndermiştir. Sonra Peygamber babasının isteği üzerine kocasını bırakıp Medine'ye gelmiş, fakat yine Ebû'l-'Âş'ı kocası bilmiştir. Ebû'l-'Âş, başka bir olayda yine tutsak edilip Medine'ye getirilmiş ve Zeyneb'den kendisini yanına alıp himaye etmesini istemiştir. Zeyneb de onu himayesine almıştır. Hz. Peygamber Zeyneb'in himayesini kabul etmiş, fakat ona, kocasının yanına varmamasını, zira artık onun, kendisine haram olduğunu tenbih etmiştir. Bundan sonra Ebû'l-'Âş, Mekke'ye gitmiş, oradaki işlerini tasfiye edip Medine'ye dönmüş, inanmış ve böylece, altı yıl ayrılıktan sonra, yeni bir nikâh kesilmeden eşi Zeyneb, kendisine helâl olmuştur.<br />
  Bazı fakihler, bu olaya bakarak, iddeti dolduktan sonra kadının serbest olduğunu, dilerse müşrik olan kocası Müslüman oluncaya kadar bekleyebileceğini, dilerse onunla nikâhını feshedip başka biriyle evlenebileceğini söylemişlerdir. Fakat çoğunluğun kanâatine göre kadının iddeti içinde kocası Müslüman olmazsa aradaki nikâh bozulur. Koca sonradan Müslüman olursa, o kadınla evlenebilmek için yeni bir nikâh kıyması ve mehr ödemesi gerekir. Zeyneb olayı bu hükmü değiştirmez. Çünkü Zeyneb olayı, bu âyetin inişinden önce olmuştur. Bu âyet, Müslüman kadınların ve erkeklerin kâfirlerle nikâh bağı kalmayacağını bildirdiği için artık hiçbir Müslüman kadının veya erkeğin, müşrik eşiyle nikâhı kalmaz .<br />
  <br />
  2) İddetini Doldurmamış Kadınlar:<br />
  <br />
  Boşanmış, fakat iddetini doldurmamış kadınlarla evlenilemez. İddetini tamamlayan kadın, kocasıyla anlaşırsa tekrar kocasına dönebilir:<br />
  <br />
  .</p>

  <p class="MsoToc3">&nbsp;Boşanmış kadınlar,üç kur'(üç âdet veya üç temizlik süresi bekleyip) kendilerini gözetlerler (hamile olup olmadıklarına bakarlar). Eğer Allah'a ve âhiret gününe ina­nıyorlarsa, Allah'ın kendi rahimlerinde yarattığını gizlemeleri (karın­larında çocuk bulunduğunu saklamaları) kendilerine helâl olmaz. Kocaları da bu arada barışmak isterlerse, onları geri almağa daha çok hak sahi­bidirler. Erkeklerin kadınlar üzerinde bulunan hakları gibi, kadınların da erkekler üzerinde hakları vardır. Erkeklerin, kadınlar üze-rinde(ki hakları), bir derece daha fazladır. Allah azizdir, hakimdir. (Bakara: 92/228)</p>

  <p class="MsoNormal sgc-2"><span class="sgc-1">Üç boşama hakkını da kullanmış olan koca, artık boşadığı karısına dönemez. Şayet kadın başka biriyle evlendikten sonra boşanır da eski kocasıyla evlenmek isterse o zaman eski karı koca yeniden evlenebilirler. Bunun amacı, kadını erkeğin despotluğundan kurtarmak, onu oyuncak haline getirmesini önlemektir:</span></p>

  <p class="MsoNormal sgc-2"><span class="sgc-1">&nbsp;Erkek yine boşarsa, artık bundan sonra</span> <span class="sgc-1">kadın, başka bir kocaya varmadan, kendisine helâl olmaz. O (vardığı adam) da kadını boşarsa, Allah'ın sınırları içinde duracaklarına inandıkları takdirde (eski karı-kocanın) tekrar birbirlerine dönmelerinde kendilerine bir günâh yoktur. İşte bunlar Allah'ın sınırlarıdır. (Allah) Bunları bilen bir toplum için açıklamaktadır. Kadınları boşadığınız zaman bekleme süre­lerini bitirdiler mi kendi aralarında güzelce anlaştıkları takdirde (eski) kocalarıyla evlenmelerine engel olmayın. Bu, içinizden Allah'a ve âhiret gününe inanan kimseye verilen öğüttür. Bu, sizin için daha iyi ve daha temizdir. Allah bilir, siz bilmezsiniz. (Bakara: 92/230,232)</span></p>

  <p class="MsoNormal sgc-2"><span class="sgc-1">Kocası ölen kadın, dört ay on gün bekledikten sonra istediğiyle evlenebilir. Ama iddetini tamamlamadan evlenemez.</span></p>

  <p class="MsoNormal sgc-2"><span class="sgc-1">içinizden ölenlerin, geriye bıraktıkları eşleri, dört ay on gün</span> <span class="sgc-1">(bekleyip) kendilerini gözetlerler. Sürelerini bitirince artık kendileri için uygun olanı yapmalarında size bir günâh yoktur. Allah yaptıklarınızı haber alır. Böyle (iddetini bekleyen) kadınlara evlenme isteğinizi, üstü kapalı biçimde bildirmenizde, yahut içinizde tutmanızda size bir günâh yoktur. Allah, sizin onları anacağınızı bilmektedir. Sakın, iyi söz söylemeniz dışında, onlarla bir gizli(buluşma)ya sözleşmeyin ve farz olan bekleme süresi sona ermeden nikâh bağını bağlamağa kalkmayın ve bilin ki Allah, içinizden geçeni bilir. O'ndan sakının ve yine bilin ki Allah, bağışlayandır, halimdir. (Bakara: 92/234-235)</span></p>

  <p class="MsoNormal sgc-2"><span class="sgc-1">Bu âyetler, kocası ölen kadınların, dört ay on gün beklemelerini, bu süre sonunda kendileri için uygun olanı yapabileceklerini; bekleme süresi içindeki kadınlara, üstü kapalı biçimde evlenme teklif edilebiliceğini yahut onunla evlenme niyyetinin içte saklanabileceğini; fakat onlarla kötü bir iş kurmaya sözleşilmemesini ve sürelerini doldurmadan onlarla nikâh kıyıl-mamasını; Allah'ın, gönüllerde dolaşan herşeyi bildiğini ve bağışlayan, esirgeyen olduğunu belirtmektedir.</span></p>

  <p class="MsoNormal sgc-2"><span class="sgc-1">Buna göre kocası ölen kadın, dört ay on gün bekler. Bu süre içinde kadının gebe olup olmadığı anlaşılır. Şayet gebe ise: "Gebe olanların süreleri de yüklerini bırakmalarına kadardır."<a href="#_ftn1" name="_ftnref1" title=""></a></span></p>
</body>
</html>
