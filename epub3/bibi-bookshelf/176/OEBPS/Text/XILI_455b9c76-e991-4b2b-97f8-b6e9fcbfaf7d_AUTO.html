<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft FrontPage 5.0" name="GENERATOR" />
  <meta content="FrontPage.Editor.Document" name="ProgId" />

  <title>Şuayb</title>
  
<style type="text/css">
h3 {
    margin-top: 12pt;
    margin-right: 0;
    margin-bottom: 3pt;
    margin-left: 0;
    page-break-after: avoid;
    font-size: 13pt;
    font-family: Arial;
  }
  h1 {
    margin-top: 12pt;
    margin-right: 0;
    margin-bottom: 3pt;
    margin-left: 0;
    page-break-after: avoid;
    font-size: 16pt;
    font-family: Arial;
  }
  p.MsoNormal {
    mso-style-parent: "";
    margin-bottom: 0.0001pt;
    font-size: 12pt;
    font-family: "Times New Roman";
    margin-left: 0;
    margin-right: 0;
    margin-top: 0;
  }
  span.MsoFootnoteReference {
    vertical-align: super;
  }
  p.MsoFootnoteText {
    margin-bottom: 0.0001pt;
    font-size: 10pt;
    font-family: "Times New Roman";
    margin-left: 0;
    margin-right: 0;
    margin-top: 0;
  }
  div.sgc-10 {
    mso-element: footnote-list;
  }
  div.sgc-9 {
    mso-element: footnote;
  }
  span.sgc-8 {
    font-size: 8pt;
  }
  span.sgc-7 {
    font-size: 8pt;
    font-family: Times New Roman;
  }
  hr.sgc-6 {
    text-align: left;
  }
  p.sgc-5 {
    text-align: justify;
    text-autospace: none;
  }
  span.sgc-4 {
    font-size: 10pt;
  }
  h1.sgc-3 {
    margin-bottom: 0.0001pt;
    margin-left: 0;
    margin-right: 0;
    margin-top: 0;
    text-align: center;
  }
  h3.sgc-2 {
    text-align: justify;
    margin-left: 0;
    margin-right: 0;
    margin-top: 0;
    margin-bottom: 0.0001pt;
  }
  span.sgc-1 {
    font-size: 10pt;
    font-family: Times New Roman;
  }
</style>
</head>

<body>
  <h3 class="sgc-2"><span class="sgc-1">&nbsp;</span></h3>

  <h1 class="sgc-3" id="sigil_toc_id_561"><a name="_Toc106025025"><span class="sgc-1">ŞU'AYB</span></a></h1>

  <p class="MsoNormal">&nbsp;</p>

  <p class="MsoNormal sgc-5"><span class="sgc-4">85- Medyen 'e de kardeşleri Şu'ayb'ı</span> <span class="sgc-4">(gönderdik): "Ey kavmim, dedi, Allah'a kulluk edin, sizin O'ndan başka tanrınız yoktur. Size Rabbinizden açık bir delil geldi. Ölçüyü ve tartıyı tam yapın, insanların eşyalarını eksik vermeyin, düzeltildikten sonra yer­yüzünde bozgunculuk yapmayın; eğer inananlar iseniz, böylesi sizin için daha iyidir! 86- Ve her yolun başına oturup da tehdîdederek inananları Allah yolundan çevirmeğe ve o(Hak yolu)nu eğriltmeğe çalışmayın; düşü­nün siz az idiniz, O sizi çoğalttı ve bakın, bozguncuların sonu nasıl oldu! 87- Eğer içinizden bir kısmı benimle gönderilene inanmış, bir kısmı da inanmamış ise, Allah aramızda hükmedinceye kadar sabredin; O, hükme­denlerin en iyisidir!" 88- Kavminden büyüklük taslayan ileri gelenler dediler ki: "Ey Şu 'ayb, mutlaka seni ve seninle beraber inananları kenti­mizden çıkarırız, ya da dînimize dönersiniz!" Dedi ki: "İstemesek de mi</span> <span class="sgc-4">&nbsp;(bizi yurdumuzdan çıkaracak veya dînimizden döndüreceksiniz)? 89- Allah, bizi sizin dîninizden kurtardıktan sonra eğer tekrar ona dönersek, Allah'ın üzerine yalan atmış oluruz. Rabbimiz Allah, dilemedikten sonra o(sizin dediğiniz dî)ne dönmemiz, bizim için olur şey değildir. Rabbimiz, bilgice her şeyi kuşatmıştır. Biz Allah'a dayanmışız. (Ey) Rabbimiz, bizimle kavmi­mizin arasın(daki iş)i gerçekle aç(ığa çıkar). Muhakkak ki sen (gerçekleri) aç(ığa çıkar)anlarin en iyisisin!" 90- Kavminden inkâr eden ileri gelenler dediler ki: "Eğer Şu'ayb'a uyarsanız muhakkak siz ziyana uğrarsınız!" 91- Derken o müthiş sarsıntı onları yakalayiverdi, yurtlarında diz üstü çökekaldılar. 92- Şu'ayb 'ı yalanlayanlar, sanki yurtlarında hiç oturmamış gibi oldular. Şu'ayb'ı yalanlayanlar... işte ziyana uğrayanlar, onlar oldu­lar. 93- (Şu'ayb,) Onlardan öteye döndü de: "Ey kavmim dedi, ben size Rabbimin mesajlarını duyurdum ve size öğüt verdim, artık kâfir bir kavme nasıl acırım! (A'râf: 39/85-93)</span></p>

  <p class="MsoNormal sgc-5"><span class="sgc-4">A'râf: 39/85-93. âyetlerde Sûrenin beşinci kıssa dizisi olarak Şu'ay-b'ın da'vet kıssası yer alır. Şu'ayb Aleyhisselâm da Medyen halkına pey­gamber olarak görevlendirilmiştir. Medyen kabile adı da olabilir, şehir adı da. Hicaz yolunda Maân yakınındaki şehre Medyen denilir. Hz. Şu'ayb, Arap peygamberlerdendir. Onun nesebini Hz. İbrahim'e dayandıran soy zincirleri ihtilaflıdır. Şu'ayb kıssasında Medyen halkının en belirgin özel­likleri, özellikle Hz. Muhammed'in kavmi ile ortak yanlan üzerinde durulur. Medyenlilerin en kötü alışkanlıkları, ölçü ve tartıdan çalmak, ticarete hîle karıştırmak idi.</span></p>

  <p class="MsoNormal sgc-5"><span class="sgc-4">Hz. Şu'ayb onlara, Allah'a kulluk etmelerini, O'ndan başka tanrıları olmadığını, O'ndan başkasına tapılamayacağını; Allah'tan&nbsp; gelen açık belge­ye, Allah'ın buyruklarına uyup ölçü ve tartıda eksiklik yapmamalarını, başkalarının hakkını çalmamalarını, düzelmiş olan yeryüzünde bozgun­culuk yapıp düzeni bozmamalarını, Allah yoluna engel olmamalarını, Alla­h'ın düz yolunu eğriltmemelerini; kendileri az iken Allah'ın, kendilerini çoğalttığını, buna şükretmeleri ve bozguncuların sonunun nasıl olduğunu düşünmeleri gerektiğini söylemiştir. "Eğer içinizden bir bölümünüz bana inandı, bir bölümünüz inanmadı ise Allah aramızda hüküm verinceye kadar sabrediniz, bekleyiniz. O, hüküm verenlerin en iyisidir." demiştir.</span></p>

  <p class="MsoNormal sgc-5"><span class="sgc-4">Fakat kavminin ileri gelenleri, Şu'ayb'ı ve inananları, kendi dinlerine dönmedikleri takdirde yurtlarından çıkarmakla tehdîdetmişler; Şu'ayb, Allah kendilerini o batıl yoldan kurtardıktan sonra tekrar ona dönmeleri durumunda Allah'a iftira etmiş olacaklarını, mü'minlerin asla Allah'ın</span>&nbsp; <span class="sgc-4">yolundan dönmeyeceğini, Allah'ın her şeyi bildiğini söylemiş ve kavmiyle kendileri arasında hak ile hükmetmesini Allah'tan niyaz etmiştir.</span></p>

  <p class="MsoNormal sgc-5"><span class="sgc-4">Kavminin ileri gelen kâfirleri, Şu'ayb'a uyanların ziyana uğrayacak­larını söylemişler, tehdîd ile zayıfların inanmasına engel olmağa çalışmış­lardı. Sonunda deprem, onları da yakalayıp yere sermiştir. Şu'ayb'ı yalan­layanlar da öteki peygamberleri yalanlayanların sonuna uğramışlar, sanki bu dünyâda hiç mal, mülk sahibi olmamış gibi silinip gitmişlerdir.</span></p>

  <p class="MsoNormal sgc-5"><span class="sgc-4">Şu'ayb da Lût gibi felâkete uğrayan kavminin ardından üzülmüş; "Ey kavmim, ben size Rabbimin buyruklarını duyurdum, size öğüt verdim. Ama siz söz dinlemediniz" demiş. Sonunda da: "Ben kâfir toplum için nasıl üzülürüm?" diyerek kendi kendisini tesellî etmiş, kâfir kavme üzül­menin bir yarar sağlamayacağını dile getirmiştir.</span></p>

  <p class="MsoNormal sgc-5"><span class="sgc-4">176- Eyke halkı da</span> <span class="sgc-4">gönderilen elçileri yalanladı.177- Şu'ayb, onlara demişti ki: "Korunmaz mısınız? 178- Ben sizin için güvenilir bir elçiyim. 179- Allah'tan korkun ve bana itâ'at edin. 180- Ben sizden, buna karşı bir ücret istemiyorum. Benim ücretim yalnız âlemlerin Rabbine aittir. 181- Ölçüyü tam yapın, eksiltenlerden olmayın. 182- Doğru terâzî ile tartın. 183- İnsanların hak­larını kısmayın. Yeryüzünde bozgunculuk yaparak karışıklık çıkarmayın. 184- Sizi ve önceki nesilleri yaratandan korkun." 185- Dediler: "Sen iyice büyülenmişlerdensin. 186- Sen de bizim gibi bir insansın, biz seni mutlaka yalancılardan sanıyoruz. 187- Eğer doğrulardansan o halde üze­rimize gökten parçalar düşür." 188- "Rabbim yaptığınızı daha iyi bilir" dedi. 189- Onu yalanladılar, nihayet o gölge gününün azabı, kendilerini</span> <span class="sgc-4">yakaladı. Gerçekten o, büyük bir günün azabı idi. 190- Muhakkak ki bunda bir ibret vardır ama yine çokları inanmazlar. 191- Şüphesiz Rabbin, işte üstün O'dur, merhamet eden O'dur. (Şu'arâ: 47/176-191)</span></p>

  <p class="MsoNormal sgc-5"><span class="sgc-4">Daha önce A'râf Sûresi'nde anlatılan Şu'ayb, Şu'arâ Sûresi'nin yedin­ci dizisini oluşturur. Kıssanın, burada yeni olan tarafı, Şu'ayb'm, kavmine, kendilerinden bir ücret istemediğini, Allah rızâsı için bu işi yaptığını; kavminin, onun da kendileri gibi bir insan olduğunu, onu yalancı ve büyülenmiş sandıklarını; eğer sözünde doğru ise yalanlamalarından ötürü üstlerine gökten parçalar düşürmesini söylemeleridir.</span></p>

  <p class="MsoNormal sgc-5"><span class="sgc-4">84- Medyen'e de kardeşleri Şu'aybh (gönderdik): "Ey kavmim,</span> <span class="sgc-4">dedi, Alah'a kulluk edin, sizin O'ndan başka tanrınız yoktur; ölçüyü ve tartıyı eksik yapmayın. Ben sizi bolluk içinde görüyorum ve ben sizin için kuşatıcı bir günün azabından korkuyorum! 85- Ey kavmim, ölçüyü ve</span> <span class="sgc-4">tartıyı tam dengeli yapın, insanların eşyasını eksik vermeyin ve yeryüzünde bozgunculuk yaparak kötülük etmeyin! 86- Eğer inanan insanlar iseniz, Allah'ın bıraktığı (kâr,) sizin için daha hayırlıdır. Fakat ben sizin üzerinize bekçi değilim! 87- Ey Şu 'ayb, dediler, senin namazın mı sana, babalarımızın taptığı şeylerden, yahut mallarımız üzerinde dilediğimizi yapmaktan vaz­geçmemizi emrediyor? Oysa sen, yumuşak huylu, akıllıfbir insan)sın! 88-Ey kavmim, dedi, bakın, ya ben Rabbimden bir kanıt üzerinde isem ve (O,) bana kendinden güzel bir rızık vermişse? Ben size menettiğim şeylerde size aykırı davranmak istemiyorum. Sadece gücümün yettiği kadar düzelt­mek istiyorum. Başarım ancak Allah(ın yardımı) iledir. Yalnız O'na dayan­dım ve yalnız O'na yönelirim! 89- Ey kavmim, bana karşı gelmeniz, sakın sizi Nûh kavminin, yahut HM kavminin veyahut Salih kavminin başlarına gelenler gibi bir felâkete uğratmasın! Lût kavmi henüz sizden uzak değildir. 90- Rabbinizden mağfiret dileyin, sonra O'na tevbe edin! Doğrusu Rabbim çok esirgeyen, çok sevendir." 91- Dediler ki: "Ey Şu'ayb, senin söyledik­lerinden çoğunu anlamıyoruz, biz seni içimizde zayıf görüyoruz. Kabilen olmasaydı seni mutlaka taşla(yarak öldürü)rdük! Senin bizim yanımızda hiçbir değerin yoktur! 92- Ey kavmim, dedi, size göre kabilem Allah'tan daha mı değerli ki O'nu arkanıza at(ıp unut)tunuz? Şüphesiz Rabbim yaptıklarınızı kuşatıcıdır (her şeyinizi bilmektedir). 93- Ey kavmim, ol­duğunuz yerde (yaptığınızı) yapın, ben de yapıyorum. Yakında kime azabın gelip kendisini rezîl edeceğini ve kimin yalancı olduğunu bileceksiniz. Gözetin,ben de sizinle beraber gözetmekteyim!" 94- Emrimiz gelince, Şu'-ayb'ı ve onunla beraber inanmış olanları bizden bir acıma ile kurtardık; zulmedenleri de o korkunç ses yakaladı, yurtlarında çöküp kaldılar. 95-Sanki orada hiç şenlik kurmamışlardı! İyi bilin ki, Semûd (kavmi) nasıl uzaklaşıp gittiyse Medyen halkı da öyle uzaklaşıp gitti. (Hûd: 52/84-95)</span></p>

  <p class="MsoNormal sgc-5"><span class="sgc-4">Hûd Sûresi'nin de yedinci dizisini oluşturan bu âyetlerde Şu'ayb'ı n, Kavmini tevhide, hak yola, doğruluğa çağırdığı; fakat kavmin, geleneksel dinlerinden ve alışkanlıklarından vazgeçmeyeceklerini söyledikleri; Şu'ayb ise sadece toplumu düzeltmek amacıyla çalıştığını; söylediklerine kendisi­nin de uyduğunu, özü sözü doğru bir insan olduğunu; sadece Allah'a dayandığını söyleyip, yanlış davranışları yüzünden eski peygamberlerin kavimleri gibi helake uğrayacakları konusunda kavmini uyardığı; fakat kavminin, kabilesi olmasa onu taşlayacaklarını söyleyip küfür ve inatlarında direndikleri; sonunda korkunç bir gürültü ile devrildikleri anlatılmaktadır.</span></p>

  <p class="MsoNormal sgc-5"><span class="sgc-4">Kıssa burada da Şu'arâ ve A'râf sûrelerinde birbirine yakın ibarelerle anlatılmıştır. Burada anlatılanlar, soyut bir hikâyeden ibaret değildir. Hz.</span> <span class="sgc-4">Muhammed'in da'vet hayatıyla ortak noktalardır. Yani Kur'ân'ın ilk mu­hatapları, bu âyetlerde geçmiş bir olayı anımsamakla kalmıyor, kendi huylarını, Hz. Muhammed'e karşı tutum ve davranışlarını, özetle kendi yaşantılarını da buluyorlardı. Zaten asıl önemli olan da bu kıssalar yoluyla yanlış tutum ve davranışlarını anlatıp Peygamber'in muhataplarını bu kötü davranışlarından vazgeçirmekti.</span></p>

  <p class="MsoNormal sgc-5"><span class="sgc-4">Kureyş kabilesi ticaretle geçinirdi. Kışın Yemen, yazın Şam tarafla­rına ticaret kervanları gönderirlerdi. Bol para kazanan yetenekli tüccarlar, aynı zamanda tefecilikle de halkın kanını emerler, tartı ve ölçüde hile yaparak halkın malını eksik verirlerdi. İşte Şu'ayb'ın kavmine söylediği: "Ölçü ve tartıyı tam yapın, halkın malını eksik vermeyin!" sözü, Kur'ân'ın dinleyicileri için de söyleniyordu.</span></p>

  <p class="MsoNormal sgc-5"><span class="sgc-4">Hz. Muhammed (s. a. v.) yalnız Allah'a kulluğa, dürüst davranmağa çağırdıkça bunlar, atalarının yolundan ayrılmayacaklarını, mallarında iste­dikleri gibi tasarruf edebileceklerini söyler, Kur'ân'ın derin içerikli sözlerini de düşünüp iyice anlamazlardı. Nitekim geceleyin Peygamber'in evinin çevresinde Kur'ân dinleyen Ebusüfyân, duyduğu sözler hakkındaki düşün­cesi sorulduğunda şöyle demiştir: "Vallahi ondan öyle sözler duydum ki hem mânâsını biliyorum, hem de amacını anlıyorum. Öyle sözler de duydum ki ne mânâsını anlıyorum, ne de amacını biliyorum.<span class="MsoFootnoteReference"><a href="#_ftn1" name="_ftnref1" title=""></a></span></span></p>
</body>
</html>
