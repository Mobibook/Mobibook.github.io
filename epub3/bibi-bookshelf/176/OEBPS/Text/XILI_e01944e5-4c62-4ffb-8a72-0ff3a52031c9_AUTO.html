<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft FrontPage 5.0" name="GENERATOR" />
  <meta content="FrontPage.Editor.Document" name="ProgId" />

  <title>Din Birliği</title>
  
<style type="text/css">
h1 {
    margin-top: 12pt;
    margin-right: 0;
    margin-bottom: 3pt;
    margin-left: 0;
    page-break-after: avoid;
    font-size: 16pt;
    font-family: Arial;
  }
  p.MsoNormal {
    mso-style-parent: "";
    margin-bottom: 0.0001pt;
    font-size: 12pt;
    font-family: "Times New Roman";
    margin-left: 0;
    margin-right: 0;
    margin-top: 0;
  }
  span.MsoFootnoteReference {
    vertical-align: super;
  }
  h3 {
    margin-top: 12pt;
    margin-right: 0;
    margin-bottom: 3pt;
    margin-left: 0;
    page-break-after: avoid;
    font-size: 13pt;
    font-family: Arial;
  }
  p.MsoFootnoteText {
    margin-bottom: 0.0001pt;
    font-size: 10pt;
    font-family: "Times New Roman";
    margin-left: 0;
    margin-right: 0;
    margin-top: 0;
  }
  div.sgc-11 {
    mso-element: footnote-list;
  }
  div.sgc-10 {
    mso-element: footnote;
  }
  span.sgc-9 {
    font-size: 8pt;
  }
  span.sgc-8 {
    font-size: 8pt;
    font-family: Times New Roman;
  }
  hr.sgc-7 {
    text-align: left;
  }
  h3.sgc-6 {
    text-align: justify;
    margin-left: 0;
    margin-right: 0;
    margin-top: 0;
    margin-bottom: 0.0001pt;
  }
  p.sgc-5 {
    text-align: justify;
  }
  p.sgc-4 {
    text-align: justify;
    text-autospace: none;
  }
  span.sgc-3 {
    font-size: 10pt;
  }
  h1.sgc-2 {
    margin-bottom: 0.0001pt;
    margin-left: 0;
    margin-right: 0;
    margin-top: 0;
    text-align: center;
  }
  span.sgc-1 {
    font-size: 10pt;
    font-family: Times New Roman;
  }
</style>
</head>

<body>
  <h1 class="sgc-2"><a name="_Toc104358896"><span class="sgc-1">DİN BİRLİĞİ</span></a></h1>

  <p class="MsoNormal sgc-4"><span class="sgc-3">&nbsp;</span></p>

  <p class="MsoNormal sgc-4"><span class="sgc-3">&nbsp;Onlar ki yanlarındaki Tevrat</span> <span class="sgc-3">ve İncil'de yazılı buldukları o ElçVye, o ümmî peygambere uyarlar. O peygamber ki kendilerine iyiliği emreder, onları kötülükten meneder; on­lara güzel şeyleri helâl, çirkin şeyleri harâmkılar; üzerlerindeki ağırlıkları, sırtlarındaki zincirleri kaldırıp atar. O'na inanan, destekleyerek ona yardım eden ve O'nunla indirilen nura uyanlar, işte felaha erecek olanlar, onlardır. (A'râf: 39/157)</span></p>

  <p class="MsoNormal sgc-4"><span class="sgc-3">Bu âyette, Mûsâ devrinden beri Allah'a inananlar, Hz. Muhammed Aleyhisselâm devrindeki mii'minlerle birleştirilmektedir. Allah'ın ây­etlerine inananlar, yalnız Tevrat âyetlerine inanmakla kalmaz, bütün pey­gamberler aracılığı ile gönderilen âyetlere inanırlar. Onlar, niteliklerini Tevrat ve İncil'de gördükleri, iyiliği emreden, kötülükten meneden, güzel şeyleri helâl, çirkin şeyleri haram kılan, üzerlerindeki ağırlıkları, ellerini kollarını bağlayan ma'nevî zincirleri kaldırıp atan Peygamber'e tâbi olurlar.</span></p>

  <p class="MsoNormal sgc-4"><span class="sgc-3">Bu âyetlerde Hz. Muhammed(s.a.v.)in, Yahûdî dininde bulunan birçok ağır hükmü kaldırıp insanları bu bağlayıcı zincirlerden kurtardığı anlatılıyor. Kur'ân'ın bağlayıcı zincirler olarak nitelediği hükümler, aslında Allah'ın koyduğu hükümler değil, Yahudilerin zaman içinde dine kattıkları şeylerdir. Hz. Muhammed Aleyhisselâm, din diye ortaya atılan bu insan katmalarını, asıl dinden ayıklayıp kaldırmış, Kur'ân ile bütün dinlerin özü ortaya çıkmıştır. Ama ne yazık ki insan kafası, basit düşünceler, Kur'ân'ın bu geniş ufuklarını da daraltacak, akli spekülasyonlarla (kıyaslarla), Kur'ân'ın getirmediği birçok şeyi dine katacak, Allah'ın geniş yolunu daraltacaktır.</span></p>

  <p class="MsoNormal sgc-4"><span class="sgc-3">İşte insanları hurafe, bâtıl düşünce zincirlerinden kurtaran ümmî Peygambere inanıp onu destekleyen, ona yardımcı olan, onunla indirilmiş bulunan Kur'ân nurunu izleyenler, kurtuluş ve başarıya ererler. Böylece İsrâîloğulları, Tevrat yanında Kur'ân'a da inanmaya da'vet edilmektedir. Çünkü Allah'ın âyetleri bir bütündür. Bir peygambere gelen vahyi kabul</span> <span class="sgc-3">edip ötekine geleni inkâr etmek, dinle bağdaşmaz. Zira Allah'ın lütfü kimsenin tekelinde değildir. Allah, dilediği ulustan, dilediği kulunu pey­gamber seçer. Peygamberlik, tek bir ulusa veya özel bir aileye mahsus değildir.</span></p>

  <p class="MsoNormal sgc-4"><span class="sgc-3">Bu âyette Hz. Muhammed'in vasfının, Tevrat ve İncil'de yazılmış olduğu bildirilmektedir. Bugün mevcut Tevrat ve İncil'de Hz. Muham­med'in geleceğine dair bazı işaretler vardır. Ancak bunların, ancak yorum sonucu Hz. Muhammed'e işaret olduğu anlaşılır. Fakat onu daha açık niteleyen bazı parçaların, Peygamber devrinden sonra kaybolmuş olması kuvvetle muhtemeldir.</span></p>

  <p class="MsoNormal sgc-4"><span class="sgc-3">Her peygamberin getirdiği din, dil itibarıyla özel, içerik itibarıyla geneldir. Hz. Muhammed'e gelen vahiyler de, dil olarak ilk muhatabı olan Araplara hitabetmektedir. Fakat içeriği geneldir, bütün insanlığa şamildir. Aslında her Tanrı peygamberinin dininin içeriği özel değil, evren­seldir, nasyonal değil, enternasyonaldir. Zaten bütün İlâhî dinler, temelde aynı inanç ve temel yasaları taşırlar. Sonradan gelen peygamberler, kendin­den önceki peygamberlerin şerîatini kaldırmaz, onu destekler; ancak za­manla o şerîate katılan zorlaştırıcı hükümleri, hurafeleri kaldırırlar.</span></p>

  <p class="MsoNormal sgc-4"><span class="sgc-3">İşte bütün insanlığın peygamberi olan Hz. Muhammed'in Kur'ân'ı da önceki Kitâbları kaldırıp atıcı değil, onları doğrulayıcı, onlara sahip çıkıcı ve onları kollayıcıdır. Ancak o Kitâbların dinine katılmış zorlaştırıcı, bâtıl inanç ve hükümleri düzeltir. İnsanları, Kitâblarının özüne dönmeğe çağırır. Âyette Kitâb ehlinden istenen, Kitâblarını ve şerîatlerini tümüyle bırakmaları değil, Hz. Muhammed'e gelen vahiylerin de Tanrı'dan geldiğini kabul edip, onun tanımladığı biçimde İlâhî dinin özüne dönmektir. Hz. Muhammed'e karşı çıkmadıkları, onun dinine engel olmadıkları takdirde, kendi Kitâblarının ve şerîatlerinin hükmüyle amel etmekte serbesttirler. Zaten ileride izah edeceğimiz üzere Kur'ân, şerîatlerin uluslara göre değişeceğini, bu konunun tartışılmayacak kadar net bir gerçek olduğunu vurgulamıştır.</span></p>

  <p class="MsoNormal sgc-4"><span class="sgc-3">Allah'ın gönderdiği dinlerin özü birdir. Tevrat, İncîl ve Kur'ân. Bunların üçü de birbirini destekleyen vahiylerdir. Yahudilik, Hıristiyanlık ve Müslümanlık, özde bir oldukları için Kur'ân, kendinden önceki Kitâbdan saygı ile söz eder ve Kitâb sahiplerini, Kitâblarının hükümlerini gereğince uygulamağa çağırır. Kitâblarını gereğince uygulamayıp sadece işlerine gelen bazı kısımlarını uygulayan, işlerini gelmeyen kısımlarını unutan, terk eden Kitâb ehlini, kâfir, zâlim ve fâsık olarak nitelendirirken; Müslü­manlarla birlikte Kitâblarını güzelce uygulayan Yahudilerin, sâbiîlerin veHıristiyanların da korku ve üzüntü çekmeyeceklerini, cennete gireceklerini vurgular:</span></p>

  <p class="MsoNormal sgc-4"><b><span class="sgc-3">&nbsp;65-</span></b> <span class="sgc-3">Eğer Kitâb ehli</span> <span class="sgc-3">inanıp korumalardı, onların kötülüklerinden geçerdik ve onları ni'meti bol cennetlere sokardık. 66- Eğer onlar Tevrat'ı, İncil'i ve Rablerinden kendilerine indirileni gereğince uygulasalardı, muhakkak ki üstlerinde(ki ağaçların meyvelerinde)n ve ayaklarının altın(daki ürünler)den yerlerdi. İçlerinde tutumlu (ılımlı) bir ümmet var, ama onlardan çoğu, ne kötü işler yapıyorlar?...<b>68</b>- De ki: "Ey Kitâb ehli, siz Tevrat'ı, İncil'i ve Rab-bi'nizden size indirileni uygulamadıkça bir esas üzerinde değilsiniz..." <b>69</b>- İnananlar, Yahudiler, Sabitler ve Hıristiyanlar (dan) Allah'a ve âhiret gününe inanan ve iyi işler yapanlara korku yoktur ve onlar üzülmeye­ceklerdir. (Mâide: 110/65-69)</span></p>

  <p class="MsoNormal sgc-4"><span class="sgc-3">Arabistan'da çıkan bu üç dinin özde birliğini vurgulamak üzere Kitâb ehlinin kesip pişirdiklerinin Müslümanlara, Müslümanların yiyeceklerinin de öteki Kitâb ehline helâl olduğu; Müslümanların, Kitâb ehli kadınlarıyla evlenebilecekleri bildirilmiştir (Mâide: 110/5).</span></p>

  <p class="MsoNormal sgc-4"><span class="sgc-3">Ancak Yahûdî ve Hıristiyanların velî edinilmemesi de emredilmiştir (Mâide: 110/51). Burada yasaklanan, Yahûdî ve Hıristiyanlarla dostluk kurmak değil, onları velî edinmek, onların himayesine girmektir. Dostluk başka, velî edinmek başka şeydir. Müslümanlar, önce kendilerine, kendile­rinden olana güvenmelidirler.</span></p>

  <p class="MsoNormal sgc-4"><span class="sgc-3">Yahûdî ve Hıristiyanlarla sıkı dostluk kurmayı yasaklayan âyetten birkaç âyet sonra gelen 57-58. âyetler, onlarla sıkı dost olma yasağının, genel değil, İslâm ile alay eden, Müslümanların inancını küçük gören Yahûdî ve Hıristiyanlar hakkında olduğu anlaşılır: "Ey inananlar, sizden önce kendilerine Kitâb verilmiş olanlardan ve kâfirlerden, dininizi eğlence ve oyun yerine koyanları dost tutmayın; inanıyorsanız, Allah'tan korkun. Namaza çağırdığınız zaman onu eğlence ve oyun yerine koydular. Düşüncesiz bir topluluk oldukları için böyle yaptılar."</span></p>

  <p class="MsoNormal sgc-4"><span class="sgc-3">Mümtehine Sûresinde de şöyle bıryuruJmakradjr: "Allah sizi, din hakkında sizinle savaşmayan ve sizi yurtlarınızdan çıkarmayan kimselere iyilik etmekten, onlara adaletli davranmaktan menetmez. Çünkü Allah adalet yapanları sever. Allah sizi, ancak sizinle din hakkında savaşan, sizi yurtlarınızdan çıkaran ve çıkarılmanız için yardım eden kimselerle dost olmaktan meneder. Kim onlarla dost olursa işte onlar zâlimlerdir'" (Mümtehine: 111/8-9)</span></p>

  <p class="MsoNormal sgc-4"><span class="sgc-3">Hiçbir milletin veya kişinin, kendisini Allah'ın seçkin kulu saymaya, başkalarından üstün görmeğe hakkı yoktur. Allah âlemlerin Rabbidir. İnsanların hepsi Allah'ın kuludur. Her toplumda iyiler de vardır, kötüler de. Yahudilerin de kötüleri yanında iyileri de vardır: "Onların içinde de ılımlı, Qrta yolda giden bir toplum vardır ama çokları ne kötü işler yapıyorlar!" (Mâide: 110/66)</span></p>

  <p class="MsoNormal sgc-4"><span class="sgc-3">Bu âyetler, İslâmın özünü ortaya koymaktadır. Kâh İbrahim milleti, kâh hanîf olarak tanımlanan İslâmın üç temeli vardır: Tevhîd, âhirete iman ve sâlih amel. Kur'ân, Allah'ı birleyen, yalnız O'na kulluk eden herkesi, sözde Müslüman olmasalar bile, özde Müslüman kabul etmekte ve cennetlik saymaktadır.</span></p>

  <p class="MsoNormal sgc-4"><span class="sgc-3">Kur'ân-ı Kerîm, insanlar arasında bozgunculuk yapmağa, savaş çıkarmağa çalışan Yahudileri kınarken, dinlerinin ruhuna bağlı kalan ılımlı insanları da övmekte, bütün bir milleti kötü sıfatıyla damgalamamakta, Kitâblarının hükümlerini doğru uyguladıkları takdirde bolluk içinde yaşayacaklarını bildirmekte ve onları, Kitâblarını gereğince uygulamağa çağırmakta, Kitâblarının hükümlerini uygulamadıkça bir temel üzerinde olmayacaklarını belirtmektedir (Mâide: 110/63-70).</span></p>

  <p class="MsoNormal sgc-4"><span class="sgc-3">İnananlar, hangi dinden olursa olsun, Allah'a inanıp O'na tapanları, Allah'a inanmayanlara tercih ederler. İnananların, Allah'ı tanımayanları, Allah'a inananlara tercih etmesi, gerçek imanla bağdaşır şey değildir (Mâide: 110/81).</span></p>

  <p class="MsoNormal sgc-4"><span class="sgc-3">Allah'ın, bütün peygamberler aracılığı ile insanlara gönderdiği din İslâm, yani sadece Allah'a tapma dinidir. Allah, İslâmdan başka bir dine razı olmaz. İslâm Allah'ın nurudur. Allah, nurunu tamamlamayı üzerine almıştır: "Allah'in nurunu ağızlarıyla söndürmek istiyorlar. Halbuki kâfirler hoşlanmasa da Allah, mutlaka nurunu tamamlamak ister. O Elçisini, hidâyet ve hak dinle gönderdi ki ortak koşanlar hoşlanmasa da Hakk'ın dinini bütün dinlerin üstüne çıkarsın (yalnız kendisine tapılmayı egemenkılsın)." (Tevbe: 113/32-33, Saf: 108/9 ve Fetih: 109/28)</span></p>

  <p class="MsoNormal sgc-4"><span class="sgc-3">Ra'd 87/23'de belirtildiği üzere Kitâb ehli, kendi Kitâblarını doğ­rulayan Kur'ân'ın inmesinden sevinç duymuşlardır. Çünkü yeni vahyin, Kitâblarını doğrulaması, kendi durumlarını güçlendirir. Tevhide bağlı olan Kitâb ehli, ibâdetin yalnız Allah'a yapılacağını, yalnız O'nun yasalarına uyulacağını söylüyorlardı. Ancak onların Kitabı ibranice olduğu için Araplar onu anlamıyorlardı. Şimdi o Kitabın içeriği, son derece vecîz bir üslûb ile Hz. Muhammed'e vahyedilmekte, böylece Araplar da şirki bırakıp yalnız Allah'a kulluk etmeğe çağırtmaktadır.</span></p>

  <p class="MsoNormal sgc-4"><span class="sgc-3">Kendilerinin inandıkları temel prensipleri Araplara ve bütün pu-tataparlara inandırmak üzere indirilen ve İlâhî Kitabı doğrulayan; onları reddetmeyen, tersine koruyan, gereğinin yapılmasını isteyen Kur'ân'ın inmesinden, insaflı her Kitâb sahibinin elbette sevinç duyması gerekir.</span></p>

  <p class="MsoNormal sgc-4"><span class="sgc-3">Özü bir olan İlâhî dinler, insanları birbirine düşürüp düşman etmek, kırdırmak için değil, aynı ülkü ve idealde birleştirip kaynaştırmak için gönderilmiştir. Dinlerdeki ayrılık, insan egoizminin ürünüdür.</span></p>

  <p class="MsoNormal sgc-4"><span class="sgc-3">A'râf: 39/59-93'ncü âyetlerde bir dizi peygamberin da'vet kıssaların-daki ortak noktalar anlatılır:</span></p>

  <p class="MsoNormal sgc-4"><span class="sgc-3">Bütün peygamberler insanları bir tek Allah'a kul olmağa, Allah'tan başka tannlaştırdıkları şeyleri bırakmağa da'vet etmişler; kavimlerinin, özellikle servet ve mevki ile şımarmış zengin takımı onları engellemeğe çalışmışlar. Peygamber ne kadar öğüt vermiş, ne kadar uyarmış ise uyarıları kâr etmemiş, nihayet azabı hak eden inkarcı kavim İlâhî azâb ile yıkılıp gitmiştir.</span></p>

  <p class="MsoNormal sgc-4"><b><span class="sgc-3">&nbsp;51</span></b><span class="sgc-3">- Ey elçiler, güzel şeylerden yerin</span> <span class="sgc-3">ve yararlı iş yapın. Çünkü ben yaptıklarınızı bilmekteyim. <b>52</b>- Ve işte sizin bu ümmetiniz, bir tek ümmettir; ben de sizin Rabbinizim; benden korkun! (Mü'minun: 74/51-52)</span></p>

  <p class="MsoNormal sgc-4"><span class="sgc-3">Bu âyetlerde bütün peygamberlere yöneltilen hitap, iki şekilde yorum­lanmıştır:</span></p>

  <p class="MsoNormal sgc-4"><b><span class="sgc-3">1)</span></b><span class="sgc-3">&nbsp; Her peygambere, kendi devrinde böyle emir ve tavsiye edildiği anlatılmaktadır.</span></p>

  <p class="MsoNormal sgc-4"><b><span class="sgc-3">2)</span></b><span class="sgc-3">&nbsp; Hitap bütün peygamberlere ise de asıl kasdedilen, Hz. Muham-med'dir. Ona böyle çoğul olarak hitabedilmekle bütün peygamber-ler aynı</span> <span class="sgc-3">kategoriye sokulmakta, aynı görevle görevlendirilmiş oldukları; bütün pey­gamberlere helâl, güzel, temiz şeyleri yemelerinin; iyi ve güzel işler yapma­larının emredildiği anlatılmaktadır. Yani bütün peygamberlerin getirdikleri dinin esası, helâl, temiz şeyleri yemek, güzel işler yapmaktır. "Ey Muham-med, her peygambere verilen emir bu olduğu gibi, sana verilen emir de budun. Ey peygamberler siz, o putataparların, câhillerin uydurduk-ları hükümlere, geleneksel dine bakmayın; güzel, temiz şeyleri yeyin ve güzel işler, ibâdetler yapın!" buyurulduktan sonra bütün elçilerin aynı prensipleri öğütlediklerini belirtmek üzere: "işte sizin bu ümmetiniz, bir tek ümmettir: Allah'a teslim ve O'na kul olma şeriatıdır. Ben de sizin Rabbinizim; benden korkun!" buyurulmuştur. Burada ümmet toplumsal din anlamınadır. Aynı ülkü ve prensiplere bağlı olan din toplumunu belirtir.</span></p>

  <p class="MsoNormal sgc-4"><span class="sgc-3">Ayrıntılar değişik olsa da bütün peygamberlerin da'vet kıssalarında ortak noktalar bunlardır. Peygamber kıssalarının ortak noktalarının anlatıl-masındaki hikmet, onların getirdikleri dinlerin birliğini, peygamberlerin, birbirinin misyonunu sürdürdüğünü ve tamamladığını vurgulamaktır.</span></p>

  <p class="MsoNormal sgc-4"><span class="sgc-3">Üç İlâhî Kitâb dikkatle okunursa, bunların özünün bir olduğu, hep­sinin de insanları Allah'a kulluğa, güzel işler yapmağa, hümanizme çağırdığı anlaşılır. Ya bu düşmanlıklar, sürtüşmeler, kavgalar? Bunların kaynağı İlâhî Kitâblar değil, onları istedikleri gibi yorumlayan din adamlarının yorumlarıdır. Halkı bu yorumlarla şartlandırmakla din adamları veya din âlimleri &nbsp;, İlâhî irâdenin tersine, insanlar arasına düşmanlık tohumlarını ekmişlerdir. Tarihte haçlı seferleri bunun örneği olduğu gibi Bosna Hersek ve Kosova'da Sırp katliamları bunun ürünüdür. Hattâ bu yanlış yorumlar o kadar kışkırtıcı olmaktadır ki kardeş milleti mezheplere bölmekte, kardeşi kardeşe dahi kırdırmaktadır. İşte İrlanda'da yıllardan beri süren Katolik ve Protestan kavgaları ve çok yakın zamanda meydana gelen Sivas olayları.</span></p>

  <p class="MsoNormal sgc-4"><span class="sgc-3">Peygamberlerin mesajları dil bakımından ayrı ise de anlam ve ruh bakımından birdir. Çünkü hepsinde vurgulanan temel prensip, Allah'a ve âhirete iman ile sadece Allah'a ibâdet etmek ve salih ameller yapmaktır. Her peygamber ümmetine bunları anlatmağa çalışmıştır. Bundan dolayı herhangi bir peygambere tabi olan, -ötekilerini de inkâr etmemek şartıyla-diğerlerine de tabi olmuş sayılır: "Biz, O'nun elçileri arasında bir ayırım yapmayız (hepsine inanırız)." (Bakara: 92/285),</span></p>

  <p class="MsoNormal sgc-4"><span class="sgc-3">"Onlar ki Allah ‘a ve elçilerine inandılar, onlar arasında bir ayırım yapmadılar; işte onların da Allah, pek yakında mükâfatlarını verecektir. Şüphesiz Allah, çok bağışlayan, çok esirgeyendir." (Nisa1: 98/152)</span></p>

  <p class="MsoNormal sgc-4"><span class="sgc-3">"Şüphesiz iman edenler, Yahudiler, Hıristiyanlar ve Sâbüler, bunlar­dan her kim Allah'a ve âhir et gününe inanır, iyi iş yaparsa elbette onlara Rableri katında mükâfat vardır; onlara korku yoktur ve onlar üzülmeyecek­lerdir. " (Bakara: 92/62, Mâide: 110/69)</span></p>

  <p class="MsoNormal sgc-4"><span class="sgc-3">"Kendilerine bilgi verilmiş olanlar, Rabbinden sana indirilenin ger­çek olduğunu, galip ve övgüye layık Allah'ın yoluna ilettiğini görür(bi-lirjler."(Sebe: 58/6)</span></p>

  <p class="MsoNormal sgc-4"><span class="sgc-3">Bu âyetler, Kitâb ehlinden iyi niyetli bilginlerin, Hz. Muhammed'e gelen âyetlerin vahiy olduğuna inandıklarını belirten âyetlerdendir. Kitâb ehli bilginlerinin, Kur'ân'ın vahiy olduğunu bilmeleri, Kur'ân'da anlatılan* kıssa ve prensiplerin, kendi Kitâblanndaki kıssa ve prensiplere uygun olmasındandır. Hz. Muhammed'in okur yazar olmadığını, İbrânîce bil-me-diğini düşünen Kitâb sahipleri, ona gelen bu sözlerin, kendi sözleri ola­mayacağını, bunların ona vahiy yoluyla verildiğini anlayıp kabul etmiş­lerdir. İşte Kur'ân, gerçeği itiraf eden böyle insaflı dinbilimcilerini övmek­tedir. Aşağıdaki âyetler, iyi niyetli dinbilimci Kitâb ehlinin, Kur'ân karşı­sında olumlu tutumlarını anlatmaktadır:</span></p>

  <p class="MsoNormal sgc-4"><span class="sgc-3">"De ki: 'Siz ister ona inanın, ister inanmayın. O, daha önce kendilerine bilgi verilenlere okunduğu zaman onlar, derhal çeneleri üstüne secdeye kapanırlar. Rabbimizin sânı yücedir, gerçekten Rabbimizin sözü mutlaka yerine getirilir!' derler. Ağlayarak çeneleri üstüne secdeye kapanırlar ve Kur'ân, onların derin saygısını artırır." (İsrâ: 50/107-109)</span></p>

  <p class="MsoNormal sgc-4"><span class="sgc-3">"De ki: 'Hiç düşündünüz mü: Eğer bu Kur'ân, Allah katından olduğu halde siz onu tanımamışsanız; İsrâîloğullarından bir şâhid de bunun benzerin(in Tevrat 'ta bulunduğun)a tanık olup inandığı halde siz inanmağa tenezzül etmemişseniz durumunuz nice olur?' " (Ahkaf: 66/10)</span></p>

  <p class="MsoNormal sgc-4"><span class="sgc-3">"Kendilerine Kitâb verdiğimiz kimseler, ona indirilen(Kur'ân)dan sevinirler....De ki: 'Benimle sizin aranızda Allah'ın ve yanında Kitâb bilgisi bulunanların tanık olması yeter.'" (Ra'd: 87/36,43)</span></p>

  <p class="MsoNormal sgc-4"><span class="sgc-3">"Kitâb ehlinden öyleleri var ki Allah'a inanırlar, size indirilene ve kendilerine indirilene inanırlar; Allah'a karşı saygılıdırlar; Allah'ın âyetlerini birkaç paraya satmazlar. Onların mükâfatı da Rableri katındadır. Şüphesiz Allah, hesabı çabuk görendir." (Âl-i İmran: 94/199)</span></p>

  <p class="MsoNormal sgc-4"><span class="sgc-3">"Fakat içlerinde ilimde derinleşmiş olanlar ve mü'minler, sana indirilene ve senden önce indirilene inanırlar. O namazı kılanlar, zekâtı verenler, Allah'a ve âhiret gününe inananlar var ya, işte onlara büyük mükâfat vereceğiz!" (Nisa': 98/162)</span></p>

  <p class="MsoNormal sgc-4"><span class="sgc-3">"Resule indirilen(Kur'an)ı dinledikleri zaman, tanıdıkları gerçekten dolayı gözlerinin yaşla dolup taştığını görürsün. Derler ki: 'Rabbimiz, inandık, bizi şâhidlerle beraber yaz! Biz Rabbimizin bizi iyiler arasına katmasını umarken neden Allah'a ve bize gelen gerçeğe inanmayalım?' Bu sözlerinden dolayı Allah onlara, altlarından ırmaklar akan, içinde ebedi kalacakları cennetler verdi. Güzel hareket edenlerin mükâfatı işte budur!n (Mâide: 110/83-85)</span></p>

  <p class="MsoNormal sgc-4"><span class="sgc-3">Bu âyetler Kur'ân vahyini kabul eden Kitâb ehlini övmekte ve onlara da ebedî saadeti, cenneti va'detmektedir. Peygamber Aleyhisselâm'ın devrinde Kur'ân'in Hakk'ın vahyi olduğunu kabul eden insaflı dinbilimcileri &nbsp;olduğu gibi,bugün de Kut'ân'ı okuyan insaflı dinbilimciJer çıkmaktadır. Bunların hemen dinlerini bırakacaklarını beklemek fazla iyimserlik olur. Ama bunların, Kur'ân'm vahiy olduğunu, onu getiren insanın peygamber olduğunu kabul etmeleri, inançlarını da Kur'ân'ın tanımladığı biçimde tevhîd esasına göre düzeltmeleri, ebedî saadetleri için yeterlidir. Kur'ân, Allah'ın birliğine inanan ve yalnız O'na tapan insanların, birbirlerine destek olmalarını, tek Allah'a iman ve ibâdette birleşmelerini istemektedir:</span></p>

  <p class="MsoNormal sgc-4"><span class="sgc-3">"De ki: 'Ey Kitâb ehli, bizim ve sizin aramızda eşit olan söze gelin: Yalnız Allah'a tapalım, O'na hiçbir şeyi ortak koşmayalım; birbirimizi Allah'tan başka rablar edinmeyelim." (Âl-i İmran: 94/64)</span></p>

  <p class="MsoNormal sgc-4"><span class="sgc-3">Bakara: 92/62'nci âyetin tefsirinde İmam Kuşeyrî şöyle diyor:</span></p>

  <p class="MsoNormal sgc-4"><span class="sgc-3">&nbsp;Asıl bir olunca yolun ayrılığı, güzel kabul görmeğe engel olmaz.</span></p>

  <p class="MsoNormal sgc-4"><span class="sgc-3">Her kim yüce Allah'ın âyetlerini doğrular, O'nun kendi zâtı ve sıfatları hakkında söylediklerine inanırsa; şerîatin farklı olması, isim ayrılığı, rızâyı kazanmaya zarar vermez. Bundan dolayı (Allah ta'âlâ): 'İman edenler, Yahudi olanlar...' dedi. Sonra da: 'Bunlardan her kim inanırsa...' dedi. Yani ma'rifet(gerçek bilgi)lerde ittifak ederlerse, hepsine de güzel gelecek ve bol sevâb vardır. Mü'min Hakk'in güvencesinde olandır. Kim yüce Hakkın güvencesinde bulunursa, elbette onlara korku olmaz ve onlar üzülmezler."<a href="#_ftn1" name="_ftnref1" title=""></a></span></p>
</body>
</html>
