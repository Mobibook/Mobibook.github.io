<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft FrontPage 5.0" name="GENERATOR" />
  <meta content="FrontPage.Editor.Document" name="ProgId" />

  <title>İnsanın Karakteri</title>
  
<style type="text/css">
h1 {
    margin-top: 12pt;
    margin-right: 0;
    margin-bottom: 3pt;
    margin-left: 0;
    page-break-after: avoid;
    font-size: 16pt;
    font-family: Arial;
  }
  p.MsoNormal {
    mso-style-parent: "";
    margin-bottom: 0.0001pt;
    font-size: 12pt;
    font-family: "Times New Roman";
    margin-left: 0;
    margin-right: 0;
    margin-top: 0;
  }
  span.MsoFootnoteReference {
    vertical-align: super;
  }
  p.MsoFootnoteText {
    margin-bottom: 0.0001pt;
    font-size: 10pt;
    font-family: "Times New Roman";
    margin-left: 0;
    margin-right: 0;
    margin-top: 0;
  }
  div.sgc-10 {
    mso-element: footnote-list;
  }
  div.sgc-9 {
    mso-element: footnote;
  }
  span.sgc-8 {
    font-size: 8pt;
  }
  span.sgc-7 {
    font-size: 8pt;
    font-family: Times New Roman;
  }
  hr.sgc-6 {
    text-align: left;
  }
  h1.sgc-5 {
    text-align: justify;
    margin-left: 0;
    margin-right: 0;
    margin-top: 0;
    margin-bottom: 0.0001pt;
  }
  p.sgc-4 {
    text-align: justify;
    text-autospace: none;
  }
  span.sgc-3 {
    font-size: 10pt;
  }
  h1.sgc-2 {
    margin-bottom: 0.0001pt;
    margin-left: 0;
    margin-right: 0;
    margin-top: 0;
    text-align: center;
  }
  span.sgc-1 {
    font-size: 10pt;
    font-family: Times New Roman;
  }
</style>
</head>

<body>
  <h1 class="sgc-2"><a name="_Toc104299653"><span class="sgc-1">İNSANIN KARAKTERİ</span></a></h1>

  <p class="MsoNormal sgc-4"><span class="sgc-3">&nbsp;</span></p>

  <p class="MsoNormal sgc-4"><span class="sgc-3">15- Fakat insan böyledir; Rabbi ne</span> <span class="sgc-3">zaman kendisini sınayıp ona ikramda bulunur, ona nimet verirse: "Rabbim bana ikram etti" der. 16- Ama Rabbi onu sınayıp rızkını daraltırsa: "Rabbim beni küçük düşürdü (perişan etti)" der. (Fecr: 10/15-16)</span></p>

  <p class="MsoNormal sgc-4"><span class="sgc-3">Bu âyetlerde genel olarak insanın, özel olarak da inanmayan insanın zayıf karakteri çizilmektedir: Rabbi sınamak için ona ikram eder, servet mevkî verirse sevinir, kendisinin Allah katında makbul, değerli olduğu için Allah'ın, kendisine bu ni'meti verdiğini sanır; övünür, gururlanır, böbürlenir. Ama Allah yine sınamak için onun rızkını daraltırsa, "Rabbim beni ezdi" diyerek sızlanır. Ni'metin çok veya az verilmesinin, bir sınav olduğunu, Allah'ın, kimini zenginlik, refah, mevkî ve ni'met ile; kimini de yoksulluk, belâ ve musibetlerle sınamakta olduğunu; hayâtın baştan başa bir sınavdan ibaret bulunduğunu; insanın her an olaylarla sınandığını düşünmez.</span></p>

  <p class="MsoNormal sgc-4"><span class="sgc-3">Ne mal ve mevkî, insanın Allah katında değerini, ne de fakirlik, acizlik Allah katında değersizliğini gösterir. İnsanın değeri, ruhunda, ahlâ-kındadır. Gerek refah, gerek yoksulluk içinde olsun, her hâl-ü kârda Allah'ın buyruklarına uyan, temiz, dürüst davranan, başkalarını düşünen, bencillik etmeyen insanlar Allah katında değerlidirler. Çoğu kez insana câzib gelen mal ve mevkiin, sonunda şer; zoruna giden yoksulluğun da hakkında hayırlı olduğu görülür. Nice kimseler vardır ki yüksek bir mevkie çıka­bilmek için bin türlü çaba göstermişler, didinmişler, hattâ entrikalara girişmişler, binlerce yalan söylemişler; sonunda çıktıkları o mevkî, felâket­lerine neden olmuştur. Kimi de var ki hak ettiği mevkie ulaşamamış, ama bir zaman sonra ona ulaşmamasının, kendisi hakkında hayat kadar değerli olduğunu anlamıştır. Onun için insanın bencil olmaması, hakkına razı olması, başkalarını düşünmesi, iki cihan mutluluğunun sebebidir.</span></p>

  <p class="MsoNormal sgc-4"><span class="sgc-3">9- £ger biz insana, bizden bir</span> <span class="sgc-3">rahmet taddırsak da sonra onu kendisinden çekip alsak, hemen o, umutsuzluğa düşer, nankör olur. 10- Ve eğer kendisine dokunan bir zarar­dan sonra ona bir nimet taddırsak, mutlaka: "Kötülükler benden gitti" der, sevinir, övünür. 11- Ancak sabredip iyi işler yapanlar böyle değildir. İşte onlar için mağfiret ve büyük mükâfat vardır. (Hûd: 52/9-11)</span></p>

  <p class="MsoNormal sgc-4"><span class="sgc-3">Bu âyetlerde, elindeki nimet gidince umutsuzluğa düşen; içine düş­tüğü sıkıntının ardından nîmete kavuşunca da "Oh, kötülükler benden gitti, kurtuldum!" diyerek sevinip gurura kapılan insanın tutumu, bir kınama üslubuyla sergilenmekte; yalnız sabredip güzel işler yapanların bağışlanıp ödüllendirilecekleri vurgulanmaktadır. Demek ki bağışlanacak olan, dar­lıkta umutsuzluk, bollukta gurur içine düşenler değil; darlıkta sabreden, her halde ve her zaman güzel işler yapan sağlam karakterli insanlardır. Birinci tutumu sergileyenler çoğunluktadır. Genelde insan, elindeki nîmetin gitmesine, darlık içine düşmesine üzülür; bolluğa çıkınca da, kendisini sıkıntılardan kurtaran Allah'ı unutur da kendi çabasıyla sıkıntıdan kurtulup o duruma geldiğini sanır. Allah'a hamdedeceği yerde gurura kapılır, böbürlenir. İşte darlığa düşünce üzülüp umutsuzluk içine düşme; bol­luğa çıkınca da sevinip övünme, gurura kapılma şeklindeki bu davranış biçimi, insanın genel karakteridir.</span></p>

  <p class="MsoNormal sgc-4"><span class="sgc-3">Oysa her iki halde de Allah'a hamd ve şükretmek gerekir. Ancak sabredenler, iyi ahlâk sahibi olanlardır ki her iki halde de Allah'ı unutmazlar. İmanları onları darlıkta sabra, bollukta şükre yöneltir. İşte onlar bağışla­nacak, büyük ödüle lâyık insanlardır.</span></p>

  <p class="MsoNormal sgc-4"><span class="sgc-3">83- İnsana ni'met verdiğimiz</span> <span class="sgc-3">zaman, yüz çevirip yan çizer. Ona bir zarar dokununca da umutsuzluğa düşer. 84- De ki: "Herkes kendi karakterine göre hareket eder. Rabbiniz kimin en doğru yolda olduğunu daha iyi bilir." (İsrâ: 50/83-84)</span></p>

  <p class="MsoNormal sgc-4"><span class="sgc-3">12- insana bir darlık</span> <span class="sgc-3">dokunduğu zaman, yanı üzere yatarken, yahut otururken ya da ayakta bize yalvarır; ama biz onun darlığını aç(ıp kaldır)ınca sanki kendisine dokunan bir darlıktan ötürü bize hiç yalvarmamış gibi hareket eder. İşte</span> <span class="sgc-3">aşırı gidenlere, yaptıkları iş böylesine süslü gösterilmiştir. (Yûnus: 51/12)</span></p>

  <p class="MsoNormal sgc-4"><span class="sgc-3">8- insana bir zarar</span> <span class="sgc-3">dokundu mu, hemen içtenlikle Rabbine yönelerek O'na dua eder. Sonra (Allah) ona kendisinden bir nimet verdi mi; Önceden O'na yalvarmakta olduğunu unutur da, O'nun yolundan saptırmak için Allah'a eşler koşmağa başlar. De ki: "Küfrünle azıcık yaşa, sen ateş halkındansın!" 9- Yoksa o, gece saatlerinde secde ederek, ayakta durarak ibâdet eden, âhir etten korkan ve Rabbinin rahmetini uman gibi midir? De ki: "Bilenlerle bilme­yenler bir olur mu?" Doğrusu, ancak sağduyu sahipleri öğüt alır. (Zümer: 59/8-9) âyetlerinde de insanın bu karakteri, bu psikolojik durumu değişik, taze üslûplarla vurgulanmaktadır.</span></p>

  <p class="MsoNormal sgc-4"><span class="sgc-3">49-İnsan hayır istemekten usanmaz (daima nimetinin ve servetinin artmasını diler.) Ama kendisine bir şer dokundu mu hemen üzgündür, ümitsizdir. 50- Eğer kendisine dokunan bir zarardan sonra biz ona bir rahmet taddırırsak: "Bu, benim hakkımdır; Kıyametin kopacağını sanmıyorum; (Kıyamet kopsa da) Rabbime götürülmüş olsam bile muhakkak O'nun yanında benim için daha güzel şeyler vardır" der. Biz, o inkâr edenlere, yaptıklarını mutlaka haber vereceğiz ve mutlaka onlara kaba azabı taddıracağız. 51- İnsana bir nimet verdik mi yüz çevirir; yan çizer. Ona bir şer dokundu mu yalvarıp durur. (Fussilet: 61/49-51)</span></p>

  <p class="MsoNormal sgc-4"><span class="sgc-3">Bu âyetlerde insanın hep bolluk, mal mülk istediği, menfaat dilemek­ten hiç usanmadığı, ama bir darlık ve sıkıntıya uğrayınca da hemen umut­suzluğa düştüğü; fakat Allah, o sıkıntısının ardından, acıyıp da ona ni'met verince böbürlendiği, "Bu, benim hakkımdır, kendi bilgim ve çabamla bunu kazandım" dediği, Kıyametten de kuşkuya düştüğü; şayet öyle bir şey olur da Allah'ın huzuruna götürülürse kendisini Allah'ın sevgili kulu</span> <span class="sgc-3">sandığı için orada da güzel ödüllere ereceğini söylediği anlatılmakta; Allah'ın, o nankörlere, yaptıkları kötü işleri haber vereceği ve onlara kaba, katı bir azâb taddıracağı vurgulanmaktadır.</span></p>

  <p class="MsoNormal sgc-4"><span class="sgc-3">İnsan, bir felâket, bir belâ ânında Allah'a yönelir, bütün içtenliğiyle O'na yalvarır. Sonra Allah, ona ni'met verip onu bolluğa, mutluluğa kavuş­turunca Allah'a yalvardığı darlık zamanlarını unutur da O'na ortaklar koşmağa başlar. Kendisi doğru yoldan saptığı gibi başkalarının sapmasına da neden olur. Zümer, 8'nci âyetin sonunda bu davranış sahibi tehdîdedilerek: "Azıcık yaşa, sen ateş hal­amdansın" deniliyor. Bu korkutmanın amacı da nankörlük eden insanları düşündürüp inanca yöneltmektir.</span></p>

  <p class="MsoNormal sgc-4"><span class="sgc-3">Başka kimseye yalvarmanın yarar sağlamayacağı dar zamanlarda insan, içtenlikle Allah'a yüz tutar, yalvarır, bolluğa kavuşunca O'nu unutur, keyfine dalar. Dar zamanda Allah'a yalvarıp genişe çıkınca O'nu unutarak kötü işlere dalmak, yalnız Peygamber zamanındaki müşriklere özgü bir davranış değildir. Her zaman ve her yerde toplumun çoğunluğu böyledir. Hattâ Allah'ı inkâr edenler dahi öyle zamanlarda O'na yalvarır, du'â ederler. Burada, Kore Savaşlarına katılmış bir askerî hâkimin anlattığı olayı anımsatmakta yarar görüyorum:</span></p>

  <p class="MsoNormal sgc-4"><span class="sgc-3">Bu muhterem hâkimin anlattığına göre Allah'ı inkâr eden, kendisiyle hep tartışırken küfrü savunan bir.subay arkadaşı, cephede bir neferin boynunda bir muska görmüş, bunun ne olduğunu sormuş, asker bunun hamaylı (Yâsîn ve bazı sûreleri içeren yazı demeti) olduğunu söyleyince hemen o inkarcı subay, eliyle askerin boynundaki o askıyı kapar, kendi boynuna asar.</span></p>

  <p class="MsoNormal sgc-4"><span class="sgc-3">İşte gerçek mü'min, bollukta da, darlıkta da Allah'ı unutmayan, "lütfün da hoş, kahrın da hoş" diyecek kadar Allah'a bağlı; her şeyi O'ndan bekleyen; O'ndan başkasına köle olmayan insandır.</span></p>

  <p class="MsoNormal sgc-4"><span class="sgc-3">65- Gemiye bindikleri</span> <span class="sgc-3">zaman, dini yalnız Allah'a has kılarak O'na yalvarırlar. Fakat (Allah) onları salimen karaya çıkarınca hemen (O'na) ortak koşarlar. 66- Ki kendilerine verdiğimizinimetler )e nankörlük etsinler ve (şu geçici hayattan) zevklensinler. Ama yakında (bunun sonunu) bileceklerdir. (Ankebût: 85/65-66)</span></p>

  <p class="MsoNormal sgc-4"><span class="sgc-3">Bu âyetlerde de bindikleri gemi bir tehlikeye ma'ruz kalınca kurtuluş için sadece Allah'a yalvaranların, o tehlikeden kurtulunca o durumlarını unutup Allah'a ortak koşmağa başladıkları belirtilmektedir.</span></p>

  <p class="MsoNormal sgc-4"><span class="sgc-3">Seyyid Kutub şöyle diyor: "Bir belâ geldiği, başı darda kaldığı zaman insanın doğası ortaya çıkar. O zaman Allah'tan başkasının, bu durumdan kendisini kurtaramayacağını anlar ve yalnız Allah'a yalvarır. Fakat o durumdan kurtulunca tekrar doğasının üzerine perde örtülür, yalnız Allah'a yalvardığını unutur da O'na ortaklar koşmağa başlar. Kimi ilk câhiliyye çağında olduğu gibi putlara tapar. Kimi de birçok câhiliyye dönemlerinde olduğu gibi birtakım değerlere, kişilere tapar. Yahut nefsinin arzularını, tutkularını, ya da malını, çocuklarını, büyük bildiği kimseleri, devlet adamlarını tanrılaştırır, Allah'a tapar gibi onlara tapar. Allah'ı sever gibi onları sever. Şirkin çok çeşidi vardır. Bazı şirkler gizlidir, insanlar bunları şirk saymazlar ama gerçekte bunlar tam şirktir, Allah yolundan sapmağa neden olur.</span></p>

  <p class="MsoNormal sgc-4"><span class="sgc-3">"Şimdi insanın bu karanlık tablosu karşısına başka bir tablo konmak­tadır. Bollukta ve darlıkta hiç Allah'ı unutmayan, dâima O'nu anan, O'ndan korkan, âhiret kaygısıyla yaşayan, Allah'ın rahmetini ve ni'metini uman, dâima Allah ile bağlantı halinde bulunan insan tablosu. Bu bağlantıdan, varlığın gerçeklerini doğru anlama yeteneği doğar: 'Hiç bilenlerle bilme­yenler bir olur mu?' Gerçek bilgi, ma'rifettir. Ma'rifet, Hakk'ı bilmektir. Hakk'ı bilmek, basiretin açılması demektir. Basiret açılınca insan şu varlık alemindeki gerçeklerle yüz yüze gelir, gerçekleri anlar. İlim, zihne yığılan, insanı büyük kâinat gerçeğine götürmeyen ve şu duyular âleminin ötesine uzanmayan birtakım dağınık, kopuk bilgiler yığını değildir. Gerçek ilim ve aydın ma'rifete varan yol, Allah'a saygı, ibâdet, gönülden O'na bağlılık ve âhiret endişesi, Allah'ın rahmetini ve ni'metini umma ve dâima Allah'ı gözetlemedir. İşte o zaman sağduyu, öz akıl, gördüklerinden, işittiklerinden, denediklerinden yararlanıp gözlemlerin ve küçük deneylerin arkasındaki değişmez kâinat gerçeklerine varır. İşte gerçek bilgi sahipleri onlardır. Ama bireysel deneylerin ve dış gözlemlerin sınırını aşamayanlar, sadece bilgi derleyicileridir, gerçek bilgin değillerdir."<span class="MsoFootnoteReference"><a href="#_ftn1" name="_ftnref1" title=""></a></span></span></p>
</body>
</html>
