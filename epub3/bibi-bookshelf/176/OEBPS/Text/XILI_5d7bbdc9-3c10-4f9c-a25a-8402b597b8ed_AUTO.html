<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft FrontPage 5.0" name="GENERATOR" />
  <meta content="FrontPage.Editor.Document" name="ProgId" />

  <title>Vehn</title>
  
<style type="text/css">
h1 {
    margin-bottom: 0.0001pt;
    text-align: center;
    page-break-after: avoid;
    font-size: 10pt;
    font-family: "Times New Roman";
    margin-left: 0;
    margin-right: 0;
    margin-top: 0;
  }
  p.MsoNormal {
    mso-style-parent: "";
    margin-bottom: 0.0001pt;
    font-size: 12pt;
    font-family: "Times New Roman";
    margin-left: 0;
    margin-right: 0;
    margin-top: 0;
  }
  span.MsoFootnoteReference {
    vertical-align: super;
  }
  p.MsoFootnoteText {
    margin-bottom: 0.0001pt;
    font-size: 10pt;
    font-family: "Times New Roman";
    margin-left: 0;
    margin-right: 0;
    margin-top: 0;
  }
  div.sgc-9 {
    mso-element: footnote-list;
  }
  div.sgc-8 {
    mso-element: footnote;
  }
  p.sgc-7 {
    text-align: justify;
  }
  span.sgc-6 {
    font-size: 8pt;
  }
  span.sgc-5 {
    font-size: 8pt;
    font-family: Times New Roman;
  }
  hr.sgc-4 {
    text-align: left;
  }
  span.sgc-3 {
    font-size: 10pt;
    font-family: Times New Roman;
  }
  span.sgc-2 {
    font-size: 10pt;
  }
  p.sgc-1 {
    text-align: justify;
    text-autospace: none;
  }
</style>
</head>

<body>
  <h1><a name="_Toc230778207">VEHN</a></h1>

  <p class="MsoNormal sgc-1">&nbsp;</p>

  <p class="MsoNormal sgc-1"><span class="sgc-2">"Rabbim, ben, bende kemik gevşedi; baş, ihtiyarlık aleviyle tutuştu. Rabbim, sana du'â ile hiçbir zaman bahtsız olmadım (her du'â ettikçe kabul buyurdun, beni istediğimden mahrum etmedin)" demişti. (Meryem: 44/4)</span></p>

  <p class="MsoNormal sgc-1"><span class="sgc-2">44/4'ncü âyette Hz. Zekeriya'nın, Allah'a niyaz ederek kemiklerinin vehnettiğini (gevşediğini), saçlarının ağardığını, şu ihtiyarlık çağında kendisine vâris olacak bir çocuk lütfetmesini dilediği anlatılmaktadır.</span></p>

  <p class="MsoNormal sgc-1"><span class="sgc-2">Vehn: fiziksel veya ruhsal olarak zayıflıktır.</span> <span class="sgc-2">Biz insana, ana babasını tavsiye ettik. Anası onu</span> <span class="sgc-2">zayıflık üstüne zayıflık çekerek (karnında) taşımıştır. (Ona gebe kaldığından itibaren tâ doğuruncaya kadar günden güne güçsüzleşmiş, ağırlaşmıştır). Onun sütten kesilmesi de iki yıl içinde olmuştur. (Bunların hepsi, güç şeylerdir. Onun için biz insana): "Bana ve anana-babana şükret, dönüş banadır" dedik). (Lokman: 57/14)</span></p>

  <p class="MsoNormal sgc-1"><span class="sgc-2">Yüce Allah, insana anne babasına iyilik etmesini öğütlemiştir. Çünkü Allah'tan sonra insanın üzerinde en çok hakkı olanlar, anne babasıdır. Annesi onu vehn üzerine vehn ile yani nice güçlüklerle önce karnında, sonra kucağında taşımış, iki yıla yakın emzirmiş, uzun süre bakıp, koruyup onu büyütmüştür. Eğer annesi ona böyle bakmasa, belki de canlıların en geç gelişeni olan zayıf insanın güçlenmesi; kendisini yönetecek, koruyacak duruma gelmesi mümkün olmaz. Bunun yanında babası da annesiyle beraber onu korumuş, yetişmesine emek vermiştir. Büyüyüp gelişmesi için kendisine bu kadar emek veren, hizmet ve iyilik eden anne babasının bu iyiliklerine karşı onlara iyilik etmek, elbette insanın üzerine borçtur. İnsan önce Allah'a, sonra ebe­veynine karşı itaatle yükümlüdür. Bunu yapmayan kimse, er geç cezasını çeker.</span></p>

  <p class="MsoNormal sgc-1"><span class="sgc-2">14'ncü âyetin sonunda yüce Allah, insanın, dünyâda ebeveynine karşı davranışlarına dikkat etmesini pekiştirmek üzere: "Dönüş banadır!" buyu­ruyor. Yani dünyâda Allah'a ve ebeveynine karşı yaptıklarından, bir gün Allah'ın huzurunda hesap vereceğini hatırlatıyor.</span></p>

  <p class="MsoNormal sgc-1"><span class="sgc-2">Ebeveyne itaat gerekir. Fakat ebeveynin emirleri, Allah'ın buyruklarına ters düşerse bu konuda onlara itaat gerekmez. Çünkü Yaratana isyan olacak işlerde yaratılmışlara itaat edilmez. Yaratanın hakkı, anne babanın hakkından üstündür. Şirk, Allah'ın nimetlerine nankörlüktür. Yüce Allah, müşrik anne babası insanı Allah'a ortak koşmaya sevk etmek istedikleri takdirde onlara itaat etmemesini, fakat müşrik de olsalar dünyâ işlerinde anne babasıyla iyi geçinmesini, âhiret işlerinde ise Peygamber'in ve mü'minlerin yoluna uymasını emrediyor.</span></p>

  <p class="MsoNormal sgc-1"><span class="sgc-2">Gevşemeyin, üzülmeyin, eğer inanıyorsanız, mutlaka siz üstün geleceksiniz. (Al-i İmrân: 94/139)</span></p>

  <p class="MsoNormal sgc-1"><span class="sgc-2">94/139'ncu âyette, Uhud Savaşında yenik düşen Müslümanlara, moral verilmekte, gevşeyip üzülmemeleri emredilmekte, gerçekten inanıyorlarsa kendilerinin üstün geleceği müjdelenmektedir.</span></p>

  <p class="MsoNormal sgc-1"><span class="sgc-2">Uhud Savaşı, bir deneme, bir sınav olmuştur. Müslümanlar üzülmesin­ler, inandıkları ve imanlarının gereklerini yerine getirdikleri takdirde daima kendileri üstün geleceklerdir. Nitekim öyle olmuş, bu savaş İslâm tarihinde bir dönüm noktası teşkil etmiş, bundan sonra artık Müslümanlar toparlanmış, hep kendileri üstün gelmişlerdir.</span></p>

  <p class="MsoNormal sgc-1"><span class="sgc-2">Kureyş ordusu savaş alanından ayrıldıktan sonra Müslümanların kö­künü kesmediklerinden ötürü pişman olmuş, geri dönüp tekrar saldırmayı düşünmüşlerdi. Allah'ın Resulü bunu bildiği için Müslümanları, onlara karşı çıkmaya teşvik etti. Müslümanlar, yaralı, üzgün ve bitkin olmalarına rağmen düşmanın ardına düştüler. Hamrâu'1-Esed denen yere geldiklerinde Kureyşin gitmiş olduğunu gördüler. Bu hareketleri, Resul ve ashabının kahramanlığını göstermeğe kâfidir. İşte bütün Müslümanların böyle yiğit olmaları gerekir.</span></p>

  <p class="MsoNormal sgc-1"><span class="sgc-2">Nice peygamber var ki, kendileriyle beraber</span> <span class="sgc-2">birçok erenler çarpıştılar; Allah yolunda başlarında gelenlerden yılmadılar, zayıflık göstermediler, boyun eğmediler. Allah sabredenleri sever. (Âl-i İmrân: 94/146)</span></p>

  <p class="MsoNormal sgc-1"><span class="sgc-2">146'ncı âyette, geçmiş peygamberlerin yanında birçok ribbîlerin (Allah'ı bilen, Allah'a ibâdet eden, Allah yolunda cihâd eden insanların) savaştıkları, Allah yolunda uğradıkları belâlardan yılmadıkları başlarına gelen olaylara sabrettikleri; Allah'ın, sabredenleri sevdiği belirtilmektedir.</span></p>

  <p class="MsoNormal sgc-1"><span class="sgc-2">O topluluğu îakibetmekte gevşeklik göster­meyin. Eğer siz acı çekiyorsanız, onlar da sizin acı çektiğiniz gibi acı çekmektedirler. Üstelik siz Allah'tan, onların ummayacakları şeyleri, um­maktasınız. Allah bilendir, hüküm ve hikmet sahibidir. (Nisa: 98/104)</span></p>

  <p class="MsoNormal sgc-1"><span class="sgc-2">98/104'ncü âyet de düşmanı takipte gevşeklik göstermemeyi, bu konuda asla yılmamayı emretmekte; mü'minlerin, Allah'tan, kâfirlerin umamayacağı şeyleri umduklarını belirterek onları cihâdda sebata teşvik etmekte ve Allah'ın ilim ve hikmet sahibi olduğunu hatırlatarak her konuda olduğu gibi savaş konusunda da ilim ve hikmetle, zamanın üstün tekniğiyle hareket etmelerini öğütlemektedir.</span></p>

  <p class="MsoNormal sgc-1"><span class="sgc-2">İşte size böyle yaptı. Çünkü Allah, kâfirlerin</span> <span class="sgc-2">tuzağını zayıflatır. (Enfâl: 93/18) âyetinde de Allah'ın, inkarcıların tuzağını gevşetip boşa çıkaracağı vurgulanmaktadır.<span class="MsoFootnoteReference"><a href="#_ftn1" name="_ftnref1" title=""></a></span></span></p>
</body>
</html>
