<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft FrontPage 5.0" name="GENERATOR" />
  <meta content="FrontPage.Editor.Document" name="ProgId" />

  <title>Sosyal Farklılaşma</title>
  
<style type="text/css">
h1 {
    margin-top: 12pt;
    margin-right: 0;
    margin-bottom: 3pt;
    margin-left: 0;
    page-break-after: avoid;
    font-size: 16pt;
    font-family: Arial;
  }
  p.MsoNormal {
    mso-style-parent: "";
    margin-bottom: 0.0001pt;
    font-size: 12pt;
    font-family: "Times New Roman";
    margin-left: 0;
    margin-right: 0;
    margin-top: 0;
  }
  span.MsoFootnoteReference {
    vertical-align: super;
  }
  h3 {
    margin-top: 12pt;
    margin-right: 0;
    margin-bottom: 3pt;
    margin-left: 0;
    page-break-after: avoid;
    font-size: 13pt;
    font-family: Arial;
  }
  p.MsoFootnoteText {
    margin-bottom: 0.0001pt;
    font-size: 10pt;
    font-family: "Times New Roman";
    margin-left: 0;
    margin-right: 0;
    margin-top: 0;
  }
  div.sgc-11 {
    mso-element: footnote-list;
  }
  p.sgc-10 {
    text-align: justify;
  }
  div.sgc-9 {
    mso-element: footnote;
  }
  span.sgc-8 {
    font-size: 8pt;
  }
  span.sgc-7 {
    font-size: 8pt;
    font-family: Times New Roman;
  }
  hr.sgc-6 {
    text-align: left;
  }
  h3.sgc-5 {
    text-align: justify;
    margin-left: 0;
    margin-right: 0;
    margin-top: 0;
    margin-bottom: 0.0001pt;
  }
  p.sgc-4 {
    text-align: justify;
    text-autospace: none;
  }
  span.sgc-3 {
    font-size: 10pt;
  }
  h1.sgc-2 {
    margin-bottom: 0.0001pt;
    margin-left: 0;
    margin-right: 0;
    margin-top: 0;
    text-align: center;
  }
  span.sgc-1 {
    font-size: 10pt;
    font-family: Times New Roman;
  }
</style>
</head>

<body>
  <h1 class="sgc-2"><a name="_Toc106024924"><span class="sgc-1">SOSYAL FARKLILAŞMA</span></a></h1>

  <p class="MsoNormal">&nbsp;</p>

  <p class="MsoNormal sgc-4"><span class="sgc-3">32- Rabbinin</span> <span class="sgc-3">rahmetini onlar mı bölüştürüyorlar? Dünyâ hayâtında onların geçim­liklerini aralarında biz taksim ettik ve onlardan kimini ötekine derecelerle üstün kıldık ki biri, diğerine iş gör dür ehilsin. Rabbinin rahmeti, onların toplayıp yığdıklarından daha hayırlıdır. 33- İnsanlar (küfürde birleşen) bir tek ümmet olacak olmasaydı. Rahmân'ı inkâr edenlerin evlerine gü­müşten tavanlar ve üzerine binip çıkacakları merdivenler yapardık. 34-Ve evlerine kapılar ve üzerine yaslanacakları koltuklar, divânlar. 35- Ve (nice) süs(ler verirdik). Bütün bunlar, sâdece dünyâ hayâtının geçiminden ibarettir. Rabbinin katında âhiret ise, (günâhlardan) korunanlar içindir. (Zuhruf: 63/32-35)</span></p>

  <p class="MsoNormal sgc-4"><span class="sgc-3">Zuhruf: 63/32'nci âyette, Allah'ın rahmetini taksime kimsenin hakkı olmadığı, dünyâ hayâtında insanların geçimlerini taksim etmiş olan Al­lah'ın, peygamberliği de dilediğine verdiği buyuruluyor.</span></p>

  <p class="MsoNormal sgc-4"><span class="sgc-3">Rahmet gerçi geneldir, ama burada rahmet ile, daha çok peygamberlik ile gelen vahiy kasdedilmiştir. Herkesin içini bilen Allah, kimin peygam­berliğe layık olduğunu bilir. Allah nazarında ululuk mal veya soy ile değil, ruh temizliği iledir. Allah, dilediğine rahmetini lütfeder. O'nun rahme­tini O'ndan başkası bölüştüremez. "Allah insanları malca, kuvvetçe, kabi­liyetçe, akılca birbirinden farklı yaratmıştır." Kimini güçlü, kimini zayıf, kimini zengin, kimini yoksul, kimini daha zekî, kimini belli bir yönde daha kabiliyetli yaratmıştır ki insanlar birbirine muhtâcolup birbirine iş görsünler. Eğer insanlar arasında hiçbir fark olmayıp hepsi her bakımdan eşit, aynı derecede güçlü, aynı derecede akıllı, aynı derecede zengin olsaydı, artık kimse kimseye muhtacolmaz ve ihtiyacı olmayınca da kimse kimseye iş görmez, ekonomi gelişmez, toplumda ilerleme olmazdı. Bu malî farklar dünyâ işlerinin görülmesi içindir. Yoksa malca zenginlik, Allah katında</span> <span class="sgc-3">insanın üstün olduğunu göstermez. Allah'ın rahmeti, insanların yığdıkları dünyâ malından çok daha hayırlıdır.</span></p>

  <p class="MsoNormal sgc-4"><span class="sgc-3">Burada dünyâ malının insana bir üstünlük sağlayamayacağı, sadece dünya düzeninin yürümesi, işlerin görülmesi için insanlar arasında farklar bulunduğu, zengin olmakla insanın ötekilerden üstün olamayacağı, Allah'ın rahmetinin -en büyük rahmet olan peygamberlik ve vahyin- dünyâ ma­lından çok daha hayırlı olduğu anlatılıyor.</span></p>

  <p class="MsoNormal sgc-4"><span class="sgc-3">Toplum bireyleri birbirlerine muhtaçtır. Kiminin parası vardır, kiminin zekâsı daha çoktur. Kimi güçlüdür, kimi zayıf. Kiminin ilmi, kiminin sanatı vardır. Böyle farklı meziyetlere sahibolan insan oğulları birbirlerine muhtaçtırlar. Bu farkların bulunması, toplum düzeninin gereğidir. Ama para, mal, beden gücü insana manevî bir üstünlük sağlamaz. Dünyâ malıyla zengin, fakirden üstün olamaz. Üstünlük takva iledir. Allah katında dünyâ malının hiçbir değeri yoktur.</span></p>

  <p class="MsoNormal sgc-4"><span class="sgc-3">63/33-35'nci âyetlerde de dünyâ malının değersizliği belirtilmektedir: Eğer bütün insanlar inanmayanların zenginliklerine ve sürdükleri konforlu hayâta imrenip küfre eğilim duyacak, hepsi inkarcı bir toplum haline gelecek, yahut zenginlere heveslenip hepsi dünyâ peşinde koşacak olma­saydı Allah, rahmetini inkâr edenlerin evlerine gümüş tavanlar, üzerine binip yükseklere çıkacakları merdivenler, asansörler yapardı. Evlerine ka­pılar, odalarına rahatça yaslanacakları koltuklar, divanlar ve daha başka nice altın ve süs eşyası verirdi. Çoğunluğun verdiği mânâ budur. İbn Zeyd'e göre mânâ şöyledir:</span></p>

  <p class="MsoNormal sgc-4"><span class="sgc-3">İnsanlar, dünyâyı arzu etmekte bir tek ümmet olacak, yani hepsi dünyâya meyledip dünyâ peşinde koşacak olmasaydı Allah, rahmetini inkâr edenlere bol servetler, refahlar verirdi. Ama o zaman insanlar bu konfor içinde azar, servetlerine güvenip Allah'ı tanımaz olurlardı.</span></p>

  <p class="MsoNormal sgc-4"><span class="sgc-3">Bu âyetler adetâ günümüz modern hayâtını tasvir etmektedir. Gerçekten refah insanı azdırır. Nitekim servetin, refahın ve konforun içine gömülen günümüz insanı, Allah'ı tanımaz hale gelmiştir. Demek ki yüce Kur'ân, çok önceden insanlığın istikbalini haber vermektedir. Fakat neden insanlar bu kadar gururlu, neden böyle dünyâya aldanıcıdırlar? Nihayet dünyâ refahı ve mevkii birkaç günlük geçimden ibarettir. İnsanla beraber âhirete gelmez. İnsanla beraber gelen, Allah'a imanı, takvası, iyi ahlâkıdır. Gerçekten insan, refah içinde azmakla büyük nankörlük ve bilmezlik etmektedir.</span></p>

  <p class="MsoNormal sgc-4"><span class="sgc-3">Allah, rızıkta kiminizi kiminizden</span> <span class="sgc-3">üstün kıldı. (Rızıkça) Üstün kılınanlar, ellerinin altında bulunanlara kendi rızıklarını verip de hepsi rızıkta eşit olmuyorlar. Allah'ın nimetini mi inkâr ediyorlar? (Nahl: 70/71)</span></p>

  <p class="MsoNormal sgc-4"><span class="sgc-3">Nahl: 70/71. âyette kimine dar, kimine bol rızık verenin Allah olduğu; kendilerine bol rızık verilmiş olanların, fazla mallarını kölelerine verip onlarla eşit olmayı istemedikleri belirtiliyor. Yani kendileri fazla mallarını kölelerine verip onlarla eşit olmayı istemezlerken, Allah'ın kullarını ve yaratıklarını nasıl Allah ile eşit tutarlar? Rûm Sûresi'nin 28. âyeti de aynı mânâyı ifade etmektedir: "Size kendinizden bir misal verdi: (Bakın) Size verdiğimiz rızıklarda; sizin ellerinizin altında bulunan(hizmetçilerden si­zinle eşit derecede (yönetim hakkına sâhib) olan, birbirinizfin hakkına dokunmak)dan çekindiğiniz gibi onlar(ın hakkına dokunmak)dan da çekin­diğiniz ortaklar var mı?" Siz kendi kölelerinizi, hizmetçilerinizi kendinizle eşit yapmıyorsunuz da Allah'ın kullarını nasıl O'na ortak ve eşit yapıyor­sunuz?</span></p>

  <p class="MsoNormal sgc-4"><span class="sgc-3">Allah'a ortak koşmanın tutarsızlığını anlatan bu âyetlerde bize göre daha önemli bir mânâ vardır. Âyetler, zenginlerin, fazla mallarını yoksullara verip onları kendilerine eşit yapmalarını, toplumda eşitliği sağlamalarını öğütler bir nitelik taşımaktadır.</span></p>

  <p class="MsoNormal sgc-4"><span class="sgc-3">71. âyete şöyle bir mânâ da verilmiştir: Rızıkları fazla olanlar, kendi rızıklarını köle ve cariyelerine verip onları beslemezler. Hem kendilerinin, hem de köle ve cariyelerinin rızıklarını veren Allah'tır. Rızkı Allah'tan alma hususunda her ikisi de eşittir. Biz, daha önce bu anlamı yeğlemiş idiysek de Rûm Sûresi'nin, bu âyeti açıklar mâhiyetteki 28. âyeti karşısında bu anlamı zayıf bulduğumuz için şimdiki anlamı tercîh ettik.</span></p>

  <p class="MsoNormal sgc-4"><span class="sgc-3">Bu âyetler, insanlar arasındaki geçim farklılıklarını özendirmiyor. Dünyada kiminin zengin, kiminin fakir olduğu gerçeğini dile getiriyor. Fakat zenginlerin fazla mallarını fakirlere verip onlarla eşit olmalarını da açıkça değilse de zımnen teşvik ediyor. Demek ki Kur'ân'ın hedefi bu eşitliği sağlamaktır. Dinin amacı, herkesi eşit yaşama olanaklarına kavuş­turmaktır. Nitekim-. "Sana Allah yolunda ne vereceklerini soruyorlar, de ki: Fazla olanı veriniz.<span class="MsoFootnoteReference"><a href="#_ftn1" name="_ftnref1" title=""></a></span></span></p>
</body>
</html>
