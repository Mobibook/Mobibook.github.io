<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft FrontPage 5.0" name="GENERATOR" />
  <meta content="FrontPage.Editor.Document" name="ProgId" />

  <title>Meysir</title>
  
<style type="text/css">
h1 {
    margin-bottom: 0.0001pt;
    text-align: center;
    page-break-after: avoid;
    font-size: 10pt;
    font-family: "Times New Roman";
    margin-left: 0;
    margin-right: 0;
    margin-top: 0;
  }
  p.MsoNormal {
    mso-style-parent: "";
    margin-bottom: 0.0001pt;
    font-size: 12pt;
    font-family: "Times New Roman";
    margin-left: 0;
    margin-right: 0;
    margin-top: 0;
  }
  span.MsoFootnoteReference {
    vertical-align: super;
  }
  p.MsoFootnoteText {
    margin-bottom: 0.0001pt;
    font-size: 10pt;
    font-family: "Times New Roman";
    margin-left: 0;
    margin-right: 0;
    margin-top: 0;
  }
  div.sgc-9 {
    mso-element: footnote-list;
  }
  div.sgc-8 {
    mso-element: footnote;
  }
  p.sgc-7 {
    text-align: justify;
  }
  span.sgc-6 {
    font-size: 8pt;
  }
  span.sgc-5 {
    font-size: 8pt;
    font-family: Times New Roman;
  }
  hr.sgc-4 {
    text-align: left;
  }
  span.sgc-3 {
    font-size: 10pt;
    font-family: Times New Roman;
  }
  p.sgc-2 {
    text-align: justify;
    text-autospace: none;
  }
  span.sgc-1 {
    font-size: 10pt;
  }
</style>
</head>

<body>
  <h1><a name="_Toc229424719">MEYSİR</a></h1>

  <p class="MsoNormal sgc-2"><span class="sgc-1">&nbsp;</span></p>

  <p class="MsoNormal sgc-2"><span class="sgc-1">Sana</span> <span class="sgc-1">şaraptan ve kumardan soruyorlar. De ki; "O ikisinde büyük günâh ve insanlara bazı yararlar vardır. Fakat onların günâhı yararından büyüktür." Ve sana Allah yolunda ne vereceklerini soruyorlar. De ki; "Af (ihtiyaçtan fazla olanı verin!)" Allah size âyetleri böyle açıklıyor ki düşünesiniz. (Bakara: 92/219)</span></p>

  <p class="MsoNormal sgc-2"><span class="sgc-1">Ey</span> <span class="sgc-1">inananlar, şarap, kumar, dikili taşlar, şans okları şeytân işi birer pisliktir. Bunlardan kaçının ki kurtuluşa er esiniz. 91- Şeytân, şarap ve kumar ile aranıza düşmanlık ve kin .sokmak, sizi Allah'ı anmaktan ve namazdan alıkoymak istiyor. Artık (bunlardan) vazgeçecek misiniz? (Mâide: 110/90-91)</span></p>

  <p class="MsoNormal sgc-2"><span class="sgc-1">92/219, âyette hamr ve meysirde bazı yararlar olsa da bunların günâh ve zararlarının, yararlarından çok olduğu bildiriliyor ve fazla malın Allah yolunda harcanması, ihtiyaçtan fazla maldan hayredilmesi öğütleniyor.</span></p>

  <p class="MsoNormal sgc-2"><span class="sgc-1">110/90. âyette de şeytân işi birer pislik olan hamr, ensâb ve ezlâm'dan kaçınma emredilmekte, 91. âyette bunlardan kaçınmanın hikmeti açıklan­maktadır: Şeytân, hamr ve meysir ile insanların arasına düşmanlık, kin ve nefret sokmak ve onları, Allah'ı anmaktan, namaz kılmaktan alıkoymak ister.</span></p>

  <p class="MsoNormal sgc-2"><span class="sgc-1">Her iki âyette de hamr ile beraber anılan meysir, yüsr veya</span> <span class="sgc-1">yesâr kökünden gelir. Meysir, parçalara ayrılacak şey demektir. Bo­ğazlanacak deveye de meysir denilir. Deveyi kesip parçalayana yâsir den­diği gibi, kesilecek deve üzerinde kumar oynayanlara da yâsir denilir.</span></p>

  <p class="MsoNormal sgc-2"><span class="sgc-1">Allah'ın haram kıldığı meysir, oklarla oynanan piyangoya benzer bir kumardır. Benzerlik dolayısıyla tavlaya ve diğer kumar çeşitlerine de</span> <span class="sgc-1">meysir denmiştir. Şimdi asıl meysir'm ne biçim bir oyun olduğunu izah edelim:</span></p>

  <p class="MsoNormal sgc-2"><span class="sgc-1">Meysir, fakirlere ikram için oynan bir kumar çeşidi idi. Ezlâm ve aklâm denen oklarla oynanırdı. Bu okların adları: Fezz, Tev'em, Rakîb, Hils, Müsbil, Mu'alla, Sefih, Menîh vtVağd idi. Bu on oktan yedisine pay verilmişti. Diğer üçü boştu. Yedi okun payları da rakamları oranında idi. Fezzm bir payı, Tev'emin iki pay ı,... Mu 'allanın yedi payı vardı. Her okun üzerinde adını ve payını belirten işaretler bulunurdu.</span></p>

  <p class="MsoNormal sgc-2"><span class="sgc-1">Kesilen deve 28 parçaya ayrılırdı. Okları Ribâbe denilen bir torbanın içine koyup mudi denilen âdil bir kişinin önüne bırakırlardı. Son üç ok, bu adama pay ayırmak için ilâve edilirdi. Ayrıca bir başka kişi de arkasından onu gözetler, birini kayırmamasına dikkat ederdi. Sadece başını çıkara­bileceği bir elbise giydirilen mucîl, torbayı karıştırıp oyuna katılanlardan birinin adına bir ok çekerdi. Kendisine fezz çıkmış olan, bir hisse, tev'em çıkmış olan iki hisse, mu'alla çıkmış olan da yedi hisse alırdı. Boş ok çıkanlar bir şey almaz, devenin parasını öderlerdi. Oyuna katılanlar, kazan­dıkları paylan yemezler, fakirlere verirlerdi. Araplar bu oyunu bir meziyet bilir ve oyuna katılmayanları kınarlardı.</span></p>

  <p class="MsoNormal sgc-2"><span class="sgc-1">Bundan ayrı olarak, muhatara denilen, ortaya koydukları mallarının veya karılarının üzerine oynadıkları bir kumar daha vardı. Kumarda kaybe­den, karısını veya malını kaybederdi.</span></p>

  <p class="MsoNormal sgc-2"><span class="sgc-1">Acaba meysir, yalnız izah ettiğimiz özel oyunun adı mıdır, yoksa bütün kumarların ortak adı mıdır? Bu husus, ihtilâf konusudur. Eğer bütün kumar çeşitlerine meysir deniyor idiyse, bu âyetlerle kumarın her çeşidi günâh, dolayısıyla haram sayılmıştır. Şayet meysir, yalnız bu özel oyunun adı idiyse, diğer oyunlar da buna kıyâsen haram kılınmış olur. Zira öteki kumarlara göre iyi bir maksat için oynanan bu piyango türü, yasak edildikten sonra zevk ve kişisel çıkar, oturduğu yerde para kazanmak için oynanan öteki kumarlar elbette yasak olur. Ayrıca hadîslerden de, bir menfaat karşılığında oynanan kumar türü oyunların hepsinin, meysir ta'bîri içine girdiği anlaşılmaktadır.<a href="#_ftn1" name="_ftnref1" title=""></a></span></p>
</body>
</html>
