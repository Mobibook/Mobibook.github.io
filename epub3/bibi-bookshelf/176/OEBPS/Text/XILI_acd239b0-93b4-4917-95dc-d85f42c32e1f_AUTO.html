<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft FrontPage 5.0" name="GENERATOR" />
  <meta content="FrontPage.Editor.Document" name="ProgId" />

  <title>Habil Kabil</title>
</head>

<body>
  <p>HÂBİL-KÂBİL<br />
  <br />
  27- Onlara Âdem'iniki oğlunun haberlerini gerçek (bir kıssa) olarak oku: Hani her biri birer kurban sunmuşlardı, (kurban) birinden kabul edilmiş, ötekinden kabul edilmemişti. (Kurbanı kabul edilmeyen, kabul edilene): "Seni öldüreceğim" demişti. (O da); "Allah, sadece korunanlardan kabul eder" dedi. 28-"Andolsun, eğer sen beni öldürmek için bana elini uzatırsan, ben seni öldürmek için sana elimi uzatmam. Çünkü ben âlemlerin Rabbinden korkarım!" 29- "Ben isterim ki sen, benim günâhımı da, senin günâhını da yüklenip ateş halkından olasın! Zâlimlerin cezası budur." 30- Nefsi, onu kardeşini öldürmeye çağırdı, (o da nefsine uyarak) onu öldürdü, ziyana uğrayanlardan oldu. 31- Derken Allah, ona kardeşinin cesedini nasıl gömeceğini göstermek için yeri eşeleyen bir karga gönderdi. (Karganın yaptığını görünce); "Yazık bana, şu karga kadar olup da kardeşimin cesedini gömmekten âciz miyim (ben?)" dedi ve pişman olanlardan oldu! 32- Bundan dolayı İsrâîloğuîlarına şöyle yazdık: Kim, bir cana kıymamış, )ia da yeryüzünde bozgunculuk yapmamış olan bir canı öldürürse, sanki bütün insanları öldürmüş gibidir. Kim de onu(n hayatını kurtarmak suretiyle) yaşatırsa, bütün insanları yaşatmış gibi olur. Andolsun elçilerimiz onlara açık deliller getirdiler, ama bundan sonra da onlardan çoğu, yine yeryüzünde israf etmekte(aşırı gitmekte)dirler. (Mâide: 110/27-32)<br />
  Bu âyetlerde çekememezlik, kıskançlık ve haksızlığın, insanı dünyâda da, âhirette de nasıl kötü sonuçlara sürükleyeceğini belirtmek üzere îki Âdem oğlunun öyküsü anlatılmaktadır.Onlara oku" cümlesinde "onlar" zamirinin, Peygamber'in kendi kavmine, yahut Kitap ehline gittiğine dair iki görüş vardır. Ancak sözkonusu, Yahudiler olduğu için bu zamîrin onlara gitmesi daha uygundur.<br />
  Âyetlerde, Tevrat'ta okuyup öğrendikleri bir olay anımsatılarak Pey-gamber'i çekemeyen Yahudiler, haksızlığın ve kıskançlığın sonucu hakkında uyarılmaktadırlar. Bu öykünün seçilmesindeki hikmet: kıskanç-lığın, kardeşi kardeşe öldürtecek kadar kötü olduğunu belirtmektir. Âdem'in iki oğlundan biri (Kabil), kardeşi (Hâbil)i çekemeyerek öldürmüş, ama sonunda yaptığına pişman olup ziyana uğramıştır.<br />
  Yahudilerle Araplar da kökende kardeş idiler. Çünkü Yahûdîler, Hz. İbrahim'in oğlu İshâk soyundan; Kureyş Arapları da Hz. İbrahim'in diğer oğlu İsmâ'îl soyundan gelmişlerdi. İşte Kureyş ile kökende kardeş olan İsrâîloğulları, Kureyş içinden çıkan Peygamber'i kıskanıyorlardı. Gözünü bürüyen hased ve kıskançlığa yenilerek kardeşinin kanına giren Kabil, sonunda nasıl ebedî pişmanlığa ve ziyana düştü ise, kardeşleri arasından çıkan bir peygamberi çekemeyen İsrâîloğulları da sonunda öyle pişmanlık içine düşeceklerdir. İşte İsrâîloğullarına, bildikleri bir öyküyü anlatmak suretiyle Kur'ân, onları uyarıp kıskançlıktan vazgeçirmek amacını güdmektedir.<br />
  Tevrat'ın anlatımında Âdem'in iki oğlunun adı: Hâbil ile Kain'dir. Kur'ân, bunları isimlendirmemiştir. Fakat tefsirlerde Kain ismi Kabil olarak değiştirilmiştir. Kur'ân'ın anlatımına göre: Âdem'in oğulları Allah'a birer kurban sunmuşlar; birinin kurbanı kabul edilip, ötekinin kabul edilmemiştir. Kurbanı kabul edilmeyen, kurbanı kabul edileni kıskanarak öldürmüştür. Fakat öldürdüğü kardeşinin cesedini ne yapacağını bilememiş, sonra Allah'ın gönderdiği bir karga, bu kardeş katiline, kardeşini nasıl gömeceğini göstermek üzere yeri eşelemiş; bunu gören katil de cesedi gömmek gerektiğini anlayıp kardeşini toprağa gömmüştür. Kur'ân'ın özetlediği olay, Tevrat'ta şöyle anlatılmaktadır:<br />
  "Ve Âdem, karısı Havva'yı bildi ve (Havva) gebe kalıp Kain'i doğurdu. Ve yine kardeşi Hâbil'i doğurdu. Ve Hâbil koyun çobanı oldu, fakat Kain çiftçi oldu. Ve Kain günler geçtikten sonra toprağın ürününden Rabbe takdime (kurban) getirdi. Ve Hâbil de sürünün ilk doğanlarından ve yağlılarından getirdi. Ve Rab Hâbil'e ve onun takdimesine baktı; fakat Kain'e ve onun takdimesine bakmadı. Ve Kain çok öfkelendi ve çehresini astı. Ve Rab Kain'e dedi: Niçin öfkelendin? Ve niçin çehreni astın? Eğer iyi davranırsan, o yükseltilmeyecek mi? Ve iyi davranmazsan günâh kapıda pusuya yatmıştır ve onun istediği sensin; fakat sen ona üstün ol. Ve Kain, kardeşi Hâbil'e karşı kalktı ve onu öldürdü.<br />
  "Ve Rab Kain'e dedi: Kardeşin Âdem nerede? Ve dedi: Bilmiyorum; kardeşimin bekçisi miyim ben? Ve dedi: Ne yaptın? Kardeşinin kanının sesi topraktan bana bağırıyor. Ve şimdi sen toprak tarafından lanet edildin, o toprak ki kardeşinin kanını senin elinden almak için ağzını açtı; toprağı işlediğin zaman artık sana kuvvetini vermeyecektir; yeryüzünde kaçak ve serseri olacaksın. Ve Kain Rabbe dedi: Cezam taşınamayacak derecede büyüktür. İşte bugün toprağın yüzü üzerinden beni kovdun ve senin yüzünden gizli kalacağım ve yeryüzünde kaçak ve serseri olacağım. Ve vaki olacak ki her kim beni bulursa beni öldürecektir. Ve Rab ona dedi: Bunun için Kain'i her kim öldürürse ondan yedi kere öc alınacaktır. Ve Rab her kim onu bulursa vurmasın diye Kain üzerine bir nişan koydu.<br />
  "Ve Kain Rabbın önünden çıktı ve Aden'in şarkında Nod diyarında oturdu."<br />
  Tevrat'taki olayı, ayrıntılardan ve kuşku uyandıracak ifâdelerden soyutlayarak anlatan Kur'ân'da kardeşlerden birinin diğerini öldürme nedeni, birinin kurbanının kabul edilip diğerininkinin edilmemesidir. Başka bir ayrıntı yoktur. Fakat tefsirlerde bununla yetinilmemiş, muhakkak ki İsrâîloğlu kaynaklarından yararlanılarak bu olay kızkardeşle evlenme öyküsüne bağlanmıştır. İslâm Ansiklopedisinde bu maddeyi yazan J. EISENBERG şöyle diyor: "Tevrat'a uyan bu hikâye kuru göründüğünden, Tevrat tefsirleri gibi Kur'ân tefsirleri de bu hareketin ruhsal etkenlerini keşfetmeğe çalışırlar. Kur'ân tefsirlerine göre Âdem'in oğulları hep birer kızkardeş ile birlikte ikiz olarak doğmuşlardır. Kabil'in kızkardeşinin adı Aklıma ve Kabil'den iki yaş küçük olan Hâbil'in kızkardeşinin adı da Lebûdâ idi...Âdem, her erkek kardeşin, diğer erkeğin ikiz kızkardeşi ile evlenmesini emretmişti. Kabil ise, daha güzel olan kendi ikiz kızkardeşini almak istiyordu. İki kızkardeşten daha güzel olanını kimin alacağı hususu, kurban sunmak suretiyle belirlenecek idi (Jebamoth, 62, Tekvîn, R., 22). Erkek kardeş ile kızkardeşin evlenmesini ahlâka aykırı gören başka bir aktarıma göre de Hâbil bir cennet kızı, Kabil ise bir cin kızı ile evleneceklerdi. Buna razı olmayan, kurbanının kabul edilmemesinden de öfkelenen Kabil, 20 yaşında olan kardeşini öldürdü ve bu husustaki bir nakle<br />
  &nbsp;</p>
</body>
</html>
