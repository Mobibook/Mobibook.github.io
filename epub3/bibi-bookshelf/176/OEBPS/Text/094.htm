<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft FrontPage 5.0" name="GENERATOR" />
  <meta content="FrontPage.Editor.Document" name="ProgId" />

  <title>Havd</title>
  
<style type="text/css">
h1 {
    margin-top: 12pt;
    margin-right: 0;
    margin-bottom: 3pt;
    margin-left: 0;
    page-break-after: avoid;
    font-size: 16pt;
    font-family: Arial;
  }
  p.MsoNormal {
    mso-style-parent: "";
    margin-bottom: 0.0001pt;
    font-size: 12pt;
    font-family: "Times New Roman";
    margin-left: 0;
    margin-right: 0;
    margin-top: 0;
  }
  span.MsoFootnoteReference {
    vertical-align: super;
  }
  div.sgc-11 {
    mso-element: footnote-list;
  }
  p.sgc-10 {
    text-align: justify;
  }
  div.sgc-9 {
    mso-element: footnote;
  }
  span.sgc-8 {
    font-size: 8pt;
  }
  span.sgc-7 {
    font-size: 8pt;
    font-family: Times New Roman;
  }
  hr.sgc-6 {
    text-align: left;
  }
  p.sgc-5 {
    text-align: justify;
    text-autospace: none;
  }
  span.sgc-4 {
    font-size: 10pt;
  }
  h1.sgc-3 {
    margin-bottom: 0.0001pt;
    margin-left: 0;
    margin-right: 0;
    margin-top: 0;
    text-align: center;
  }
  h1.sgc-2 {
    text-align: justify;
    margin-left: 0;
    margin-right: 0;
    margin-top: 0;
    margin-bottom: 0.0001pt;
  }
  span.sgc-1 {
    font-size: 10pt;
    font-family: Times New Roman;
  }
</style>
</head>

<body>
  <h1 class="sgc-3"><a name="_Toc106273704"><span class="sgc-1">HAVD</span></a></h1>

  <p class="MsoNormal sgc-5"><span class="sgc-4">&nbsp;</span></p>

  <p class="MsoNormal sgc-5"><span class="sgc-4">Havd Suya dalmak ve suda yürümek demektir. İstiare olarak diğer işlere dalmak, kendini vermek anlamında da kullanılır. Fakat Kur'ân'da çoğunlukla dinin kötü gördüğü işlere dalmak dalmak anlamında kullanılır.</span></p>

  <p class="MsoNormal sgc-5"><b><span class="sgc-4">38-</span></b> <span class="sgc-4">Her can, kazandığıyle (Allah katında) rehin alınmıştır. <b>39-</b>Yalnız sağın adamları (Kitapları sağdan verilenler) hariç. <b>40</b>- Onlar cennetler içinde soruyorlar; <b>41-</b> Suçluların durumunu: <b>42-</b>'Sizi şu yakıcı ateşe ne sürükledi?" <b>43-</b> (Onlar da) Dediler ki: "Biz namaz kılanlardan olmadık. <b>44-</b> Yoksula da yedirmezdik. <b>45-</b> Boş şeylere dalanlarla birlikte dalardık. <b>46-</b> Ceza gününü yalanlardık. <b>47-</b> İşte böyle iken ölüm bize gelip çattı." (Müddessir: 4/38-47)</span></p>

  <p class="MsoNormal sgc-5"><span class="sgc-4">4/38-47: Her can, dünyâda yaptığı işlerle rehin alınır, bağlanır, tutuklanır. Yalnız sağın adamları (kitapları sağ tarafından verilenler) öyle değildir. Onlar bağlanıp tutuklanmazlar, cennetlere girerler. Ve cennetten, aşağıda cehennem­de tutuklu bulunan suçlulara sorarlar: "Sizi Sekar'a ne soktu? Ne yüzden bu tutuk evine girdiniz?" derler. Suçlular da dünyâda namaz kılmadıkları, yoksula yemek yedirmedikleri, batıl sözlerle vakit geçirdikleri, ölünceye kadar âhiret sorumluluğunu ve cezasını inkâr ettikleri için cehenneme girdiklerini söylerler.</span></p>

  <p class="MsoNormal sgc-5"><span class="sgc-4">İniş sırasına göre ilk defa burada geçen "ashâbu'l-yemîn" tabiri, mecazî bir anlam taşır. Araplar sağ tarafı uğurlu, sol tarafı uğursuz sayarlardı. Bu bakımdan Kur'ân'da iyi insanların amel defterlerinin sağ taraflarından, kötü insanların amel defterlerinin sol taraflarından veya arkalarından verileceği bildirilmektedir. Kur'ân kontekstinde sağ sahipleri: Kitabı sağ tarafından verilmiş, uğurlu, cennetlik mü'minlerdir. Sol sahipleri de kitabı sol tarafından verilmiş, uğursuz, cehennemlik kâfirlerdir. Bunu daha iyi anlayabilmek için Hakka Sûresinin 19-34'ncü âyetlerini okuyabiliriz:</span></p>

  <p class="MsoNormal sgc-5"><span class="sgc-4">"Kitabı sağından verilen: Alın, kitabımı okuyun der. Ben hesabımla karşılaşacağımı zannetmiştim zâten. Artık o, memnunluk veren bir yaşam içindedir. Yüksek bir bahçede ki devşirmesi kolay. Geçmiş günlerde yaptığınız işlerden ötürü afiyetle yeyin, için. Kitabı sol tarafından verilen ise der ki: Keşke bana kitabım verilmeseydi! Şu hesabımı hiç bitmemiş olsaydım! Keşke (ölüm), işimi bitirmiş olsaydı! Malım bana hiçbir yarar sağlamadı, gücüm benden yok olup gitti. (Allah cehennemin muhafızlarına buyurur): Tutun onu, bağlayın onu, sonra cehenneme sallayın onu! Sonra uzunluğu yetmiş arşın olan zincire vurun onu! Çünkü o, büyük Allah'a inanmıyordu, yoksulu doyurmaya ön ayak olmuyordu."</span></p>

  <p class="MsoNormal sgc-5"><span class="sgc-4">40-47'nci âyetlerde cennetliklerle cehennemlikler arasında geçen bir konuşma sunulmaktadır. Başka yerlerde de geçen bu konuşmanın amacı da, dünyâdaki kâfirlere, âhiretteki durumlarını anlatmak, bu yaptıklarından orada pişman olacaklarını gösterip onları uyanmağa, doğru yola girmeğe sevk etmektir. Bu husus, A'râf Sûresinin 44-51'nci âyetlerinde gayet açık olarak görülmektedir:</span></p>

  <p class="MsoNormal sgc-5"><span class="sgc-4">"Cennet halkı, ateş halkına seslendi: 'Rabbimizin bize va'dettiğini biz gerçek bulduk. Siz de Rabbinizin size va'dettiğini gerçek buldunuz mu?' (Onlar da): Evet dediler. Ve aralarında bir ünleyici: Allah'ın laneti zâlimlerin üzerine olsun! diye ünledi. O zâlimler ki Allah'ın yolundan menedip, onu eğriltmek isterler ve onlar âhir eti de inkâr ederlerdi... İki taraf arasında bir perde ve A'râf üzerinde de hepsini işaretleriyle tanıyan erkekler vardır. (Bunlar) Cennet halkına: Selâm size! diye seslendiler ki onlar, henüz oraya girmemişlerdir fakat girmeyi çok istemektedirler. Bunların gözleri ateş halkı tarafına çevrildiği zaman da Rabbimiz, bizi zâlim toplulukla beraber bulundurma! dediler. A'râf ehli, yüzlerindeki işaretleriyle tanıdıkları bir­takım adamlara da ünleyerek dediler ki: Ne topluluğunuz ne de büyüklük taslamanız size hiçbir yarar sağlamadı. Allah, kendilerini hiçbir rahmete erdirmeyecek' diye yemin ettiğiniz kimseler şunlar mıydı? (Ve cennetliklere dönerek): Girin cennete, artık size ne korku vardır, ne de siz üzüleceksiniz! Ateş halkı, cennet halkına: Suyunuzdan veya Allah'ın size verdiği rızıktan biraz da bizim üzerimize dökün! diye seslendiler. Onlar da dediler ki: Allah, bu ikisini de kâfirlere haram etmiştir. Onlar ki dinlerini bir eğlence ve oyun yerine koydular ve dünyâ hayâtı, kendilerini aldattı. Onlar, bu-günleriyle karşılaşacaklarını nasıl unuttular ve âyetlerimizi bile bile nasıl inkâr ediyor idilerse, biz de bugün onları öyle unuturuz!"</span></p>

  <p class="MsoNormal sgc-5"><span class="sgc-4">Allah'ı sânına yaraşır biçimde tanıyamadılar, zira "Allah, insana bir şey indirmedi" dediler. De ki: "Öyleyse Musa'nın, insanlara nur ve yol gösterici olarak getirdiği, ki siz onu parça parça kâğıtlar haline getirip gösteriyorsunuz, çoğunu da gizliyorsunuz- ve ne sizin, ne de babalarınızın bilmediği şeylerin size öğretildiği Kitabı kim indirdi?" "Alah" de, sonra bırak onları, daldıkları bataklıkta oynayadursunlar. (En'âm: 55/91)</span></p>

  <p class="MsoNormal sgc-5"><span class="sgc-4">55/91'nci âyetin sonunda sunulan bunca kanıtlara rağmen Kur'ân gerçeğini kabul etmeyen, Allah'ın, insana bir şey indirmediğini söyleyen, tomarlar haline getirip çoğunu gizledikleri, Nûr ve hidâyet kaynağı olan Mûsâ Kitabını kimin indirdiğini sorması ve düşünüp gerçeği anlamayan o insanları, daldıkları boş laflarla oyalanıp durmaya bırakması Hz. Muhammed'e emrediliyor. Bu demektir ki: "Sen, söz dinlemeyenlerle boş yere uğraşma. Ne kadar uğraşsan onlar yola gelecek değillerdir. O kabiliyetsizleri kendi hallerine bırak."</span></p>

  <p class="MsoNormal sgc-5"><b><span class="sgc-4">81-</span></b> <span class="sgc-4">De ki: "Eğer Rahman'in çocuğu olsaydı (O'na) tapanların ilki ben olurdum. <b>82-</b> Göklerin ve yerin Rabbi, Arş'ın Rabbi onların nitelendir­melerinden yücedir, münezzehtir. <b>83-</b> Bırak onları, kendilerine söylenen günlerine kavuşuncaya kadar dalsın, oynasınlar. (Zuhruf: 63/81-83)</span></p>

  <p class="MsoNormal sgc-5"><span class="sgc-4">63/81-83'ncü âyetlerde Hz. Peygamber(s.a.v.)e: "Eğer Allah'ın çocuğu olsaydı, ona ilk ibadet edenin kendisi olacağını" söylemesi emrediliyor. Sonra Allah'ın, göklerin, yerin, Arşın sahibi olup, müşriklerin nitelendirmelerinden uzak olduğu vurgulanıyor. Ardından da, müşriklerin uyarıldıkları azâb günü başlarına gelinceye dek onları batıl düşünce, oyun ve eğlenceleriyle baş başa bırakması Peygamber'e emrediliyor. Bu söylem, Allah'a eş, ortak koşanlar için bir tehdiddir. Tabii bu, Peygamber'in onlardan el çekmesini istemek anlamına gelmez. Sırf onların kabiliyetsizliğini, söz anlamadığını, Peygamber'in bütün çabalarına rağmen doğru yola gelmediklerini ifade eder.</span></p>

  <p class="MsoNormal sgc-5"><span class="sgc-4">Âyetlerimiz hakkında (münasebetsizliğe) dalanları gördüğün zaman, onlar başka bir söze geçin­ceye kadar onlardan yüz çevir; eğer şeytân sana (bunu) unutturursa hatırladıktan sonra (hemen kalk), o zâlimler topluluğuyla beraber oturma! (En'âm: 55/68)</span></p>

  <p class="MsoNormal sgc-5"><span class="sgc-4">55/68: Yukarıda açıkladığımız üzere havd kelimesi burada, eğlence için söze dalmak anlamındadır. Bu âyette Peygamber'e, Allah'ın âyetleri hakkında münasebetsiz sözlere dalan kimselerle beraber bulunmaması, onlar konuyu değiştirmedikçe onların aralarında oturmaması, şayet unutarak otur­muş ise hatırlayınca hemen kalkması emrediliyor.</span></p>

  <p class="MsoNormal sgc-5"><span class="sgc-4">Âyetten anlaşılıyor ki Hz. peygamber ve müslümanlar, Mekke'de iken bazen müşriklerle beraber otururlar, fakat müşrikler, söz arasında Allah'ın, Peygamberine vahyettiği Kur'ân âyetleriyle alay ederlerdi. Allah'ın Elçisi de müslümanlar da onların bu lâflarından rahatsız olurlardı. Yukarıdan beri müşriklerin çeşitli tutumlarını anlatan Sûre, burada da onların bu davranışlarına işaret etmektedir.</span></p>

  <p class="MsoNormal sgc-5"><span class="sgc-4">Burada Allah'ın Elçisine, Allah'ın âyetleri hakkında münasebetsiz lâflar söyleyenlerle beraber oturmaması emrediliyor. Ama hitâb, onun şahsında bütün mü'minleredir. Her zaman mü'minlerin, dine, îmana aykırı sözlerin söylendiği bir yerde oturmamaları gerekir. Çünkü küfre razı olmak, insanı küfre götürür.</span></p>

  <p class="MsoNormal sgc-5"><span class="sgc-4">Nisa' Sûresinin 140'ncı âyetinde de şöyle buyurulmuştur:</span></p>

  <p class="MsoNormal sgc-5"><span class="sgc-4">&nbsp;(Allah) Size Kitâb'da indirmişti ki: Allah'ın âyetlerinin inkâr edildiğini ve onlarla alay edildiğini işittiğiniz zaman, onlar (bu sözü bırakıp) başka bir söze dalıncaya kadar onlarla beraber oturmayın; yoksa siz de onlar gibi olursunuz. Şüphesiz Allah, bütün ikiyüzlüleri ve kâfirleri cehenneme toplayacaktır" Bu âyette, Allah'ın âyetleriyle alay edilen yerde oturulmamasının, Kitâbda em-redildiği ifade edilmektedir. İşaret edilen emir, En'âm Sûresi'nin, 68'nci âyetidir.</span></p>

  <p class="MsoNormal sgc-5"><span class="sgc-4">Nisa Sûresi'nin 140'ncı âyeti ile, En'âm Sûresi'nin 68'nci âyetinin neshedildiğini söyleyenler olmuştur. Fakat cumhurun ifâde ettiği üzre âyet muhkemdir -aslında bütün âyetler muhkemdir-, iki âyet arasında nesih söz konusu değildir. Çünkü Nisa' Sûresinin 140'ncı âyeti, geçmişte vukubulan bir olayı haber vermektedir. Haberlerde nesih olmaz<a href="#_ftn1" name="_ftnref1" title=""></a></span></p>
</body>
</html>
