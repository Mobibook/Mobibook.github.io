<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft FrontPage 5.0" name="GENERATOR" />
  <meta content="FrontPage.Editor.Document" name="ProgId" />

  <title>Nuh</title>
  
<style type="text/css">
h1 {
    margin-top: 12pt;
    margin-right: 0;
    margin-bottom: 3pt;
    margin-left: 0;
    page-break-after: avoid;
    font-size: 16pt;
    font-family: Arial;
  }
  p.MsoNormal {
    mso-style-parent: "";
    margin-bottom: 0.0001pt;
    font-size: 12pt;
    font-family: "Times New Roman";
    margin-left: 0;
    margin-right: 0;
    margin-top: 0;
  }
  p.MsoFootnoteText {
    margin-bottom: 0.0001pt;
    font-size: 10pt;
    font-family: "Times New Roman";
    margin-left: 0;
    margin-right: 0;
    margin-top: 0;
  }
  div.sgc-9 {
    mso-element: footnote-list;
  }
  div.sgc-8 {
    mso-element: footnote;
  }
  span.sgc-7 {
    font-size: 8pt;
  }
  span.sgc-6 {
    font-size: 8pt;
    font-family: Times New Roman;
  }
  hr.sgc-5 {
    text-align: left;
  }
  p.sgc-4 {
    text-align: justify;
    text-autospace: none;
  }
  span.sgc-3 {
    font-size: 10pt;
  }
  h1.sgc-2 {
    margin-bottom: 0.0001pt;
    margin-left: 0;
    margin-right: 0;
    margin-top: 0;
    text-align: center;
  }
  span.sgc-1 {
    font-size: 10pt;
    font-family: Times New Roman;
  }
</style>
</head>

<body>
  <h1 class="sgc-2"><a name="_Toc105071433"><span class="sgc-1">NÛH</span></a></h1>

  <p class="MsoNormal">&nbsp;</p>

  <p class="MsoNormal sgc-4"><span class="sgc-3">Önceden de Nûh kavmini (helak etmişti). Çünkü onlar daha zâlim ve azgın idiler. (Necm: 23/52)</span></p>

  <p class="MsoNormal sgc-4"><span class="sgc-3">İlk defa Nuh'un anıldığı bu âyette, çok zâlim ve azgın olan Nûh kavminin de, benzeri kavimler gibi helak edildiği bildirilmektedir.</span></p>

  <p class="MsoNormal sgc-4"><span class="sgc-3">Onlardan önce Nûh kavmi, Resliler ve Semûd (kavmi) de yalanlamıştı. (Kaf: 34/12)</span></p>

  <p class="MsoNormal sgc-4"><span class="sgc-3">Onlardan önce de Nûh kavmi, Âd</span> <span class="sgc-3">(kavmi) ve kazıklar sahibi (temelleri kazık gibi yere çakılmış, yüksek pramitler yaptıran) Firavun da yalanlamıştı. (Sâd: 38/12)</span></p>

  <p class="MsoNormal sgc-4"><span class="sgc-3">Nûh kavmi de peygamberleri yalanladıkları vakit- onları boğduk ve onları insanlara bir ibret yaptık. Zâlimlere acı bir azâb hazırladık. (Furkan: 42/37) âyetleri de Allah'ın elçisini yalanlamış olan Nûh kavminin helak edildiğine kısaca işaret etmektedir.</span></p>

  <p class="MsoNormal sgc-4"><span class="sgc-3">9- Onlardan önce Nuh'un kavmi de yalanlamıştı. Kulumuzu yalanladılar ve: "Cinlenmiştir" dediler. Ve o(na çeşitli eziyetler yapılarak tebliğden) menedildi. ÎO~ Bunun üzerine Rabb'ine: "Ben yenik düştüm, yardım et!" diye yalvardı. II- Biz de boşalan bir su ile göğün kapılarını açtık. 12-Yeri kaynaklar halinde fışkırttık, (göğün ve yerin) su(ları) takdir edilmiş bir işin olması için birleşti. 13- Nuh'u da tahtalar ve çiviler(le yapılmış gemi) üzerinde taşıdık. 14- (Kendisine karşı) Nankörlük edilen(kulumuz)a (bizden) bir mükâfat olmak üzere (gemi), gözlerimizin önünde akıp gidi­yordu. 15- Bunu bir ibret olarak bıraktık, ibret alan yok mudur? (Kamer: 37/9-16)</span></p>

  <p class="MsoNormal sgc-4"><span class="sgc-3">Kamer: 37/9-16. âyetlerde Nûh kıssasına biraz daha ayrıntı getirilmistir: Kavmi "Cinli" diyerek Nuh'u yalanlamış ve onu engellemeğe ça­lışmıştır. Kavminin direnci karşısında bunalan Nûh, "Ben yenik düştüm, bana yardım et!" diye Rabbine yalvarmıştır. Nuh'un du'âsını kabul eden yüce Rab, göğün kapılarını açmış, gökten yağmur, yerden sular fışkırtarak zâlim kavmi Tûfân ile boğmuş, elçisi Nuh'u da tahtalarla ve çivilerle yapılmış gemide koruyarak taşımış ve bu olayı, gelecek nesillere bir ibret olarak bırakmıştır.</span></p>

  <p class="MsoNormal sgc-4"><span class="sgc-3">59- Andolsun Nuh'u kavmine</span> <span class="sgc-3">gönderdik; "Ey kavmim, dedi, Allah'a kulluk edin, sizin O'ndan başka tanrınız yoktur. Doğrusu ben, size büyük bir günün azâbın(tn inmesin)den korkuyorum," 60- Kavminden ileri gelenler dediler ki: "Biz seni açık bir sapıklık içinde görüyoruz!" 61- Dedi ki: "Ey kavmim, bende bir sapıklık yok, ben âlemlerin Rabbi tarafından gönderilmiş bir elçiyim. 62- Size Rabbimin mesajını duyuruyorum, size öğüt veriyorum ve Allah, tarafından, sizin bilmediğiniz şeyleri biliyorum. 63- Korunup da merhamete uğramamı için, içinizden sizi uyaracak bir adam aracılığı ile bir Zikir (sizi ikaz eden bir Kitâb, size şan ve şeref verecek bir kanun) gelmesine şaştınız mı?" 64- O'nu yalanladılar, biz de O'nunla berebar gemide bulunanları kur­tardık, âyetlerimizi yalanlayanları boğduk! Çünkü onlar kör bir kavim idiler. (A'râf: 39/59-64)</span></p>

  <p class="MsoNormal sgc-4"><span class="sgc-3">A'râf: 39/59-64. âyetlerde de Nuh'un, peygamber olarak görevlen­dirilmesi anlatılmaktadır: Yüce Allah, toplumuna elçi olarak görevlen­dirdiği Nûh, putperest kavmini Allah'a kulluğa çağırmış; Allah'tan başka tanrı olmadığını, başka tanrılara taparak Allah'a isyanlarından ötürü baş­larına azâb geleceğinden tasalandığını söylemiş; fakat kavminin ileri gelen zengin takımı, ona, şaşkın olduğunu söylemişlerdir. Nûh, şaşırmadığını, kâinatın sahibi Allah'ın elçisi olarak Allah'ın buyruğunu duyurduğunu, öğüt verdiğini, kendilerinin bilmediği şeyleri Allah'ın, kendisine bildir­diğini, kendi içlerinden bir uyarıcının çıkıp, kendisine vahyedilen Kitâb ile İnsanları uyarmasında garip bir şey bulunmadığını söylemiştir. Buna</span> <span class="sgc-3">rağmen onu yalanlamakta direnen kavmi Allah, tufan ile helak edip elçisini ve inananları kurtarmıştır.</span></p>

  <p class="MsoNormal sgc-4"><span class="sgc-3">Kitâb-ı Mukaddes'e göre Nûh, Âdem'in sekizinci göbekten torunu­dur. Soy ağacı şöyledir: Âdem oğlu, Şît oğlu, Enoş oğlu, Ken*ân oğiu, Mahalel oğlu, Yared oğlu, Hanok oğlu, Metuşelah oğlu, Lamek oğlu Nuh'tur. Yani Âdem ile Nûh arasında sekiz nesil vardır. Bundan Nuh'un, Âdem'den takriben dokuzyüz elli sene sonra doğduğu anlaşılır. Tabii Tevrat'ın ifadesinden anlaşıldığı üzere eğer Âdem ile ilk insan kaste-diliyorsa, ilk insan olans Âdem'den Nuh'a kadar sadece dokuzyüz elli sene gibi kısa bir zamanın olması, tarih bakımından doğrulanmaz. Daha doğrusu milyonlarca yıla sığacak evrim ve olaylar sadece dokuzyüz elli yıl ile ifade edilemez, ama Tevrat böyle diyor ve bu peygamberlerden her birinin kaçar yıl yaşamış olduğunu da belirtiyor. Fakat Kur'ân-ı Kerîm, kat'iyyen böyle rakamlar ve tarihler vermez. Böylece tarihi belgeler Tevrat'ı, bu ayrıntılarda doğrulamasa bile zayıf noktalan atmış olan Kur'ân'ı yalanlayamaz.</span></p>

  <p class="MsoNormal sgc-4"><span class="sgc-3">Gerek Tevrat'ın, gerek Kur'ân'ın ifadelerine göre Nûh da peygamber olarak görevlendirilmiştir. Kur'ân-ı Kerîm'de Allah'ın vahyettiği peygam­berler anılırken ilk defa Nuh'un adı anılmaktadır.<sup><a href="#_ftn1" name="_ftnref1" title=""></a></sup></span></p>
</body>
</html>
