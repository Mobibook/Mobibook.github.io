<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft FrontPage 5.0" name="GENERATOR" />
  <meta content="FrontPage.Editor.Document" name="ProgId" />

  <title>Sofra</title>
  
<style type="text/css">
p.MsoNormal {
    mso-style-parent: "";
    margin-bottom: 0.0001pt;
    font-size: 12pt;
    font-family: "Times New Roman";
    margin-left: 0;
    margin-right: 0;
    margin-top: 0;
  }
  h1 {
    margin-top: 12pt;
    margin-right: 0;
    margin-bottom: 3pt;
    margin-left: 0;
    page-break-after: avoid;
    font-size: 16pt;
    font-family: Arial;
  }
  span.MsoFootnoteReference {
    vertical-align: super;
  }
  p.MsoFootnoteText {
    margin-bottom: 0.0001pt;
    font-size: 10pt;
    font-family: "Times New Roman";
    margin-left: 0;
    margin-right: 0;
    margin-top: 0;
  }
  div.sgc-10 {
    mso-element: footnote-list;
  }
  p.sgc-9 {
    text-align: justify;
  }
  div.sgc-8 {
    mso-element: footnote;
  }
  span.sgc-7 {
    font-size: 8pt;
  }
  span.sgc-6 {
    font-size: 8pt;
    font-family: Times New Roman;
  }
  hr.sgc-5 {
    text-align: left;
  }
  p.sgc-4 {
    text-align: justify;
    text-autospace: none;
  }
  span.sgc-3 {
    font-size: 10pt;
  }
  h1.sgc-2 {
    margin-bottom: 0.0001pt;
    margin-left: 0;
    margin-right: 0;
    margin-top: 0;
    text-align: center;
  }
  span.sgc-1 {
    font-size: 10pt;
    font-family: Times New Roman;
  }
</style>
</head>

<body>
  <p class="MsoNormal">&nbsp;</p>

  <h1 class="sgc-2"><a name="_Toc106024920"><span class="sgc-1">SOFRA</span></a></h1>

  <p class="MsoNormal">&nbsp;</p>

  <p class="MsoNormal sgc-4"><span class="sgc-3">712- Havariler demişlerdi ki: "Ey Meryem oğlu İsâ,</span> <span class="sgc-3">Rabbin bize gökten bir sofra indirebilir mi? (İsâ): "İnanıyorsanız Allah'tan korkun!" dedi. 113- "İstiyoruz ki, ondan yiyelim, kalblerimiz iyice yatışsın, senin bize doğru söylediğini bilelim ve bunu bizzat görenlerden olalım." dediler. 114- Meryem oğlu İsâ da: "Allah'ım, Rabbimiz, bizim üzerimize gökten bir sofra indir ki bizim için, önce ve sonra gelenlerimiz için (o gün) bir bayram olsun ve (o olay) Senden bize bir mucize olsun. Bizi rızıklandır, Sen rızık verenlerin en hayırlısısın!" dedi. 115- Allah buyurdu ki: "Ben onu sizin üzerinize indireceğim, ama sonra sizden kim inkâr ederse ben de ona dünyalarda hiç kimseye yapmayacağım azabı yaparım!" (Mâide: 110/112-115)</span></p>

  <p class="MsoNormal sgc-4"><span class="sgc-3">Mâide: 110/112-115. âyetlerde havarilerin, kendilerine gökten bir sofra indirilmesini Hz. İsa'dan istedikleri, imânlarının iyice kökleşmesi ve Allah'ın kudretini açıkça görmeleri için bu istekte bulundukları; Hz. îsâ'nın da yüce Allah'tan, bir sofra indirmesini niyaz ettiği; Allah'ın da bu sofra indiği halde yine inanmayan olursa ona, dünyâda kimseye etmediği azabı edeceğini buyurduğu anlatılmaktadır. Burada Allah'ın, gökten sofra indirip indirmediği açıklanmamıştır, fakat sözgeliminden böyle bir sofranın indiği anlaşılmaktadır.</span></p>

  <p class="MsoNormal sgc-4"><span class="sgc-3">Abdullah ibn Abbâs'a dayanan bir rivayete göre îsâ Aleyhisselâm, İsrâîloğullarına va'zederken: "Eğer Allah için otuz gün oruç tutar, sonunda dilekte bulunursanız, Allah size dilediğinizi verir" demiş. Onlar da öyle yapmışlar ve Allah'tan, gökten bir sofra indirmesini dilemişler. Melekler gökten bir sofra getirmiş.</span></p>

  <p class="MsoNormal sgc-4"><span class="sgc-3">Müfessirler, muhakkak ki Hıristiyan kaynaklara dayanarak sofranın</span> <span class="sgc-3">içeriği hakkında çeşitli şeyler söylemişlerdir. Bir rivayete göre sofrada kızarmış, kabuksuz ve dikensiz balık, tuz, bakla, sirke, yağlı ekmek, bal, peynir, zeytin ve kadîd (pastırma) varmış. Bir rivayete göre yedi yufka ekmek varmış. Orada bulunanların hepsi o sofradan yemişler. Râzî'nin kaydettiği rivayete göre îsâ Aleyhisselâm, gökten inen çıkını: "Bismillâhi hayrVr-râzikîn: Rızık verenlerin en hayırlısı Allah'ın adıyla" diyerek açmış. İçinde kılçıksız, kabuksuz balık varmış, balıktan yağ damlıyormuş. Balığın başında tuz, kuyruğunda sirke, çevresinde çeşitli sebzeler, beş tane de yufka ekmek varmış. Yufkalardan birinin üstünde zeytin, ikincisinin üstün­de bal, üçüncüsünün üstünde yağ, dördüncüsünün üstünde peynir, beşin­cisinin üstünde pastırma varmış. Havârî Şem'ûn (Simun):</span></p>

  <p class="MsoNormal sgc-4"><span class="sgc-3">- Ey Allah'ın ruhu, bu, dünyâ yiyeceğinden mi, âhiret yiyeceğinden midir? demiş. îsâ:</span></p>

  <p class="MsoNormal sgc-4"><span class="sgc-3">- Hiçbirinden değil. Allah'ın yüce kudretiyle seçtiği yemektir. İstedi­ğinizi yeyin, şükredin. Allah size daha fazlasını verir, demiş. Havârîler:</span></p>

  <p class="MsoNormal sgc-4"><span class="sgc-3">-&nbsp; Ey Allah'ın ruhu, bu mu'cizeden ayrı olarak bir mu'cize daha göstersen (iyi olmaz mı)? demişler. îsâ:</span></p>

  <p class="MsoNormal sgc-4"><span class="sgc-3">- Ey balık, Allah'ın izniyle diril, demiş. Balık canlanmış, deprenmiş. Sonra îsâ ona:</span></p>

  <p class="MsoNormal sgc-4"><span class="sgc-3">- Eski haline dön! demiş.</span></p>

  <p class="MsoNormal sgc-4"><span class="sgc-3">Balık yine kızarmış haline dönmüş. Sonra sofra uçmuş. Bundan sonra İsrâiloğulları, isyan ettiklerinden dolayı maymunlara, domuzlara döndürül­müşlerdir.<span class="MsoFootnoteReference"><a href="#_ftn1" name="_ftnref1" title=""></a></span></span></p>
</body>
</html>
