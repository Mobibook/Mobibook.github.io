<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft FrontPage 5.0" name="GENERATOR" />
  <meta content="FrontPage.Editor.Document" name="ProgId" />

  <title>Fil Olayı</title>
  
<style type="text/css">
h1 {
    margin-top: 12pt;
    margin-right: 0;
    margin-bottom: 3pt;
    margin-left: 0;
    page-break-after: avoid;
    font-size: 16pt;
    font-family: Arial;
  }
  p.MsoNormal {
    mso-style-parent: "";
    margin-bottom: 0.0001pt;
    font-size: 12pt;
    font-family: "Times New Roman";
    margin-left: 0;
    margin-right: 0;
    margin-top: 0;
  }
  span.MsoFootnoteReference {
    vertical-align: super;
  }
  p.MsoFootnoteText {
    margin-bottom: 0.0001pt;
    font-size: 10pt;
    font-family: "Times New Roman";
    margin-left: 0;
    margin-right: 0;
    margin-top: 0;
  }
  div.sgc-11 {
    mso-element: footnote-list;
  }
  p.sgc-10 {
    text-align: justify;
  }
  div.sgc-9 {
    mso-element: footnote;
  }
  span.sgc-8 {
    font-size: 8pt;
  }
  span.sgc-7 {
    font-size: 8pt;
    font-family: Times New Roman;
  }
  hr.sgc-6 {
    text-align: left;
  }
  h1.sgc-5 {
    text-align: justify;
    margin-left: 0;
    margin-right: 0;
    margin-top: 0;
    margin-bottom: 0.0001pt;
  }
  p.sgc-4 {
    text-align: justify;
    text-autospace: none;
  }
  span.sgc-3 {
    font-size: 10pt;
  }
  h1.sgc-2 {
    margin-bottom: 0.0001pt;
    margin-left: 0;
    margin-right: 0;
    margin-top: 0;
    text-align: center;
  }
  span.sgc-1 {
    font-size: 10pt;
    font-family: Times New Roman;
  }
</style>
</head>

<body>
  <h1 class="sgc-2"><a name="_Toc104808736"><span class="sgc-1">FÎL OLAYI</span></a></h1>

  <p class="MsoNormal sgc-4"><span class="sgc-3">&nbsp;</span></p>

  <p class="MsoNormal sgc-4"><span class="sgc-3">&nbsp;Rahman ve Rahîm Allah'ın adıyla. <b>1-</b> Rabbinin, Fîl sahiplerine ne yaptığını görmedin mi? <b>2</b>- Onların tuzaklarını boşa çıkarmadı mı? <b>3-</b> Üzerlerine sürü sürü kuşlar gönderdi: <b>4-</b> Onlara çamurdan sertleşmiş taşlar atan (kuşlar). <b>5-</b> Nihayet onları kurt yeniği ekin yaprağı gibi yaptı. (Fîl: 19/1-5)</span></p>

  <p class="MsoNormal sgc-4"><span class="sgc-3">Ebâbîl: Çoğunluğun kanısına göre tekili olmayan çoğul bir isimdir. Birbiri ardınca gelen topluluklar veya kalabalık topluluk anlamındadır. Bir söze göre de ebâbîl, büyük demet anlamındaki ibbâle'nin çoğuludur. Kuş sürüsü, birbirine sıkışmış demete benzetilmiştir. "J~jÛİ l^-lt": birbiri ardınca gelen küme küme kuşlar demektir.</span></p>

  <p class="MsoNormal sgc-4"><span class="sgc-3">Bu âyetlerde Allah'ın, Fîl sahiplerinin tuzaklarını boşa çıkardığı, onların üzerine taşlaşmış çamur atan kuş sürüleri gönderip onları, rüzgârın savurduğu, çiğnenmiş veya kurt yeniği, delik deşik olmuş ekin yaprakları gibi yere serdiği buyurulmaktadır.</span></p>

  <p class="MsoNormal sgc-4"><span class="sgc-3">Kur'ân-ı Kerîm'in kısaca işaret ettiği olay, İslâmdan önceki Arap tarihinde "Fîl Olayı" diye bilinirdi. Olayın özeti şudur:</span></p>

  <p class="MsoNormal sgc-4"><span class="sgc-3">Yahudî hahamların etkisiyle Himyer Kralı Zûnüvâs, Yahûdî dinine girmiş; Yemen Hıristiyanlarına baskı yapmağa başlamıştı. Hıristiyan Habeşjiler, Yemen Hıristiyanlannı Yahudilerin baskısından kurtarmak üzere Yemen'e saldırdılar ve Himyer ordusunu bozarak bölgeye egemen oldular. Bu kez de onlar Yahudilere baskı yapmağa başladılar. Yemen'deki kiliseler, Arapları da Hiristiyanlaştırmağa çalışıyorlardı. Fakat Araplar, onların çağrısını dinlemediler, geleneksel dinlerine, Hicaz'daki Ka'be'yi haccetme ibâdetine bağlı kaldılar. Habeş vâlîsi Ebrehe ibn el-Eşrem, San'â'da, yüksekliğinden dolayı el-Kulleys denilen bir kilise yaptırdı. Habeşlilerin, bu kiliseyi, halkı Ka'be'den buraya çevirmek amacıyla yaptıklarını bilen Kinâne Kabilesinden bir adam, geceleyin gelip kilisenin içine pisledi, pisliği de ma'bedin duvarlarına sürdü. Yahut bazı Kureyş gençleri, kilisede ateş yaktılar. Rüzgârın etkisiyle ateş sıçrayınca kilise yandı.</span></p>

  <p class="MsoNormal sgc-4"><span class="sgc-3">Taberî, İbn İshak'tan naklen olayı şöyle anlatıyor: "Ebrehe ibn el-Eşrem, San'â'da benzeri görülmemiş bir kilise yaptı. Yüksekliğinden ötürü buna el-Kulleys adını verdi. Habeş kralına da: 'Ben, benzeri görülmemiş bir kilise yaptım, Arap hacılarını Ka'be'den buraya çevirmeden bu işin ardını bırakmayacağım' dedi. Ebrehe'nin bu niyetini öğrenen Araplardan biri, gidip kilisenin içine etti, sonra dönüp yurduna geldi. Bu olayı duyan Ebrehe, çok kızdı ve Ka'be'yi yıkmağa yemin etti. Hıristiyanlığı yaymak şartıyla tac giydirip Mudar'a emîr yaptığı Muhammed ibn Huzâî'nin, Kinâne'de öldürülmesine daha çok canı sıkılan Ebrehe, ordusunu hazırlayıp Mahmûd adlı fili ile yola çıktı.</span></p>

  <p class="MsoNormal sgc-4"><span class="sgc-3">Ebrehe'nin, Ka'be'yi yıkmak üzere yürüdüğünü duyan Arap kabile­leri, karşı koymak istedilerse de yenildiler, komutanları tutsak oldu. Yumu­şak huylu olan Ebrehe, tutsak aldığı iki Arap komutanını öldürmedi, yanında hapsettirdi. Taife vardığında Tâifliler ona:</span></p>

  <p class="MsoNormal sgc-4"><span class="sgc-3">- Ey Kral, biz senin kullarınızız, buyruğuna karşı gelmeyiz, senin amacın bizim tapınağımız değildir (Lât'ı kasdediyorlar). Senin amacın, Mekke'deki Ev(Ka'be)'dir. Biz sana yol gösterecek birini gönderelim, dediler.</span></p>

  <p class="MsoNormal sgc-4"><span class="sgc-3">Ebrehe onlara dokunmadı. Tâifliler, Ebû Rigal'i Ebrehe'ye kılavuz verdiler. Ebrehe ordusunu Muğammis'e kadar getiren Ebû Rigal, orada öldü. Araplar onun kabrini taşladılar. İşte Muğammis'te taşlanan, Ebû Rigal'in kabridir.</span></p>

  <p class="MsoNormal sgc-4"><span class="sgc-3">Ebrehe, el-Esved ibn Maksûd adlı Habeşli bir adamı bir müfreze ile Mekke'ye gönderdi. Bu adam, gerek Kureyşin, gerek diğer Mekkelilerin mallarını Ebrehe'ye sevk etti. Bu arada Kureyşin başkanı olan Abdul-muttalib'in de ikiyüz devesini almışlardı.</span></p>

  <p class="MsoNormal sgc-4"><span class="sgc-3">Ebrehe, Himyerli Hunâta ile Mekke lideri Abdulmuttalib'e şu haberi yolladı: "Ben sizinle savaşmağa gelmedim, Ka'be'yi yıkmağa geldim. Siz bana engel olmağa kalkmazsanız canlarınıza dokunulmayacaktır." Abdul-muttalib: "Vallahi biz onunla savaşmak istemiyoruz. Zaten savaşacak gücü­müz de yoktur. Bu, Allah'ın ve O'nun dostu İbrahim'in evidir. Eğer O, bunun yıkılmasına engel olursa, Ev ve Harem kendisinindir. Ama bırakırsa biz onu savunacak güçte değiliz." dedi. Ve develerini istemek üzere Ebrehe'ye geldi. İzin alıp huzuruna girdi. Ebrehe, Abdulmuttalib'e saygı gösterdi, dileğini sordu. Abdulmuttalib develerini isteyince, tercüman vasıtasiyle şöyle dedi:</span></p>

  <p class="MsoNormal sgc-4"><span class="sgc-3">- Seni gördüğüm zaman beğenmiştim. Fakat sen konuşunca değerini düşürdün. Ben, senin atalarının dini (ma'bedi) olan Beyt'i yıkmağa gelmiş iken sen onu bırakıp develerini mi istiyorsun?</span></p>

  <p class="MsoNormal sgc-4"><span class="sgc-3">Abdulmuttalib:</span></p>

  <p class="MsoNormal sgc-4"><span class="sgc-3">- Ben develerin sahibiyim. Ka'be'nin de onu koruyacak sahibi vardır, dedi.</span></p>

  <p class="MsoNormal sgc-4"><span class="sgc-3">Develeri kendisine verilen Abdulmuttalib, Mekkelilere, Mekke'den çıkıp, dağlara, vadilere çekilmelerini emretti. Ve Mekkeliler dağlara çekildiler.</span></p>

  <p class="MsoNormal sgc-4"><span class="sgc-3">Ertesi sabah Ebrehe, Ka'be'yi yıkmak üzere adamlarını harekete geçirdi. Mahmûd adlı fili kaldırdı. Fil Mekke'ye doğru hareket ettirilmek istenince çöktü, Yemen'e veya Şam'a doğru çevirdiklerinde koşmağa başladı. Mekke'ye çevirdiklerinde çöktü. Allah da el-Hatâtîf (*j--ie&gt;LkjM:</span></p>

  <p class="MsoNormal sgc-4"><span class="sgc-3">Uzun kanatlı, kısa bacaklı, kara kuşlar) misali kuşlar gönderdi. Her kuş bir gagasında, birer de ayaklarında olmak üzere mercimek ve nohut büyüklüğünde üç taş atıyordu. Kuşların attığı taşların değdiği herkes ölüyordu. Ancak bu taşlar herkese değmedi. Askerler dağılıp geldikleri yollara döndüler, yollarda düşüp ölüyorlardı. Ebrehe'nin de etleri parmak parmak döküldü, San'â'ya geldiklerinde kuş kadar kalmış olan Ebrehe öldü.</span></p>

  <p class="MsoNormal sgc-4"><span class="sgc-3">İşte Arap toprağında kızamık ve çiçek hastalığı, ilk defa o yıl görüldü."<a href="#_ftn1" name="_ftnref1" title=""></a></span></p>
</body>
</html>
