<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>#3 Yandaş</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="block14" id="toc_id_1">BİRİNCİ BÖLÜM TRIS</h1>
	<p class="block15">BİLGELİK MERKEZİ’NDEKİ HÜCREMİZDE HIZLI ADIMLARLA volta atarken, kulaklarımda onun sözleri yankılanıyor: Benim adım Edith Prior. Ve bu adı unutmaktan mutlu olmak için birçok nedenim var.</p>
	<p class="block16">“Yani onu daha önce hiç görmemiş miydin? Resmini bile mi?” diyor Christina. Uzattığı yaralı bacağı bir yastığın üzerinde duruyor. Umutsuz bir girişimle Edith Prior’un videosunu şehrimize göstermek isterken vuruldu.</p>
	<p class="block15">O sırada bunun ne anlama gelebileceği, temellerimizi, topluluklarımızı, kimliklerimizi nasıl parçalayacağı hakkında en ufak bir fikrimiz bile yoktu. “Büyükanne, teyze ya da öyle biri mi?"</p>
	<p class="block16">“Sana görmediğimi söyledim,” diyorum, duvara vardığımda dönüyorum. “Prior, benim babamın adı -adıydı yani. Demek onun ailesinden olmalı. Ama Edith bir Fedakârlık ismi ve babamın akrabaları Bilgelik’ten olmalı, öyleyse...”</p>
	<p class="block16">“Öyleyse daha yaşlı olmalı,” diyor Cara, başını duvara yaslarken. Bu açıdan tıpkı ağabeyi Will’e, ateş ederek vurduğum arkadaşıma benziyor. Sonra doğruluyor ve Will’in hayaleti kayboluyor. “Birkaç nesil öncesi. Atalardan biri.”</p>
	<p class="block16">“Ata.” Bu kelimenin ufalanan bir tuğla gibi eskiliğini içimde hissediyorum.</p>
	<p class="block16">Dönerken hücrenin duvarlarından birine dokunuyorum. Panel soğuk ve beyaz.</p>
	<p class="block16">Benim atam ve bana miras bıraktıkları: Topluluklardan bağımsız olmak ve Uyumsuz kimliğimin, tahmin edebileceğimden çok daha önemli olduğu bilgisi. Varlığım, bu şehirden ayrılmamız ve dışarıda kim varsa yardımımızı esirgememiz gerektiğinin bir işareti.</p>
	<p class="block16">“Bilmek istiyorum,” diyor Cara, eliyle yüzünü sıvazlarken. “Ne zamandır burada olduğumuzu bilmek istiyorum. Bir dakikalığına volta atmayı keser misin?”</p>
	<p class="block16">Hücrenin ortasında durup kaşlarımı kaldırarak ona bakıyorum.</p>
	<p class="block16">“Kusura bakma,” diye geveliyor ağzının içinde.</p>
	<p class="block16">“Sorun değil,” diyor Christina. “Burada fazla kaldık.”</p>
	<p class="block15">Evelyn’in birkaç küçük emirle Bilgelik Merkezi’nin lobisinde kaos yaratarak bütün tutsakların üçüncü kattaki hücrelerine kaçışmasını sağlamasının üzerinden günler geçti. Yaralarımızı tedavi etmek ve ağrı kesici dağıtmak için Topluluksuz bir kadın geldi. Karnımızı doyurduk, birçok kez duş aldık ama dı- şarıda neler olduğuna dair kimse bize bir şey söylemedi. Kimse inatçı sorularımı yanıtlamadı.</p>
	<p class="block16">“Tobias şimdiye kadar gelir sanıyordum,” diyorum, karyolamın kenarına çökerek. “Nerede kaldı?”</p>
	<p class="block16">“Belki yalan söylediğin ve babasıyla arkasından iş çevirdiğin için hâlâ sana kızgındır,” diyor Cara.</p>
	<p class="block16">Ateş saçan gözlerle ona bakıyorum.</p>
	<p class="block16">“Dört, o kadar da dar kafalı biri değil,” diyor Christina. Ya Cara’yı azarlıyor ya da beni rahatlatmaya çalışıyor, emin olamıyorum. “Muhtemelen gelmesini engelleyen bir şeyler vardır. Ona güvenmeni söylemişti.”</p>
	<p class="block16">Herkes bağırıp çağırırken ve Topluluksuzlar bizi merdivenlere doğru ittirirken yaşanan kaosta, onu kaybetmemek için parmağımı tişörtüne dolamıştım. Bileğimi tutmuş, beni itmiş ve gerçekten de bu kelimeleri söylemişti. Güven bana. Sana söyledikleri yere git.</p>
	<p class="block16">“Güvenmeye çalışıyorum,” derken ciddiyim. Ona güvenmeye çalışıyorum. Ama her bir parçam, her bir kasım, her bir sinir ucum özgürlük için karıncalanıyor. Sadece bu hücreden değil, bizi tutsak eden şehirden kurtulmak istiyorum.</p>
	<p class="block16">Çitin dışında ne olduğunu görmem lazım.</p>
	<h1 class="block14" id="toc_id_2">İKİNCİ BÖLÜM TOBIAS</h1>
	<p class="block15">Bu KORİDORLARDA YÜRÜRKEN, BİR TUTSAK OLARAK YALIN AYAK attığım her adımda acının her yerimde zonkladığı günleri hatırlamadan edemiyorum. Ve bu anılara, başka anılar eşlik ediyor. Ölüme giderken Beatrice Prior’u beklemek, kapıyı döven yumruklarım, sadece uyuşturucuyla bayıltıldığını söyleyen Peter’ın kucağındayken Tris’in jöle gibi sarkan bacakları...</p>
	<p class="block16">Buradan nefret ediyorum.</p>
	<p class="block16">Bilgelik yerleşkesi olduğu günlerdeki kadar temiz değil. Duvarlardaki kurşun delikleri, her yere yayılmış kırık ampul parçalarıyla tam bir savaş harabesine dönüşmüş durumda. Çamurlu ayakkabı izleri üzerinden hücresine doğru yürürken üzerimdeki ışıklar göz kırpıp duruyor. Ve sorgusuz sualsiz içeri alındım, çünkü kolumdaki siyah renkli bantta Topluluksuzlar’ın sembolü -boş bir daire- yüzümdeyse Evelyrnin yüz hatları var. Tobias Eaton, bir zamanlar utancın ismiydi, şimdiyse alabildiğine güçlü bir isim.</p>
	<p class="block16">Tris içeride. Cara’nın karşısında Christina’yla omuz omuza vermiş yerde oturuyor. Sevgili Tris’im solgun ve küçük görünmeliydi -ki zaten solgun ve küçük bir kız- ama sanki bütün odayı dolduruyor.</p>
	<p class="block16">Koca gözleri beni bulduğunda ayağa kalkıyor, kollarıyla sımsıkı belime sarılıyor, yüzünü göğsüme yaslıyor.</p>
	<p class="block16">Bir elimle omzunu sıkıp diğeriyle saçlarını okşuyorum. Saçları beline kadar inecekken ensesinde bitince hâlâ şaşırıyorum. Saçlarını kestiğinde mutlu olmuştum, çünkü bu saç kesimi cici kızlar için değil, savaşçı kızlar içindi ve buna ihtiyacı olduğundan emindim.</p>
	<p class="block16">“İçeri nasıl girdin?” diye soruyor yumuşacık, berrak sesiyle.</p>
	<p class="block16">“Benim adım Tobias Eaton,” dediğimde gülüyor.</p>
	<p class="block16">“Doğru. Sürekli unutuyorum.” Bana bakmak için biraz geriliyor. Rüzgârda dağılabilecek bir yaprak yığınıymış gibi bana bakarken gözlerinde bocalayan bir ifade var. “Neler oluyor? Neden bu kadar geç kaldın?”</p>
	<p class="block16">Çaresizce, yakarırcasına soruyor. Burada, bende bıraktığı korkunç anılar, onunkilerin yanında hiç kalır. İdamına yürüyüşü, ağabeyinin ihaneti, korku serumu... Onu buradan çıkarmalıyım.</p>
	<p class="block16">Cara başını kaldırıp merakla bakıyor. Artık derime sığamıyormuşum gibi rahatsız hissediyorum. Birinin bana bakmasından nefret ediyorum.</p>
	<p class="block16">"Evelyn, şehri kontrolü altına aldı,” diyorum. “Kimse ondan izin almadan adımını atamıyor. Birkaç gün önce, zalimlere karşı birleşmemiz gerektiğine dair bir konuşma yaptı. Dışarıdaki insanlardan bahsediyor.”</p>
	<p class="block16">“Zalimler mi?” diyor Christina. Cebinden küçük bir şişe çıkarıp içindekini ağzına boşaltıyor -sanırım bacağındaki kurşun yarası için ağrı kesici yutuyor.</p>
	<p class="block16">Ellerimi cebime kaydırıyorum. “Evelyn -ve aslında birçok insan- daha sonra kullanmak üzere bizi buraya tıkan bir avuç insan için şehri terk etmememiz gerektiğini düşünüyor. Çözümü başkalarına bırakmaktansa, şehri iyileştirip sorunlarımızı kendi kendimize çözmemizden yanalar. Tabii bu benim yorumum,” diyorum. “Annemin bu fikirden çok hoşlandığı konusunda şüphelerim var, çünkü burada kapalı kaldığımız sürece ipler onun elinde olacak. Buradan çıktığımız anda, ipler elinden kaçar.”</p>
	<p class="block16">“Harika.” Tris gözlerini deviriyor. “Tabii ki en bencilce yolu seçecekti.”</p>
	<p class="block16">“Haklı olabilir.” Christina, parmaklarıyla şişeyi kavrıyor. “Şehirden gitmek istemediğimi, dışarıda ne olduğunu merak etmediğimi söylemiyorum, ama burada yeterince derdimiz var. Daha önce hiç tanışmadığımız bir avuç insana nasıl yardım edebiliriz?”</p>
	<p class="block16">Tris bunun üzerine düşünürken, yanağını kemiriyor. Sonunda, “Bilmiyorum,” diyerek durumu kabulleniyor.</p>
	<p class="block16">Saatim üçü gösteriyor. Burada gereğinden uzun kaldım, Lvelyn in şüphelenmesine yetecek kadar uzun... Oysa yalnızca Tris’le bağlarımı koparmak için geldiğimi, fazla kalmayacağımı söylemiştim. Bana inandığından emin değilim.</p>
	<p class="block16">“Dinleyin,” diyorum. “Gelmemin asıl sebebi sizi uyarmak -bütün tutsakları yargı karşısına çıkarmaya başlıyorlar. Hepinize doğruluk serumu verecekler ve işe yararsa, hepiniz hain olarak yargılanacaksınız. Bence hepimiz bunu es geçebiliriz.” “Hain olarak yargılanmak mı?” diye kaşlarını çatıyor Tris. “Bütün şehre gerçekleri göstermek, ne zamandan beri ihanet sayılıyor?”</p>
	<p class="block16">“Liderlerinize meydan okudunuz,” diyorum. “Evelyn ve takipçileri, şehirden ayrılmak istemiyor. O videoyu gösterdiğiniz için size teşekkür etmeyecekler.”</p>
	<p class="block16">“Janine’den farkları yok!” Bir şeye vurmak istiyormuş gibi yumruklarını sıkıyor, ama vurabileceği bir şey yok. “Gerçeklerin üzerini örtmek için her şeye hazır. Ama ne için? Minik dünyalarının kralı olabilmek için mi? Bu çok saçma.”</p>
	<p class="block16">Bunu söylemek zoruma gidiyor, ama içimde bir yerlerde annemle hemfıkirim. Uyumsuz olsam da olmasam da bu şehrin dışındaki insanlara hiçbir borcum yok. Onların, ne anlama geldiğini bile bilmediğim insanlık sorunlarını çözmek için kendimi ortaya atma konusunda şüphelerim var.</p>
	<p class="block15">Ama yakalandığı kapandan kaçmak için çırpınan bir hayvan gibi buradan gitmek istiyorum. Vahşi ve kuduz bir hay van gibi. Dişlerimi karşıma çıkanın kemiklerine geçirmeye hazır.</p>
	<p class="block16">“Haklı olsan bile,” diyorum kelimeleri seçerek, “Doğruluk serumu üzerinizde etkili olursa, hüküm giyeceksiniz.”</p>
	<p class="block16">“Etkili olursa mı?” diyor Cara, gözlerini kısarak.</p>
	<p class="block16">“Uyumsuz,” diyor Tris ona, parmağıyla kendi kafasını işaret ederek. “Unuttun mu?”</p>
	<p class="block16">“Bu müthiş.” Cara dağınık saçlarını ensesinde topluyor. “Ama değişik. Tecrübelerime göre, çoğu Uyumsuz, doğruluk serumuna direnemiyor. Senin direnip direnemeyeceğini merak ediyorum.”</p>
	<p class="block16">“Sen ve bana iğne batıran diğer bütün Bilgeler,” diye patlıyor Tris.</p>
	<p class="block16">“Konumuza dönebilir miyiz, lütfen? Hapiste çıngar çıkarmanızı istemiyorum,” diyorum. Birden rahatlamak için yanıp tutuşuyorum, Tris’in eline uzanıyorum, o da parmaklarını benimkilere uzatıyor. Biz, birbirine özensizce dokunan insanlardan değiliz; her bir dokunuşumuz önemli bir an hissi veriyor. Ani bir enerjiyle birlikte rahatlıyoruz.</p>
	<p class="block16">“Tamam, tamam,” diyor daha nazik bir sesle. “Senin aklında ne var?”</p>
	<p class="block16">“Evelyn’in ilk önce üçünüzü test etmesini sağlayacağım,” diyorum. “Tek yapmanız gereken, Christina ve Cara’yı temize çıkaracak bir yalan uydurmak, sonra da doğruluk serumunun etkisindeyken bu yalanı söylemek.”</p>
	<p class="block16">“Nasıl bir yalan bu işi görür ki?”</p>
	<p class="block16">“O kadarını sana bırakıyorum,” diyorum. “Sonuçta benden daha iyi bir yalancısın.”</p>
	<p class="block16">Kelimeler daha ağzımdan çıkarken, aramızdaki yaraya isabet ettiğini fark ediyorum. Tris bana defalarca yalan söyledi. Jeanine bir Uyumsuz’un kurban edilmesini istediğinde, Bilgelik yerleşkesindeki idamına gitmeyeceğine söz vermiş olmasına rağmen gitmişti. Bilgelik saldırısı sırasında evde kalacağını söylemişti, oysa onu Bilgelik Merkezi’nde bulmuştum. Hem de babamla iş birliği yaparken. Bunları neden yaptığını anlayabiliyorum ama bu aramızda bir şeylerin kırılmadığı anlamına gelmiyor.</p>
	<p class="block16">“Evet,” diyor Tris, ayakkabılarına bakarken. “Tamam, bir şeyler düşünürüm.”</p>
	<p class="block16">Elimi kolunun üzerine koyuyorum. “Mahkemeniz için Evelyn’le konuşacağım. Uzun sürmemesi için elimden geleni yapacağım.”</p>
	<p class="block16">“Teşekkürler.”</p>
	<p class="block16">Bedenimden sıyrılıp doğrudan beynine konuşmak için artık iyice tamdık gelen bir arzu duyuyorum. Bu arzunun, onu her gördüğümde içimde yükselen öpme isteğiyle aynı olduğunu fark ediyorum, çünkü aramızdaki en ufak bir mesafe bile beni deli ediyor. Az önce gevşekçe birbirine dokunan parmaklarımız, şimdi birbirine dolanıyor. Nemli avucu, hareket halindeki trenlere tutunmaya çalışmaktan nasır tutmuş elimle</p>
	<p class="block15">L birleşiyor. Şimdi kesinlikle solgun ve küçük görünüyor, ama gözlerine bakarken, görmediğim halde sadece hayal ettiğim uçsuz bucaksız gökyüzünü hatırlıyorum.</p>
	<p class="block16">“Eğer öpüşecekseniz, bir iyilik yapın ve başımı çevirmemi söyleyin,” diyor Christina.</p>
	<p class="block16">“Öpüşeceğiz,” diyor Tris. Ve öpüşüyoruz.</p>
	<p class="block16">Hızımızı kesmek için yanağına dokunuyorum, dudaklarımızın birleştiği her noktayı hissetmek istercesine öpüyorum. Paylaştığımız nefesin, burnuma değen burnunun keyfini çıkarıyorum. Bir şey söylemek istiyorum ama yanımızda birileri varken söyleyemem, o yüzden kelimeleri yutuyorum. Biraz sonra umursamamaya karar veriyorum.</p>
	<p class="block16">“Keşke yalnız olsaydık,” diyorum hücreden geri geri çıkarken.</p>
	<p class="block16">Tris gülümsüyor. “Ben hemen hemen hep aynı şeyi diliyorum.”</p>
	<p class="block16">Kapıyı kapatırken Christina’nın kusuyormuş gibi yaptığını, Cara’nın güldüğünü, Tris’in ellerini iki yanına sarkıttığını görüyorum.</p>
	<h1 class="block14" id="toc_id_3">ÜÇÜNCÜ BÖLÜM TRİS</h1>
	<p class="block15"><span class="text6">“Bence hepiniz gerzeksînîz.” Ellerim, uyuyan bîr </span>çocuğunki gibi kucağımda kıvrılmış yatıyor. Bütün vücudum, doğruluk serumuyla ağırlaştı. Göz kapaklarımda ter birikiyor. “Beni sorgulamak yerine, bana teşekkür etmeniz gerekir.”</p>
	<p class="block16">“Topluluk liderlerinin talimatlarına karşı geldiğin için sana teşekkür mü etmeliyiz? Topluluk liderlerinden birinin, Jeanine Matthews’u öldürmesini engellemeye çalıştığın için mi teşekkür edeceğiz? Bir hain gibi davrandın.” Evelyn Johnson, son sözlerini bir yılan gibi tükürürcesine söylüyor. Bilgelik Merkezi’ndeki konferans salonundayız. Yargılamalar burada gerçekleşiyor. En az bir haftadır tutukluyum.</p>
	<p class="block15">Annesinin arkasındaki gölgelere yarı saklanmış Tobias’ı görüyorum. Sandalyeye oturtup bileklerimdeki plastik kelepçeyi kestiklerinden beri gözlerini sürekli kaçırdı. Bir an için göz göze geldiğimizde yalan söylemeye başlama zamanının geldiğini anlıyorum.</p>
	<p class="block16">Artık yapabileceğimi bildiğim için işim kolay. Doğruluk serumunun beynimdeki ağırlığını bir kenara itebildiğim kadar kolay.</p>
	<p class="block16">“Ben bir hain değilim,” diyorum. “O zaman, Marcus’un Cesurlarda Topluluksuzlar’ın emri altında çalıştığına inanıyordum. Bir asker olarak savaşa katılamadığımdan, başka bir şekilde yardım edebildiğim için muduydum.”</p>
	<p class="block16">“Neden asker olamadın?” Evelyn in saçlarının ardında floresan ışık parlıyor. Yüzünü göremiyorum, doğruluk serumu beni tekrar aşağı çekmekle tehdit edene kadar sadece birkaç dakika bir noktaya odaklanabiliyorum.</p>
	<p class="block16">“Çünkü...” Ağzımdan çıkacak sözlere engel olmaya çalışıyormuşum gibi dudağımı ısırıyorum. Ne zamandan beri bu kadar iyi rol yapabildiğimi kestiremiyorum ama sanırım her zaman doğal bir yeteneğim olan yalan söyleme yeteneğimden farklı değil. “Çünkü elime silah alamıyordum, tamam mı? Onu... onu vurduktan sonra yapamazdım. Arkadaşım Will. Elime ne zaman silah alsam panikliyordum.”</p>
	<p class="block16">Evelyn’in gözleri iyice kısılıyor. Korkarım kalbinin en yumuşak noktasında bile bana karşı hiç sempati beslemiyor.</p>
	<p class="block16">“Demek Marcus, benim emrim altında çalıştığını söyledi,” diyor. “Ve hem Cesurlar hem de Topluluksuzlar’la yaşadığı gergin ilişkiyi bildiğin halde, ona inandın, öyle mi?”</p>
	<p class="block16">“Evet.”</p>
	<p class="block16">“Neden Bilgelik topluluğunu seçmediğini şimdi daha iyi .inliyorum.” Gülüyor.</p>
	<p class="block16">Yanaklarım karıncalanıyor. Onu tokatlamak isterdim, kabul etmeye yanaşmasalar da bu salondaki herkes onu tokatlamak isterdi. Evelyn, sokaklarda devriye gezen silahlı Ibpluluksuzlar’la hepimizi şehre hapsetti. Silahlı olanın, aynı /amanda güçlü olduğunu biliyor. Ve Jeanine Matthews öldüğü için, ona karşı çıkabilecek başka kimse kalmadı.</p>
	<p class="block16">Bir tiranlık biter, yerine yenisi gelir. Artık dünyanın böyle döndüğünü biliyoruz.</p>
	<p class="block16">“Neden bundan kimseye bahsetmedin?” diye soruyor.</p>
	<p class="block16">“Herhangi bir güçsüzlüğü kabul etmek istemedim,” diyorum. “Ve Dört’ün de babası için çalıştığımı bilmesini istemiyordum. Bundan hoşlanmayacağını biliyordum.” Doğruluk serumunun etkisiyle yeni kelimelerin boğazımda yükseldiğini hissedebiliyorum. “Şehrimizle ilgili gerçeği ve bizi buraya hapseden nedeni size getirdim. Bana bunun için teşekkür etmiyorsanız, en azından yarattığınız mezbeleliğe taht muamelesi yapıp oturacağınıza getirdiğim bilgiyle ilgili bir şeyler yapsaydınız!”</p>
	<p class="block15">Evelynin alaycı gülümsemesi, sevimsiz bir şeyin tadına bakmış gibi birden değişiveriyor. Yüzüme eğildiğinde, ilk kez ne kadar yaşlı olduğunu görüyorum. Göz ve dudak bölgesindeki çizgileri, yıllardır yeteri kadar beslenememekten sağlıksız ve solgun tenini görüyorum. Yine de oğlu gibi güzel biri. Açlıktan ölecek kadar zayıflaşa bile bu güzellik kaybolmaz.</p>
	<p class="block16">“Bir şeyler yapıyorum. Yeni bir dünya yaratıyorum,” derken sesi öyle bir alçalıyor ki duymakta zorlanıyorum. “Ben bir Fedakârdım. Gerçeği, senden çok daha önce biliyordum, Beatrice Prior. Bu işten paçanı nasıl kurtarırsın bilmiyorum, ama emin ol, bu yeni dünyada sana yer yok. Özellikle de oğlumla birlikte.”</p>
	<p class="block16">Hafifçe gülümsüyorum. Gülümsememem gerekirdi, ama damarlarımdaki bu ağırlıkla, hareketlerimi ve yüz ifademi kontrol etmek, kelimeleri kontrol etmekten çok daha zor. Tobias’ın artık ona ait olduğuna inanıyor. Oğlunun bana ait olduğu gerçeğini bilmiyor.</p>
	<p class="block16">Evelyn doğrulup kollarım göğsünde kavuşturuyor.</p>
	<p class="block16">“Doğruluk serumu, her ne kadar bir hain değilsen de bir aptal olduğunu ortaya koydu. Bu sorgulama sona ermiştir. Gidebilirsin.”</p>
	<p class="block16">“Peki arkadaşlarım?” diyorum halsizce. “Christina, Cara. Onlar da yanlış bir şey yapmadı.”</p>
	<p class="block16">“Onlarla daha sonra ilgileneceğiz,” diyor Evelyn.</p>
	<p class="block16">Serum nedeniyle bitkinim, başım dönüyor, yine de ayağa kalkıyorum. Salon tıklım tıklım, herkes omuz omuza duruyor ve sımsıcak kahverengi tenli, kocaman gülümseyen biri -Uriah- kolumdan tutana kadar birkaç saniye çıkışı bulamıyorum. Uriah kapıya kadar bana rehberlik ediyor. Herkes konuşmaya başlıyor.</p>
	<p class="block15">Uriah beni koridordan asansörlere götürüyor. Düğmeye bastığı anda asansörün kapıları açılıyor ve ben içeri giriyorum. Hâlâ ayakta durmakta zorlanıyorum. Kapılar kapandığında, “Mezbelelik ve taht meselesinde abarttığımı düşünmüyorsun değil mi?” diye soruyorum.</p>
	<p class="block16">“Hayır. Zaten dik başlılık yapmanı bekliyordu. Bunları söylemeseydin daha çok kuşkulanırdı.”</p>
	<p class="block16">Bundan sonra olacakları merak ederken, içimdeki bütün organların tuhaf bir enerjiyle titreştiğini hissediyorum. Özgürüm. Şehirden çıkmanın bir yolunu bulacağız. Beklemek, hücrede volta atmak, gardiyanlara cevabını alamayacağım sorular sormak yok.</p>
	<p class="block16">Aslında gardiyanlar bu sabah, yeni Topluluksuz düzenle ilgili bir şeyler anlattılar. Eski topluluk üyelerinin, Bilgelik Merkezi’ne yakın durarak birbirleriyle kaynaşması bekleniyormuş. Artık belli bir topluluktan dört kişiden fazla gruplara izin verilmiyor. Giysilerimizi de değiştirmek zorundayız. Bu kural ilan edildiğinde, bana sarı bir Dostluk tişörtüyle siyah bir Dürüstlük pantolonu vermişlerdi.</p>
	<p class="block15">“Pekâlâ, buradan gidiyoruz...” Uriah beni asansörden çıkarıyor. Bilgelik Merkezi’ndeki bu katın tamamı camdan oluşuyor. Duvarlar bile. Camlardan yansıyan güneş, yerde gökkuşağından kıymıklar yaratıyor. Bir elimi gözlerime siper edip, Uriah’ın ardından, iki yanında yataklar olan ince uzun bir odaya giriyorum. Her yatağın yanında, giysiler ve kitaplar için cam bir komodinle küçük birer masa var.</p>
	<p class="block16">“Eskiden Bilgelik çömezlerinin yatakhanesi olarak kullanılırdı,” diyor Uriah. “Christina ve Cara’ya da yatak ayırdım.”</p>
	<p class="block16">Kapıya en yakın yatağın üzerinde, kırmızı tişörtlü üç kız oturuyor. Dostluk kızları olduğunu tahmin ediyorum. Sol taraftaki yataklardan birinde ise daha yaşlı bir kadın yatıyor. Gözlükleri kulağından sarkıyor, muhtemelen Bilgelikten. Gördüğüm insanları topluluklara ayrıştırmaya çalışmaktan vazgeçmem gerektiğini biliyorum, yine de bu eski huyumdan bir türlü kurtulamıyorum.</p>
	<p class="block16">Uriah, dipteki yataklardan birine kendini atıyor. Ben de yanındaki yatağa oturuyorum. Sonunda özgür olduğum, artık dinlenebileceğim için mutluyum.</p>
	<p class="block16">“Zeke, bazen Topluluksuzlar’ın aklanmasının biraz zor olabildiğini söylüyor, o yüzden gecikebilirler,” diyor Uriah.</p>
	<p class="block16">Bir an için, sevdiğim herkesin bu akşama kadar hapisten kurtulacağını düşünmek içimi rahatlatıyor. Ama sonra Caleb’ın, Jeanine Matthews’un en bilindik yandaşı olması nedeniyle hâlâ hapiste olduğunu hatırlıyorum. Topluluksuzlar onu asla temize çıkarmayacak. Ama Jeanine Matthews’un şehirde bıraktığı izi silme konusunun nereye varacağını bilmiyorum.</p>
	<p class="block16">Umurumda değil, diye düşünüyorum. Oysa daha düşünürken bile bunun bir yalan olduğunu biliyorum. Caleb hâlâ benim ağabeyim.</p>
	<p class="block16">“Güzel,” diyorum. “Teşekkürler, Uriah.”</p>
	<p class="block16">Dik tutabilmek için duvara yasladığı başını sallayarak teşekkürümü kabul ediyor.</p>
	<p class="block16">“Sen nasılsın?” diye soruyorum. “Yani... Lynn...”</p>
	<p class="block16">Uriah’ı tanıdığımdan beri Lynn ve Marlene ile sıkı arkadaştı ve şimdi ikisi de hayatta değil. Onu anlayabilirmişim gibi hissediyorum. Sonuçta ben de iki arkadaşımı kaybettim. Çömezlik dönemimdeki baskılardan dolayı Al ve hem saldırı simülasyonu hem de kendi aceleciliğimden dolayı Will. Ama çektiğimiz acılar, aynı şiddetteymiş gibi yapmak istemiyorum. Her şeyden önce Uriah kendi arkadaşlarını, benim arkadaşlarımı tanıdığımdan çok daha iyi tanıyordu.</p>
	<p class="block16">“Bu konuda konuşmak istemiyorum.” Uriah başını iki yana sallıyor. “Hatta düşünmek bile istemiyorum. Sadece hayatıma devam etmek istiyorum.”</p>
	<p class="block16">“Tamam. Anlıyorum. Sadece... bir şeye ihtiyacın olursa bana söyle...”</p>
	<p class="block16">“Olur.” Gülümseyip ayağa kalkıyor. “Sen iyisin, değil mi? Anneme bu akşam onu ziyaret edeceğimi söylemiştim, o yüzden birazdan çıkmam lazım. Ah, az daha unutuyordum. Dört, daha sonra seninle buluşmak istediğini söyledi.”</p>
	<p class="block16">Hemen doğruluyorum. “Sahi mi? Ne zaman? Nerede?” “Saat onu biraz geçe. Millennium Parkı’nda. Çimenlikte.” Pis pis sırıtıyor. “Fazla heyecanlanma, yoksa beynin patlar.”</p>
	<h1 class="block14" id="toc_id_4">DÖRDÜNCÜ BÖLÜM TOBIAS</h1>
	<p class="block15"><span class="text6">Annem, her an kaçip gitmesi gerekecekmiş gibi hep bîr </span>şeylerin ucuna oturur. Sandalye, tırabzan, masa... Hiç fark etmez. Bu sefer, Bilgelik Merkezi’nde, Jeanine’in eski çalışma masasının ucunda oturuyor, ayak parmaklarının üzerinde dengesini sağlıyor. Şehrin bulutlu aydınlığı arkasında parlıyor. O kemiğe sarılmış gergin kasların kadını.</p>
	<p class="block16">“Bence sadakatin hakkında konuşmalıyız,” diyor, ama sesinde beni bir şeyle suçluyormuş gibi bir tını yok, sadece biraz yorgun konuşuyor. Bir an için öylesine bitkin görünüyor ki, bir hayalet gibi silik bedeninin arkasını görebildiğimi sanıyorum. Ama sonra sırtını dikleştirdiğinde bu his kayboluyor.</p>
	<p class="block16">“Sonuçta Tris’e yardım eden ve o videoyu ortaya çıkaran şendin,” diyor. “Bunu başka kimse bilmiyor, ama ben biliyorum.”</p>
	<p class="block16">“Dinle,” derken öne eğilip dirseklerimi dizlerimin üzerine yerleştiriyorum. “O dosyada ne olduğunu bilmiyordum.</p>
	<p class="block15">Tris’in hislerine kendiminkinden daha çok güvendim. Olan bu.”</p>
	<p class="block16">Tris’le ayrıldığımı söylememin annemin bana güvenmesini kolaylaştıracağını düşünmüştüm ve bunda haklı çıktım. Ona bu yalanı söylediğimden beri çok daha sıcak, çok daha açık davranıyor.</p>
	<p class="block16">“Ve o görüntüleri izlediğine göre,” diyor Evelyn. “Ne düşünüyorsun? Sence şehirden ayrılmalı mıyız?”</p>
	<p class="block16">Duymak istediği cevabı biliyorum, dışarıdaki dünyaya açılmak için hiçbir sebep görmediğimi söylememi istiyor, ama iyi bir yalancı değilim, o yüzden gerçeğin bir kısmını kullanmayı tercih ediyorum.</p>
	<p class="block16">“Korkuyorum,” diyorum. “Dışarıdaki tehlikeler ortadayken, şehirden çıkmanın akıllıca olup olmayacağı konusunda emin değilim.”</p>
	<p class="block16">Bir süre, yanaklarını ısırarak söylediklerimi değerlendiriyor. Bu alışkanlığı bana da geçmiş. Evde babamı beklerken, o akşam hangi ruh haliyle döneceğini, güvenilir bir Fedakârın mı, yoksa beni döven adamın mı geleceğini merak ederken, ben de çiğ çiğ yanaklarımı kemirirdim.</p>
	<p class="block16">Isırık izlerimin üzerinde dilimi dolaştırıp, babamla ilgili hatıralarımı acı safra gibi yutuyorum.</p>
	<p class="block15">Masadan sıyrılıp pencereye yürüyor. “Aramızdaki asi bir organizasyonla ilgili rahatsız edici raporlar alıp duruyorum.” Bana bakarken bir kaşını kaldırıyor, “insanlar her zaman gruplaşır. Varlığımızın gerçeklerinden biri bu. Sadece bu kadar hızlı olmasını beklemiyordum.”</p>
	<p class="block16">“Ne tür bir organizasyon?”</p>
	<p class="block16">“Şehirden ayrılmak isteyen türden,” diyor. “Bu sabah bir tür manifesto yayınladılar. Kendilerine Yandaş diyorlar.” Şaşkınlığımı görünce ekliyor, “Çünkü şehrimizin kuruluş amacıyla ittifak kurdular, anlıyor musun?”</p>
	<p class="block16">“Kuruluş amacı derken, Edith Prior’ın videosundaki meseleyi mi kastediyorsun? Uyumsuz nüfusu arttığında, insanları şehirden çıkarmamız gerektiği meselesi mi?”</p>
	<p class="block16">“Evet, aynen. Ama aynı zamanda topluluklar halinde yaşamak. Yandaşlar, topluluklara bölünmemiz gerektiğini, çünkü en başından beri böyle yaşadığımızı söylüyorlar.” Başını iki yana sallıyor. “Bazı insanlar değişimden hep korkacak. Ama onları hoş göremeyiz.”</p>
	<p class="block16">Topluluklar dağıldığında, uzun bir hapisten salıverilen bir adam gibi hissetmiştim. Artık düşüncelerimi ya da verdiğim kararları, dar bir ideoloji çerçevesinde değerlendirmek zorunda kalmak istemiyorum. Toplulukların geri dönmesini istemiyorum.</p>
	<p class="block16">Oysa öyle sansa da Evelyn bizi özgürleştirmedi, bizi sadece Topluluksuz yaptı. Gerçekten özgür bırakılsak, seçebileceklerimizden korkuyor. Bu yüzden, topluluklar hakkında ne düşünürsem düşüneyim, bir yerlerde birilerinin ona karşı çıktığını bilmek içimi rahatlatıyor.</p>
	<p class="block16">Yüz ifademi siliyorum ama kalbim daha hızlı atmaya başlıyor. Evelyn’le aramı bozmamak için dikkatli olmam gerekiyor. Başka herkese kolayca yalan söyleyebilirim ama ona yalan söylemek çok daha zor, çünkü Fedakârlık evimizdeki bütün sırları, o evin duvarları arasında sıkışıp kalan şiddeti sadece o biliyor.</p>
	<p class="block16">“Onlarla ilgili ne yapacaksın?” diye soruyorum.</p>
	<p class="block16">“Kontrol altına alacağım, başka ne yapayım?”</p>
	<p class="block16">Kontrol kelimesi, altımdaki sandalye kadar sert bir şekilde sırtımın dikleşmesine neden oluyor. Bu şehirde kontrol, iğneler, serumlar, görmeden görmek anlamına gelir. Kontrol demek, az daha Tris’i öldürmeme neden olan ya da Cesurluk üyelerinden bir ordu yaratan simülasyonlar demek.</p>
	<p class="block16">“Simülasyonlarla mı?” diye soruyorum sakince.</p>
	<p class="block16">Kaşlarım çatıyor. “Tabii ki hayır! Ben Jeanine Matthews değilim!”</p>
	<p class="block16">Kızgınlığı bana da bulaşıyor. “Seni de çok az tanıdığımı unutma, Evelyn,” diyorum.</p>
	<p class="block16">Bu hatırlatma üzerine yüzünü ekşitiyor. “O zaman sana şu kadarını söyleyeyim: Amacıma ulaşmak için asla simülasyonları kullanmayacağım. Ölüm bile daha iyidir.”</p>
	<p class="block16">Büyük olasılıkla simülasyon yerine ölümü kullanır. İnsanları öldürmek, onları sonsuza kadar sustururken, devrimleri daha başlamadan bitiriverir. Yandaşlar her kimse, en kısa zamanda uyarılmaları gerekiyor.</p>
	<p class="block16">“Kim olduklarını bulabilirim,” diyorum.</p>
	<p class="block16">“Bundan eminim. Neden sana bunları anlattım sanıyorsun?” Bana anlatmasının bir sürü nedeni olabilir. Beni sınıyor olabilir. Beni yakalamaya çalışıyor olabilir. Yanlış bilgiyle besliyor olabilir. Annemin nasıl bir kadın olduğunu çok iyi biliyorum. Tıpkı babam gibi, hatta bazen tıpkı benim gibi, amacına ulaşana kadar sonucu kendince haklı çıkarabilecek biri. “O zaman tamam. Onları bulacağım.”</p>
	<p class="block16">Ayağa kalkarken, kuru dallar kadar ince parmaklarıyla kolumu kavrıyor. “Teşekkür ederim.”</p>
	<p class="block16">Kendimi ona bakmaya zorluyorum. Gözleri, benimki gibi ucu kıvrık burnunun çok yakınında. Teni orta halli ve benimkinden koyu. Bir an için Fedakârlık grisi giymiş, gür saçlarını bir sürü firketeyle arkaya toplamış, yemek masasında karşımda oturmuş hali gözümün önünde canlanıyor. Onu önümde diz çökmüş, okula gitmeden önce yanlış iliklediğim düğmelerimi düzeltirken görüyorum. Pencerenin önünde durmuş, ellerini birleştirmiş -hayır, eklem yerlerinin bembeyaz kesilmesine neden olacak şekilde kenetlemiş bir halde- tekdüze sokakta babamın arabasını beklerken görüyorum. O zaman korkuda birleşmiştik ve şimdi annem artık korkmadığı için bir yanım, o bu kadar güçlüyken iş birliği yapmanın nasıl bir şey olacağını merak ediyor.</p>
	<p class="block16">Bir zamanlar tek desteğim olan kadını aldatmışım gibi içim sızlıyor. Söylediklerimi geri alıp özür dilememek için hızla odadan çıkıyorum.</p>
	<p class="block16">Kalabalık bir insan grubuyla birlikte Bilgelik Merkezi’nden ayrılıyorum. Artık bir anlamı kalmasa da otomatikman topluluk renklerini ararken gözlerim yoruluyor. Üzerimde gri bir tişört, mavi bir kot ve siyah ayakkabılarım var. Yeni giysiler, ama altlarında Cesurluk dövmelerim hâlâ duruyor. Daha önceki seçimlerimi silmenin imkânı yok. Özellikle bunları.</p>
	<h1 class="block14" id="toc_id_5">BEŞİNCİ BÖLÜM TRIS</h1>
	<p class="block15">SAATİMİ ONA AYARLIYORUM VE BAŞIMI YASTIĞA KOYAR KOYMAZ uyuyakalıyorum. Birkaç saat sonra biplemeler beni uyandırmıyor ama odadaki öfkeli bağırışlarla hemen uyanıyorum. Alarmı kapatıyorum, parmaklarımı saçlarımdan geçiriyorum ve yarı yürüyerek yarı koşarak acil çıkış merdivenlerinden birine yöneliyorum. Aşağıdaki kapıdan arka sokağa çıkabilirim, muhtemelen beni durduracak kimse olmaz.</p>
	<p class="block16">Dışarıdaki serin havayla tamamen uyanıyorum. Üşümemek için kazağımın kollarını aşağı indiriyorum. Sonunda yaz bitiyor. Bilgelik Merkezi’nin girişinde hâlâ oyalanan birkaç kişi var, ama çaktırmadan Michigan Bulvarı’nı geçtiğimi hiçbiri fark etmiyor. Minyon olmanın birtakım avantajları var.</p>
	<p class="block15">Tobias’ın çimenliğin ortasında durduğunu görüyorum. Üzerinde karışık topluluk renkleri var. Gri bir tişört, mavi kot ve başlıklı bir siyah kazak. Yetenek testimde uygun olduğum toplulukların renkleri. Ayaklarının dibinde bir sırt çantası duruyor.</p>
	<p class="block16">“Nasıldım?” diye soruyorum, beni duyabileceği kadar yaklaştığımda.</p>
	<p class="block16">“Çok iyiydin,” diyor. “Evelyn senden hâlâ nefret ediyor, ama Christina’yla Cara sorgulanmadan serbest bırakılacak.”</p>
	<p class="block16">“Güzel.” Gülümsüyorum.</p>
	<p class="block16">Tam göbeğimin üzerinden tişörtümü tutup beni kendine çekiyor, sonra yumuşakça öpüyor.</p>
	<p class="block16">“Hadi,” diyor geri çekildiğinde. “Bu akşam için bir planım var.</p>
	<p class="block16">“Ya, sahi mi?”</p>
	<p class="block16">“Evet. Şey, şimdiye kadar hiç gerçek bir çift gibi vakit geçirmediğimizi fark ettim.”</p>
	<p class="block16">“Kaos ve yıkım, insanın çift olma olasılıklarını yok etme eğilimi gösteriyor.”</p>
	<p class="block16">“Şu çıkma fenomenini denemek hoşuma gider.” Çimenliğin diğer ucundaki devasa metal yapıya doğru yürümeye başladığında ardından gidiyorum. “Senden önce sadece grup randevularına katıldım ve genellikle felakettiler. Her seferinde Zeke buluştuğu kızla oynaşırken, ben de daha önce bir şekilde gücendirdiğim bir kızla gıkımı çıkarmadan beceriksizce otururdum.”</p>
	<p class="block16">“Pek kibar sayılmazsın,” diyorum sırıtarak.</p>
	<p class="block16">“Konuşana bak.”</p>
	<p class="block16">“Hey, çabalasam cici bir kız olabilirim.”</p>
	<p class="block16">“Hımmm.” Parmağıyla çeneme vuruyor. “O zaman cici bir şey söyle.”</p>
	<p class="block16">“Çok yakışıklısın.”</p>
	<p class="block16">Gülümsediğinde karanlıkta dişleri parlıyor. “Bu cici olayını sevdim.”</p>
	<p class="block16">Çimenliğin sonuna varıyoruz. Metal yapı, ona yaklaşmışken uzakta göründüğünden çok daha büyük ve tuhaf görünüyor. Aslında bu bir sahne. Patlamış bir alüminyum teneke kutu gibi, dev metal plakaları farklı açılarda kıvrılarak yukarı tırmanıyor. Sağ taraftaki plakalardan birinin etrafından, belli bir açıyla yerden yükselen sahne arkasına doğru yürüyoruz. Burada, plakaları destekleyen metal dirsekler görülebiliyor. Tobias omzundaki sırt çantasını sağlama alıp dirseklerden birini tutuyor. Tırmanmaya başlıyor.</p>
	<p class="block16">“Ben bunu bir yerlerden hatırlıyorum,” diyorum. Beraber yaptığımız ilk şeylerden biri, bir dönme dolaba tırmanmaktı ama o zaman daha yükseğe tırmanmaya zorlayan o değil, bendim.</p>
	<p class="block16">Kollarımı sıyırıp ardından çıkıyorum. Kurşun yarasından dolayı omzum hâlâ ağrıyor ama eskisinden daha iyi. Yine de ağırlığımı sol koluma verip, mümkün olduğunca kendimi ayaklarımla yukarı itmeye çalışıyorum. Altımda birbirine dolaşan dirseklere, onların da altındaki toprağa bakarken gülüyorum.</p>
	<p class="block16">Tobias, iki metal plakanın V şeklinde birleştiği bir noktaya ıırmanarak benim de oturabilmem için yer bırakıyor. Geriliyor, iki plakanın arasından sarkıyor ve yaklaştığımda yardım i lmek için belime uzanıyor. Aslında yardıma ihtiyacım yok, ;ima sesimi çıkarmıyorum. Belimdeki ellerinin keyfini çıkarmakla meşgulüm.</p>
	<p class="block16">Sırt çantasından bir battaniye çıkarıp üzerimize örtüyor, ardından iki plastik bardak çıkarıyor.</p>
	<p class="block16">“Temiz bir kafa mı, yoksa hafif çakırkeyif bir kafa mı istersin?” diyor, çantasının içine bakarak.</p>
	<p class="block16">“Şey...” Başımı yana eğiyorum. “Temiz. Sanırım bu gece konuşacaklarımız var, öyle değil mi?”</p>
	<p class="block16">“Evet.”</p>
	<p class="block16">Berrak renkli gazlı bir sıvıyla dolu küçük bir şişe çıkarıyor ve kapağını çevirerek açarken, “Bilgelik mutfağından çaldım,” diyor. “Lezzetli görünüyor.”</p>
	<p class="block16">Bardaklarımızı doldurduğunda bir yudum alıyorum. Bu sıvı her neyse, şurup kadar tatlı, ama aynı zamanda limon iadı yüzümü ekşitmeme neden oluyor, ikinci yudumda alışıyorum.</p>
	<p class="block16">“Konuşacaklarımız,” diyor Tobias.</p>
	<p class="block16">“Evet.”</p>
	<p class="block16">“Eh...” Tobias, kaşlarım çatarak bardağına bakıyor. “Pekâlâ, Marcus’la neden iş birliği yaptığını ve neden bana söyleyemediğini anlıyorum. Ama...”</p>
	<p class="block16">“Ama kızgınsın,” diyorum. “Çünkü sana yalan söyledim. Hem de birçok kez.”</p>
	<p class="block16">Bana bakmadan başıyla onaylıyor. “Mesele Marcus bile değil. Daha öncesi var. Yapayalnız uyanıp... gittiğini fark etmenin nasıl bir his olduğunu anlayabilir misin, bilmiyorum.” Ölmeye gittiğimi söylemeye çalıştığından şüpheleniyorum, ama dile getiremiyor. “Yani Bilgelik Merkezi’ne gittiğini...”</p>
	<p class="block16">“Hayır, muhtemelen anlayamam.” Bir yudum daha alıp yutmadan önce şekerli içeceği ağzımın içinde dolaştırıyorum. “Dinle, ben... bir şeyler için kendimi feda edebileceğimi düşünüyordum, ama hayatımın elimden alınacağı ana kadar kendimi feda etmenin ne anlama gelebileceğini bilmiyordum.”</p>
	<p class="block16">Başımı kaldırıp ona bakıyorum, sonunda o da bana bakıyor.</p>
	<p class="block16">“Artık biliyorum,” diyorum. “Yaşamak istediğimi biliyorum. Sana karşı dürüst olmak istediğimi biliyorum. Yine de... yine de bana güvenmezsen ya da bazen yaptığın gibi bana küçümsercesine davranırsan, bunu yapamam, sana karşı dürüst olmam-”</p>
	<p class="block16">“Küçümsemek mi?” diyor. “Saçma sapan tehlikeli işler yapıyorsun-”</p>
	<p class="block16">“Evet,” diyorum. “Hiçbir şey bilmeyen bir çocukmuşum gibi benimle konuşmanın faydası olduğunu mu sanıyordun yoksa?”</p>
	<p class="block16">“Başka ne yapabilirdim ki?” diye üsteliyor. “Mantıklı düşünmüyordun!”</p>
	<p class="block16">“Belki de ihtiyacım olan mantık değildi!” Öne kayıyorum, •ıııık rahatmışım gibi rol yapamıyorum. “Suçluluk duygusu hmi yiyip bitiriyordu, tek ihtiyacım sabrın ve anlayışındı; batırıp çağırman değil. Ah, bir de üstesinden gelemeyecekmişim gibi sürekli şu planlarını benden saklaman-”</p>
	<p class="block16">“Omuzlarındaki yükün daha da ağırlaşmasını istememiştim.”</p>
	<p class="block16">“Söylesene, sence ben güçlü müyüm, güçsüz müyüm?” Kaşlarımı çatıyorum. “Çünkü beni acımasızca paylarken kaldırabileceğimi düşünürken, başka konularla baş edemeyeceğime kanaat getirmiş gibisin. Bu ne anlama geliyor?”</p>
	<p class="block16">“Tabii ki güçlü biri olduğunu düşünüyorum.” Başını iki yana sallıyor. “Ben sadece... İnsanlara, düşündüklerimi söylemeye alışık değilim. Kendi meselemi kendim halletmeye alışmışım.”</p>
	<p class="block16">“Ben güvenilir biriyim,” diyorum. “Bana güvenebilirsin. Ve neyle baş edip edemeyeceğim konusunda kararı bana bırakabilirsin.”</p>
	<p class="block16">“Tamam,” diyor başıyla onaylayarak. “Ama başka yalan yok. Bir daha asla.”</p>
	<p class="block15">«nr » lamam.</p>
	<p class="block16">Bütün bedenim içine sığamayacağım bir şeye tıkıştırılmış gibi kaskatı ve sıkışmış hissediyorum. Ama sohbetimizin böyle bitmesini istemiyorum, o yüzden eline uzanıyorum.</p>
	<p class="block16">“Sana yalan söylediğim için özür dilerim,” diyorum. “Gerçekten üzgünüm.”</p>
	<p class="block16">“Eh,” diyor. “Sana saygısız davrandığımı düşünmeni istemezdim.”</p>
	<p class="block16">Bir süre daha el ele oturuyoruz. Metal plakaya sırtüstü uzanıyorum. Yukarıda gökyüzü kapkara ve boş, ay bulutların arkasında saklanıyor. Tam üzerimizde bulutlar yer değiştirirken bir yıldız görüyorum ama görüp görebildiğim tek yıldız bu sanırım. Başımı bu sefer yana çevirdiğimde, Michigan Bulvarı’nda bizi gözleyen nöbetçi kuleleri gibi dizilmiş binaları görüyorum.</p>
	<p class="block16">Sıkışmışlık hissi beni terk edene kadar sessiz kalıyorum. Şimdi boşluk hissiyle rahatladığımı seziyorum. Öfkemi yatıştırmam her zaman kolay olmuyor, ama geçen birkaç hafta ikimiz için de zorluydu. Ve uzun süre içimde tuttuğum öfke ve korkuların beni terk etmesini hissederken mutlu oluyorum. Artık Tobias benden nefret etmiyor. Artık babasıyla onun arkasından iş çevirdiğim için suçluluk duymuyorum.</p>
	<p class="block16">“Bu şey berbat sanki,” diyor Tobias, bardağını başına dikip yere bırakarak.</p>
	<p class="block16">“Evet, öyle,” diyorum, bardağımda kalan sıvıya bakarak. Kalan sıvıyı tek yudumda içtiğimde, baloncuklar boğazımı yakıyor, yine yüzümü ekşitiyorum. “Bilgelerin neden bu tür şeylerle böbürlendiklerini anlamıyorum. Cesurluk pastası, çok daha güzel.”</p>
	<p class="block16">“Acaba Fedakârlar neyle böbürlenirdi? Tabii öyle bir şeyleri olsaydı.”</p>
	<p class="block16">“Bayat ekmek.”</p>
	<p class="block16">Gülüyor. “Sade yulaf lapası.”</p>
	<p class="block16">“Süt.”</p>
	<p class="block16">“Bazen bize öğrettikleri her şey olduğunu düşünüyorum,” diyor. “Ama şu anda, evlenmeden seninle böyle el ele oturabildiğimize göre belli ki yanılıyorum.”</p>
	<p class="block16">“Cesurlar, şey... konusunda ne öğretiyor?” diyorum birleşmiş ellerimi başımla işaret ederek.</p>
	<p class="block16">“Cesurlar ne öğretiyor, hımmm.” Pis pis sırıtıyor, “içinden ne geliyorsa yap, ama korun, diyorlar.”</p>
	<p class="block16">Kaşlarımı kaldırıyorum. Birden yüzüm yanmaya başlıyor. “Sanırım orta noktayı bulmak hoşuma giderdi,” diyor. “İstediğim şeyle akıllıca olduğunu düşündüğüm şey arasındaki bir nokta.”</p>
	<p class="block16">“Kulağa hoş geliyor.” Susuyorum. “Ama ne istiyorsun?” Sanırım cevabı biliyorum, yine de ondan duymak istiyorum. “Hımmm.” Tobias sırıtıyor ve dizlerinin üzerinde öne eğiliyor. Ellerini, başımın iki yanında metal plakaya yaslayıp dudaklarımdan, gıdımdan, köprücük kemiğimden hafifçe öpüyor. Kıpırdayamıyorum, aptalca bir şey yaparak onun keyfini kaçırmaktan korkuyorum. Ama sonra kendimi bir heykel gibi hissediyorum. Sanki orada değilmişim gibi... Bunun üzerine çekinerek beline dokunuyorum.</p>
	<p class="block16">Dudaklarımız yine birleşiyor, ellerimin altındaki tişörtünü yukarı çektiğinde çıplak tenine dokunuyorum. Hayat do-</p>
	<p class="block15">İliyorum, canlanıyorum, ellerim sırtında dolaşırken, omuzlarından kollarına doğru kayarken kendimi ona daha fazla yaslıyorum. Nefeslerimiz hızlanıyor, Tobias’ın dudaklarında az önce içtiğimiz limonlu sodanın tadını alıyorum, rüzgârda teninin kokusunu hissediyorum ve tek istediğim daha fazlası, daha fazlası...</p>
	<p class="block16">Tişörtünü iyice kaldırıyorum. Bir saniye önce üşüyordum ama sanırım artık ikimiz de üşümüyoruz. Güçlü ve kararlı kolunu belime doluyor, serbest elini saçlarımın arasına daldırıyor. Yavaşlıyorum, kapkara mürekkeple yukarıdan aşağı işaretlenmiş teninin yumuşaklığım, ısrarcı öpücüğünü, etrafımızı saran serin havayı içime çekiyorum.</p>
	<p class="block16">Rahatlıyorum ve artık serumlara karşı koyarak yönetici liderlerin memnuniyetsizliğine neden olan bir tür Uyumsuz askeri gibi hissetmiyorum. Yumuşadığımı, hafiflediğimi hissediyorum. Parmak uçları kalçalarımda dolaşırken gülmek sorun değilmiş gibi kıkırdamak istiyorum. Beni kendine çekerken kulağında inlemek, daha rahat öpsün diye yüzünü boynuma gömmek istiyorum. Yine kendim gibi hissediyorum kendimi, hem güçlü hem güçsüzüm. En azından bir süreliğine ikisi de olmak için kendime izin veriyorum.</p>
	<p class="block16">Tekrar üşüdüğümüzü hissettiğimizde ne kadar zaman geçtiğinin farkında değilim. Birlikte battaniyenin altına sığınıyoruz.</p>
	<p class="block16">“Akıllı olmak çok daha zorlaşıyor,” diyor Tobias, kulağıma gülerek.</p>
	<p class="block16">Gülümseyerek ona bakıyorum. “Sanırım böyle olması gerekiyor.”</p>
	<h1 class="block14" id="toc_id_6">ALTINCI BÖLÜM TOBIAS</h1>
	<p class="block17">Bîr İşler dönüyor.</p>
	<p class="block16">Daha tepsimle kantindeki kuyruğa girdiğim anda bunu sezebiliyorum. Bir grup Topluluksuz, başlarını yulaf lapalarına eğmiş, fısır fısır konuşuyorlar. Her ne olacaksa, yakında olacağı kesin.</p>
	<p class="block16">Dün Evelyn in ofisinden çıktıktan sonra, bir sonraki toplantısına kulak misafiri olabilmek için koridorda biraz oyalandım. Kapıyı kapatmadan önce annemin bir tür eylemden bahsettiğini duydum. Bir soru beynimin gerisinde karıncalanıp duruyor: Neden bana söylemedi?</p>
	<p class="block16">Bana güvenmiyor olmalı. Yani annemin sağ kolu gibi davranırken, demek ki sandığım kadar iyi bir iş çıkarmıyorum.</p>
	<p class="block15">Herkesle aynı kahvaltıyı alıp oturuyorum: Üzerine bir tutam kahverengi şeker ekilmiş bir kâse yulaf lapası ve bir kupa kahve. Tatsız tuzsuz lapayı kaşıklayıp ağzıma götürürken Topluluksuzlar’ı izliyorum. İçlerinden biri -en fazla on dördünde görünen bir kız- sürekli duvardaki saati kontrol ediyor.</p>
	<p class="block16">Bağırışları duyduğumda kahvaltımı henüz yarılamıştım. Gergin Topluluksuz kız, elektrik çarpmış gibi yerinden sıçrıyor ve hepsi birden kapıya yürümeye başlıyorlar. Hemen arkalarındayım, Jeanine Matthews portresinin hâlâ kırık camların içinde yattığı Bilgelik Merkezi lobisine giderken yoluma çıkan hantal sakinleri dirsekleyerek kendime yol açıyorum.</p>
	<p class="block16">Bir grup Topluluksuz, çoktan Michigan Bulvarı’nda toplanmış bile. Soluk bir bulut katmam güneşi gölgeliyor, gün ışığını çok daha cansız ve bunaltıcı hale getiriyor. Birinin “Topluluklara ölüm!” diye bağırdığını duyuyorum. Ardından diğerleri de aynı şekilde tempo tutmaya başlıyorlar, sonunda her yer “Topluluklara ölüm! Topluluklara ölüm!” sloganlarıyla çınlıyor. Heyecanlı Cesurlar gibi yumruklarını havaya kaldırıyorlar, ama hiçbirinde Cesurlar’ın coşkusu yok. Yüzleri öfkeyle çarpılmış.</p>
	<p class="block16">Kalabalığı yararak ortalarına ilerliyorum ve sonunda neyin etrafında toplandıklarını görüyorum: Seçim seremonisinde kullanılan insan boyundaki devasa topluluk kâseleri, ters döndürülmüş, içindekiler caddeye saçılmış, her yer kömür, cam, taş, toprak ve suya batmış.</p>
	<p class="block16">Babama ilk başkaldırış olarak, kömürün üzerine kan damlatmak için avucumu kestiğimi çok iyi hatırlıyorum, içimde patlayan gücü, damarlarıma dolan rahatlamayı hatırlıyorum. Kaçış. Bu kâseler benim kaçışımdı.</p>
	<p class="block16">Hepsinin ortasında, topuklarının altında toza dönüşmüş cam parçaları ve başının üzerine kaldırdığı balyozla Edward duruyor. Balyozu ters döndürdükleri kâselerden birinin üzerine indiriyor, metali göçertmeye çalışıyor. Havaya kömür tozları saçılıyor.</p>
	<p class="block16">Ona koşmamak için kendimi tutmam gerekiyor. Onu kıramaz, o kâse olmaz, Seçim seremonisini, zaferimin sembolünü yok edemez. Onlar yok edilmemeli.</p>
	<p class="block16">Kalabalık, sadece kollarındaki beyaz boş çember işaretli siyah kol bantlarıyla Topluluksuz üyelerinden değil, aynı zamanda çıplak kollarıyla bütün eski topluluklardan gelen insanlardan oluşuyor. Edward balyozu tekrar havaya kaldırdığında, Bilgelikten bir adam -düzgün bir şekilde ortadan ayırdığı saçları onu hâlâ ele veriyor- kalabalıktan sıyrılıyor. Mürekkep bulaşmış yumuşacık elleriyle balyozun sapını kavrıyor ve Edward’la birlikte dişlerini sıkarak itişiyorlar.</p>
	<p class="block16">Kalabalığın arasında sarı bir kafa fark ediyorum -mavi renkli, kolsuz, bol bir tişört giymiş, omuzlarındaki topluluk dövmelerinin uçları görünen Tris bu. Edward ve Bilgelik adamına doğru koşmak istiyor, ama Christina iki eliyle birden onu tutuyor.</p>
	<p class="block15">Bilgelik adamının yüzü morarıyor. Edward ondan daha uzun ve daha güçlü. Adamın hiç şansı yok, denemeye çalışması bile aptallık. Edward, balyozun sapını Bilgelik adamının elinden kurtarıp yeniden savuruyor. Ama öfkeden başı dön düğü için dengesini kaybediyor. Balyoz, korkunç bir güçle adamın omzuna indiğinde, metalin çatırdattığı kemiğin sesi duyuluyor.</p>
	<p class="block16">Bir an için tek duyabildiğim Bilgelik adamının çığlıkları. Sanki herkes tek bir nefesi paylaşıyor.</p>
	<p class="block16">Sonra karabalık çıldırıyor, herkes kâselere, Edward’a, Bilgelik adamına doğru koşmaya başlıyor. Koşarken birbirleriyle çarpışıyorlar, omuzlar, dirsekler, kafalar ardı ardına orama burama çarpıyor.</p>
	<p class="block16">Nereye koşacağımı bilmiyorum: Bilgelik adamına mı, Edward’a mı, yoksa Tris’e mi? Düşünemiyorum, nefes alamıyorum. Kalabalık beni Edward’a doğru sürüklediğinde onun kolunu yakalıyorum.</p>
	<p class="block16">“Bırak!” diye bağırıyorum gürültüyü bastırmak için. Parlayan tek gözünü yüzüme dikiyor, dişlerini göstererek hırlarken kıvranarak kaçmaya çalışıyor.</p>
	<p class="block16">Dizimi kaldırıp böbreğine indiriyorum. Geriye doğru sendelerken, balyozu elinden düşürüyor. Balyozu kaptığım gibi bacağıma yakın tutarak Tris’e doğru koşuyorum.</p>
	<p class="block16">Önümde bir yerlerde, Bilgelik adamına ulaşmaya çalışıyor. Bir kadının dirseği yanağına çarptığında, sendeleyip geri düşüyor. Christina kadını itiyor.</p>
	<p class="block16">Sonra bir silah patlıyor. Bir kez. İki kez. Üçüncü kez.</p>
	<p class="block15">Kalabalık çil yavrusu gibi dağılıyor, kurşun korkusuyla dehşete düştüklerinden koşmaya başlıyorlar. Bense birileri vu ruldu mu diye görmeye çalışıyorum. Fakat insanların paniği büyük. Bir şeyler görmekte zorlanıyorum.</p>
	<p class="block16">Tris ve Christina, omzu parçalanan Bilgelik adamının yanına çömeliyor. Adamın yüzü kana bulanmış, giysileri çamurlu ayak izleriyle kaplı. Ortadan ayırdığı Bilgelik saçları şimdi darmadağınık. Ve kıpırdamıyor.</p>
	<p class="block16">Ondan birkaç adım ötede Edward kendi kanından oluşan bir gölün ortasında yatıyor. Kurşun karnına saplanmış. Yerde başkaları da var, hiçbirini tanımıyorum, hepsi izdihamda ezilmiş ya da vurulmuş. Kurşunların sadece Edward’ı hedef aldığından şüpheleniyorum. Diğerleri muhtemelen orada oldukları için vurulmuşlardı.</p>
	<p class="block16">Delirmiş gibi etrafa bakınıyorum, ama ateş edeni göremiyorum. Bunu yapan her kimse, kalabalığın arasına karışmış olmalı.</p>
	<p class="block16">Balyozu yamulmuş kâsenin yanına atıp Edward’ın yanına diz çöküyorum. Fedakârlık taşları dizlerime batıyor. Gözleri, göz kapaklarının altında sürekli oynuyor. Hâlâ yaşıyor. Şimdilik.</p>
	<p class="block16">“Onu hastaneye götürmeliyiz,” diyorum, birileri duyar diye. Hemen herkes dağılmış durumda.</p>
	<p class="block16">Omzumun üzerinden Tris’le Bilgelik adamına bakıyorum. Adam hâlâ kıpırdamıyor. “O?..”</p>
	<p class="block16">Tris’in parmakları adamın boynunda, nabzını kontrol ediyor, kocaman olmuş gözleri boş bakıyor. Başını iki yana sallıyor. Hayır, adam artık yaşamıyor. Ben de öyle düşünmüştüm.</p>
	<p class="block16">Gözlerimi yumuyorum. Ters dönmüş topluluk kâseleri ve caddeye yayılan içerikleri gözümün önünden gitmiyor. Eski hayatlarımızın sembolleri yok edildi, bir adam öldü, diğerleri yaralandı. Peki ne için?</p>
	<p class="block16">Bir hiç için. Evelyn’in boş ve dar vizyonu için: Hiç sorulmadan topluluklarından koparılan insanların yaşadığı bir şehir için.</p>
	<p class="block16">Bizim beşten daha fazla seçeneğimiz olmasını istiyordu. Şimdi hiç seçeneğimiz kalmadı.</p>
	<p class="block16">O anda annemle ittifak kuramayacağımdan emin oluyorum. Zaten hiç bu işe girişmemeliydim.</p>
	<p class="block16">“Gitmeliyiz,” diyor Tris. Michigan Bulvarından ayrılmaktan ya da Edward’ı hastaneye götürmekten bahsetmediğini biliyorum; şehirden ayrılmaktan bahsediyor.</p>
	<p class="block16">“Gitmeliyiz,” diye tekrarlıyorum.</p>
	<p class="block15">Bilgelik Merkezi’ndeki derme çatma hastanenin kimyasal kokuları, burnumun direğini kırıyor. Evelyn’i beklerken gözlerimi yumuyorum.</p>
	<p class="block15">O kadar kızgınım ki burada oturmak bile istemiyorum, tek istediğim eşyalarımı toplayıp buradan gitmek. Eylemi Evelyn planlamış olmalı, aksi takdirde bunun olacağını bir gün öncesinden bilemezdi. Dahası gerginlik sürekli artarken eylemin kontrolden çıkacağını da biliyordu mutlaka. Topluluklarla ilgili büyük açıklamalar yapmak onun için, güvenliği sağla maktan ya da insanların hayatlarını kaybetmesinden çok daha önemliydi. Buna neden şaşırdığımı ben de bilmiyorum.</p>
	<p class="block16">Asansör kapılarının açıldığını duyuyorum, ardından Evelyn’in sesi geliyor: “Tobias!”</p>
	<p class="block16">Telaşla yanıma gelip, kandan yapış yapış ellerimi sıkıyor. “Yaralandın mı?” diye sorarken, simsiyah gözleri korkuyla büyüyor.</p>
	<p class="block16">Benim için endişeleniyor, içimde sinir bozucu minik bir sızı hissediyorum. Beni sevmeli, annem benim için endişelenmeli. Hâlâ sevebilme yeteneğine sahip olmalı.</p>
	<p class="block16">“Edward’ın kanı. Onu buraya taşıdım.”</p>
	<p class="block16">“O nasıl?” diye soruyor.</p>
	<p class="block16">Başımı iki yana sallıyor. “Öldü.”</p>
	<p class="block16">Başka ne diyeceğimi bilemiyorum.</p>
	<p class="block16">Ellerimi bırakıp geriye doğru sendeliyor, sonra bekleme odasındaki sandalyelerden birine çöküyor. Cesurluktan kaçtıktan sonra annem Edward’ı sahiplenmişti. Gözünü, topluluğunu ve konumunu kaybettikten sonra ona yeniden savaşçı olmayı öğretmiş olmalı. Bu kadar yakın oldukları aklımın ucundan bile geçmezdi, ama şimdi annemin dolan gözlerinden ve titreyen parmaklarından bunu açıkça anlayabiliyorum. Çocukluğumdan beri onu ilk defa böylesine duygusal görüyorum. Babam onu oturma odamızda duvardan duvara vurduğu zamanlardan beri böylesine titrememişti.</p>
	<p class="block16">Fazlasıyla küçük bir çekmeceye tıkarcasına gözümün önüne gelen anıları kovalıyorum.</p>
	<p class="block16">“Üzgünüm,” diyorum. Bunda samimi miyim, yoksa sırf hâlâ yanında olduğumu düşünsün diye mi böyle söylediğimden emin değilim. Sonra kararsızca ekliyorum, “Neden bana eylemden bahsetmedin?”</p>
	<p class="block16">Başını iki yana sallıyor. “Eylem olacağını bilmiyordum.”</p>
	<p class="block16">Yalan söylüyor. Bunu biliyorum. Üstüne gitmemeye karar veriyorum. Aramızı bozmamak için çelişkilerini görmezden gelmem gerekiyor. Ya da belki Edward’ın ölümüyle meseleyi kapatmak istemiyorum. Bazen stratejinin nerede son bulup anlayışın nerede başladığını anlamak benim için zor oluyor.</p>
	<p class="block16">“Ah.” Kulağımın arkasını kaşıyorum. “İstersen içeri girip onu görebilirsin.”</p>
	<p class="block16">“Hayır.” Dalgın görünüyor. “Cesetlerin nasıl göründüğünü biliyorum.” Daha da uzaklara dalıyor.</p>
	<p class="block16">“Belki gitsem iyi olur.”</p>
	<p class="block16">“Kal,” diyor. Aramızdaki boş sandalyeye dokunuyor. “Lütfen.”</p>
	<p class="block16">Yanındaki sandalyeye oturuyorum ve kendimi sözüm ona liderine itaat eden gizli bir ajan olarak görsem de yas tutan annesini avutmaya çalışan bir oğul gibi hissediyorum.</p>
	<p class="block16">Omuz omuza otururken, aynı anda nefes alıp veriyoruz ve tek bir kelime bile etmiyoruz.</p>
	<h1 class="block14" id="toc_id_7">YEDİNCİ BÖLÜM TRIS</h1>
	<p class="block15"><span class="text6">Yürürken Christina elindeki siyah taşi döndürüp duru</span>yor. Elindekinin Cesurluk Seçim Seremonisi kâsesinden bir parça kömür olduğunu anlamam birkaç saniyemi alıyor.</p>
	<p class="block16">“Bu konuyu açmayı hiç istemiyordum ama bir türlü aklımdan çıkaramıyorum,” diyor. “On çömez olarak başladık fakat sadece altımız hayattayız.”</p>
	<p class="block16">Önümüzde Hancock binası, onun ardında, bir keresinde üzerinden kuş gibi uçtuğum beton kaldırımlarıyla Lake Shore Yolu var.</p>
	<p class="block16">Çatlamış kaldırımda yan yana yürüyoruz, giysilerimiz Edward’ın kuruyan kanıyla kaplı.</p>
	<p class="block16">Henüz tam olarak kavrayamadım: En yetenekli transfer çömezimiz, yatakhanemizde yerlerden kanlarını temizlediğim arkadaşımız Edward öldü. Artık yaşamıyor.</p>
	<p class="block16">“Üstelik de iyilerden,” diyorum. “Geriye bir tek sen, ben ve... belki Myra kaldı.”</p>
	<p class="block16">Gözü bir tereyağı bıçağıyla çıkarıldıktan hemen sonra l<sup class="calibre5">;</sup>,dward’la birlikte Cesurluk yerleşkesini terk ettiğinden beri Myra’yı görmedim. Bir süre sonra ayrıldıklarını biliyorum, .una Myra’nın nereye gittiğini asla öğrenemedim. Zaten onunla birkaç kelimenin ötesinde bir sohbetimiz olduğunu da hatırlamıyorum.</p>
	<p class="block16">Hancock binasının kapılarından bazıları ardına kadar açık, menteşelerinden sallanıyorlar. Uriah, jeneratörü çalıştırmak için erkenden buraya geleceğini söylemişti ve dediğini yapmış olmalı ki parmağımla asansör düğmesine değdiğim anda tırnağımın altı aydınlanıyor.</p>
	<p class="block16">“Buraya daha önce gelmiş miydin?” diye soruyorum asansöre girerken.</p>
	<p class="block16">“Hayır,” diyor Christina. “Yani içeri hiç girmedim. İpten aşağı kayma fırsatım olmadı, unuttun mu?”</p>
	<p class="block16">“Doğru.” Duvara yaslanıyorum. “Şehirden ayrılmadan önce denemelisin.”</p>
	<p class="block16">“Evet.” Christina kırmızı ruj sürmüş. Şapır şupur yediklerinde çocukların ağızlarını boyayan şekerlemeleri hatırlıyorum. “Bazen Evelyn’i anlayabiliyorum. O kadar korkunç olaylar yaşadık ki bazen burada kalıp sadece... başımıza yeni bir bela açmadan dağıttığımızı toparlamanın iyi bir fikir olduğunu düşünüyorum.” Belli belirsiz gülümsüyor. “Ama elbette, böyle bir şey yapmayacağım,” diye ekliyor. “Nedenini bile biliniyorum. Meraktan sanırım.”</p>
	<p class="block16">“Bu konuyu ailenle konuştun mu?”</p>
	<p class="block16">Bazen Christina’nın benim gibi hiçbir yerle ya da birileriyle bağı olmayan biri olmadığım unutuyorum. Bir annesi ve küçük bir kız kardeşi var. İkisi de eski Dürüstlükten.</p>
	<p class="block16">“Kardeşimle ilgilenmeleri gerekiyor,” diyor. “Dışarının güvenli olup olmadığını bilmiyorlar; onu tehlikeye atmak istemiyorlar.”</p>
	<p class="block16">“Ama senin gitmene razılar, değil mi?”</p>
	<p class="block16">“Başka bir topluluğa katılmama da razıydılar. Bu konuda da sorun çıkarmayacaklardır,” diyor Christina. Ayakkabılarına bakıyor. “Sadece dürüst bir hayat yaşamamı istiyorlar, anlıyor musun? Burada dürüst olamam. Bunu yapamayacağımı biliyorum.”</p>
	<p class="block16">Asansör kapıları açıldığında rüzgâr anında yüzlerimizi dövmeye başlıyor. Hâlâ ılık esiyor, ama arada kış soğuğunun izleri var. Çatıdan gelen sesleri duyunca merdivenleri tırmanmaya başlıyorum. Her adımımda merdiven zıplıyor ama yukarı çıkana kadar Christina aşağıdan sımsıkı tutuyor.</p>
	<p class="block16">Uriah ve Zeke burada. Çatıdaki çakıl taşlarını fırlatıyor, kırdıkları camların şangırtısını dinliyorlar. Uriah, Zeke taşı fırlatamasın diye tam kolunu kaldırdığında dirseğine vurmaya çalışıyor, ama Zeke ondan daha hızlı.</p>
	<p class="block16">“Selam,” diyorlar hep bir ağızdan, Christina’yla beni gördüklerinde.</p>
	<p class="block15">“Bir saniye, siz akraba falan mısınız yoksa?” diye sırıtıyor Christina. İkisi de gülüyor, ama Uriah, sanki aklı başka yer lerdeymiş gibi bir parça dalgın görünüyor. Sanırım Marlene’i kaybetme şekli, onu bu hale getiriyor, ama kayıplarımdan sonra bende böyle bir şey olmadı.</p>
	<p class="block16">Çatıdan iple kaymak için kayışlar gitmiş, zaten buraya bunun için gelmedik. Diğerlerini bilmem ama yüksek bir yerde olmak istedim -göz alabildiğine dünyayı görmek istedim. Ama baktığım yerden batıdaki bütün topraklar üzerine siyah bir battaniye örtülmüş gibi kapkara görünüyor. Bir an için ufukta küçük bir parlama gördüğümü sanıyorum ama kaşla göz arasında yine kayboluyor. Muhtemelen göz yanılması.</p>
	<p class="block16">Diğerleri de suskun. Aynı şeyleri düşünüp düşünmediğimizi merak ediyorum.</p>
	<p class="block16">“Sizce orada ne var?” diye soruyor sonunda Uriah.</p>
	<p class="block16">Zeke omuz silkmekle yetiniyor, ama Christina ortaya bir tahmin atıyor. “Ya buradan farkı yoksa? Yani... daha fazla çöken şehirler, bölünmüş bir sürü topluluklar, bildiğimiz şeylerin aynısı ama daha fazlası varsa?”</p>
	<p class="block16">“Olamaz,” diyor Uriah, başını iki yana sallarken. “Başka bir şeyler olmalı.”</p>
	<p class="block16">“Ya da hiçbir şey yoktur,” diye fikrini belirtiyor Zeke. “Bizi buraya tıkan insanlar, ölüp gitmiş olabilir. Her yer boş olabilir.”</p>
	<p class="block16">Ürperiyorum. Bunu daha önce hiç düşünmemiştim, ama Zeke haklı -buraya konduğumuzdan beri dışarıda neler olduğunu bilmiyoruz. O zamandan beri orada kaç neslin doğup öldüğünü de bilmiyoruz. Geriye kalan son insanlar olabiliriz.</p>
	<p class="block16">“Önemi yok,” diyorum, niyetlendiğimden daha sert bir tavırla. “Dışarıda ne olduğunun önemi yok. Kendi gözlerimizle görmemiz gerekiyor. Ancak o zaman ne yapacağımıza karar veririz.”</p>
	<p class="block16">Uzun bir süre orada duruyoruz. Bütün pencereler sırasıyla aydınlanmaya başlayana kadar gözlerimle binaların yamru yumru kenarlarına bakıyorum. Sonra Uriah, Christina’ya çıkan kargaşayı soruyor ve sessizliğimiz rüzgâra kapılmış gibi dağılıyor.</p>
	<p class="block15">Ertesi gün Evelyn, Bilgelik Merkezi lobisindeki Jeanine Matthews portresinin parçaları arasında duruyor ve bir dizi yeni kural açıklıyor. Bütün lobiyi eski topluluk üyeleri ve Topluluksuzlar doldurmuş, hatta yeni liderimizin söylediklerini duyabilmek için sokağa taşmışlar. Topluluksuz askerleri duvar dibine dizilmiş duruyorlar. Parmaklan silahlarının tetiğinde hazır bekliyor. Bizi kontrol altında tutuyorlar.</p>
	<p class="block16">“Dünkü olaylar, artık birbirimize güvenemeyeceğimizi açıkça ortaya koydu,” diyor Evelyn. Yüzünün rengi atmış, bitkin görünüyor. “Durumumuz düzene oturana kadar herkesin hayatını etkileyecek daha fazla kurallar koyacağız. Bu önlemlerden ilki sokağa çıkma yasağı: Herkes, her gece saat dokuza kadar, kayıtlı oldukları yaşam alanlarına dönmek zorunda. Hiç kimse, ertesi sabah sekize kadar yaşam alanlarından ayrılmayacak. Yasaklı saatlerde nöbetçiler, güvenliğimiz için sokaklarda devriye gezecek.”</p>
	<p class="block16">Burnumdan kıkırdadığımda anlaşılmasın diye öksürüyormuş gibi yapıyorum. Christina beni dirseğiyle dürterken parmaklarını dudaklarına bastırıyor. Neden endişelendiği hakkında hiçbir fikrim yok. Sanki Evelyn, lobinin diğer ucundan beni duyabilecekmiş gibi...</p>
	<p class="block16">Evelyn in ekarte ettiği eski Cesurluk lideri Tori, kollarını göğsünde kavuşturmuş, benden birkaç adım ötede duruyor. Onun da dudakları sırıtmak istiyormuşçasma seğiriyor.</p>
	<p class="block16">“Aynı zamanda yeni ve Topluluksuz yaşam tarzlarımıza hazırlanmamızın vakti geldi. Bugünden başlayarak herkes, hatırlayabildiğimiz en eski zamanlardan beri Topluluksuzların bizim için yaptığı işleri öğrenmeye başlayacağız. Sonrasında, topluluklar tarafından belirlenen geleneksel işlerimize ek olarak, belli bir program ve mesai doğrultusunda bütün o işleri yapacağız.” Evelyn’in gülümsemesi gözlerine ulaşmıyor. Bunu nasıl yapabildiğini anlayamıyorum. “Hepimiz, olması gerektiği gibi eşit sorumlulukla yeni şehrimize katkıda bulunacağız. Topluluklar bizi böldü, ama şimdi birlik olacağız. Şimdi ve sonsuza kadar.”</p>
	<p class="block16">Etraftaki bütün Topluluksuzlar coşuyor. Benimse içim rahat değil. Evelyn’in söylediklerine toptan karşı değilim, ama dün Edward’a karşı gelen aynı topluluk üyeleri, bundan sonra da sessiz kalmayacaktır. Evelyn’in şehre hâkimiyeti, sandığı kadar güçlü değil.</p>
	<p class="block15">Evelyn’in duyurusundan sonra kalabalıkla güreşmek istemiyorum, o yüzden arkadaki merdiven sahanlığına kadar koridorlarda mekik dokuyorum. Burası kısa bir süre Önce Jeanine’in laboratuvarına ulaşmak için çıktığım merdivenler. O zaman basamaklar cesetlerle doluydu. Şimdi temiz ve serinler. Sanki hiçbir şey olmamış gibi.</p>
	<p class="block16">Dördüncü kattan geçerken bir bağırış ve itiş kakış sesi duyuyorum. Kapıyı açtığımda benden çok daha genç ve kollarında Topluluksuz bantları olan bir grubun, yerde yatan genç bir adamın başına toplandığını görüyorum.</p>
	<p class="block16">Sadece genç bir adam değil, baştan ayağa siyah ve beyaz giyinmiş bir Dürüst bu.</p>
	<p class="block16">Onlara doğru koşuyorum ve tekme atmak üzere ayağını geri çeken uzun boylu Topluluksuz kızı gördüğümde “Hey!” diye bağırıyorum.</p>
	<p class="block16">Ama fayda etmiyor. Tekme yan tarafına indiğinde Dürüst genç acıyla inleyip kaçmaya çalışıyor.</p>
	<p class="block16">“Hey!” diye bağırıyorum yine. Kız bu sefer dönüp bana bakıyor. Benden çok daha uzun boylu -aslında en az on beş santim uzun- ama bende korkudan eser yok, sadece çok kızgınım.</p>
	<p class="block16">“Gerile,” diyorum. “Ondan uzaklaş.”</p>
	<p class="block16">“Giyim kuşam kuralını çiğniyor. Bunu yapmaya hakkım var ve topluluk âşıklarından emir almaktan hoşlanmam,” diyor kız, gözü köprücük kemiğimde ucu görünen dövmeme kayarken.</p>
	<p class="block16">“Becks,” diyor kızın yanındaki Topluluksuz çocuk. “Bu, Prior videosundaki kız.”</p>
	<p class="block16">Diğerleri etkilenmiş gibi görünüyor, ama kız sadece pis pis sırıtıyor. “Eee? N’olmuş?”</p>
	<p class="block16">“Eeesi,” diyorum. “Cesurluğa girmek için birçok insanın canını yakmak zorunda kaldım ve gerekirse senin de canını yakarım.”</p>
	<p class="block16">Mavi hırkamın fermuarını açıp yerden bana bakarken kaşından kan boşalan Dürüst gence atıyorum. Bir eliyle yan tarafını tutarken zorla yerden doğruluyor ve hırkamı bir battaniye gibi omuzlarına sarıyor.</p>
	<p class="block16">“İşte,” diyorum. “Şimdi giyim kuşam kuralına uyuyor.”</p>
	<p class="block16">Kız durumu kafasında değerlendiriyor, benimle dövüşmek isteyip istemediğini hesaplıyor. Aklından geçenleri duyar gibiyim. Minyonum, o yüzden kolay yemim ama öte yandan bir Cesur’um, yani beni yenmek o kadar kolay olmayacak. Belki birilerini öldürdüğümü biliyordur ya da belki belaya bulaşmak istemiyordur. Ama cesaretini yitirdiği kesin. Dudaklarındaki kararsızlıktan bunu görebiliyorum.</p>
	<p class="block16">“Attığın adıma dikkat etsen iyi olur,” diyor.</p>
	<p class="block16">“Buna ihtiyacım olmadığına seni temin ederim,” diyorum. “Şimdi git buradan.”</p>
	<p class="block16">Çil yavrusu gibi dağılmalarını seyredecek kadar bekliyorum, sonra yürümeye devam ediyorum. Dürüst genç ardımdan sesleniyor, “Bekle! Hırkan!”</p>
	<p class="block16">“Sende kalsın!” diyorum omzumun üzerinden.</p>
	<p class="block16">Başka bir merdivenle karşılaşacağımı sandığım bir köşeyi dönüyorum ama az öncekiyle aynı boşlukta başka bir koridora vardığımı görüyorum. Arkamdan ayak sesleri duyunca, şu Topluluksuz kızla dövüşmeye hazır bir şekilde hızla arkama dönüyorum, oysa arkamda kimse yok.</p>
	<p class="block16">Paranoyaklaşıyorum galiba.</p>
	<p class="block16">Yönümü saptayabileceğim bir pencere bulurum umuduyla ana koridora açılan kapılardan birini açıyorum. Ama bütün tezgâhlarda şişelerin ve deney tüplerinin paramparça saçıldığı yağmalanmış bir laboratuvarla karşılaşıyorum. Yerler parçalanmış kâğıtlarla kaplı. Kâğıtlardan birini almak için eğildiğimde birden ışıklar sönüyor.</p>
	<p class="block16">Hemen kapıya atılıyorum. Bir el kolumu kavrayıp beni kenara çekiyor. Biri başıma bir torba geçirirken, başka biri beni duvara yaslıyor. Direniyorum, yüzümdeki kumaşla çırpınıyorum ve tek düşünebildiğim, hayır, yine mi, yine mi? Bir kolumu kurtarıp yumruğumu birinin omzuna ya da çenesine indiriyorum. Neresi olduğunu bilmiyorum.</p>
	<p class="block16">“Hey!” diyor biri. “Canım yandı?</p>
	<p class="block16">“Seni korkuttuğumuz için özür dileriz, Tris,” diyor başka bir ses, “Ama operasyonumuzda anonim kalmak gerekiyor. Sana zarar vermek niyetinde değiliz.”</p>
	<p class="block16">“O zaman bırakın gideyim!' diyorum neredeyse kükremesine. Beni duvara yaslayan eller uzaklaşıyor.</p>
	<p class="block16">“Kimsiniz?” diye soruyorum.</p>
	<p class="block16">“Yandaşlar,” diye yanıtlıyor ses. “Ve sayımız çok olsa da hiç kimseyiz...”</p>
	<p class="block16">Kendimi tutamıyorum. Gülüyorum. Belki şoktandır ya da korkudan. Kalp atışlarım her saniye biraz daha yavaşlıyor, rahatlamayla birlikte ellerim titriyor.</p>
	<p class="block16">Ses devam ediyor. “Evelyn Johnson ve Topluluksuz dalkavuklarına sadık olmadığını duyduk.”</p>
	<p class="block16">“Bu çok saçma.”</p>
	<p class="block16">“Güvenmene gerek yokken bütün benliğinle birine güvenmekten daha saçma değil.”</p>
	<p class="block16">Başımda her ne varsa, kumaşın lifleri arasından görmeye çalışıyorum, fakat oda fazlasıyla karanlık. Duvara yaslanarak gevşemeye çalışsam da yön duygumu kaybettiğim ve hiçbir şey göremediğim için gevşemek çok zor. Ayağımın altındaki bir test tüpünü eziyorum.</p>
	<p class="block16">“Hayır, ona sadık değilim,” diyorum. “Ne önemi var?”</p>
	<p class="block16">“Önemli, çünkü bu gitmek istediğin anlamına gelir,” diyor ses. Bir parça heyecanlandığımı hissediyorum. “Senden bir iyilik yapmanı istiyoruz, Tris Prior. Yarın gece bir toplantımız var. Tam gece yarısı. Cesurluk’tan arkadaşlarınla gelmeni istiyoruz.”</p>
	<p class="block16">“Tamam,” diyorum. “Ama şunu sormama izin verin: Yarın sizi göreceksem, bugün kafama şu şeyi geçirmeniz neden bu kadar önemli?”</p>
	<p class="block16">Konuştuğum insanlar her kimse geçici bir tereddüt yaşadıklarım hissediyorum.</p>
	<p class="block16">“Bir gün bile birçok tehlike barındırır,” diyor ses. “Seni yarın gece yarısı göreceğiz. İtirafım yaptığın yerde.”</p>
	<p class="block16">Aynı anda kapı açılıyor, içeri dolan rüzgârla kafamdaki torba yanaklarıma yapışıyor, ardından koridordan koşan ayak seslerini duyuyorum. Torbayı başımdan çıkardığımda koridor sessizliğe bürünüyor. Başımdan çıkardığım kumaş torbaya baktığımda koyu mavi bir yastık kılıfı olduğunu görüyorum. Üzerinde “Kandan önce Topluluk” yazıyor.</p>
	<p class="block16">Bunlar her kimse, melodrama yatkın oldukları kesin. itirafını yaptığın yerde.</p>
	<p class="block16">Bahsettikleri sadece tek bir yer olabilir: Doğruluk serumuna teslim olduğum Dürüstlük Merkezi.</p>
	<p class="block15">Sonunda akşam vakti yatakhaneye dönmeyi başardığımda, komodinin üzerindeki su bardağının altında Tobias’tan bir not buluyorum.</p>
	<p class="block16">VI-</p>
	<p class="block16">Ağabeyinin davası yarın sabah görülecek ve kapalı bir mahkeme olacak. Gidemem, yoksa şüphe uyandırırım ama öğrendiğim anda kararı sana bildireceğim. Sonra planımızı yaparız.</p>
	<p class="block16">Ne olursa olsun, her şey kısa zamanda çözülmüş olacak.</p>
	<p class="block16">-IV</p>
	<h1 class="block14" id="toc_id_8">SEKİZİNCİ BÖLÜM TRIS</h1>
	<p class="block15"><span class="text6">Saat dokuz. Ben şu anda ayakkabilarimi bağlarken ve </span>bugün dördüncü kez çarşafımı düzeltirken Caleb’ın hükmünü veriyor olabilirler. Parmaklarımı saçlarımdan geçiriyorum. Topluluksuzlar, sadece verilecek hüküm belli olduğunda kapalı mahkeme uyguluyorlar ve Caleb, öldürülmeden önce Jeanine’in sağ koluydu.</p>
	<p class="block16">Verilecek hükmü kafama takmamalıyım. Karar zaten verildi. Jeanine’in yakınındaki herkes idam edilecek.</p>
	<p class="block16">Hem neden umursuyorum ki, diyorum kendi kendime. O sana ihanet etti. Senin idamını durdurmaya çalışmadı.</p>
	<p class="block16">Umursamıyorum. Umursuyorum. Bilmiyorum.</p>
	<p class="block16">“Hey, Tris,” diyor Christina, parmaklarıyla kapı pervazını tıklatarak. Uriah arkasında saklanıyor. Hâlâ sürekli gülümsüyor ama tebessümleri yüzünden her an akıp gidebilecek suları andırıyor.</p>
	<p class="block16">“Yeni haberlerin mi vardı?” diye soruyor Christina.</p>
	<p class="block16">Boş olduğunu bildiğim halde odayı tekrar kontrol ediyorum. Programın emrettiği gibi herkes kahvaltıda. Rahatça konuşabilmek için Uriah ve Christina’dan bir öğün atlamalarını rica ettim. Midem çok fena gurulduyor.</p>
	<p class="block16">“Evet,” diyorum. Karşımdaki yatağa oturduklarında onlara dün gece Bilgelik laboratuvarında nasıl köşeye sıkıştırıldığımı, Yandaşlar’ı ve bahsettikleri toplantıyı anlatıyorum.</p>
	<p class="block16">“İçlerinden birini yumruklamakla yetinmene şaşırdım,” diyor Uriah.</p>
	<p class="block16">“Sayıca benden fazlaydılar,” diyorum, kendimi savunmaya çalışarak. Onlara hemen güvenmem Cesur yanıma yakışmıyor ama acayip bir dönemden geçiyoruz. Üstelik bütün topluluklar zaten dağıldığına göre artık bir Cesur olup olmadığımdan da emin değilim.</p>
	<p class="block16">Bunu düşünürken, göğsümün tam ortasında küçük ama tuhaf bir sızı hissediyorum. Bir şeylerden vazgeçmek o kadar da kolay değil.</p>
	<p class="block16">“Eee, sence ne istiyorlar?” diyor Christina. “Sadece şehirden ayrılmak mı?”</p>
	<p class="block16">“Öyle görünüyor, ama bilmiyorum,” diyorum.</p>
	<p class="block16">“Ya Evelyn’in adamlarıysa? Ya ona ihanet etmemiz için bizi oyuna getirmeye çalışıyorlarsa?”</p>
	<p class="block15">“Onu da bilmiyorum,” diyorum. “Ama birilerinin yardımı olmadan şehirden çıkmak imkânsız olacak ve otobüs kullan mayı öğrenip bana söyledikleri saatte yatağa girerek burada kalmak istemiyorum.”</p>
	<p class="block16">Christina, endişeyle Uriah’a bakıyor.</p>
	<p class="block16">“Hey,” diyorum. “Sizin gelmeniz gerekmiyor, ama buradan çıkmam lazım. Edith Prior’ın kim olduğunu, çitlerin dışında bizi kimlerin beklediğini öğrenmem gerekiyor. Tabii orada birileri varsa. Neden bilmiyorum, ama buna ihtiyacım var.” Derin bir nefes alıyorum. İçimi şişiren bu çaresizlik hissinin nereden geldiğinden emin değilim ama artık farkına vardığımdan görmezden gelmek mümkün değil. Sanki içimde uzun zamandır uyuyan bir şey yeniden uyandı. Bu her neyse midemi altüst ediyor, boğazımı sıkıyor. Buradan gitmem gerekiyor. Gerçeği öğrenmem gerekiyor.</p>
	<p class="block16">Bir an için Uriah’ın dudaklarında oyalanan zayıf gülümseme kayboluyor. “Benim de,” diyor.</p>
	<p class="block16">“Pekâlâ,” diyor Christina. Kara gözlerinde hâlâ endişe bulutları dolaşsa da omuz silkiyor. “O zaman toplantıya gidiyoruz.” “Güzel. Biriniz Tobias’a söyleyebilir mi? Ayrıldığımız için ondan uzak durmam gerekiyor,” diyorum. “Saat on bir buçukta arka sokakta buluşuruz.”</p>
	<p class="block16">“Ben ona söylerim. Sanırım bugün onun grubundayım,” diyor Uriah. “Fabrikaların nasıl çalıştığını öğreneceğiz. İçim içime sığmıyor.” Pis pis sırıtıyor. “Zeke’ye de söyleyebilir miyim? Yoksa yeterince güvenilir değil mi?”</p>
	<p class="block16">“Söyle. Sadece başkalarına yaymayacağından emin ol.”</p>
	<p class="block16">Tekrar saatime bakıyorum. Dokuzu çeyrek geçiyor. Caleb’ın hükmü verilmiştir; neredeyse herkes için Topluluksuz işlerini öğrenme vakti. En ufak bir dokunuşla derimden dışarı fırlayacakmış gibi hissediyorum. Dizim, iradem dışında zıplayıp duruyor.</p>
	<p class="block16">Christina elini omzuma koyuyor, ama ne olduğunu sormuyor, bu yüzden minnettarım. Çünkü ne söyleyebileceğimi bilmiyorum.</p>
	<p class="block15">Christina’yla birlikte, devriye gezen Topluluksuzlar’a yakalanmadan arkadaki merdivenlere gitmek için karışık Bilgelik koridorlarından ilerliyoruz. Kollarımı bileklerime kadar çekiyorum. Çıkmadan önce koluma bir harita çizmiştim. Aslında buradan Dürüstlük Merkezi’ne nasıl gidileceğini biliyorum, ama bizi delici Topluluksuz gözlerinden uzak tutacak yan sokaklar hakkında pek fazla bilgim yok.</p>
	<p class="block16">Uriah bizi hemen kapının önünde bekliyor. Tamamen siyah giyinmiş ama kazağının yakasından içindeki Fedakârlık grisini seçebiliyorum. Cesurluk arkadaşlarımı Fedakârlık renklerinde görmek tuhaf. Sanki hayatım boyunca birlikteymişiz gibi hissediyorum.</p>
	<p class="block16">“Dört ve Zeke’ye söyledim, bizimle orada buluşacaklar,” diyor Uriah. “Hadi gidelim.”</p>
	<p class="block16">Hep birlikte ara sokaktan Monroe Caddesi’ne doğru koşuyoruz. Gürültülü adımlarımız kulaklarımda patladıkça yüzümü ekşitme ihtiyacımı zorla bastırıyorum. Şu noktada hız-</p>
	<p class="block15">Iı olmak, sessiz olmaktan daha önemli. Monroe Caddesi’ne döndüğümüzde arkamızda Topluluksuz devriyeleri olup olmadığını kontrol ediyorum. Michigan Bulvarı’na yaklaşan koyu gölgeler görüyorum ama sonra durmadan bir dizi binanın arkasında gözden kayboluyorlar.</p>
	<p class="block16">State Caddesi’ne çıkıp Bilgelik Merkezi’nden artık rahatça konuşabileceğimiz kadar uzaklaştığımızda, “Cara nerede?” diye fısıldıyorum Christina’ya.</p>
	<p class="block16">“Bilmiyorum, sanırım o davet almadı,” diyor. “Aslında bu fazlasıyla tuhaf. Onun da-”</p>
	<p class="block16">“Şşş!” diyor Uriah. “Buradan mı dönüyoruz?”</p>
	<p class="block16">Saatimin ışığında, koluma yazdığım üç kelimeyi okuyorum. “Randolph Caddesi!”</p>
	<p class="block16">Ayakkabılarımız kaldırımda ritmik sesler çıkarırken, neredeyse aynı anda soluyarak koşmaya başlıyoruz. Kaslarım yansa da koşmak iyi geliyor.</p>
	<p class="block16">Köprüye ulaştığımızda bacaklarım ağrıyor ama sonra bataklığa dönen nehrin karşısındaki Acımasız Merkezi’ni terk edilmiş ve karanlıklara gömülmüş haliyle gördüğümde ağrılarıma rağmen gülümsüyorum. Köprüyü geçerken yavaşlıyorum ama Uriah bir kolunu omzuma doluyor.</p>
	<p class="block16">“Ve şimdi,” diyor, “milyonlarca basamak tırmanacağız.”</p>
	<p class="block16">“Belki asansörleri çalıştırmışlardır?”</p>
	<p class="block16">“Hiç sanmam.” Başını iki yana sallıyor. “Bahse girerim Evelyn şehirdeki bütün elektrik kullanımını izliyordur.</p>
	<p class="block15">İnsanların gizliden toplanıp toplanmadığını öğrenmenin en iyi yolu bu.”</p>
	<p class="block16">İç çekiyorum. Koşmaktan hoşlanabilirim, ama merdiven tırmanmaktan nefret ediyorum.</p>
	<p class="block15">Sonunda en üst kata ulaştığımızda göğüslerimiz nefes nefese inip kalkıyor. Gece yarısına beş dakika var. Asansörlerin orada nefesimi düzenlemeye çalışırken diğerleri önden gidiyor. Uriah haklıymış. Çıkış tabelaları dışında hiçbir yerde tek bir ışık bile yok. Yine de tabelanın mavi ışığında Tobias’ın biraz ilerideki sorgu odasından çıktığını görebiliyorum.</p>
	<p class="block16">Randevumuzdan beri onunla sadece gizli mesajlarla iletişim kurdum. Üzerine atılıp parmaklarımı dudaklarında, gülümsediğinde beliren yanak çizgisinde ya da kaşlarıyla çenesinin köşeli hatlarında dolaştırmamak için kendimi tutmam gerekiyor. Öte yandan gece yarısına sadece iki dakika kaldı. Buna zaten vaktimiz yok.</p>
	<p class="block16">Tobias bana sarılıp birkaç saniyeliğine sımsıkı tutuyor. Nefesi kulağımı gıdıklarken gözlerimi yumup sonunda kendimi bırakıyorum. Rüzgâr, ter ve sabun kokuyor. Her zamanki gibi. Tobias ve güvende olma kokusu bu.</p>
	<p class="block16">“İçeri girelim mi?” diyor. “Bunlar her kimse, dakik olmalılar.”</p>
	<p class="block15">“Evet.” Aşırı yorulmaktan bacaklarım titriyor. Toplantıdan sonra merdivenleri tekrar inip Bilgelik Merkezi’ne koştuğumu gözümde canlandıramıyorum bile. “Caleb konusunda bir şeyler öğrenebildin mi?”</p>
	<p class="block16">Yüzünü ekşitiyor. “Bunu daha sonra konuşsak daha iyi olacak.”</p>
	<p class="block16">Cevabımı aldım sayılır.</p>
	<p class="block16">“Onu idam edecekler, öyle değil mi?” diyorum sakince.</p>
	<p class="block16">Başıyla onaylayıp elimi tutuyor. Ne hissedeceğimi bilmiyorum. Hiçbir şey hissetmemeye çalışıyorum.</p>
	<p class="block16">Bir keresinde Tobias’la doğruluk serumu etkisinde sorgulandığımız odaya birlikte giriyoruz. İtirafım yaptığın yer.</p>
	<p class="block16">Fayansların üzerine yerleştirilmiş Dürüstlük terazisinin etrafında mumlardan bir çember oluşturulmuş. Odada tanıdık tanımadık bir sürü insan var: Susanla Robert yan yana durmuş konuşuyorlar, kollarını göğsünde kavuşturan Peter, tek başına odanın bir kenarında duruyor, Uriah’la Zeke, Tori ve birkaç Cesur’un yanında. Christina annesi ve kız kardeşiyle birlikte. Ve bir köşede gergin görünen iki Bilgelik üyesi var. Yeni kıyafetler aramızdaki farkları kapatamıyor, topluluklarımız içimize işlemiş.</p>
	<p class="block16">Christina eliyle beni çağırıyor. “Bu annem Stephanie,” diyor, koyu renkli kıvırcık saçlarına aklar düşmüş bir kadını işaret ederek. “Bu da kardeşim Rose. Anne, Rose, bu benim en iyi arkadaşım Tris ve çömezlik öğretmenim Dört.”</p>
	<p class="block16">“Biliyorum,” diyor Stephanie. “Sorgularım seyredeli daha birkaç hafta oldu, Christina.”</p>
	<p class="block16">“Ben de biliyorum, sadece kibarlık ediyordum-”</p>
	<p class="block16">“Kibarlık bir yanılsamadan iba-”</p>
	<p class="block16">“Evet, evet, biliyorum.” Christina gözlerini deviriyor. Annesiyle kardeşinin, bir tür ihtiyat ya da kızgınlıkla birbirlerine baktığını fark ediyorum. Belki hem ihtiyatlı hem de kızgındırlar. Sonra Rose bana dönüp “Demek Christinanın erkek arkadaşını sen öldürdün,” diyor.</p>
	<p class="block16">Sözleri içimin buz tutmasına neden oluyor. Sanki sivri bir buz parçası bedenimi ikiye ayırıyor. Cevap vermek, kendimi savunmak istiyorum ama söyleyecek söz bulamıyorum.</p>
	<p class="block16">“Rose!” diyor Christina kaşlarını çatarak. Yan tarafımda Tobias sırtını dikleştiriyor, kaslarının gerildiğini hissedebiliyorum. Her zamanki gibi dövüşmeye hazır.</p>
	<p class="block16">“Sadece meseleyi açıklığa kavuşturmak istemiştim,” diyor Rose. “Zamandan kazanırız.”</p>
	<p class="block16">“Bir de topluluğumuzdan neden ayrıldığımı merak ediyorsun,” dedi Christina. “Dürüst olmak her istediğinde ağzına geleni söylemek anlamına gelmiyor. Dürüst olmak, doğruyu söylemeyi tercih ettiğin anlamına gelir.”</p>
	<p class="block16">“Bir şeyleri görmezden gelerek saklamak da bir yalandır.” “Gerçeği mi duymak istiyorsun? Şu an çok rahatsızım ve burada olmak istemiyorum. Sonra görüşürüz.” Kolumu tutup Tobias’la beni ailesinden uzaklaştırırken sürekli başını iki yana sallıyor. “Kusura bakmayın. Asla affetmezler.”</p>
	<p class="block16">“Sorun değil,” diyorum, ama bu doğru değil.</p>
	<p class="block16">Christina’nm beni affetmesiyle Will’in ölümüyle ilgili zorlu kısmı atlatacağımızı sanmıştım. Ama sevdiğin birini öldürdüğünde, zorlu kısımlar asla atlatılamaz. Sadece yaptığın şeyle ilgili düşüncelerinden uzaklaşmak daha kolaylaşıyor.</p>
	<p class="block16">Saatim tam on ikiyi gösteriyor. Odanın karşı tarafındaki bir kapı açıldığında, içeri iki ince siluet giriyor. Birincisi eski Dostluk sözcüsü Johanna Reyes; yüzündeki yara izinden ve siyah ceketinin altından ucu görünen sarı renkten onu tanımak çok kolay. İkincisi de bir kadın, ama yüzünü göremiyorum, sadece üzerinde mavi bir kıyafet var.</p>
	<p class="block16">Ani bir dehşet hissediyorum. Bu kadın tıpkı... Jeanine’e benziyor.</p>
	<p class="block16">Hayır, onun öldüğünü gördüm. Jeanine öldü.</p>
	<p class="block16">Kadın iyice yaklaşıyor. Heykel gibi duruşu ve sarı saçlarıyla tıpkı Jeanine. Göğsündeki cebinden bir gözlük sarkıyor ve saçlarını örmüş. Baştan aşağı tam bir Bilge, fakat Jeanine Matthews değil.</p>
	<p class="block16">Cara. Yandaşların lideri Cara ve Johanna mı?</p>
	<p class="block16">Cara “Merhaba,” dediğinde bütün mırıltılar kesiliyor. Gülümsese de geleneklere bağlıymış gibi gülümsemesi zoraki. “Burada olmamamız gerekiyor, o yüzden toplantıyı kısa keseceğim. Bazılarınız -mesela Zeke ve Torison birkaç gündür bize yardım ediyordu.”</p>
	<p class="block16">Zeke’ye bakıyorum. Curaya yardım mı ediyordu? Sanırım bir zamanlar bir Cesurluk casusu olduğunu unutmuşum.</p>
	<p class="block15">Muhtemelen o zamanlar Cara’ya sadakatini kanıtlamış olmalı. Çok da uzun sayılmayacak bir süre önce hâlâ Bilgelik Merkezi’ndeyken, Carayla bir tür arkadaşlık kurmuşlardı.</p>
	<p class="block16">Zeke de bana bakıp kaşlarını oynatarak sırıtıyor.</p>
	<p class="block16">Johanna devam ediyor, “Bazılarınızı yardım istemek için çağırdık. Ama hepiniz, bu şehrin kaderini belirleme konusunda Evelyn Johnson’a güvenmediğiniz için buradasınız.”</p>
	<p class="block16">Cara, avuçlarını önünde birleştiriyor. “Şehrin kurucularının rehberliğine sadık kalmamız gerektiğine inanıyoruz. Bu rehberlik iki şekilde hayat buldu: Topluluksuzlar’ın oluşumu ve Edith Prior’ın açıkladığı gibi, Uyumsuzlar’ın sayısı arttığında çitin dışında her kim varsa yardım etmek üzere Uyumsuzlar’ın göreve gönderilmesi. Uyumsuz sayısı o kadar artmamış olsa da şehrin durumu nedeniyle, birilerini çitin öteki yanma göndermemiz gerektiğine inanıyoruz.</p>
	<p class="block16">“Şehrimizin kurucularının niyetleri doğrultusunda iki amacımız var: Evelyn ve Topluluksuzlar’ı devirerek, tekrar topluluklarımızı inşa etmek ve ne olduğunu öğrenmek için birkaç kişiyi şehrin dışına göndermek. Johanna, ilk amacımız doğrultusunda çalışacak, ben de bu gece özellikle odaklanacağımız ikinci konuya eğileceğim.” Örgüden kurtulan birkaç tel saçını bastırıyor. “Çok kalabalık gidemeyeceğiz, çünkü büyük bir kalabalık fazla dikkat çeker. Evelyn, savaşmadan gitmemize izin vermez, o yüzden tehlike atlatma konusunda deneyimli olduğunu bildiğim insanlardan bir ekip kurmayı düşündüm.”</p>
	<p class="block16">Tobias’a bakıyorum. Tehlike konusunda deneyimli olduğumuz kesin.</p>
	<p class="block16">“Christina, Tris, Tobias, Tori, Zeke ve Peter’ı seçtim,” diyor Cara. “Hepiniz öyle ya da böyle yeteneklerinizi kanıtladınız ve bu yüzden, şehir dışına çıkarken benimle gelmenizi rica ediyorum. Tabii kabul etmek zorunda değilsiniz.”</p>
	<p class="block16">“Peter mı?” diye soruyorum düşünmeden. Peter’ın hangi yeteneklerini Cara’ya kanıtladığını hayal bile edemiyorum.</p>
	<p class="block16">“Bilgelik’in seni öldürmesini engelledi,” diyor Cara yumuşak bir sesle. “Sahte ölümünü tezgâhlayacak teknolojiyi ona kim verdi sanıyordun?”</p>
	<p class="block16">Kaşlarımı kaldırıyorum. Bunu daha önce düşünmemiştim. Başarısız olan idamımdan sonra, kurtarılışımın detaylarıyla ilgilenemeyecek kadar çok şey olmuştu. Ama elbette Cara o dönemde Bilgelik’e sığındığı bilinen tek kişiydi, Peter’dan yardım isteyebilecek tek kişi olması da normaldi. Zaten başka kim yardım edebilirdi ki? Nasıl yardım edebileceğini kim bilebilirdi?</p>
	<p class="block16">İtiraz etmiyorum. Bu şehirden Peter’la ayrılmak istemiyorum, ama bu konuda olay çıkarmayacak kadar çaresizim.</p>
	<p class="block16">“Bir sürü Cesur,” diyor odanın yan tarafındaki bir kız kuşkuyla. Yüzünün ortasında birleşen kalın kaşları ve solgun bir teni var. Başını çevirdiğinde, kulağının arkasındaki siyah dövmeyi görüyorum. Kuşkusuz Cesurluk’tan Bilgelik’e transfer olmuş.</p>
	<p class="block16">“Doğru,” diyor Cara. “Ama şehirden burnu bile kanamadan çıkabilecek insanlara ihtiyacımız var ve bence Cesurluk eğitimi, onları bu görev için öncelikli tercih yapıyor.”</p>
	<p class="block16">“Özür dilerim, ama ben gidebileceğimi sanmıyorum,” diyor Zeke. “Shauna’yı burada bırakamam. Yani kardeşinden sonra... eh, biliyorsunuz işte.”</p>
	<p class="block16">“Ben giderim,” diyor Uriah elini kaldırarak. “Ben bir Cesur’um. İyi silah kullanırım. Ve gözlere hitap ederim.”</p>
	<p class="block16">Gülüyorum. Cara pek eğlenmişe benzemese de başıyla onaylıyor. “Sağ ol.”</p>
	<p class="block16">“Cara, bu şehirden hızla çıkman gerekiyor,” diyor Cesurluktan Bilgelik’e geçen kız. “Yani trenleri çalıştıracak birini bulman lazım.”</p>
	<p class="block15">“İyi dedin,” diyor Cara. “Aranızda tren kullanmayı bilen var mı?”</p>
	<p class="block16">“Ah, ben biliyorum,” diyor kız. “İma ettiğim şeyi anlamadın mı?”</p>
	<p class="block15">Planın parçaları yerine oturmaya başlıyor. Johanna, şehir sınırına kadar demir yoluyla gitmemizi, sonrasında Dostluk kamyonlarıyla devam etmemizi öneriyor ve kamyonları ayarlama konusunda gönüllü oluyor. Robert ona yardım etmek istiyor. Stephanie ve Rose, kaçıştan önceki saatlerde Evelyn’in hareketlerini izlemeye ve telsizlerle Dostluk yerleşkesindeki sıra dışı davranışları raporlamaya talip oluyor. Tori’yle birlikte gelen Cesur kız, bizim için silah bulmayı öneriyor. Bilgelik kızı en ufak bir zayıflık gördüğünde herkesi kışkırtıyor, Cara da aynı şeyi yapıyor, sonunda az önce güvenli bir yapı inşa etmişiz gibi herkes yürekleniyor.</p>
	<p class="block16">Geriye tek bir soru kalıyor. Cara bunu dile getiriyor, “Ne zaman gitmeliyiz?”</p>
	<p class="block16">Cevaba ben gönüllü oluyorum, “Yarın gece.”</p>
	<h1 class="block14" id="toc_id_9">DOKUZUNCU BÖLÜM TOBIAS</h1>
	<p class="block15">GECENİN SERİNLİĞİ CİĞERLERİME ULAŞTIĞINDA, SON nefeslerimden birini almışım gibi oluyorum. Yarın buradan ayrılıp yeni bir yer arayacağım.</p>
	<p class="block16">Uriah, Zeke ve Christina, Bilgelik Merkezi’ne yöneldiğinde, Tris’in elini tutup onu yavaşlatıyorum.</p>
	<p class="block16">“Bekle,” diyorum. “Başka bir yere gidelim.”</p>
	<p class="block16">“Başka bir yere mi? Ama.</p>
	<p class="block16">“Sadece kısa bir süreliğine.” Onu binanın köşesine çekiyorum. Gecenin karanlığında, boş kanalı dolduran suyu neredeyse görür gibi oluyorum, ay ışığından kıvılcımlarıyla karanlık şekiller gözümün önünde beliriyor. “Benimlesin, unuttun mu? Seni tutuklamazlar.”</p>
	<p class="block16">Dudaklarının kenarı seğiriyor. Neredeyse gülümsüyor.</p>
	<p class="block16">Köşeyi dönünce duvara yaslanıyor, ben de nehri arkama alıp önünde duruyorum. Koyu renkli başlığı, parlak gözlerinin rengini daha da ortaya çıkarıyor.</p>
	<p class="block16">“Ne yapacağımı bilmiyorum.” Elleriyle yüzünü kapatıp, parmaklarını saçma doluyor. “Caleb’la ilgili yani.”</p>
	<p class="block16">“Bilmiyor musun?”</p>
	<p class="block16">Ellerini yüzünden çekip bana bakıyor.</p>
	<p class="block16">“Tris.” Ellerimi başının iki yanında duvara yaslayıp ona doğru eğiliyorum. “Onun ölmesini istemiyorsun. Bunu istemediğini biliyorum.”</p>
	<p class="block16">“Asıl mesele...” Gözlerini kapatıyor. “Ben öyle... kızgınım ki. Onu düşünmemeye çalışıyorum, çünkü düşündüğümde içimden...”</p>
	<p class="block16">“Biliyorum. Tanrım, seni çok iyi anlıyorum.” Hayatım boyunca Marcus’u öldürmenin hayalini kurmuştum. Hatta bir keresinde bunu nasıl yapacağıma karar bile vermiştim. Bir bıçak kullanacak, böylece vücudunun soğuduğunu hissedebilecektim. Gözlerindeki ferin söndüğünü gözlerimle görebilecektim. Bu kararı vermek, onun uyguladığı şiddet kadar ödümü koparmıştı.</p>
	<p class="block16">“Ama annemle babam onu kurtarmamı isterdi.” Gözlerini açıp gökyüzüne bakıyor. “Sırf bana yanlış yaptığı için birini ölüme terk etmenin yanlış olduğunu söylerlerdi. Affet, affet, affet.”</p>
	<p class="block16">“Bunun onların ne istediğiyle ilgisi yok, Tris.”</p>
	<p class="block16">“Evet, var!” Duvardan uzaklaşıyor. “Her zaman onların istediği olur. Çünkü Caleb, benden çok onlara ait. Ve annemle babamın benimle gurur duymasını istiyorum. Tek istediğim bu.”</p>
	<p class="block16">Üzgün gözlerini kararlı bir şekilde benimkilere dikiyor. Annemle babam, hiçbir zaman örnek insan olmamıştı, hiçbir zaman onurlu yaşamayı dert etmemişlerdi, ama Tris bunlara önem veriyor. Onda annesiyle babasının, kanma işledikleri cesaret ve güzelliği görebiliyorum.</p>
	<p class="block16">Yanağına dokunup parmaklarımı saçlarına kaydırıyorum. “Onu çıkaracağım.”</p>
	<p class="block16">“Ne?”</p>
	<p class="block16">“Onu hücresinden çıkaracağım. Yarın, biz gitmeden önce.” Başımı sallıyorum. “Bunu yapacağım.”</p>
	<p class="block16">“Sahi mi? Emin misin?”</p>
	<p class="block16">“Tabii ki eminim.”</p>
	<p class="block16">“Ben...” Kaşlarını çatıyor. “Teşekkürler. Sen... inanılmazsın.”</p>
	<p class="block16">“Öyle deme. Henüz hain emellerimin farkında değilsin.” Sırıtıyorum. “Aslına bakarsan, seni buraya Caleb hakkında konuşalım diye getirmedim.”</p>
	<p class="block16">“Ya?”</p>
	<p class="block16">Ellerimi beline koyup onu hafifçe duvara yaslıyorum. Başını kaldırıp berrak ve meraklı gözleriyle bana bakıyor. Nefesinin tadına bakmak için iyice yaklaşıyorum, ama o da bana doğru eğildiğinde oyun oynarcasına kaçıyorum.</p>
	<p class="block15">Parmaklarını kemer köprülerime geçirip beni kendine çektiğinde kollarımı kaçırmak zorunda kalıyorum. Beni öpmeye çalışıyor, ama başımı kaçırıp kulağının altından öpüyorum, sonra dudaklarımı çenesinden boynuna doğru kaydırıyorum, li-ni yumuşacık, gece koşusuna çıkmış gibi tuz tadında.</p>
	<p class="block16">“Bana bir güzellik yap,” diye fısıldıyor kulağıma, “Bir daha .ısla saf emellerin olmasın.”</p>
	<p class="block16">Ellerini bütün dövmelerimde, sırtımda, belimde ve yanlarımda dolaştırıyor. Parmak uçları kotumun belinden içeri kaydığında beni yine kendisine doğru çekiyor. Boynunda nefesim hızlanırken kıpırdayamıyorum.</p>
	<p class="block16">Sonunda öpüşüp gevşiyoruz. Tris derin bir iç çektiğinde yüzüme çarpık bir gülümsemenin yayıldığını hissedebiliyorum.</p>
	<p class="block16">Onu kucaklayıp ağırlığını duvara veriyorum. Bacaklarını belime doluyor. Öpüşürken gülüyor. Kendimi çok güçlü hissediyorum. O da güçlü hissediyor, kollarıma batırdığı parmaklarından bunu anlayabiliyorum. Gece havası ciğerlerime ulaşıyor ve ben ilk nefeslerimden birini almışım gibi hissediyorum.</p>
	<h1 class="block14" id="toc_id_10">ONUNCU BÖLÜM TOBIAS</h1>
	<p class="block15"><span class="text6">Cesurluk bölgesindeki yikik dökük binalar, başka bîr </span>dünyaya açılan bir kapıyı andırıyor. Tam önümde Pire’ın gökyüzünü deldiğini görebiliyorum.</p>
	<p class="block16">Parmak uçlarımdaki zonklama, saniyelerin geçtiğine işaret. Yaz henüz bitiyor olsa da serin hava ciğerlerimi dolduruyor. Kas yapmayı kendime dert edindiğim için bütün gece koşar, her fırsatta dövüşürdüm. Ayaklarım beni sık sık kurtardığı için, artık koşmakla dövüşmeyi birbirinden ayırmakta zorlanıyorum: Tehlikeden kaçmanın ve hayatta kalmanın bir yolu.</p>
	<p class="block16">Binaya ulaştığımda soluklanmak için girişin önünde biraz volta atıyorum. Yukarıdaki camlar, ışığı yakalayıp her yöne yansıtıyor. Atak simülasyonunu çalıştırırken oturduğum koltuk ve Tris’in babasının duvarlara bulaşan kanı hâlâ yukarıda bir yerde. Yukarıda bir yerlerde Tris’in sesi, etkisi altında olduğum simülasyonu paramparça etti. Göğsüme koyduğu eliyle tekrar gerçekliğe çekildiğimi hissetmiştim.</p>
	<p class="block16">Korku odasına açılan kapıyı aralıyorum ve içindeki şırıngalara bakmak için arka cebimdeki küçük siyah kutuyu açıyorum, iğnelerin keçeyle sağlama alındığı bu kutuyu hep kullandım. Bu kutu, içimdeki hastalıklı ya da belki cesur bir şeyin temsilcisi. iğnenin ucunu boynuma dayayıp şırıngayı boşaltırken gözlerimi yumuyorum. Siyah kutu yere düşerek tıngırdıyor, ama gözlerimi açtığım anda ortadan kayboluyor.</p>
	<p class="block16">Hancock binasının çatısında, Cesurların ölümle flörtleştiği kayma ipinin yakınında duruyorum. Yağmur yüklü bulutlar kapkara, nefes almak için açtığımda rüzgâr ağzımı doluyor. Sağ tarafımda kayma ipi kırbaç gibi şaklıyor, aşağıdaki camları parçalıyor.</p>
	<p class="block16">Gözüm çatının kenarına dikiliyor. Bir iğne deliğinden bakarcasına tek bir noktaya odaklanıyorum. Islık çalan rüzgâra rağmen kendi nefesimi duyabiliyorum. Kendimi kenara yürümeye zorluyorum. Yağmur omuzlarımı ve başımı dövüyor, beni resmen yere yapıştırıyor. Ağırlığımı hafifçe öne veriyorum ve düşüyorum. Sımsıkı çenem, korkudan boğulan çığlıklarımı bastırıyor.</p>
	<p class="block16">Yere çarptığım anda duvarlar üzerime yıkılıyor, kalaslar omurgama, sonra başıma, sonra bacaklarıma iniyor. Klostrofobi. Kollarımı göğsüme çekip gözlerimi yumuyorum ve paniklememeye çalışıyorum.</p>
	<p class="block15">Eric’in derin nefesler alarak mantığa boyun eğdirdiği korku senaryosunu düşünüyorum. Ve en korkunç kâbuslarına saldırmak için yoktan silahlar var eden Tris’i aklıma getiriyorum. Ama ben Eric değilim. Tris de değilim. Peki ben kimim? Korkularımın üstesinden gelmek için benim ne yapmam gerekiyor?</p>
	<p class="block16">Cevabı biliyorum, tabii ki biliyorum: Beni kontrol eden güçlerini reddetmeliyim. Onlardan daha güçlü biri olduğumu bilmem gerekiyor.</p>
	<p class="block16">Derin bir nefes alıp avuçlarımı sağımdaki ve solumdaki duvarlara geçiriyorum. Kutu gıcırtılar eşliğinde çatlıyor, sonra kırılarak beton zemine dökülüyor. Karanlıkta parçaların üzerinde duruyorum.</p>
	<p class="block16">Çömezlik eğitmenim Amar, korku senaryolarının her zaman değişken olduğunu, ruh halimiz ve kâbuslarımızın minik fısıltılarıyla sürekli değiştiğini anlatmıştı. Birkaç hafta öncesine kadar benim kâbusum hep aynıydı. Ta ki babama gücümü kanıtlayana kadar. Ta ki birini kaybetmekten ölümüne korktuğumu keşfedene kadar.</p>
	<p class="block16">Bundan sonra ne olacağını bilmiyorum.</p>
	<p class="block16">Uzun süre bekliyorum, hiçbir şey değişmiyor. Oda hâlâ karanlık, yer hâlâ sert ve soğuk, kalbim hâlâ normalden çok daha hızlı atıyor. Saatime baktığımda yanlış bileğimde olduğunu fark ediyorum. Genelde saatim sol bileğimdedir, sağ bileğimde değil. Üstelik saat kaşıyım gri değil, siyahtır.</p>
	<p class="block15">O sırada parmaklarımın üzerindeki kılları fark ediyorum. Oysa parmaklarım hiçbir zaman kıllı olmamıştır. Parmak ek lemlerimdeki nasırlar kaybolmuş. Üstüme baktığımda, gri bir gömlek ve gri, bol bir pantolon giydiğimi görüyorum. Belim daha geniş, omuzlarım daha dar.</p>
	<p class="block16">Önümde beliren aynaya bakıyorum. Marcus’un yüzüyle karşılaşıyorum.</p>
	<p class="block16">Bana göz kırptığında gözlerimin çevresindeki kasların, iradem dışında tıpkı onunki gibi seğirdiğini hissedebiliyorum. Daha ne olduğunu anlayamadan Marcus’un -benim, bizim- kolları cama uzanıyor, yansımamın boğazına sarılıyor. Ama sonra ayna kayboluyor ve -benim, onun, bizim ellerimizle- birbirimizin boğazını sıkıyoruz. Gözlerimin önünde yıldızlar uçuşmaya başlıyor. Yere çökerken bile boğazlarımızdaki ellerimiz çelik gibi.</p>
	<p class="block16">Düşünemiyorum. Bu kâbustan kurtulmanın bir yolunu düşünemiyorum. içgüdüsel olarak çığlık atıyorum. Sesim ellerimde titreşiyor. O ellerin, ince uzun parmakların, saatlerce kum torbasını yumruklamaktan parmak eklemlerimdeki nasırlarımla aslında benim olduğunu gözümde canlandırıyorum. Marcus’un cildi su gibi erirken kendi yüzümü hayal ediyorum, her bir parçayı teker teker aynadaki Marcus’un yüzüne yerleştiriyorum. Kendi yüzümü yeniden yaratıyorum.</p>
	<p class="block16">Betonun üzerinde diz çökmüş, nefes almaya çalışıyorum.</p>
	<p class="block16">Ellerim titriyor. Parmaklarımı boynumda, omuzlarımda, kollarımda dolaştırıyorum. Emin olmak istiyorum.</p>
	<p class="block16">Birkaç hafta önce Evelyn’le buluşmak üzere trendeyken Tris’e, Marcus’un hâlâ korku senaryomda olduğunu, ama bir şeylerin değiştiğini söylemiştim. Bunun üzerine uzun süre düşündüm; her gece uykuya dalarken bu düşünce beynimi meşgul ediyor, her uyanışımda kendini yeniden hatırlatıyor. Ondan hâlâ korkuyordum, biliyordum, ama korkum şekil değiştirmişti. Artık bir çocuk değildim, korkunç babamın güvenliğimi tehdit etmesinden korkmuyordum. Asıl korktuğum karakterimi, geleceğimi, kimliğimi tehdit eden adamdı.</p>
	<p class="block16">Ama bu korku bile, sıradaki korkularımla karşılaştırılabilecek gibi değil, bunun farkındayım. Gelmekte olduğunu bildiğim halde, korkularımla karşılaşmak yerine damarımı açıp serumu vücudumdan atmak istiyorum.</p>
	<p class="block16">Önümdeki betonda bir ışık havuzu beliriyor. Pençe gibi kıvrılmış parmaklarıyla bir el ışığın içinden geçiyor, ardından başka bir el geliyor, bunları tel tel sarı saçlı bir baş takip ediyor. Kadın öksürüp santim santim kendini ışık havuzundan dışarı çekiyor. Ona doğru gitmek, yardım etmek istiyorum, ama donakalıyorum.</p>
	<p class="block16">Kadın yüzünü ışığa döndüğünde onun Tris olduğunu görüyorum. Dudaklarından dökülen kan, çene kıvrımına süzülüyor. Kan çanağına dönmüş gözleri bulduğunda ıslıklı bir nefesle inliyor, “Yardım et!”</p>
	<p class="block15">Öksürdüğünde yere kan püskürtüyor. Ona hemen yardım etmezsem gözlerindeki ışık sönecek, bunu bir şekilde biliyo rum, o yüzden hemen atılıyorum. Et ve kemikten oluşan bir kafes gibi kollarımı, omuzlarımı, göğsümü bir sürü el sarıyor, yine de Tris’e doğru gitmek için çırpınıyorum. Beni tutan ellere tırnaklarımı geçiriyorum, ama tek yapabildiğim kendi ellerimi yaralamak.</p>
	<p class="block16">Tris’e sesleniyorum. Tekrar öksürüyor, bu sefer daha çok kan kusuyor. Yardım için çığlık atıyor, ben onun için haykırıyorum, sonra kalp atışlarım dışında hiçbir şey duymuyorum, içimi dolduran dehşet dışında hiçbir şey hissetmiyorum.</p>
	<p class="block16">Tris bir kemik torbası gibi yere yığılırken gözlerinin akı görünüyor. Artık çok geç.</p>
	<p class="block16">Karanlık kalkıyor. Işık geri geliyor. Korku odasının duvarları grafitilerle dolu ve tam karşımda gözlem odasının çift taraflı ayna camları var. Her korku seansını kaydeden kameralar, olmaları gerektiği gibi odanın dört bir köşesinde. Boynum ve sırtım ter içinde. Tişörtümün eteğiyle yüzümü silip karşı kapıya doğru yürüyorum. Siyah kutumla şırıngalarımı arkamda bırakıyorum.</p>
	<p class="block16">Artık korkularımla yüzleşerek rahatlamaya ihtiyacım yok. Tek ihtiyacım korkularımın üstesinden gelmeye çalışmak.</p>
	<p class="block15">Kendine güvenin, insanı yasak bölgelere çekebileceğini deneyimlerimden biliyorum. Bilgelik Merkezi’nin üçüncü katındaki hücreler gibi yerlere mesela.</p>
	<p class="block16">Ama burada özgüvenim sarsılıyor. Daha kapıya ulaşamadan Topluluksuz bir adam, silahının tersiyle beni durduruyor. Gerginlikle yutkunuyorum.</p>
	<p class="block16">“Nereye gidiyorsun?”</p>
	<p class="block16">Elimi silahına koyup kolumdan uzaklaştırıyorum. “Şunu üstüme tutma. Evelyn’in talimatıyla buradayım. Bir hükümlüyü göreceğim.”</p>
	<p class="block16">“Bugün ziyaret saatleri dışında bir ziyaret olacağı bilgisi almadım.”</p>
	<p class="block16">Bir sır paylaştığımı düşünsün diye sesimi alçaltıyorum. “Çünkü Evelyn kayıtlara geçmesini istemedi.”</p>
	<p class="block16">“Chuck!” diye sesleniyor merdivenlerin tepesinden biri. Bu Therese. Basamakları inerken elini sallıyor. “Bırak geçsin. O bizden.”</p>
	<p class="block16">Therese’yi başımla selamlayıp yoluma devam ediyorum. Koridordaki enkaz temizlenmiş, ama kırılan ampuller henüz değiştirilmemiş, o yüzden çürüğü andıran karanlık gölgelerin içinden geçerek hedefimdeki hücreye yürüyorum.</p>
	<p class="block16">Kuzey koridoruna ulaştığımda, doğrudan hücreye gitmiyorum. Bunun yerine koridorun sonunda duran kadının yanına gidiyorum. Gözlerinin kenarları çökmüş orta yaşlı kadın, dudaklarını büzerek bana bakıyor. Ben dâhil hayattaki her şey ömrünü yiyormuş gibi görünüyor.</p>
	<p class="block16">“Selam,” diyorum. “AdımTobias Eaton. Evelyn Johnson ın emriyle bir hükümlüyü almaya geldim.”</p>
	<p class="block16">Adımı duyduğunda yüz ifadesi değişmediğinden, istediğimi alabilmek için birkaç saniyeliğine onu bayıltmam gerekeceğini düşünüyorum. Kadın cebinden kırışık bir kâğıt çıkarıp sol avucunda düzeltiyor. Kâğıtta hükümlülerin isimleri ve luicre numaralan yazıyor.</p>
	<p class="block16">“İsim?” diyor.</p>
	<p class="block16">“Caleb Prior. 308A.”</p>
	<p class="block16">“Sen Evelyn’in oğlusun, değil mi?”</p>
	<p class="block16">“Ya. Yani... evet.” Evet kelimesi yerine başka kelimeler kullanan insanlardan hoşlanmadığı her halinden belli.</p>
	<p class="block16">Kadın, üzerinde sadece 308A yazan boş bir metal kapıya götürüyor. Şehrimizin bu kadar çok hücreye ihtiyacı olmadığı günlerde bu odanın ne işe yaradığını merak ediyorum. Kadın kodu girdiğinde kapı yaylanarak açılıyor.</p>
	<p class="block16">“Sanırım ne yapmakta olduğunu görmemiş gibi yapmam gerekiyor?” diyor.</p>
	<p class="block16">Caleb’ı öldürmek için geldiğimi düşünüyor olmalı. Neye inanacağını ona bırakmaya karar veriyorum.</p>
	<p class="block16">“Evet,” diyorum.</p>
	<p class="block16">“Bana bir iyilik yap da Evelyn’e benim için birkaç güzel şey söyle. Gece nöbetlerine kalmak istemiyorum. Adım Drea.”</p>
	<p class="block16">“Olmuş bil.”</p>
	<p class="block15">Drea, kâğıdı yumruğunda top yapıp cebine tıkıştırıyor, sonra uzaklaşıyor. Nöbet yerine varıp yüzünü başka tarafa dönene kadar elimi kapı tokmağında tutuyorum. Bu tür durum ları daha önce de yaşamış gibi bir hali var. Evelyn’in emriyle kaç kişinin bu hücrelerden buharlaştığını merak ediyorum.</p>
	<p class="block16">İçeri giriyorum. Caleb Prior, metal bir masada oturuyor, saçlarını bir tarafa yatırdığı başını bir kitabın üzerine eğmiş.</p>
	<p class="block16">“Ne istiyorsun?” diyor.</p>
	<p class="block16">“Sana bu haberi getirmekten nefret ediyorum—” Susuyorum. Bu meseleyi nasıl halledeceğime birkaç saat önce karar vermiştim. Caleb’a bir ders vermek istiyorum. Ve bu derse birkaç yalan da dâhil. “Biliyor musun? Aslında o kadar da nefret etmiyorum. İdam tarihin birkaç hafta attı. Bu geceye alındı.”</p>
	<p class="block16">Söylediklerim dikkatini çekmemi sağlıyor. Sandalyesinde kıpırdanıp bana bakıyor. Avcısıyla karşı karşıya gelen bir av gibi, delişmen gözleri kocaman açılıyor.</p>
	<p class="block16">“Şaka mı bu?”</p>
	<p class="block16">“Şaka yapma konusunda hiç iyi değilimdir.”</p>
	<p class="block16">“Hayır.” Caleb başını iki yana sallıyor. “Hayır, daha birkaç haftam var, bu gece değil, hayır-”</p>
	<p class="block16">“Çeneni kapatırsan, bu yeni bilgiyi hazmedebilmen için sana bir saat veririm. Çeneni kapamazsan, seni bayıltıp dışarı taşır, daha uyanamadan seni kendi ellerimle vururum. Şimdi seçimini yap.”</p>
	<p class="block16">Bilge düşünce sistemini, dönen çarkları, yer değiştiren ayarları, özel işlevleri için birlikte çalışan tüm parçalarıyla bir saatin içiymiş gibi görebiliyorum. Caleb, eli kulağında ölümünü mantıklı bir yere oturtmaya çalışıyor.</p>
	<p class="block16">Sonra gözleri arkamda açık duran kapıya kayıyor ve sandalyesini kaptığı gibi bana savuruyor. Sandalyenin bacakları sertçe çarptığında yanımdan kaçıp gidebileceği kadar yavaşlıyorum.</p>
	<p class="block16">Sandalyenin kollarımda bıraktığı yanma hissiyle koridorda peşinden koşuyorum. Ondan daha hızlıyım. Sırtına tekme attığımda, kendini koruyamadan yüzüstü yere yapışıyor. Dizimi sırtına bastırıp bileklerini kavrıyorum ve plastik kelepçeyle bağlıyorum. Ayağa kaldırırken inliyor, burnu kıpkırmızı kanla kaplı.</p>
	<p class="block16">Drea’yla bir an için göz göze geliyoruz, sonra kadın uzaklaşıyor.</p>
	<p class="block16">Caleb’ı koridor boyunca geldiğim yönde değil, ters yöndeki çıkış kapısına doğru sürüklüyorum. Adımlarımızın uyumsuz ve boş bir şekilde yankılandığı bir dizi dar merdivenden aşağı iniyoruz. Aşağı indiğimizde çıkış kapısını tıklatıyorum.</p>
	<p class="block16">Kapıyı, suratında aptal bir sırıtışla Zeke açıyor.</p>
	<p class="block16">“Gardiyan sorun çıkardı mı?”</p>
	<p class="block16">“Hayır.”</p>
	<p class="block16">“Drea’nın kolay atlatılacağını tahmin etmiştim. Hiçbir şey umurunda değil.”</p>
	<p class="block16">“Sanki daha önce de başını başka tarafa çevirip bir şey görmemiş gibi davranmış.”</p>
	<p class="block16">“Hiç şaşırmam. Bu Prior mı?”</p>
	<p class="block16">“Kanlı canlı.”</p>
	<p class="block16">“Burnu neden kanıyor.”</p>
	<p class="block16">“Çünkü gerzeğin teki.”</p>
	<p class="block16">Zeke, yakasına Topluluksuz sembolü işlenmiş siyah bir ceket veriyor. “Gerzekliğin, birdenbire insanların burnunu kanattığım bilmezdim.”</p>
	<p class="block16">Ceketi omzuna atıp göğsündeki düğmeleri iliklerken Caleb gözlerini benden kaçırıyor.</p>
	<p class="block16">“Sanırım bu yeni bir fenomen,” diyorum. “Arka sokak boş mu:</p>
	<p class="block16">“Boşalttım.” Zeke, tabancasının kabzasını gösteriyor. “Dikkatli ol, içi dolu. Şimdi, Topluluksuzlara onu benden kaçırdığını söylerken daha inandırıcı olmam için bana vurursan harika olacak.”</p>
	<p class="block16">“Sana vurmamı mı istiyorsun?”</p>
	<p class="block16">“Aman, sanki daha önce bana vurmayı hiç istememiş gibisin. Hadi yap şunu, Dört.” insanlara vurmaktan hoşlanıyorum. O güç ve enerji patlaması hoşuma gidiyor. İnsanların canını yakabildiğim için dokunulmaz olduğumu hissediyorum. Ama bu yönümden aynı zamanda nefret ediyorum, çünkü en hasarlı yanım bu.</p>
	<p class="block16">Zeke kendini hazırlıyor. Ben de yumruğumu sıkıyorum.</p>
	<p class="block16">“Şu işi uzatma, hadi vur, küçük hanım,” diyor.</p>
	<p class="block15">Kırması zor olan çenesine vurmaya karar veriyorum, ama yine de çenesini morartacağımdan eminim. Savurduğum yumruğum tam da hedeflediğim noktaya çarpıyor. Zeke in leyip iki eliyle yüzünü tutuyor. Yumruğun şiddetiyle kolum sızlayınca elimi sallıyorum.</p>
	<p class="block16">“Harika.” Zeke kaldırıma tükürüyor. “Eh, sanırım buraya kadardı.”</p>
	<p class="block16">“Sanırım.”</p>
	<p class="block16">“Muhtemelen seni bir daha göremeyeceğim, değil mi? Yani, diğerlerinin geri gelebileceğini biliyorum, ama sen...” Devamım getiremiyor, ama biraz sonra baştan alıyor. “Bütün bunları arkanda bırakacağın için mutlu olmalısın.”</p>
	<p class="block16">“Evet, muhtemelen haklısın.” Ayakkabılarıma bakıyorum. “Gelmek istemediğinden emin misin?”</p>
	<p class="block16">“Gelemem. Shauna gittiğiniz yerde tekerlek çeviremez ve ben de onu bırakamam, anlıyor musun?” Hafifçe çenesine dokunup derisini yokluyor. “Uri’nin çok fazla içmesine izin verme, tamam mı?”</p>
	<p class="block16">“Olur,” diyorum.</p>
	<p class="block16">“Hayır, gerçekten,” diyor Zeke. Ne zaman ciddileşse, sesi hep boğuklaşır. “Ona göz kulak olacağına söz verir misin?” Onları tanıdığımdan beri Zeke’yle Uriah’ın kardeşten çok öte olduklarını biliyordum. Çok küçükken babalarım kaybetmişlerdi ve sanırım ondan sonra Zeke babalıkla biraderlik arasındaki ince çizgide yürümeye başlamıştı. Uriah şehirden ayrılırken Zeke’nin neler hissettiğini hayal bile edemem. Özellikle de Marlene’in ölümünden sonra Uriah derin bir keder yaşarken...</p>
	<p class="block16">“Söz,” diyorum.</p>
	<p class="block16">Gitmem gerektiğini biliyorum, ama bu anın önemini vurgulamak istercesine birkaç saniye oyalanıyorum. Zeke, Cesurluk yerleşkesinde çömezlikten sağ çıktıktan sonra edindiğim ilk arkadaşlarımdan biriydi. Sonrasında kontrol odasında birlikte çalışmış, monitörleri birlikte izlemiş, ekranda kelime heceleyen ya da sayılarla isim tahmini yapan aptalca oyun programları yazmıştık. Hiçbir zaman gerçek adımı sormamıştı. Neden eğitim programının birincisi olduğum halde, liderlik yerine güvenlik ve eğitimle yetindiğimi de sormamıştı. Arkadaşlığımız karşılıksızdı.</p>
	<p class="block16">“Madem öyle, sarılalım bari,” diyor Zeke.</p>
	<p class="block16">Bir elimle sıkıca Caleb’ın kolunu tutarken, kolumu Zeke’ye doluyorum. O da bana sarılıyor.</p>
	<p class="block16">Ayrıldığımızda Caleb’ı sokaktan aşağı yürütüyorum ve omzumun üstünden seslenmeden edemiyorum, “Seni özleyeceğim.”</p>
	<p class="block16">“Ben de seni, tatlişkom!”</p>
	<p class="block16">Zeke sırıtınca, alaca karanlıkta bile dişleri bembeyaz parlıyor. Köşeyi dönüp tren için koşmaya başlamadan önce son gördüğüm bu oluyor.</p>
	<p class="block16">“Bir yere gidiyorsun,” diyor Caleb, iki nefes arası. “Sen ve başkaları.”</p>
	<p class="block16">“Evet.”</p>
	<p class="block16">“Kardeşim de mi gidiyor?”</p>
	<p class="block16">Sorusu içimdeki hayvani öfkeyi uyandırıyor. Sivri sözler ya da hakaretlerle yatışacak gibi değil. Öfkem, ancak tokadımı tam kulağına yapıştırdığımda yatışabiliyor. Yüzünü ekşitip omuzlarını büzüyor, ikinci darbeye karşı kendini koruyor.</p>
	<p class="block16">Babam bana vururken böyle mi göründüğümü merak ediyorum.</p>
	<p class="block16">“O senin kardeşin değil,” diyorum. “Ona ihanet ettin. Ona işkence ettin. Bütün ailesini elinden aldın. Ve... ne için? Jeanine’in sırlarını saklamak, huzurlu şehrimizin güvenliğinde kalmak istediğin için mi? Ödleğin tekisin.”</p>
	<p class="block16">“Ödlek falan değilim!” diyor Caleb. “Eğer-”</p>
	<p class="block16">“Bence çeneni kapalı tutma anlaşmamıza geri dönelim.” “İyi,” diyor. “Hem beni nereye götürüyorsun? Sonuçta beni burada da öldürebilirsin, öyle değil mi?”</p>
	<p class="block16">Duruyorum. Kaldırımda arkamızdan bir şekil hareket ediyor, göz ucuyla görebiliyorum. Dönüp silahımı doğrultuyorum, ama gölge ara sokaklardan birinde kayboluyor.</p>
	<p class="block16">Caleb’ı çekiştirerek yürümeye devam ederken arkamdan gelebilecek ayak seslerini dinliyorum. Ayakkabılarımızla kırık camları eziyoruz. Karanlık binalara ve dallarından düşmeyi bekleyen sonbahar yaprakları gibi vidalarından sarkan trafik işaretlerine bakıyorum. Sonra trene bineceğimiz istasyona varınca, metal basamaklardan Caleb’ı perona çıkarıyorum.</p>
	<p class="block15">Şehir içindeki son yolculuğunu yapan trenin uzaktan geldiğini görebiliyorum. Bir zamanlar trenler, bana göre doğanın gücüydü, şehir sınırları dâhilinde ne yaparsak yapalım yoluna devam eden güçlü, yaşayan, nabzı atan bir yaratıktı. Bu trenleri çalıştıran kadın ve erkeklerle tanıştıktan sonra, gizemin bir kısmı aydınlanmıştı, ama trenlerin benim için anlamı hiç değişmeyecek. Bir Cesur olarak ilk eylemim, trenlerden birine atlamaktı, sonrasında her gün özgürlüğümün kaynağı oldular, Fedakârlık bölgesinde, benim için bir hapis olan evimde kendimi kapana kısılmış hissederken bu dünyada bana güç verdiler.</p>
	<p class="block16">Tren yaklaşırken Caleb’ın bileklerindeki plastik kelepçeyi çakımla kesiyorum ve kolunu sımsıkı kavrıyorum.</p>
	<p class="block16">“Bunun nasıl yapıldığını biliyorsun, değil mi?” diyorum. “Son vagona atla.”</p>
	<p class="block16">Caleb düğmelerini çözüp ceketi yere atıyor. “Tamam.”</p>
	<p class="block16">Peronun bir ucundan başlayıp yan yana yıpranmış ahşap zemin üzerinde koşmaya başlıyoruz, vagonun açık kapısına yetişiyoruz. Caleb tutma yerine uzanmayınca onu öne itiyorum. Tökezliyor, sonra kolu tutuyor ve kendini son vagondan içeri çekiyor. Peron bitmek üzere, koşacak mesafem azalıyor, hemen kola tutunup bütün gücümü kaslarıma verip kendimi vagondan içeri savuruyorum.</p>
	<p class="block16">Tris, yüzünde belli belirsiz çarpık bir gülümsemeyle vagonda bekliyor. Siyah ceketinin fermuarını boynuna kadar çekmiş, başlığı yüzünü gölgelerle çevreliyor. Yakamdan çekip beni öpüyor. Geri çekilirken de “Bunu yapmana hep bayılmışım- dır,” diyor.</p>
	<p class="block16">Sırıtıyorum.</p>
	<p class="block16">“Planın bu muydu?” diye diretiyor Caleb arkamdan. “Beni öldürürken onun burada olmasını mı planladın? Bu-”</p>
	<p class="block16">“Öldürmek mi?” diye soruyor Tris, ağabeyine bakmadan.</p>
	<p class="block16">“Evet, onu idamına götürdüğümü düşünmesini sağladım,” diyorum, Caleb’in da duyabileceği kadar yüksek sesle. “Bilirsin işte. Bilgelik Merkezi’nde sana yaptığı gibi.”</p>
	<p class="block16">“Ben... yalan mı söyledin?” Caleb’ın yüzü, ay ışığında şapşallaşıyor. Gömleğinin düğmelerini yanlış iliklediğini fark ediyorum.</p>
	<p class="block16">“Hayır,” diyorum. “Aslında hayatını kurtardım.”</p>
	<p class="block16">Bir şey söylemeye yeltenince hemen sözünü kesiyorum. “Henüz teşekkür etmek istemeyebilirsin. Seni yanımıza alıyoruz. Çitin dışına.”</p>
	<p class="block16">Bir zamanlar kendi kız kardeşine yüz çevirip görmezden gelmek için elinden geleni ardına koymadığı çitin dışına... Böylesi, idamdan daha beter bir ceza. Ölüm fazla hızlı, fazla kesin. Şimdi gideceğimiz yerde hiçbir şey kesin değil.</p>
	<p class="block15">Caleb korkmuş görünüyor, ama beklediğimden az korkuyor. Onu anlayabildiğimi hissediyorum, sonra aklıma, meseleleri beyninde nasıl sınıflandırdığı geliyor. Hayatı her şeyden önce geliyor, kendi yarattığı konfor ikinci sırayı alıyor ve bunların da ardından, kim bilir kaçıncı sırada sevmesi gerektiğine inandığı insanların hayatlarına önem veriyor. Ne kadar alçak biri olduğunu anlayamayacak kadar alçak biri Caleb. Ona ne söylersem söyleyeyim, ne kadar hakaret edersem edeyim, bir kulağından girip öteki kulağından çıkacak. Hiç etkisi olmayacak. Öfkemin yerini ağır bir çaresizlik hissi alıyor.</p>
	<p class="block16">Artık onu düşünmek istemiyorum. Tris’i elinden tutup vagonun diğer ucuna götürüyorum. Böylece arkamızda gözden yiten şehri rahatça seyredebileceğiz. Açık kapıda yan yana dururken, yandaki kollara tutunuyoruz. Binalar, gökyüzünde karanlık ve sivri bir siluet oluşturuyor.</p>
	<p class="block16">“Peşimizde biri vardı,” diyorum.</p>
	<p class="block16">“Dikkatli olacağız,” diye yanıtlıyor Tris.</p>
	<p class="block16">“Diğerleri nerede?”</p>
	<p class="block16">“Öndeki vagonlarda,” diyor. “Yalnız kalırız diye düşünmüştüm. En azından baş başa kalacağımızı sanmıştım.”</p>
	<p class="block16">Gülümseyerek bana bakıyor. Bunlar, şehirdeki son saniyelerimiz. Elbette baş başa kalmalıydık.</p>
	<p class="block16">“Burayı gerçekten özleyeceğim,” diyor.</p>
	<p class="block16">“Gerçekten mi?” diye soruyorum. “Ben daha çok iyi ki kurtulduk havasındayım.”</p>
	<p class="block16">“Özleyeceğin hiçbir şey mi yok? Güzel anılar falan?” Beni dirsekliyor.</p>
	<p class="block16">“Tamam,” diye gülümsüyorum. “Birkaç tane var.”</p>
	<p class="block16">“İçlerinden birkaçı benimle ilgili olabilir mi?” diye soruyor. “Yine bencillik yapıyorsun. Sen ne dediğimi anladın.”</p>
	<p class="block16">“Tabii, sanırım,” diyerek omuz silkiyorum. “Yani Cesurluk’ta farklı bir isimle, farklı bir hayat yaşadım. Çömez-</p>
	<p class="block15">İL lik eğitmenim sayesinde Dört oldum. Bana lakabımı o takmıştı.”</p>
	<p class="block16">“Sahi mi?” Tris başını yana eğiyor. “Neden onunla hiç tanışmadım?”</p>
	<p class="block16">“Çünkü öldü. O bir Uyumsuz’du.” Yine omuz silkiyorum, ama pek rahat olduğum söylenemez. Benim bir Uyumsuz olduğumu ilk keşfedenlerden biri Amar’dı ve durumumu gizlemem için bana yardımcı olmuştu. Ama kendi Uyumsuzluğunu saklayamadığından öldü.</p>
	<p class="block16">Tris hafifçe koluma dokunsa da bir şey söylemiyor. Rahatsızca ağırlığımı diğer ayağıma veriyorum.</p>
	<p class="block16">“Gördün mü?” diyorum. “Burada çok fazla kötü anım var. Ayrılmaya hazırım.”</p>
	<p class="block16">İçim bomboş, üzgün olduğumdan değil, daha çok rahatlamışım gibi bütün gerginliğim üzerimden akıp gidiyor. Evelyn, Marcus, bütün yaslarım, kâbuslarım, kötü anılarım ve bana hapis hayatı yaşatan topluluklar o şehirde kaldı. Tris’in elini sıkıyorum.</p>
	<p class="block16">“Bak,” diyorum, uzaktaki bina yığınlarını parmağımla gösterirken. “Fedakârlık bölgesi.”</p>
	<p class="block16">Gülümsüyor, ama içinde henüz keşfetmediği bir yanı ortaya çıkmak istiyormuş gibi gözleri boş bakıyor. Tren, rayların üzerinde tıslarken Tris’in yanağından bir damla gözyaşı süzülüyor ve şehir karanlıkta kayboluyor.</p>
	</body></html>
