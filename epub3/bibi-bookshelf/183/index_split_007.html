<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>#3 Yandaş</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="block14" id="toc_id_34">OTUZ YEDİNCİ BÖLÜM TRIS</h1>
	<p class="block15"><span class="text6">İlk konsey toplantim İçin David’İn ofisine, saatim onu </span>biraz geçerken varıyorum ve tam o sırada David tekerlekli sandalyesiyle koridorda beliriyor. Onu son gördüğümden çok daha solgun görünüyor, gözlerinin altındaki şiş gölgeler çürükleri andırıyor.</p>
	<p class="block16">“Selam,” diyor. “Heyecanlı mısın? Zamanında gelmişsin.” Planımız gereği Cara, Caleb ve Matthew’un daha önce üzerimde denediği doğruluk serumu yüzünden hâlâ kol ve bacaklarımda bir ağırlık hisseder gibiyim. Benim gibi SG’lerde bile etkili olabilecek güçlü bir doğruluk serumu geliştirmeye çalışıyorlar. Ağırlık hissine aldırmadan “Tabii ki heyecanlıyım,” diyorum. “Bu benim ilk toplantım. Yardım ister misiniz? Yorgun görünüyorsunuz.”</p>
	<p class="block16">“iyiyim, iyiyim.”</p>
	<p class="block16">Arkasına geçip tekerlekli sandalyeyi harekete geçirmek için iki yandaki sapları tutuyorum.</p>
	<p class="block16">David derin bir iç çekiyor. “Sanırım yorgunum. Geç saatlere kadar yeni krizimizle uğraştım. Buradan sola dön.”</p>
	<p class="block16">“Ne krizi?”</p>
	<p class="block16">“Ah, nasılsa yakında öğreneceksin, aceleye getirmeyelim.” David’in söylediğine göre eski adıyla Terminal 5’in loş koridorlarından ilerliyoruz. Burada hiç pencere yok, dış dünyayla bağlantısı kesilmiş gibi görünüyor. Duvarlardan yayılan paranoyayı neredeyse hissedebiliyorum. Sanki terminalin kendisi bile yabancı gözlerden korkuyor. Ama asıl benim gözlerimden korkmaları gerekiyor.</p>
	<p class="block16">Yürürken gözüm, tekerlekli sandalyenin kollarım kavrayan David’in ellerine takılıyor. Tırnaklarının etrafındaki deri kıpkırmızı görünüyor, sanki bütün gece tırnaklarını kemirmiş. Korku simülasyonlarımın kâbuslarıma girdiği günlerde ve boşta kaldığım her anda benim de tırnaklarım böyle görünürdü. Belki saldırıyı hatırladıkça David de tırnaklarım kemiriyordun</p>
	<p class="block16">Bana ne, diye düşünüyorum. Onun ne yaptığını aklından çıkarma. Aynı şeyi yine yapabilir.</p>
	<p class="block16">“İşte geldik,” diyor. Bir dizi çifte kapıdan geçiyoruz. Çoğu konsey üyesi gelmiş, ince çubuklarıyla kahve fincanlarını karıştırıyorlar. Kadın ve erkeklerin birçoğu David’in yaşlarında. Genç üyeler de var. İçeri girdiğimde Zoe gergin ama kibar bir gülümsemeyle beni selamlıyor.</p>
	<p class="block15">“Oturum başlasın!” diyor David, konferans masasının başına geçtiğinde. Odanın kenarına dizilmiş sandalyelerden bi rinde Zoe’nin yanma oturuyorum. Bütün o önemli insanlarla aynı masaya oturmamamız gerektiği çok açık ve bunu sorun etmiyorum. Canım sıkılırsa uyuklamam daha kolay olur, ama David’i bütün gece ayakta tutan şu yeni kriz meselesi varken, bunu yapabileceğimden şüpheliyim.</p>
	<p class="block16">“Dün gece, kontrol odamızdaki insanlardan acayip telefonlar aldım,” diyor David. “Öyle görünüyor ki Chicago yine şiddetin pençesine düşmek üzere. Kendilerine Yandaşlar diyen topluluk üyeleri, topluluksuzların silah depolarına saldırarak isyan çıkardı. Oysa Evelyn Johnson’ın yeni bir silah keşfettiğini henüz bilmiyorlar. Bilgelik Merkezi\nin depolarındaki ölüm serumu gizli tutuluyor. Bildiğimiz kadarıyla Uyumsuzlar da dâhil olmak üzere kimse ölüm serumuna direnemez. Yandaşlar, Topluluksuzların yönetimine saldırmaya devam eder ve Evelyn Johnson misilleme yapmaya karar verirse, katliam olacağı çok açık.”</p>
	<p class="block16">Konuşmalar odanın duvarlarında patlarken ayaklarımı seyrediyorum.</p>
	<p class="block16">“Sessizlik,” diyor David. “Deneyler halihazırda sona erdirilme tehlikesiyle karşı karşıya. Özellikle de üstlerimize onları kontrol edebildiğimizi kanıtlayamazsak... Chicago’da yeni bir devrim, girişimlerimizin artık miadını doldurduğuna dair inançlarını pekiştirmekten öteye gitmez. Genetik hasarla savaşmaya devam edeceksek, böyle bir şeyi göze alamayız.”</p>
	<p class="block16">David’in yorgun görüntüsünün ardında, çok daha güçlü ve sert bir ifade beliriyor. Ona inanıyorum. Deneylerin sona ermesine izin vermeyeceğini söylerken ona inanıyorum.</p>
	<p class="block16">“Kitlesel sıfırlama için hafıza serumunu virüs formunda kullanmanın zamanı geldi,” diyor. “Ve bence bunu dört deneyimizde de devreye sokmalıyız:”</p>
	<p class="block16">“Sıfırlamak mı?” diyorum, çünkü kendimi tutamıyorum. Odadaki herkes aynı anda dönüp bana bakıyor. Bahsettikleri deneylerden birinde yaşayan biri olarak bu odada olduğumu unutmuş olmalılar.</p>
	<p class="block16">“Sıfırlamak, geniş çaplı hafıza kaybı için kullandığımız bir kelime,” diye açıklıyor David. “Davranışsal güdülemeyi sağlayan deneylerimiz, çökme tehlikesiyle karşı karşıya kaldığında bunu yaparız. Davranışsal güdüleme bileşeni olan her deneyin ilk başında bunu yaptık. En sonuncusu sizden birkaç nesil önce Chicago’da kullanıldı.” Tuhaf bir gülümsemeyle bana bakıyor. “Topluluksuzlar bölgesinde neden o kadar fiziksel yıkım olduğunu sanıyordun? Bir isyan çıktı ve bizim olabildiğince temiz bir şekilde isyanı bastırmamız gerekti.”</p>
	<p class="block15">Sandalyemde felç olmuş gibi otururken bahsettiği bölgedeki çatlamış yolları, kırık camları, devrilmiş sokak lambaları gözümün önüne geldi. Öylesi bir yıkım, şehrin başka hiçbir yerinde yoktu, boş oldukları halde barışçıl bir şekilde boşaltılmış gibi görünen köprünün kuzeyindeki binalarda bile öyle bir yıkımın izlerine rastlanmıyordu. Topluluksuzlar’ın harap bölgesini hep topluluksuz yaşamanın sonucu olarak görmüştüm. Bir isyanın sonucu ve bir hafıza sıfırlamanın devamı olabileceği aklımın ucundan bile geçmemişti.</p>
	<p class="block16">Öfkeden midem bulanıyor. Buradaki insanlar hayatları kurtarmak değil, bir devrimi durdurmak istiyorlar, dahası biricik deneylerini kurtarmaktan başka dertleri yok. Ama sırf böylesinin uygun olduğunu düşünerek insanların hatıralarını, kimliklerini silme hakkını kendilerinde nasıl bulabiliyorlar ki?</p>
	<p class="block16">Öte yandan bu sorunun cevabını elbette biliyorum. Onlar için şehirdeki insanlar, sadece genetik malzeme anlamına geliyor. Düzeltilmiş genlerini sonraki nesillere aktaran değerli SG’ler... Ne beyinlerinin ne de yüreklerinin bir değeri var.</p>
	<p class="block16">“Ne zaman?” diye soruyor konsey üyelerinden biri.</p>
	<p class="block16">“Kırk sekiz saat içinde,” diye yanıtlıyor David.</p>
	<p class="block16">Akıllarına yatmış gibi herkes başıyla onaylıyor.</p>
	<p class="block16">David’in bana ofısindeyken söyledikleri aklıma geliyor. Genetik hasara karşı yürüttüğümüz bu savaşı kazanacaksak, deneylerin kapatılmasının önüne geçeceksek, bir şeylerden vazgeçmemiz gerekecek. Bunu anlayabiliyorsun, değil mi? O zaman anlamalıydım; deneylerin kontrolünü sağlamak için binlerce SG’nin hatırasını bile isteye mutlulukla silebilir bu adam. Alternatif bir yol bile düşünmeden, onları kurtarma zahmetine bile girmeden...</p>
	<p class="block15">Sonuçta oradakilerin hepsi David için hasarlı insanlar. w</p>
	<h1 class="block14" id="toc_id_35">OTUZ SEKİZİNCİ BÖLÜM TOBIAS</h1>
	<p class="block15"><span class="text6">ÂYAĞIMI TrIS’İN KARYOLASINA DAYAYIP AYAKKABIMIN </span>bağcıklarını bağlıyorum. Büyük pencerelerden, uçakların park ettiği iniş pistinin yan panellerinden öğleden sonrası güneşinin göz kırptığını görebiliyorum. Yeşil giysili GH’ler kanatların üzerinde geziyor, burunların altında emekliyor, kalkıştan önce uçakları kontrol ediyorlar.</p>
	<p class="block16">“Matthew’la proje nasıl gidiyor?” diye soruyorum, iki yatak ötemdeki Cara’ya. Tris bu sabah yeni doğruluk serumunu üzerinde test etmelerine izin verdi, ama o zamandan beri onu görmedim.</p>
	<p class="block16">Cara fırçayla saçlarını tarıyor. Cevap vermeden önce yatakhanede başkaları var mı diye kontrol ediyor. “Pek iyi sayılmaz. Tris, şimdiye kadar geliştirdiğimiz seruma karşı direnebildi. Hiçbir etkisi olmadı. Birinin genlerinin, her tür zihinsel manipülasyona böylesine dirençli kılması çok tuhaf.”</p>
	<p class="block16">“Belki mesele genleri değildir,” diyorum omuz silkerek. Diğer ayakkabıma geçiyorum. “Belki bir tür insanüstü inattır.” “Ay, ayrılık sonrası hakaret aşamasına mı geçtik?” diyor. “Çünkü Will’e olanlardan sonra bol bol pratik yaptım. Burnu hakkında söyleyebileceğim bir sürü şey var.”</p>
	<p class="block16">“Ayrılmadık.” Sırıtıyorum. “Ama kız arkadaşıma böylesine sıcak duygular beslediğini bilmek güzel.”</p>
	<p class="block16">“Özür dilerim. Neden hemen böyle bir çıkarımda bulunduğumu bilmiyorum.” Cara’nın yanakları kızarıyor. “Kız arkadaşına karşı duygularım biraz karışık, ama çoğunlukla ona büyük saygı duyuyorum.”</p>
	<p class="block16">“Biliyorum. Sadece şaka yapıyordum. Arada bir ne diyeceğini bilememeni görmek hoş.”</p>
	<p class="block16">Cara ateş saçan gözlerle bana bakıyor.</p>
	<p class="block16">“Hem,” diyorum. “Tris’in burnunda ne varmış ki?” Yatakhanenin kapısı açıldığında Tris içeri giriyor. Saçları darmadağınık, deli deli bakıyor. Onu böyle sinirli görmek yüreğimi hoplatıyor. Sanki ayağımın altındaki yerin artık o kadar da sağlam olmadığını hissediyorum. Ayağa kalkıp ellerimle saçlarımı yatırıyorum. “Ne oldu?” diyorum elimi omzuna koyarak.</p>
	<p class="block16">“Konsey toplantısı,” diyor. Kısa bir süreliğine elini elimin üzerine koyuyor, sonra yataklardan birine oturup ellerini dizlerinin arasından sarkıtıyor.</p>
	<p class="block16">“Tekrar etmekten hiç hoşlanmam,” diyor Cara. “Ama... ne oldu?”</p>
	<p class="block16">Tris, saçlarındaki tozlan silkelemek istiyormuş gibi başını iki yana sallıyor. “Konsey plan yaptı. Büyük bir plan.”</p>
	<p class="block16">Konseyin deneyleri sıfırlamakla ilgili planını gelişigüzel anlatıveriyor. Konuşurken ellerini bacaklarının altına sıkıştırarak öyle bir bastırıyor ki bilekleri kıpkırmızı kesiliyor.</p>
	<p class="block16">Anlatacakları bittiğinde yanına oturup kolumu omzuna doluyorum. Pencereden uçmaya hazır bir şekilde piste konuşlanmış uçakların pırıltılarını seyrediyorum. İki güne kalmadan bu uçaklar, muhtemelen hafıza serumu virüsünü deneylerin üzerine boca edecek.</p>
	<p class="block16">Cara, Tris’e dönüp “Ne yapmayı planlıyorsun?” diye soruyor.</p>
	<p class="block16">“Bilmiyorum,” diye yanıtlıyor Tris. “Artık neyin doğru, neyin yanlış olduğunu kestiremiyorum.”</p>
	<p class="block16">İkisi birbirine çok benziyor, ikisi de kayıplarıyla törpülenmiş genç birer kadın. Aradaki tek fark, Cara’nın acıyla her konuda çok daha net, Tris’in ise yaşadıklarına rağmen çok daha temkinli ve kuşkucu olması. Bir cevap bulmaktansa hâlâ her şeye sorularla yaklaşıyor. Bu konuda onu takdir ediyorum. Belki onu daha çok takdir etmeliyim.</p>
	<p class="block16">Birkaç saniye sessiz kalıyoruz. O arada kafamın içinde binlerce düşünce dönüp duruyor.</p>
	<p class="block15">“Bunu yapamazlar,” diyorum. “Herkesi sıfırlayamazlar. Bunu yapacak güçleri olması çok yanlış.” Duruyorum. “Tek düşünebildiğim, gerçek sebebi gören birbirinden farklı insan larla karşı karşıya olsaydık her şeyin daha kolay olabileceği, belki o zaman deneyleri korumakla kendilerini başka olasılıklara açmaları arasındaki dengeyi sağlayabilirdik.”</p>
	<p class="block16">“Belki yeni bir grup bilim insanı getirtmeliyiz,” diyor Cara, iç çekerek. “Ve eskileri devre dışı bırakmalıyız.”</p>
	<p class="block16">Tris’in yüzü çarpılıyor, ani ve rahatsız edici bir ağrı saplanmış gibi elini alnına götürerek ovuşturuyor. “Hayır,” diyor. “Buna bile gerek yok.”</p>
	<p class="block16">Başını kaldırıp bakarken parlak gözleriyle beni esir ediyor. “Hafıza serumu,” diyor. “Alan ve Matthew, serumların virüs gibi davranmasını sağlayabilecekleri bir yol buldular, böylece şırıngaya gerek kalmadan bütün bir nüfusu etkileyebilecekler. Zaten deneyleri sıfırlamak için de bu yol kullanılacak. Ama biz onları sıfırlayabiliriz.” Kafasındakiler netleşirken daha hızlı konuşmaya başlıyor ve heyecanı gerçekten de bulaşıcı; söyledikleri sanki kendi fikrimmiş gibi filiz veriyor. Ama öte yandan Tris’in önerisinin, sorunumuzun çözümü olmadığına dair bir hisse de kapılmadan edemiyorum. Daha çok yeni sorunlara neden olacağımızı hissediyorum. “GH’lere zarar vermeden ve propaganda yapmadan Büro’yu sıfırlayıp yeniden programlayabiliriz. O zaman deneylerdeki insanların hafızaları için bir daha göze almazlar. Tehlike sonsuza kadar biter.”</p>
	<p class="block16">Cara kaşlarını kaldırıyor. “Hafızalarını silmek, aynı zamanda bütün bilgilerini de silmek anlamına gelmiyor mu? Bilgileri giderse hiçbir işe yaramazlar.”</p>
	<p class="block16">“Bilmiyorum. Bence beyinlerinde bilgileri depoladıkları yere göre hatıraları hedeflemenin bir yolu olmalı, yoksa ilk topluluk üyeleri ne konuşabilir ne de ayakkabılarını bağlayabilirdi.” Tris ayağa kalkıyor. “Matthew’a sormalıyız. Serumun nasıl çalıştığını benden daha iyi biliyor.”</p>
	<p class="block16">Ben de ayağa kalkıp önüne dikiliyorum. Uçaktan yansıyan ışıklar gözümü aldığından yüzünü göremiyorum.</p>
	<p class="block16">“Tris,” diyorum. “Bekle. Gerçekten de iradeleri dışında bütün bir nüfusun hafızasını silmek istiyor musun? Bu, onların arkadaşlarımız ve ailelerimiz için planladıklarının aynısı.” Güneşten korunmak için elimi gözüme siper ettiğimde Tris’in buz gibi yüz ifadesiyle karşılaşıyorum. Elimi siper etmeden de bu yüzle karşılaşacağımı biliyordum. Benden çok daha büyük, güçlü, sert ve feleğin çemberinden geçmiş gibi görünüyor. Ben de öyle hissediyorum.</p>
	<p class="block16">“Bu insanlar, hiç kimsenin hayatını umursamıyor,” diyor Tris. “Bütün arkadaşlarımızın ve komşularımızın hatıralarım silmek üzereler. Eski topluluğumuzdan birçok insanın ölümünden sorumlular.” Yanımdan geçip kapıya yürüyor. “Bence onları öldürmediğim için kendilerini şanslı hissetmeliler.”</p>
	<h1 class="block14" id="toc_id_36">OTUZ DOKUZUNCU BÖLÜM TRİS</h1>
	<p class="block17">MaTTHEW, ELLERİNİ ENSESİNDE BİRLEŞTİRİYOR.</p>
	<p class="block16">“Hayır, hayır, serum insanların bilgilerini silmiyor,” diyor. “İnsanların konuşmayı ya da yürümeyi unutmalarını sağlayacak bir serum geliştirir miyiz sanıyordun?” Başını iki yana sallıyor. “Serum sadece belli hatıralara odaklanıyor. Mesela adın, nerede büyüdüğün, ilk öğretmeninin adı falan. Bilinçaltındaki konuşma, ayakkabı bağlama, bisiklete binme gibi bilgilere dokunmuyor.”</p>
	<p class="block16">“İlginç,” diyor Cara. “Bu gerçekten işe yarıyor mu?”</p>
	<p class="block16">Tobias’la bakışıyoruz. Bir Bilge’yle Bilge olması mümkün biri arasındaki konuşma kadar ilginci olamaz. Cara’yla Matthew birbirlerine çok yakın duruyorlar. Konuştukça el hareketleri artıyor.</p>
	<p class="block15">“Kaçınılmaz olarak bazı önemli hatıralar kaybolur,” diyor Matthew. “Ama birinin bilimsel keşifleri ya da geçmişleriyle ilgili kayıtlar varsa, hafızaları silindikten kısa bir süre sonra yeniden öğrenebilirler. İşlem sonrasında insanlar çabuk öğrenir.”</p>
	<p class="block16">Duvara yaslanıyorum.</p>
	<p class="block16">“Bir saniye,” diyorum. “Büro, bütün hafıza serumu virüsünü uçaklarla deneylerin üzerine boca ederse, geriye yerleşke için serum kalacak mı?”</p>
	<p class="block16">“Öncesinde ele geçirsek iyi olur,” diyor Matthew. “Kırk sekiz saat dolmadan.”</p>
	<p class="block16">Cara, beni duymamış gibi konuşuyor, “Hatıraları sildikten sonra, insanları yeni hatıralarla programlaman gerekmez mi? Bu nasıl oluyor?”</p>
	<p class="block16">“Tek yapmamız gereken, onlara yeniden öğretmek. Söylediğim gibi, insanlar hafızaları sıfırlandıktan birkaç gün boyunca sersemler, o yüzden kontrol edilmeleri ya da etkiye açık olmaları kolay olur.” Matthew oturup sandalyesini bir tur döndürüyor. “Yeni tarihleri için onlara ders verebiliriz. Propaganda yerine gerçekleri öğretiriz.”</p>
	<p class="block16">“Temel tarih dersi için tampon bölgesinin sunum dosyasını kullanabiliriz,” diyorum. “SG’lerin neden olduğu savaşa dair fotoğraflar var.”</p>
	<p class="block16">“Harika.” Matthew başını sallıyor. “Ama büyük sorun. Hafıza serumu virüsü Silah Laboratuvarı’nda. Yani Nita’nın girmeye çalıştığı -ama başaramadığıyerde.”</p>
	<p class="block16">“Christina’yla gidip Reggie’yle konuşmamız gerekiyordu,” diyor Tobias, “Ama yeni planımıza göre, Nita’yla konuşmalıyız.”</p>
	<p class="block16">“Sanırım haklısın,” diyorum. “Hadi gidip, nerede yanıldığını anlayalım.”</p>
	<p class="block15">Buraya ilk geldiğimde, yerleşkenin son derece büyük ve çözülemez olduğunu düşünmüştüm. Şimdi hastaneye gitmek için tabelalara bile bakmak gerekmiyor. Tobias da yanım sıra yürürken tabelalara bakmıyor. Zamanın mekânı böylesine küçültebilmesi, yabancıyı sıradanlaştırması gerçekten çok acayip.</p>
	<p class="block16">Konuşmuyoruz, ama aramızda bir tartışmanın filiz verdiğini hissedebiliyorum. Sonunda sormaya karar veriyorum.</p>
	<p class="block16">“Sorun ne?” diyorum. “Toplantıda neredeyse hiç konuşmadın.”</p>
	<p class="block16">“Ben sadece...” Tobias başını iki yana sallıyor. “Bunun doğru bir iş olacağından emin değilim. Onlar arkadaşlarımızın hatıralarını silmek isterken, bizim onların hatıralarını silmeye karar vermemiz doğru mu?”</p>
	<p class="block16">Durup hafifçe omuzlarına dokunuyorum. “Tobias, onları durdurmak için sadece kırk sekiz saatimiz var. Şehrimizi kurtarmak için aklına gelen başka bir yol varsa, seni dinlemeye açığım.”</p>
	<p class="block16">“Yok.” Koyu mavi gözleri hüzünlü ve yenik görünüyor. “Ama bizim için önemli olanı kurtarmaya çalışırken çaresizce hareket ediyoruz. Büro da aynısını yapıyor. Onlardan ne farkımız kalıyor?”</p>
	<p class="block16">“Aradaki fark, neyin doğru olduğu,” diyorum kararlılıkla. “Şehirdeki insanların hepsi tamamen masum. Jeanine’e saldırı simülasyonunu veren Büro ise hiç masum değil.”</p>
	<p class="block16">Tobias dudaklarını büzdüğünde, ikna olduğundan emin olamıyorum.</p>
	<p class="block16">İç çekiyorum. “Mükemmel bir durumda olmadığımız kesin. Ama iki kötü seçenek arasında bir tercih yapman gerektiğinde, sevdiğin insanları kurtarabileceğin ve inanabileceğin seçeneği tercih edersin. Bu böyledir. Tamam mı?”</p>
	<p class="block16">Elimi tutuyor. Eli sıcak ve güçlü. “Tamam.”</p>
	<p class="block16">“Tris!” Christina, hastanenin çifte kapısını açıp bize doğru koşuyor. Peter da hemen peşinde. Koyu renkli saçlarını düzgünce yana taramış.</p>
	<p class="block16">Başta Christina’nm heyecanlı olduğunu sanıyorum ve içimde bir umut ışığı filiz veriyor. Uriah uyandı mı?</p>
	<p class="block16">Ama yaklaştıkça arkadaşımın heyecanlı olmadığı belli oluyor. Dahası tam aksine deliye dönmüş. Kollarını göğsünde kavuşturan Peter, arkasında oyalanıyor.</p>
	<p class="block16">“Az önce doktorlardan biriyle konuştum,” diyor Christina nefes nefese. “Söylediğine göre Uriah uyanmayacakmış. Bir tür... beyin dalgası sorunuymuş.”</p>
	<p class="block15">Omuzlarıma bir ağırlık çöküyor. Uriah’ın hiç uyanmayabileceğim biliyordum elbette. Ama üzüntümü kıyıda tutmamı sağlayan umut kırıntılarım, Christina’nın her kelimesiyle biraz daha ufalanıyor. r</p>
	<p class="block16">“Yaşam desteği ünitesini kapatmak üzereydiler, ama bunu yapmamaları için onlara yalvardım.” Gözünden damlayan gözyaşını yarı yolda yakalayıp avucunun ayasıyla siliyor. “Sonunda doktor bize dört gün vermeye razı oldu. Ailesine haber verebilmem için yani.”</p>
	<p class="block16">Uriah’in ailesi. Zeke hâlâ şehirde, Cesur anneleri de öyle. Şimdiye kadar, Uriah’ın başına gelenlerden haberleri bile olmadığı aklıma gelmemişti. Dahası onlara söylemeyi de düşünmemiştik, çünkü hepimiz başka bir şeye odaklanmıştık-</p>
	<p class="block16">“Şehri kırk sekiz saat içinde sıfırlayacaklar,” diyorum aniden, Tobias’ın kolunu tutarken. Tobias afallamış görünüyor. “Onları durduramazsak, Zeke’yle annesi Uriah’ı unutacak.”</p>
	<p class="block16">Vedalaşmaya fırsat bulamadan onu unutmak zorunda kalacaklar. Uriah hiç yaşamamış gibi olacak.</p>
	<p class="block16">“Ne?” diye üsteliyor Christina, gözlerini kocaman açarak. “Benim ailem de şehirde. Herkesi sıfırlayamazlar! Bunu nasıl yapabilirler?”</p>
	<p class="block16">“Aslında çok kolay,” diyor Peter. Onun yanımızda olduğunu unutmuştum.</p>
	<p class="block16">“Senin burada ne işin var?” diye azarlıyorum onu.</p>
	<p class="block16">“Uriah’ı görmeye gittim,” diyor. “Yasak mı?”</p>
	<p class="block16">“Onu umursamazsın bile,” diyorum tükürürcesine. “Hem ne hakla-”</p>
	<p class="block16">“Tris.” Christina başını iki yana sallıyor. “Şimdi olmaz. Lütfen?”</p>
	<p class="block16">Tobias, konuşmak istercesine ağzını açsa da duraksıyor.</p>
	<p class="block16">“İçeri girmeliyiz,” diyor. “Matthew, insanları hafıza serumuna karşı aşılayabileceğimiz! söylemişti, öyle değil mi? İçeri gireceğiz, her duruma karşı Uriah’ın ailesini aşılayacağız ve onunla vedalaşabilmeleri için yerleşkeye getireceğiz. Yarına kadar şehre gitmeliyiz, yoksa çok geç olacak.” Yine susuyor. “Ve senin aileni de aşılayabiliriz, Christina. Zaten Zeke’yle Hana’ya haberi benim vermem daha doğru olur.”</p>
	<p class="block16">Christina başıyla onaylıyor. Onu teselli edebilmek için kolunu sıkıyorum.</p>
	<p class="block16">“Ben de geliyorum,” diyor Peter. “Tabii David’e ne yapmayı planladığınızı anlatmamı istemiyorsanız.”</p>
	<p class="block16">Hepimiz ona bakakalıyoruz. Peter’ın şehirde ne yapmak istediğini bilmiyorum, ama iyi bir şey olamayacağından eminim. Öte yandan yapmak üzere olduğumuz şeyi, zaman sıkıntısı çektiğimiz bir durumda David’in öğrenmesini göze alamayız.</p>
	<p class="block16">“Peki,” diyor Tobias. “Ama en küçük bir sorun bile çıkarırsan, seni yumruğumla bayıltıp terk edilmiş binalardan birine kapatırım.”</p>
	<p class="block16">Peter gözlerini deviriyor.</p>
	<p class="block16">“Nasıl gideceğiz?” diye soruyor Christina. “Bize araba vereceklerini hiç sanmıyorum.”</p>
	<p class="block15">“Bahse girerim, Amar’ı ikna edebiliriz,” diyorum. “Bugün, devriye bölgesine gitmek isteyenler olduğunda götürmek için hep gönüllü olduğunu söyledi. Doğru insanları tanıyor olmalı. Ve eminim Uriah ve ailesine yardım etmek isteyecektir.”</p>
	<p class="block16">“Gidip hemen sorayım. Ve birinin Uriah’ın yanında kalması gerekiyor... doktorun sözünden geri dönmesini istemeyiz. Christina. Peter olmaz.” Tobias, Cesurluk dövmesini kazımak istercesine ensesini ovuşturuyor. “Sonra da göz kulak olmam gerekirken Uriah’ ın öldüğünü ailesine nasıl anlatacağımı düşünmem gerekiyor.”</p>
	<p class="block16">“Tobias-” diyorum, ama elini kaldırarak beni susturuyor.</p>
	<p class="block16">Dönüp yürümeye başlıyor. “Zaten Nita’yla görüşmeme izin vermezler.”</p>
	<p class="block16">Bazen insanlarla ilgilenmek zordur. Peter’laTobias’ın aralarında belli bir mesafe bırakarak uzaklaşmalarını seyrederken, hayatı boyunca uzaklaşmasına ve geri çekilmesine izin verildiği için Tobias’ın sürekli arkasından koşacak birilerine ihtiyacı olduğunu düşünüyorum. Ama o haklı: Zeke için bunu yapması gerekiyor ve benim de Nita’yla konuşmam lazım.</p>
	<p class="block16">“Hadi,” diyor Christina. “Ziyaret saati bitmek üzere. Ben de gidip Uriah’ın yanında oturayım.”</p>
	<p class="block15">Nita’nın odasına gitmeden önce Christina’yla birlikte Uriah’ın odasına uğruyorum. Christina, yatağın yanında otura otura iz bıraktığı koltuğa yerleşiyor.</p>
	<p class="block15">Onunla arkadaşça konuşmamızın, birlikte kahkahalar atmamızın üzerinden uzun zaman geçti. Büro’nun sisli havasın da kendimi buraya ait hissetmek isterken, başka her şey silinip gitmişti.</p>
	<p class="block16">Christina’nın yanında durup Uriah’a bakıyorum. Artık yaralı görünmüyor. Birkaç çürük, birkaç sıyrığı var, ama ölümüne neden olacak ciddi bir yarası yok. Kulağının arkasını saran yılan dövmesini görmek için başımı hafifçe eğiyorum. Yatakta yatanın Uriah olduğunu biliyorum, ama yüzündeki kocaman gülümsemesi ve pırıl pırıl siyah gözleri olmadan onu tanımak çok zor.</p>
	<p class="block16">“Çok yakındık,” diyor Christina. “Özellikle de... son zamanlarda. O da sevdiği birini kaybetmişti ve... ”</p>
	<p class="block16">“Biliyorum,” diyorum. “Ona çok yardımcı oldun.”</p>
	<p class="block16">Bir sandalye çekip yanına oturuyorum. Christina, Uriah’ın çarşafın üzerinde gevşekçe yatan elini tutuyor.</p>
	<p class="block16">“Bazen bütün arkadaşlarımı kaybetmişim gibi hissediyorum,” diyor.</p>
	<p class="block16">“Cara’yı kaybetmedin,” diyorum. “Tobias’ı da. Ve Christina, beni de kaybetmedin. Beni asla kaybetmeyeceksin.”</p>
	<p class="block16">Hüznün bulanıklaştırdığı gözlerimizle birbirimize sarılırken, Will’i öldürdüğüm için beni affettiğini söyledikten sonra nasıl hissettiysem, aynı çaresizliği hissediyorum. Arkadaşlığımız, sevdiği birini vurmamın, bir sürü kaybın ağırlığının altında şimdiye kadar dayanabildi. Başkası olsa şimdiye çoktan kopmuş olurduk. Hâlâ dost olmamızın bir sebebi var.</p>
	<p class="block16">Umutsuzluğumuz solana kadar uzun süre öyle kalıyoruz.</p>
	<p class="block16">“Teşekkürler,” diyor. “Sen de beni kaybetmeyeceksin.” “Eminim şimdiye kadar çoktan kaybolmuş olurdum.” Gülümsüyorum. “Dinle, yapmam gereken bir şey var.”</p>
	<p class="block16">Ona Büro’nun deneyleri sıfırlamakla ilgili planını anlatıyorum. Konuşurken kaybetmekle karşı karşıya olduğu babasını, annesini, kız kardeşini düşünüyorum. Genetik saflık adına bütün bu bağları ya sonsuza kadar değişecek ya da yok olup gidecek.</p>
	<p class="block16">“Üzgünüm,” diyorum sonunda. “Bize yardım etmek isteyebileceğini biliyorum, ama...”</p>
	<p class="block16">“Üzülme.” Christina, Uriah’a bakıyor. “Şehre döneceğim için memnunum.” Birkaç kez başını sallıyor. “Onların deneyi sıfırlamalarına engel olacaksın. Bunu biliyorum.”</p>
	<p class="block16">Umarım haklıdır.</p>
	<p class="block15">Ziyaret saati sona ermeden Nita’nın odasına yetişmem için sadece on dakikam var. Kapının yanında oturan güvenlik görevlisinden hangi oda olduğunu anlamam zor olmuyor. Görevli başını okuduğu kitaptan kaldırıp kaşlarını kaldırarak bana bakıyor.</p>
	<p class="block16">“İçeri girebilir miyim?” diye soruyorum.</p>
	<p class="block16">“Ziyaretçi almam yasak,” diyor.</p>
	<p class="block16">“Onu vuran benim,” diyorum. “Bu girmemi sağlar mı?” “Eh.” Omuz silkiyor. “Tekrar vurmayacaksan sorun olmaz. Ve on dakikan var.”</p>
	<p class="block16">“Anlaştık.”</p>
	<p class="block16">Ceketimi çıkarttırıp üzerimde silah olmadığını anlayınca beni içeri sokuyor. Nita beni görünce irkiliyor. En azından irkilebileceği kadar irkiliyor. Vücudunun yarısı alçıda, sanki bir yere kaçabilecekmiş gibi elleri yatağa kelepçeli. Saçları birbirine karışmış, ama tabii hâlâ güzel görünüyor.</p>
	<p class="block16">“Burada ne işin var?” diyor.</p>
	<p class="block16">Cevap vermeden önce odanın köşelerinde kamera var mı diye bakınıyorum. Sonra tam karşımda, Nita’nın yatağına odaklanmış kamerayı görüyorum.</p>
	<p class="block16">“Mikrofon yok,” diyor Nita. “Burada öyle şeyler yapmıyorlar.”</p>
	<p class="block16">“Güzel.” Bir sandalye çekip yatağının yanma oturuyorum. “Senden önemli bir bilgi almak için geldim.”</p>
	<p class="block16">“Onlara söyleyeceklerimi söyledim.” Kızgın gözlerini benimkilere dikiyor. “Söyleyecek başka bir şeyim yok. Özellikle de beni vuran kişiye.”</p>
	<p class="block16">“Seni vurmasaydım, David’in gözüne giremezdim ve şu anda bildiklerimi öğrenemezdim.” Kapıya doğru göz atıyorum. Paranoyadan ziyade, birilerinin dinleyip dinlemediğinden emin olmak istiyorum. “Yeni bir planımız var. Matthew’la geliştirdik. Ve tabii Tobias’Ia. Silah Laboratuvarı’na girmemiz gerekiyor.”</p>
	<p class="block16">“Ve bu konuda sana yardımcı olacağımı mı düşündün?” Nita başım iki yana sallıyor. “Ben giremedim, unuttun mu?”</p>
	<p class="block16">“Güvenlik sisteminin nasıl çalıştığını öğrenmem gerekiyor. Şifreyi bilen sadece David mi?”</p>
	<p class="block16">“Bilen... tek kişi değil,” diyor. “Bu aptalca olurdu. Üstleri de biliyor, ama yerleşkede şifreyi bilen tek kişi David, evet.” “Peki yedek güvenlik sistemi nasıl çalışıyor? Kapıları patlatsaydınız devreye girecek olandan bahsediyorum?”</p>
	<p class="block16">Dudaklarını sıktığında neredeyse ağzı görünmez oluyor. Vücudunun yarısını kaplayan alçılara bakıyor.</p>
	<p class="block16">“Ölüm serumu,” diyor. “Havada yayılabildiğinden onu durdurmak mümkün değil. Steril tulum giysen bile eninde sonunda bulaşıyor. Öyle yapıncai yani tulum giyince, sadece biraz daha zaman kazanıyorsun. Laboratuvar raporlarında böyle yazıyor.”</p>
	<p class="block16">“Yani odaya şifresiz giren herkesi otomatikman öldürüyorlar, öyle mi?”</p>
	<p class="block16">“Niye şaşırdın?”</p>
	<p class="block16">“Sanırım şaşırmıyorum.” Dirseklerimi dizlerimin üzerinde dengeliyorum. “Ve şifre için David dışında başka çare yok.” “Ki şimdiye kadar şifreyi başkalarıyla paylaşma konusunda pek istekli olmadığını anlamışsındır,” diyor.</p>
	<p class="block16">“SG’lerin, ölüm serumuna direnç göstermesi hiç mi mümkün değil?” diye soruyorum.</p>
	<p class="block16">“Hayır. Kesinlikle mümkün değil.”</p>
	<p class="block16">“Çoğu SG, doğruluk serumuna da direnç gösteremiyor,” diyorum. “Ama ben direnebiliyorum.”</p>
	<p class="block16">“Azrail’le dans etmek istiyorsan, hiç durma.” Yastıklarına yaslanıyor. “Artık o taraklarda bezim yok.”</p>
	<p class="block16">“Bir soru daha,” diyorum. “Diyelim ki Azrail’le dans etmek istiyorum. O kapıları patlatmak için bombayı nereden bulabilirim?”</p>
	<p class="block16">“Ben de sana söyleyeceğim sanki.”</p>
	<p class="block16">“Anlamıyorsun,” diyorum. “Bu plan başarılı olursa, ömür boyu hapisten kurtulacaksın, iyileştikten sonra yürüyüp gidebileceksin. Bana yardım etmek senin faydana.”</p>
	<p class="block16">Söylediklerimi tanıyormuş gibi bana bakıyor. Kelepçeli bileklerini oynattığında metal kenarlar teninde kırmızı izler bırakıyor.</p>
	<p class="block16">“Reggie’de patlayıcı var,” diyor. “Nasıl kullanılacağını öğretebilir, ama aksiyon sırasında beş para etmez, o yüzden bebek bakıcılığı yapmak istemiyorsan, Tanrı aşkına onu yanında taşıma.”</p>
	<p class="block16">“Mesaj alınmıştır,” diyorum.</p>
	<p class="block16">“O kapıları patlatmak için iki katı fazla patlayıcıya ihtiyacın olduğunu söyle. Kapılar son derece inatçı.”</p>
	<p class="block16">Başımı sallıyorum. Saatim biplediğinde gitme zamanının geldiğini anlıyorum. Ayağa kalkıp sandalyeyi aldığım köşeye itiyorum.</p>
	<p class="block16">“Yardımın için sağ ol,” diyorum.</p>
	<p class="block16">“Plan ne?” diye soruyor Nita. “Söylemende bir sakınca yoksa tabii.”</p>
	<p class="block16">Bir an için tereddüt ediyorum.</p>
	<p class="block16">“Eh,” diyorum sonunda. “Şimdilikgenetik hasarlı kelimelerini herkesin dağarcığından sileceğiz, demekle yetinelim.” Güvenlik görevlisi, muhtemelen zamanın dolduğunu bağırmak üzere kapıyı açıyor, ama o açar açmaz dışarı çıkıyorum. Gitmeden önce omzumun üzerinden son bir kez baktığımda Nita nın yüzünde küçük bir gülümseme görüyorum.</p>
	<h1 class="block14" id="toc_id_37">KIRKINCI BÖLÜM TOBIAS</h1>
	<p class="block15"><span class="text6">AmAR, ÇOK FAZLA SORGULAMADAN ŞEHRE DÖNMEMİZE YARDIM</span> etmeyi kabul ediyor. Zaten macera ihtimaliyle hemen kabul edeceğini biliyordum. Akşam yemeğinde Chrİstina, Peter ve bize araç konusunda yardım edecek olan George’la planımızı konuşmak üzere sözleşiyoruz.</p>
	<p class="block15">Amar’la konuştuktan sonra yatakhaneye dönüp yatağa uzanıyorum. Yastığı yüzüme kapatıp, karşılaştığımızda Zeke’ye söyleyeceklerimi aklımdan geçiriyorum. Çok üzgünüm, yapmam gerektiğini düşündüğüm şeyi yapıyordum ve herkes Uriah’ın yanındaydı ve ben böyle olacağını... insanlar yatakhaneye girip çıkıyor, havalandırma ara sıra sıcak hava üflüyor, sonra yine kapanıyor ve bütün bu süre boyunca Zeke’yle konuşmamı tasarlıyorum, mazeretler uydurup kendi kendime çürütüyorum, doğru ses tonunu, doğru hareketleri seçmeye çalışıyorum. Sonunda iyice bunalıp yastığı yü zümden alıyorum ve karşı duvara fırlatıyorum. Üzerine temiz bir tişört giymekte olan Cara geri kaçıyor.</p>
	<p class="block16">“Uyuduğunu sanıyordum,” diyor.</p>
	<p class="block16">“Kusura bakma.”</p>
	<p class="block16">Topuzunun bozulmadığından emin olmak için saçlarına dokunuyor. Her hareketi çok dikkatli, çok kesin. Bana bançonun tellerini tıngırdatan Dostluk çalgıcılarını hatırlatıyor. “Bir sorum var.” Doğruluyorum. “Biraz özel.”</p>
	<p class="block16">“Tamam.” Cara karşıma, Tris’in yatağına oturuyor. “Sor.” “Yaptığı şeyden sonra Tris’i nasıl affedebildin?” diyorum. “Tabii affettiysen.”</p>
	<p class="block16">“Hımmm.” Cara, kollarını omuzlarına sarıyor. “Bazen onu affettiğimi düşünüyorum. Bazen bundan emin olamıyorum. Nasıl bilmiyorum. Bu, biri öldükten sonra hayatına nasıl devam edeceğini sormak gibi. Hayatına devam ediyorsun ve ertesi gün aynı şeyi tekrarlıyorsun.”</p>
	<p class="block16">“Bunu senin için... kolaylaştıracak bir yol var mı? Ya da Tris onu affettirmeni kolaylaştırdı mı?”</p>
	<p class="block16">“Neden soruyorsun?” Elini dizime koyuyor. “Uriah yüzünden mi?”</p>
	<p class="block16">“Evet,” diyorum sertçe. Bacağımı yana kaydırınca eli açığa düşüyor. Çocuk gibi teselli edilmeye ya da dokunulmaya ihtiyacım yok. Kendime saklamayı tercih edeceğim duygularımı yatıştırmak için onun kalkık kaşlarına ya da yumuşak sesine ihtiyacım yok.</p>
	<p class="block16">“Peki,” derken sırtını dikleştiriyor. Tekrar konuşmaya başladığında sıradan bir şeyden bahsedercesine konuşuyor. “Sanırım yaptığı en önemli şey, itiraf etmesiydi. Gerçi bunu isteyerek yapmadı. İtiraf etmekle kabul etmek farklı şeylerdir. Kabul etmede, affedilemeyecek şeyler için mazeretlerle yumuşatma vardır. İtiraf ise suçun sorumluluğunu tamamen üzerine almaktır. Benim de böyle bir şeye ihtiyacım vardı.”</p>
	<p class="block16">Başımı sallıyorum.</p>
	<p class="block16">“Ve sen de Zeke’ye itiraf ettikten sonra,” diyor, “Onu ihtiyaç duyduğu sürece yalnız bırakırsan, itirafının bir faydası olacaktır. Tek yapabileceğin bu.”</p>
	<p class="block16">Tekrar başımı sallıyorum.</p>
	<p class="block16">“Ama Dört,” diye ekliyor. “Uriah’ı sen öldürmedin. Onu yaralayan bombayı sen yerleştirmedin. Patlamayı sen planlamadın.”</p>
	<p class="block16">“Yine de planın bir parçasıydım.”</p>
	<p class="block16">“Ay, kapa çeneni. Saçmalamaz mısın lütfen?” Gülümsüyor. “Oldu işte. Korkunçtu. Mükemmel değilsin. Hepsi bu. Üzüntünü suçlulukla karıştırma.”</p>
	<p class="block15">Yatakhanenin sessizliğinde birkaç dakika boyunca öylece oturuyoruz, Cara’nın söylediklerinin beynime işlemesine izin veriyorum. içecek tezgâhıyla bir dizi çöp tenekesinin arasında Amar, George, Christina ve Peter’la kantinde akşam yemeği yiyoruz.</p>
	<p class="block15">Daha tamamını içemeden önümdeki çorba soğuyor, et suyunda hâlâ krakerler yüzüyor.</p>
	<p class="block16">Amar bizimle nerede ve ne zaman buluşacağını söylüyor, sonra görünmemek için mutfağa yakın bir koridora gidiyoruz. İçinde şırıngalar olan küçük bir siyah kutu çıkarıyor. Christina, Peter ve bana birer tane verirken ayrı paketlerde anti-bakteriyel mendilleri unutmuyor. Zaten bir tek Amar böylesine ince düşünür.</p>
	<p class="block16">“Ne bu?” diye soruyor Christina. “Ne olduğunu bilmeden vücuduma hiçbir şey enjekte etmeyeceğim.”</p>
	<p class="block16">“İyi.” Amar, ellerini birleştiriyor. “Bir ihtimal, hafıza serumu virüsü serbest bırakıldığında şehirde olacağız. Bildiğin her şeyi unutmak istemiyorsan, kendini virüse karşı aşılamaksın. Aynısını ailenin kollarına da enjekte edeceksin, o yüzden endişelenme.”</p>
	<p class="block16">Christina kolunu çevirip damar çıkana kadar dirseğinin iç tarafına şaplaklar atıyor. Bense alışkanlıktan iğneyi boynumun yan tarafına batırıyorum. Korku senaryoma girdiğimde böyle yapardım. Bazen haftada birkaç kez yaptığım olmuştur. Amar da benim gibi yapıyor.</p>
	<p class="block16">Oysa Peter’ın şırıngayı sıktığında sıvının boynundan aşağı süzüldüğünü görüyorum. Bir şey olmamış gibi boynunu koluyla siliyor.</p>
	<p class="block16">Her şeyi unutmaya gönüllü olmayı hayal bile edemiyorum.</p>
	<p class="block15">Yemekten sonra Christina yanıma gelip, “Konuşmamız lazım,” diyor.</p>
	<p class="block16">Yer altındaki GH katma gitmek için upuzun merdivenleri iniyoruz. Rengârenk koridorda attığımız her adımımızda dizlerimiz aynı anda kalkıp iniyor. Sonunda Christina kollarını göğsünde kavuşturuyor. Mor ışıklar burnu ve ağzında dans ediyor.</p>
	<p class="block16">“Amar, sıfırlamayı durdurmaya çalışacağımızı bilmiyor mu?” diye soruyor.</p>
	<p class="block16">“Hayır,” diyorum. “Büroya çok bağlı. Onun da karışmasını istemiyorum.”</p>
	<p class="block16">“Şehrin hâlâ devrimin eşiğinde olduğunu biliyorsun,” derken ışıklar maviye dönüşüyor. “Büronun sıfırlamadaki tek amacı, arkadaşlarımızın ve ailelerimizin birbirlerini öldürmelerine engel olmak. Sıfırlamayı durdurursak, Yandaşlar Evelyn’e saldıracak, Evelyn ölüm serumunu serbest bırakacak ve bir sürü insan ölecek. Sana hâlâ kızgın olabilirim, ama şehirdeki insanların ölmesini istediğini sanmıyorum. Özellikle de annenle babanın.”</p>
	<p class="block16">Derin bir iç çekiyorum. “Ciddi misin? Onları hiç umursamıyorum.”</p>
	<p class="block16">“Şaka yapıyor olmalısın,” diyor suratını asarak. “Onlar senin ailen.”</p>
	<p class="block16">“Aslında ciddi olabilirim,” diyorum. “Zeke’yle annesine, Uriah’a yaptığım kötülüğü anlatmak istiyorum. Ama onun dışında Evelyn ya da Marcus’a ne olacağı hiç umurumda değil.”</p>
	<p class="block16">“Darmadağın olmuş tuhaf aileni umursamıyor olabilirsin, ama başkalarını düşün!” diyor Christina. Güçlü parmaklarıyla kolumu tutup, ona bakana kadar beni sarsıyor. “Dört, küçük kız kardeşim orada. Evelyn’le Yandaşlar kapışırsa, olan ona olacak ve onu korumak için ben orada olmayacağım.”</p>
	<p class="block16">Ziyaret Günü’nde Christina’yı ailesiyle birlikte görmüştüm. O zamanlar benim için hâlâ patavatsız Dürüstlük transferlerinden biriydi. Annesi, yüzünde gururlu bir gülümsemeyle Christina’nın yakasım düzeltmişti. Hafıza serumu virüsü serbest bırakılırsa, annesinin bütün hatıraları silinecek. Aksi durumdaysa, bütün aile şehir çapında büyük bir savaşın göbeğinde kalacaklar.</p>
	<p class="block16">“Peki ne yapmamızı öneriyorsun?” diye soruyorum. Kolumu bırakıyor. “Büyük bir patlamayı, herkesin hafızasını zorla silmeden önlemenin bir yolu olmalı.”</p>
	<p class="block16">“Belki,” diyerek teslim oluyorum. Gerekli görmediğim için bunu düşünmemiştim. Ama fazlasıyla gerekli. Elbette çok gerekli. “Nasıl durdurulacağına dair bir fikrin var mı?”</p>
	<p class="block16">“Aslına bakarsan mesele, annenle babanın arasında,” diyor Christina. “Birbirlerini öldürmekten alıkoymak için onlara söyleyebileceğin bir şeyler yok mu?”</p>
	<p class="block16">“Onlara bir şey söylemek mi?” diyorum. “Sen dalga mı geçiyorsun? Hiç kimseyi dinlemiyorlar. Kendi faydalarına olmadığı sürece kıllarını bile kıpırdatmazlar.”</p>
	<p class="block16">“Yani yapabileceğin bir şey yok. Şehrin paramparça olmasına seyirci kalacaksın.”</p>
	<p class="block16">Yeşil ışıkta parlayan ayakkabılarıma bakarken söylediklerini bir süre kafamın içinde çeviriyorum. Annemle babam çok daha mantıklı insanlar olsaydı, onlarla konuşmam işe yarayabilirdi. İntikam aşkıyla yanmasalar, hayatlarını acı ve öfke yönetmese bir şeyler yapılabilirdi. En azından oğullarına kulak verebilirlerdi. Ne yazık ki öyle bir anne ve babaya sahip değilim.</p>
	<p class="block16">Öte yandan bir şey yapabilirim. İstersem yapabilirim. Sabah kahvelerine ya da akşam yatarken içtikleri suya birkaç damla hafıza serumuyla, yepyeni insanlar olurlardı. Utanacakları bir geçmişleri olmayacağı için hayata yeni bir sayfa açarlardı. Hatta bir oğullan olduğu bile öğretilebilirdi. Adımı yeniden öğrenmek zorunda kalırlardı.</p>
	<p class="block16">Yerleşkeyi iyileştirmek için kullandığımız aynı tekniği kullanarak onları iyileştirebilirim.</p>
	<p class="block16">Başımı kaldırıp Christina’ya bakıyorum.</p>
	<p class="block16">“Bana biraz hafıza serumu bul,” diyorum. “Sen, Amar ve Peter aileni ve Uriah’ın ailesini bulmaya çalışırken, ben de bu meseleyi hallederim. Muhtemelen ikisine de ulaşacak zamanım olmayacak, ama sadece annem ya da babam bile işimi görür.”</p>
	<p class="block16">“Bizden nasıl ayrılacaksın?”</p>
	<p class="block16">“Biraz... Bilemiyorum, küçük bir karmaşa yaratmamız gerekecek. Aramızdan birinin sürüden ayrılmasına yetecek kadar küçük bir karmaşa.”</p>
	<p class="block16">“Patlak lastik?” diyor Christina. “Gece gideceğiz, değil mi? Tuvaletimin falan geldiğini söyleyip Amar’ı durdururum, aşağı inip lastiği patlatırım, sonra başka bir kamyon bulabilmek için ayrılmak zorunda kalırız.”</p>
	<p class="block16">Bir süre bunu düşünüyorum. Amar’a asıl amacımızı anlatabilirim, ama Büro’nun bugüne kadar beynine yerleştirdiği propaganda ve yalan düğümlerini çözmem mümkün olmaz. Uğraşmaya kalksam bile buna zamanımız yetmez.</p>
	<p class="block16">Ama iyi hazırlanmış bir yalan için yeterli zamanımız var. Amar, küçükken babamdan kontak yaptırarak araba çalıştırmayı öğrendiğimi biliyor. Başka bir araç bulmak için gönüllü olsam, beni sorgulamak aklına gelmez.</p>
	<p class="block16">“İşe yarar,” diyorum.</p>
	<p class="block16">“Güzel.” Christina başını yana eğiyor. “Şimdi annenin ya da babanın hafızasını mı sileceksin yani?”</p>
	<p class="block16">“Annenle baban birer şeytansa başka ne yapabilirsin ki?” diyorum. “Yeni anne baba sahibi olursun. İçlerinden biri mevcut durumdaki yükünden olursa, belki ikisi birden barış anlaşması yapmak için masaya oturabilir.”</p>
	<p class="block16">Christina bir şey söylemek istiyormuş gibi birkaç saniyeliğine kaşlarını çatıyor, ama sonunda anladığını belirtmek için başını sallıyor.</p>
	<h1 class="block14" id="toc_id_38">KIRK BİRİNCİ BÖLÜM TRIS</h1>
	<p class="block15">ÇAMAŞIR SUYU KOKUSU, GENZİMİ YAKIYOR. BODRUM KATINDAKİ bir depo odasında, yer paspasının yanında duruyorum; herkese söylediğim gibi Silah Laboratuvarı’na kim girerse girsin intihar eylemi sayılacağı görevimin başındayım. Ölüm serumu durdurulamaz.</p>
	<p class="block16">“Asıl soru şu,” diyor Matthew. “Bu, hayatımızı bile isteye feda etmemize değecek bir şey mi?”</p>
	<p class="block16">Plan değişmeden önce Matthew, Caleb ve Cara’nın yeni serumu geliştirdiği oda burası. Şişeler, beherler, üzeri karalanmış not defterleri, Matthew’un önündeki laboratuvar masasına yayılmış durumda.</p>
	<p class="block16">Boynuna doladığı kordon şu anda ağzında. Dalgın dalgın çiğniyor.</p>
	<p class="block15">Tobias, kollarını göğsünde kavuşturmuş, kapıya dayanıyor. Çömezlik dönemimde, upuzun boyu ve hayal bile edemeye ceğim gücüyle dövüşmemizi seyrederken de böyle durur, bana gelişigüzel bakışlar fırlatırdı.</p>
	<p class="block16">“Mesele sadece intikam değil,” diyorum. “Mesele Fedakârlara yaptıkları kötülük değil. Asıl meselemiz, bütün deneylerdeki insanlara aynı kötülüğü yapamadan onları durdurmak, binlerce hayatı kontrolleri altına alma güçlerini ellerinden almak.”</p>
	<p class="block16">“Buna değer,” diyor Cara. “Binlerce insanı bekleyen korkunç kadere karşı sadece bir ölüm? Dahası yerleşkenin gücünü, deyim yerindeyse dizlerinden kesip atmak? Sormak bile gereksiz!”</p>
	<p class="block16">Cara’ınn ne yaptığının farkındayım. Zihnindeki terazilerinde tek bir hayata karşı birçok ömrü ve hatırayı tartıyor, sonunda cevabı belli sonuca ulaşıyor. Bilgeler’in beyni böyle çalışır, Fedakârların da düşünce sistemleri farklı değildir, ama şu anda böyle düşünmeye ihtiyacımız olup olmadığından emin değilim. Binlerce hatıraya karşılık tek bir hayatın verilmesi konusunda cevap açık, ama bu hayatın bizlerden birine ait olması gerekiyor mu? Harekete geçmesi gereken biz mi olmalıyız?</p>
	<p class="block16">Bu soruya vereceğim cevabı çok iyi bildiğimden, düşüncelerim başka bir sorunun yanıtını aramaya başlıyor. Bizden birisi olacaksa, bu kim olacak?</p>
	<p class="block16">Gözlerim masanın arkasında duran Matthew’a ve Cara’ya, Tobias’a, kollarını bir süpürge sapının üzerinden sarkıtan Christinaya, en sonunda Caleb’a kayıyor.</p>
	<p class="block16">Evet, Caleb.</p>
	<p class="block16">Oysa bir saniye sonra yine midem kasılıyor.</p>
	<p class="block16">“Of, hadi ağzındaki baklayı çıkar,” diyor Caleb, gözlerimin içine bakarak. “Benim yapmamı istiyorsun. Hepiniz bunu istiyorsunuz.”</p>
	<p class="block16">“Kimse öyle bir şey söylemedi,” diyor Matthew, ağzındaki kordonu tükürerek.</p>
	<p class="block16">“Herkes bana bakıyor,” diye yanıtlıyor Caleb. “Bilmediğimi sanmayın. Yanlış tarafı seçen, Jeanine Matthews’la çalışan benim; hiçbirinizin umursamadığı benim, o yüzden ölmesi gereken de benim.”</p>
	<p class="block16">“Sence neden idam edilmeden önce Tobias seni şehirden çıkarmayı önerdi?” Sesim buz gibi, son derece sakin. Çamaşır suyu kokusu hâlâ burnumu yakıyor. “Yaşaman ya da ölmen umurumda olmadığı için mi? Seni hiç umursamadığım için</p>
	<p class="block15">• •s» mı?</p>
	<p class="block16">Ölmesi gereken o, diyor bir yanım.</p>
	<p class="block16">Onu kaybetmek istemiyorum, diye itiraz ediyor öteki yanım.</p>
	<p class="block16">Hani yanıma inanacağımı, hangisine güveneceğimi kestiremiyorum.</p>
	<p class="block16">“Gördüğümde nefreti tanımayacağımı mı sanıyorsun?” Caleb başını iki yana sallıyor. “Bana ne zaman baksan, gözlerinde nefreti görüyorum. Tabii o da bakarsan.”</p>
	<p class="block15">Gözleri dolduğunda cam gibi parlıyor. Son anda kurtulduğum idamımdan beri onu ilk kez kendini savunurken ya da mazeretler sıralarken değil, son derece pişman görüyorum. Yine belki o zamandan beri ilk kez, onu Kepimizi Jeanine Matthews’a satan bir ödlek olarak değil, ağabeyim olarak görüyorum. Birden yutkunmakta zorlanıyorum.</p>
	<p class="block16">“Bunu yaparsam...” diyor Caleb.</p>
	<p class="block16">Başımı hayır anlamında iki yana sallıyorum, ama ağabeyim elini havaya kaldırıyor.</p>
	<p class="block16">“Sus,” diyor. “Beatrice, bunu yaparsam... beni affedebilecek misin?”</p>
	<p class="block16">Bana göre, biri yanlış yaptığında, iki taraf da yapılan yanlışın yükünü paylaşır. Yanlışın acısı iki tarafın da omuzlarına yük olarak biner. Ve affettiğinde, bütün yükü üzerine almayı seçmiş olursun. Caleb’ın ihaneti, ikimizin de taşıdığı bir şey ve ihanetinden beri tek istediğim, yaptığı yanlışın yükünü üzerimden alması. Bütün yükü tek başıma kaldırabileceğimden emin değilim, bunun için yeterince güçlü ya da iyi olduğumdan emin değilim.</p>
	<p class="block16">Ama onun kaderine karşı kendini çelik gibi sertleştirdiğini izlerken, kendisini bizim için feda edecekse yeterince güçlü ve iyi olmam gerektiğini biliyorum.</p>
	<p class="block16">Başımı sallıyorum. “Evet,” diyorum boğulurcasına. “Ama bu, bunu yapmak için iyi bir neden değil.”</p>
	<p class="block16">“Birçok nedenim var,” diyor Caleb. “Yapacağım. Tabii ki yapacağım.”</p>
	<p class="block15">Az önce neler olduğunu kestiremiyorum.</p>
	<p class="block16">Matthew’la Caleb arkaya geçiyor. Caleb steril tulumu giyiyor. Bu tulum, hafıza serumu virüsünü ayarlayana kadar Silah Laboratuvarı’nda canlı kalmasını sağlayacak. Odadan çıkmadan önce diğerlerinin çıkmasını bekliyorum. Yatakhaneye sadece düşüncelerimle yürüyerek dönmek istiyorum.</p>
	<p class="block16">Birkaç hafta önce, intihar eylemine şahsen gönüllü olurdum. Bunu yaptım da. Ölümün beni orada beklediğini bile bile Bilgelik Merkezi’ne gitmeye gönüllü oldum. Ama bunun nedeni fedakârlık yapmam ya da cesur olmam değildi. Suçluydum ve bir yanım her şeyimi kaybetmek istiyordu; yas tutan, kederli yanım ölmek istiyordu. Caleb da şimdi bu dürtülerle mi hareket ediyor? Bana borcunu ödediğini hissedebilsin diye onu ölüme gönderebilir miyim?</p>
	<p class="block16">Gökkuşağı renklerindeki ışıklarıyla koridordan yürüyüp merdivenleri tırmanıyorum. Aklıma başka bir seçenek gelmiyor. Christina, Cara ya da Matthew’u kaybetmeyi göze alabilir miyim? Hayır. Aslında onları kaybetmeyi hiç istemem, çünkü Caleb’ın uzun süredir olmadığı kadar bana iyi dost oldular. Bana ihanet etmeden önce bile Caleb, Bilgelik için arkasına bile bakmadan beni terk etti. Çömezliğim sırasında onu ziyaret eden ben olmuştum ve ziyaretim boyunca neden onu ziyarete gittiğimi merak etmişti.</p>
	<p class="block15">Ve ben artık ölmek falan istemiyorum. Artık suçluluk duygumu ve kederimi yüklenebiliyorum, hayatın yoluma çıkar dığı zorluklarla yüzleşebiliyorum. Bazı günler, diğerlerinden daha zorludur, ama her yeni günü yaşamaya hazırım. Bu sefer kendimi feda edemem.</p>
	<p class="block16">En derinlerdeki dürüst yanım, Caleb’ın gönüllü olacağını duyduğumda rahatladığımı kabul etmem gerektiğini söylüyor.</p>
	<p class="block16">Birden bu konuda hiçbir şey düşünmek istemiyorum. Otel girişinden yatakhaneye yürürken, yatağa yayılıp uyumaktan başka bir hayalim yok, ama Tobias koridorda beni bekliyor.</p>
	<p class="block16">“İyi misin?” diye soruyor.</p>
	<p class="block16">“Evet,” diyorum. “Ama iyi olmamalıydım.” Elimi hafifçe alnıma götürüyorum. “Sanki onun yasını çoktan tutmuşum gibi hissediyorum. Bilgelik Merkezi’nde karşılaştığımız anda benim için âdeta ölmüştü. Bunu biliyor muydun?”</p>
	<p class="block16">O olayın üzerinden çok geçmeden, Tobias’a bütün ailemi kaybettiğimi itiraf etmiştim. O da artık kendisinin ailem olduğunu söyleyerek beni rahatlatmıştı.</p>
	<p class="block16">Şimdi de öyle hissediyorum. Sanki aramızdaki her şey, arkadaşlık, aşk ve aile olmak birbirine karıştı ve ben aralarındaki farkı artık kestiremez oldum.</p>
	<p class="block15">“Fedakârlar’ın öğretilerini bilirsin,” diyor Tobias. “Binlerinin senin için kendilerini feda etmelerine, bencilce bir girişim olsa bile izin vermen konusundaki öğretiler. Derler ki birinin sana olan sevgisini göstermenin son yolu kendini feda etmesiyse, bunu yapmasına izin vermelisin.” Bir omzuyla duvara yaslanıyor. “Öyle bir durumda, bu onlara verebileceğin en gü zel hediye olur. Tıpkı annenle babanın senin için hayatlarını feda ettiğinde olduğu gibi.”</p>
	<p class="block16">“Aslında Caleb’ın çıkış noktasının sevgi olduğundan emin değilim,” derken gözlerimi kapıyorum. “Sanki daha çok vicdan azabı.”</p>
	<p class="block16">“Belki.” Tobias itiraz etmiyor. “Ama seni sevmese, sana ihanet ettiği için neden vicdan azabı çeksin ki?”</p>
	<p class="block16">Başımı sallıyorum. Caleb’ın beni sevdiğini, canımı yaktığında bile beni hep sevdiğini biliyorum. Ben de onu seviyorum. Ama yine de bu işte bir terslik var.</p>
	<p class="block16">Öte yandan, şu anda burada olsalardı annemle babamın bunu anlayabileceğini düşünürken içim bir anlığına bile olsa rahatlıyor.</p>
	<p class="block16">“Kötü bir zaman olabilir,” diyor Tobias. “Ama sana söylemek istediğim bir şey var.”</p>
	<p class="block16">Anında geriliyorum. Gizli suçlarımdan birini dile getirecek, içini yiyip bitiren bir itirafta bulunacak ya da buna benzer zorlu bir şey yapacak diye korkuyorum. Yüzünden ne düşündüğünü anlayamıyorum.</p>
	<p class="block16">“Sana teşekkür etmek istiyorum,” diyor alçak sesle. “Bir grup bilim insanı sana genlerimin hasarlı olduğunu, bende ters giden bir şeyler olduğunu söyledi. Sana kanıt olarak test sonuçlarımı gösterdi. Ve ben bile buna inanmaya başladım.”</p>
	<p class="block16">Yüzüme dokunuyor. Başparmağıyla elmacık kemiğimi okşuyor. Israrlı gözlerini gözlerimden ayırmıyor.</p>
	<p class="block16">“Sense buna hiç inanmadın,” diyor. “Bir saniyeliğine bile inanmadın. Benim... bilemiyorum, benim sağlıklı olduğum konusunda hep ısrar ettin.”</p>
	<p class="block16">Elini tutuyorum. “Eh, öylesin.”</p>
	<p class="block16">“Daha önce bana bunu kimse söylemedi,” diyor yumuşak bir sesle.</p>
	<p class="block16">“Bunu duymayı hak ediyorsun,” diyorum sertçe, ama gözlerim bulanmaya başlıyor. “Sen sağlıklısın, sevilmeye değer birisin, tanıdığım en iyi insansın.”</p>
	<p class="block16">Son kelimem ağzımdan çıkarken beni öpüyor.</p>
	<p class="block16">Ben de parmaklarımı tişörtüne batırırken öyle sert bir şekilde öpüyorum ki dudaklarım acıyor. Koridorda onu itip, yatakhanenin yakınındaki kapılardan birinden döşemesi tamamlanmamış bir odaya sokuyorum. Sonra kapıyı topuğumla kapatıyorum.</p>
	<p class="block16">Ben nasıl onun değerli olduğu konusunda ısrar ettiysem, Tobias da benim gücüm konusunda, sandığımdan çok daha büyük kapasitem olduğu konusunda ısrarlı olmuştu. Ve kimse öğretmemiş olsa da bunu yapanın aşk olduğunu, ne zaman doğru olduğunu biliyorum. Aşk seni olduğundan daha fazlası yapar, hayal edebileceğinden çok daha fazlası yapar.</p>
	<p class="block16">Bu doğru.</p>
	<p class="block16">Parmaklarını saçlarıma doluyor. Ellerim titriyor, ama Tobias’ın bunu fark etmesi, böylesi yoğun duygulara kapıldığımda nasıl korktuğumu fark etmesi umurumda bile değil.</p>
	<p class="block15">Tişörtünü sımsıkı kavrayıp onu kendime çekiyorum ve öpüşürken adını sayıklıyorum.</p>
	<p class="block16">Onun başka bir insan olduğunu unutuyorum. Tobias benden bir parçaya, kolum, gözüm ya da kalbim gibi hayati bir organıma dönüşüyor. Tişörtünü başının üzerinden çekip çıkarıyorum. Kendi tenimmiş gibi çıplak kalan teninde ellerimi dolaştırıyorum.</p>
	<p class="block16">O da tişörtümün eteğini kavrıyor, çıkarıyorum ve o anda küçücük olduğumu, düz göğüslerimi, hastalıklı sayılabilecek derecede solgun tenimi hatırlayarak geri çekiliyorum.</p>
	<p class="block16">Tobias, bana bakıyor. Bir açıklama beklentisiyle değil, daha çok odada seyredilmeye değer tek şey benmişim gibi bakıyor.</p>
	<p class="block16">Ben de ona bakıyorum, oysa gördüğüm her şey kendimi daha kötü hissetmeme neden oluyor. Tobias çok yakışıklı, tenine dökülen simsiyah dalgalı saçları bile onu bir sanat eserine dönüştürüyor. Bir saniye önce birbirimiz için yaratıldığımıza emindim. Belki hâlâ öyledir ama sadece giysilerimiz üzerimizdeyken.</p>
	<p class="block16">Tobias yine de bana aynı şekilde bakıyor.</p>
	<p class="block16">Gülümsüyor. Küçücük, utangaç bir gülümsemeyle bakıyor. Sonra ellerini belime yerleştirip beni kendine çekiyor. Başını eğip beni öperken parmaklarını karnımın üzerinde gezdiriyor, “Çok güzel,” diye fısıldıyor.</p>
	<p class="block16">Ve ona inanıyorum.</p>
	<p class="block15">Doğrulup dudaklarını dudaklarıma bastırıyor. Dudakları aralık, elleri çıplak tenimde, başparmağı kotumun üst düğme sinden içeri kayıyor. Göğsüne dokunuyorum, ona iyice sokulup kemiklerimi titreten nefesini dinliyorum.</p>
	<p class="block16">“Seni seviyorum, biliyorsun değil mi?” diyorum.</p>
	<p class="block16">“Biliyorum,” diye yanıtlıyor.</p>
	<p class="block16">Kaşlarını oynatarak eğiliyor ve bir koluyla bacaklarımı sarıp beni omzuna atıyor. Ağzımdan yarı sinirli yarı keyifli bir kahkaha kaçıyor. Beni odanın dibine taşıyıp hiç de özenli olmadan kanepeye fırlatmasına izin veriyorum.</p>
	<p class="block16">Yanıma uzandığında parmaklarımı göğüs kafesini saran alevlerin üzerinde dolaştırıyorum. Tobias çok güçlü, çok çevik, son derece kendinden emin.</p>
	<p class="block16">Ve o benim.</p>
	<p class="block16">Dudaklarımız birleşiyor.</p>
	<p class="block15">Birlikte olduğumuz süre boyunca sürekli çarpışıp duracağımızdan, eninde sonunda çarpışmanın etkisiyle paramparça olacağımızdan çok korkuyordum. Ama artık benim bir bıçak, onun da bileği taşı olduğunu biliyorum-</p>
	<p class="block16">Ben kolayca kırılamayacak kadar güçlüyüm ve ona her dokunuşumda biraz daha güçleniyorum, biraz daha keskinleşiyorum.</p>
	<h1 class="block14" id="toc_id_39">KIRK İKİNCİ BÖLÜM TOBIAS</h1>
	<p class="block15"><span class="text6">Otel odasindakî kanepede uyaninca İlk gördüğüm, </span>Tris’in köprücük kemiklerinin üzerinde uçan kuşlar oluyor. Soğuk nedeniyle gecenin bir yarısı yerden alıp üzerine geçirdiği tişörtü, yattığı tarafta hafifçe aşağı inmiş.</p>
	<p class="block16">Daha önce de sarılarak uyumuştuk, ama bu seferki farklı bir his. Öncekilerde birbirimizi rahatlatmak ya da korumak için sarılmıştık; bu sefer, birlikte olmak istediğimiz için buradayız. Ve tabii bir de yatakhaneye gidemeden uyuyakaldığımız için...</p>
	<p class="block16">Uzanıp parmak uçlarımla dövmelerine dokunduğumda gözlerini açıyor.</p>
	<p class="block16">Kolunu göğsüme sarıp kendini çekerek üzerime çıktığında sıcaklığını, yumuşaklığını, esnekliğini aynı anda, hissedebiliyorum.</p>
	<p class="block16">“Günaydın,” diyorum.</p>
	<p class="block16">“Şşş,” diyor. “Görmezden gelirsen, belki sabah olmaz.”</p>
	<p class="block16">Onu iyice kendime çekip ellerimi kalçalarına koyuyorum. Mahmur gözleri panikle kocaman açılıyor. Yanağından, sonra çenesinden, sonra boğazından öpüp, dudaklarımı birkaç saniye boynunda dolaştırıyorum. Elleri belimde kasılırken kulağımın içine derin bir nefes salıyor.</p>
	<p class="block16">Kendimi kaybetmek üzereyim. Beş, dört, üç...</p>
	<p class="block16">“Tobias,” diye fısıldıyor. “Bunu söylemekten nefret ediyorum, ama... bugün yapmamız gereken birkaç işimiz var.”</p>
	<p class="block16">“Bekleyebilir,” diyorum omzunda, sonra ilk dövmesini yavaşça öpüyorum.</p>
	<p class="block16">“Hayır, bekleyemez!” diyor.</p>
	<p class="block16">Kendimi mindere bıraktığımda, teni tenimde olmadığı için üşüdüğümü hissediyorum. “Öyle. Düşündüm de... Ağabeyin biraz nişan talimi yapabilir. Ne olur ne olmaz.”</p>
	<p class="block16">“Bu iyi bir fikir olabilir,” diyor sessizce. “Daha önce... ne bileyim, bir kere mi ateş etmiştir? İki mi?”</p>
	<p class="block16">“Ona öğretebilirim,” diyorum. “İyi olduğum bir şey varsa o da keskin nişancılığım. Hem bir şeyler yapmak ona iyi gelebilir.”</p>
	<p class="block16">“Teşekkürler,” diyor. Oturup parmaklarıyla saçlarını tarıyor. Sabah ışığında saçları, neredeyse altından eğrilmiş gibi çok daha parlak görünüyor. “Ondan hoşlanmadığını biliyorum, ama...”</p>
	<p class="block16">“Ama sen onun yaptıklarını unutursan,” diyorum elini elime alarak, “Aynısını ben de yapmaya çalışırım.”</p>
	<p class="block16">Gülümseyerek yanağımdan öpüyor.</p>
	<p class="block15">Duştan kalan suları avucumla ensemden sıyırıyorum. Tris, Caleb ve Christina’yla birlikte, yer altındaki GH bölgesinin eğitim odasındayız. İçerisi soğuk ve loş. Her yer ekipman, talim silahları, matlar, kasklar ve hedef tahtalarıyla dolu. İhtiyacımız olan her şey var. Piştovdan biraz daha büyük ve hantal bir idman tabancasını seçip Caleb’a uzatıyorum.</p>
	<p class="block16">Tris, parmaklarını benimkilere doluyor. Bu sabah her şey çok kolay. Her gülümseme, her gülüş, her kelime, her hareket. ..</p>
	<p class="block16">Bu geceki girişimimizden alnımızın akıyla çıkarsak, Chicago yarın güvende olacak. Büro sonsuza kadar değişecek. Ve Tris’le birlikte bir yerlere gidip kendimize yeni bir hayat kurabileceğiz. Belki silah ve bıçak karşılığında tornavida, çivi ve kürek takas edebileceğim bir yere gidebiliriz. Bu sabah kendimi çok şanslı hissediyorum. Şans benimle.</p>
	<p class="block16">“Gerçek kurşun atmıyor,” diyorum. “Ama kullanacağın tabancalara mümkün olduğunca benzer bir şekilde tasarlanmışa benziyor. Yani gerçekten ateş ediyormuş gibi hissedeceksin.”</p>
	<p class="block16">Caleb, elinde parçalanıp gidecekmiş gibi tabancayı parmaklarının ucuyla tutuyor.</p>
	<p class="block16">Gülüyorum. “Ders bir: Tabancadan korkma. İyice kavra. Daha önce de silah tutmuştun, unuttun mu? Ateş ederek Dostluk yerleşkesinden çıkmamızı sağlamıştın.”</p>
	<p class="block16">“Acemi şansıydı,” diyor Caleb, tabancayı elinde evirip çevirip her açıdan incelerken. Bir matematik problemi çözüyormuş gibi dili yanaklarında dolaşıyor. “Yetenekle alakası yoktu.”</p>
	<p class="block16">“Şans, şanssızlıktan iyidir,” diyorum. “Yeteneğin üzerine şimdi çalışabiliriz.”</p>
	<p class="block16">Tris’e bakıyorum. Bana sırıtıyor, sonra eğilip Christina’ya bir şeyler fısıldıyor.</p>
	<p class="block16">“Buraya yardıma mı geldin, yoksa oynamaya mı, Kasıntı?” diyorum. Sesimin çömez eğitmeni gibi çıktığının farkındayım, ama bu sefer espri olsun diye böyle konuşuyorum. “Yanlış hatırlamıyorsam, sağ kolunu geliştirmek için bu fırsatı kullanabilirsin. Sen de Christina.”</p>
	<p class="block16">Tris suratım asıyor, sonra ikisi birden gidip kendilerine silah seçiyorlar.</p>
	<p class="block16">“Pekâlâ, şimdi yüzünü hedefe dön ve tabancanın emniyetini aç,” diyorum. Odanın karşı tarafında, Cesurluk eğitim odasındakilerden çok daha gelişmiş bir hedef tahtası var. Üzerindeki yeşil, sarı ve kırmızı halkalar, kurşunun nereye isabet ettiğini anlamayı kolaylaştırıyor. “Önce doğal atışını görelim.”</p>
	<p class="block16">Caleb tabancasını tek eliyle doğrultuyor, ağır bir şey kaldırıyormuş gibi ayaklarını ve omuzlarını açıyor ve ateş ediyor. Tabanca geri teptiğinde kurşun tavana saplanıyor. Güldüğümü göstermemek için elimle ağzımı kapatıyorum.</p>
	<p class="block16">“Kıkırdaman gereksiz,” diyor Caleb rahatsız olarak.</p>
	<p class="block16">“Kitaplar sana her şeyi öğretemiyor, öyle değil mi?” diyor Christina. “Her şeyden önce, tabancayı iki elinle birden tutmalısın. Havalı görünmeyebilir, ama tavanı vurmak da hiç havalı değil.”</p>
	<p class="block16">“Havalı olmaya falan çalışmıyordum!”</p>
	<p class="block16">Christina dimdik duruyor, bacaklarını eşit bir şekilde açıyor ve iki kolunu birden doğrultuyor. Bir saniye kadar hedefe bakıp ateş ediyor. Talim kurşunu hedefin dış halkasına çarpıp yerde yuvarlanıyor. Kurşun, çarptığı yerde ışıklı bir iz bırakıyor. Keşke çömezlik eğitimlerinde benim de elimin altında böyle bir teknoloji olsaydı, diye düşünüyorum.</p>
	<p class="block16">“Vay, çok iyi,” diyorum. “Hedefinin etrafındaki havayı vurdun. Çok başarılı.”</p>
	<p class="block16">“Biraz paslandım,” diye kabul ediyor başarısızlığını Christina sırıtarak.</p>
	<p class="block16">“Bence öğrenmenin en kolay yolu, beni taklit etmek olur,” diyorum Caleb’a. Her zamanki doğal duruşumla kolaylıkla pozisyon alıyorum, iki kolumu birden kaldırıyorum, tabancayı tek elimle kavrarken, diğeriyle dengeyi sağlıyorum.</p>
	<p class="block16">Caleb beni taklit etmeye çalışıyor. Ayaklarını doğru bir şekilde yerleştirip bütün bedeniyle dikiliyor. Christina onunla ne kadar dalga geçerse geçsin, Caleb’ın analiz yeteneği onu başarılı kılıyor. Bana baka baka açısını, mesafesini, gerginliğini ve rahatlığını ayarlayarak her şeyi doğru yapmaya çalışıyor.</p>
	<p class="block16">“Güzel,” diyorum hazır olduğunda. “Şimdi ateş etmeye çalıştığın şeyden başka hiçbir şey düşünme.”</p>
	<p class="block16">Hedefin göbeğine bakıp beni yutmasına izin veriyorum. Aradaki mesafe benim için dert değil. Yakın veya uzak fark etmez, kurşun dümdüz gidecek. Derin bir nefes alıp kendimi hazırlıyorum, nefesimi salarken ateş ediyorum ve kurşun tam da nişan aldığım yere saplanıyor: Hedefin tam ortasındaki kırmızı halkayı vuruyorum.</p>
	<p class="block16">Caleb’ın denemesini seyretmek için geriye çekiliyorum. Doğru duruyor, tabancayı doğru tutuyor, ama çok kasılıyor, bu haliyle elinde silah olan bir heykeli andırıyor. Dişlerinin arasından nefesini çekip içinde tutarken ateş ediyor. Bu sefer tabanca geri teptiğinde önceki kadar sarsılmıyor ve kurşun hedefin hemen üzerine isabet ediyor.</p>
	<p class="block16">“Güzel,” diyorum yine. “Bence tek ihtiyacın biraz daha rahatlamak. Çok gerginsin.”</p>
	<p class="block16">“Bu konuda beni suçlayabilir misin?” diyor Caleb. Sesi titriyor, ama sadece son kelimesinde. Dehşete hapsolmuş biri gibi görünüyor. İki sınıfta öğrencilerin yüzündeki bu ifadeyi seyretmiştim, ama hiçbiri şu anda Caleb’ın üstlendiği görevle karşı karşıya değildi.</p>
	<p class="block16">Başımı iki yana sallayıp sessizce, “Tabii ki suçlayamam,” diyorum. “Ama bu gece rahatlayamazsan, Silah Laboratuvarı’na girememe ihtimalinin artacağını bilmelisin ve bunun kimseye faydası olmaz.”</p>
	<p class="block16">Caleb derin bir iç çekiyor.</p>
	<p class="block16">“Fiziksel teknik önemli,” diyorum. “Ama bu daha çok zihinsel bir oyun. Şanslısın, çünkü zihin oyunlarını çok iyi biliyorsun. Burada sadece ateş etme talimi değil, aynı zamanda odaklanma talimi yapıyorsun. Ve hayatın için savaşman gereken bir durumla karşılaştığında, bu odaklanma öylesine içine işleyecek ki her şey kendiliğinden olacak.”</p>
	<p class="block16">“Cesurlar’ın zihinsel eğitime bu kadar meraklı olduğunu bilmiyordum,” diyor Caleb. “Seni de görebilir miyim, Tris? Omzunda bir kurşun yarası olmadan herhangi bir şeye ateş ettiğini hatırlamıyorum.”</p>
	<p class="block16">Tris belli belirsiz gülümseyerek hedefin karşısına geçiyor. Onu Cesurluk eğitiminde ilk kez ateş ederken gördüğümde, bir kuş kadar çelimsiz ve beceriksiz görünüyordu. Ama o ince ve kırılgan yapısı gitti, yerine yine ince ama kaslı bir yapı geldi. Şimdi tabancayı kolaylıkla doğrultuyor. Bir gözünü kısıp nişan alıyor, ağırlığını dengeleyip ateş ediyor. Kurşun hedefin ortasından sadece birkaç santim sapıyor. Etkilendiği belli olan Caleb, kaşlarını hayranlıkla kaldırıyor.</p>
	<p class="block16">“Şaşkın şaşkın bakma!” diyor Tris.</p>
	<p class="block16">“Kusura bakma,” diyor Caleb. “Ben sadece... yani eskiden çok hantaldın, hatırlıyor musun? Artık öyle biri olmadığını nasıl gözden kaçırdığımı bilmiyorum.”</p>
	<p class="block16">Tris omuz silkiyor, ama başını başka tarafa çevirdiğinde yanaklarının kızardığım görebiliyorum. Duyduklarından mem-</p>
	<p class="block15">4 I 4 nun olmuş gibi görünüyor. Christina bir kez daha ateş ediyor, bu sefer hedefin ortasına daha yakın bir noktaya isabet ettiriyor.</p>
	<p class="block16">Caleb talime devam etsin diye geri çekiliyorum ve Tris’in yeniden ateş etmesini seyrediyorum. Tabancayı kaldırırken bedenindeki sert hatlara, ateş ettiğinde ne kadar dengeli durduğuna bakıyorum. Omzuna dokunup kulağına eğiliyorum. “Eğitimde tabanca geri tepip neredeyse yüzünü parçalayacaktı, hatırladın mı?” diye soruyorum.</p>
	<p class="block16">Pis pis sırıtarak başını sallıyor.</p>
	<p class="block16">“Eğitim sırasında bunu yaptığımı hatırlıyor musun?” dedikten sonra arkadan elimi uzatıp karnına bastırınca Tris nefesini tutuyor.</p>
	<p class="block16">Hızla dönüyor, parmaklarıyla çenemi tutup yüzünü kendininkine çekiyor. Öpüşürken Christina söyleniyor, ama ilk kez onu umursamıyorum.</p>
	<p class="block15">Atış taliminden sonra beklemekten başka yapabileceğimiz bir şey yok. Tris’le Christina, Reggie’den patlayıcıları alıp Caleb’a nasıl kullanılacağım öğretiyorlar. Sonra Matthew’la Cara bir haritanın üzerine kapanıp, Silah Laboratuvarı’na giden farklı yolları inceliyorlar. Christina’yla ben Amar, George ve Peter’la buluşup, bu akşam izleyeceğimiz güzergâhın üzerinden geçiyoruz. Tris, acil bir konsey toplantısına çağrılıyor. Matthew, gün boyunca Cara, Caleb, Tris, Nita, Reggie ve kendisini hafıza serumuna karşı aşılıyor.</p>
	<p class="block16">Yapmaya çalıştığımız şey üzerine düşünecek fazla zaman da yok: Bir devrimi durduracağız, deneyleri kurtaracağız, Büro’yu sonsuza kadar değiştireceğiz. Hepsi bu.</p>
	<p class="block16">Tris gittiğinde, ailesini buraya getirmeden önce son bir kez görmek üzere hastanede yatan Uriah’ın yanma gidiyorum.</p>
	<p class="block16">Oraya vardığımda içeri giremiyorum. Camın arkasından bakarken, onun uyuduğunu varsayıyorum. Sanki dokunduğumda uyanacak, gülümseyerek bir şaka yapacak. Oysa içeri girsem nasıl cansız yattığını, patlamanın onu Uriah yapan beyninin son parçasını da alıp götürdüğünü yakından hissedeceğim.</p>
	<p class="block16">Elimin titremesi belli olmasın diye yumruklarımı sıkıyorum.</p>
	<p class="block16">Koridorun diğer ucundan Matthew görünüyor. Elleri lacivert üniformasının cebinde yürüyor. Ağır adımlarla rahat yürüyor. “Selam.”</p>
	<p class="block16">“Merhaba,” diyorum.</p>
	<p class="block16">“Nita’yı aşılamaktan geliyorum,” diyor. “Bugün havası yerindeydi.”</p>
	<p class="block16">“Güzel.”</p>
	<p class="block16">Matthew, parmak eklemleriyle cama dokunuyor. “Eee... daha sonra ailesini getireceksin öyle mi? Tris söyledi.”</p>
	<p class="block16">Başımı sallıyorum. “Ağabeyiyle annesini.”</p>
	<p class="block15">Zeke ve Uriah’ın annesiyle bir kez tanışmıştım. Ufak tefek ama güçlü bir kadındı. Her şeyi abartısız ve sessizce karşıla yan nadir Cesurlardan biriydi. Ondan hem hoşlanmış, hem de korkmuştum.</p>
	<p class="block16">“Babası yok mu?” diye soruyor Matthew.</p>
	<p class="block16">“O küçükken ölmüş. Cesurlar arasında duyulmadık şey değil.”</p>
	<p class="block16">“Doğru.”</p>
	<p class="block16">Orada bir süre sessizce dururken yanımda olduğu için ona minnettarlık hissediyorum. Matthew sayesinde kederime yenik düşmüyorum. Cara, dün Uriah’ı benim öldürmediğimi söylerken haklıydı, bunu biliyorum, onu aslında ben öldürmedim, ama yine de kendimi öyle hissetmekten alamıyorum.</p>
	<p class="block16">“Sana bir şey soracaktım,” diyorum biraz sonra. “Neden bize yardım ediyorsun? Bundan doğrudan çıkar sağlamayacak biri için çok riskli bir iş yapıyoruz.”</p>
	<p class="block16">“Aslında çıkarım var,” diyor Matthew. “Uzun hikâye.”</p>
	<p class="block16">Kollarını göğsünde kavuşturuyor, sonra başparmağıyla boynundaki kordonu çekiştiriyor.</p>
	<p class="block16">“Bir kız vardı,” diyor. “Genetik hasarlıydı ve bu onunla çıkamayacağım anlamına geliyordu, anlıyor musun? Bizim en uygun eşler bulmamız, böylece genetik açıdan üstün nesiller yetiştirmemiz falan gerekiyor. Neyse, içimden isyan etmek geliyordu ve öte yandan yasak olana karşı daha büyük bir arzu duyuyordum, sonunda kızla çıkmaya başladık. Başta ciddiye bineceği aklımın ucundan bile geçmezdi, ama.</p>
	<p class="block16">“Sonra ciddiye bindi,” diye sözünü tamamlıyorum.</p>
	<p class="block16">Başıyla onaylıyor. “Aynen. Kız, beni yerleşkenin genetik hasarla ilgili yaklaşımının çarpık olduğuna ikna etti. Benden, hayatım boyunca olabileceğimden çok daha iyi bir insandı. Sonra saldırıya uğradı. Bir grup SG onu fena halde dövdü. Biraz ukala biriydi, olduğu yerde kalmaya asla razı gelmezdi. Sanırım dövülmesinin sebebi buydu. Ya da belki hiçbir sebebi yoktu, belki insanlar hiç sebebi yokken böyle şeyler yapıyorlardır. Bir sebep bulmaya çalışmak beni daha çok öfkelendirmekten öteye gitmiyor.”</p>
	<p class="block16">Boynunda oynadığı kordona daha dikkatli bakıyorum. Başından beri siyah olduğunu düşünmüştüm, ama yakından bakınca aslında yeşil olduğunu anlıyorum. Destek elemanlarının giydiği üniformanın yeşili.</p>
	<p class="block16">“Her neyse, çok kötü yaralandı, ama SG’lerden biri konsey üyelerinden birinin çocuğuydu. Tahrik edildiğini öne sürdü, bu sayede o ve diğerleri küçük bir kamu hizmeti cezasıyla paçayı sıyırdı, ama benim işim bitmemişti.” Her kelimesinde başını sallayarak kendini onaylıyor. “Onları, sırf kızı kendilerinden daha düşük gördükleri için serbest bırakmışlardı. Sanki SG’ler bir kızı değil, bir hayvanı dövmüşlerdi.”</p>
	<p class="block16">Sırtımdaki ürperme belime kadar iniyor. “Ne...”</p>
	<p class="block15">“Ona ne mi oldu?” Matthew yan yan bana bakıyor. “Hasarı tedavi etmek için ameliyat ederlerken, bir yıl sonra öldü. Talihsizlik bu ya enfeksiyon kaptı.” Ellerini indiriyor. “Öldüğü gün Nita’ya yardım etmeye başladım. Gerçi son planının iyiye hizmet etmediğini düşündüğümden, ona yardım etmedim. Ama öte yandan, onu durdurmak için gerekli çabayı da sarf etmedim.”</p>
	<p class="block16">Kafamdan, böyle durumlarda söylenmesi gereken şeyleri geçiriyorum. Üzgün olduğumu, onu anladığımı falan söylemek istiyorum, ama söyleyeceğim hiçbir şey bana doğru gelmiyor. Bunun yerine aramızdaki sessizliğin uzamasına izin veriyorum. Az önce anlattıklarına karşı yapabileceğim en düzgün şey, sessiz kalmam olabilir. Onun trajedisini körüklemek yerine, oluruna bırakmalıyım.</p>
	<p class="block16">“Öyle görünmediğimi biliyorum,” diyor Matthew. “Ama onlardan nefret ediyorum.”</p>
	<p class="block16">Çene kasları geriliyor. Daha önce onun sıcak biri olduğunu düşünmemiştim. Soğuk biri olarak da düşünmemiştim. Oysa şu anda sert bakışları ve soğuk nefesiyle, buza hapsolmuş bir adama benziyor.</p>
	<p class="block16">“Dahası yaptıklarının cezasını çektiklerini görmek istemesem. .. Caleb yerine bu akşam gönüllü olabilirdim. Onların hafıza serumuyla serseme dönmelerini, kim olduklarını unutmalarını istiyorum, çünkü o kız öldüğünde bütün bunları yaşadı.”</p>
	<p class="block16">“Kulağa adil bir cezaymış gibi geliyor,” diyorum.</p>
	<p class="block16">“Onları öldürmekten daha adil,” diyor Matthew. “Üstelik ben bir katil değilim.”</p>
	<p class="block15">Kendimi huzursuz hissediyorum. İyi tabiatlı bir maskenin arkasındaki gerçek bir yüzle, birinin en karanlık yanıyla her gün karşılaşmazsın. Karşılaştığında da kendini hiç iyi hissetmezsin.</p>
	<p class="block16">“Uriah’ın başına gelenlere üzüldüm,” diyor. “Sizi baş başa bırakayım.”</p>
	<p class="block16">Ellerini cebine sokup koridorda yürürken ıslık çalmaya başlıyor.</p>
	<h1 class="block14" id="toc_id_40">KIRK ÜÇÜNCÜ BÖLÜM TRIS</h1>
	<p class="block15"><span class="text6">AcİL </span>KONSEY TOPLANTISI, ÖNCEKİNDEN PEK FARKLI DEĞİL: Virüsün bu gece şehirlerin üzerine bırakılmasının karara bağlanması, hangi uçakların kullanılacağının tartışılması, zamanlamalar... Toplantıdan sonra David’le nezaketen bir şeyler konuştuktan sonra, diğerleri kahvelerini yudumlarken sessizce ayrılıp otele geri yürüyorum.</p>
	<p class="block16">Tobias, beni otel yatakhanesinin yakınındaki sera avluya götürüyor. Orada konuşarak, öpüşerek, tuhaf bitkileri inceleyerek biraz zaman geçiriyoruz. Randevulaşarak bir yerlere giden, oradan buradan konuşan, gülüşen insanlar gibi normal bir akşam yaşıyormuşuz gibi hissediyorum. Böylesi anları nadiren yaşamıştık. Çoğu zaman bir tehlikeden ötekine, hatta tehlikenin göbeğine koşmakla geçmişti. Ama ufukta, kendimizi tehlikeye atmamızın gerekmeyeceği bir zamanı görebiliyorum. Yerleşkedeki insanları sıfırlayıp burayı birlikte yeniden inşa edeceğiz. Belki o zaman, karmaşada beraber</p>
	<p class="block15">42 I olduğumuz gibi sakinlikte de beraber olup olamayacağımızı anlayacağız.</p>
	<p class="block16">Bunu öğrenmeyi çok istiyorum.</p>
	<p class="block16">Sonunda Tobias’ın gitme zamanı geliyor. Avludaki en yüksek basamakta dururken, o da en alt basamakta duruyor, böylece boylarımız eşitleniyor.</p>
	<p class="block16">“Bu gece seninle olamama fikri hiç hoşuma gitmiyor,” diyor. “Böylesi büyük bir şey karşısında seni yalnız bırakmak canımı sıkıyor.”</p>
	<p class="block16">“Ne yani? Üstesinden gelemeyeceğimi mi düşünüyorsun?” diyorum, bir parça savunmaya geçerek.</p>
	<p class="block15">“Öyle düşünmediğimi biliyorsun.” Ellerini yanaklarıma koyup alnını benimkine dayıyor. “Sadece bununla tek başına baş etmeni istemiyorum.”</p>
	<p class="block16">“Ben de tek başına Uriah’ın ailesiyle baş etmeni istemiyorum,” diyorum yumuşakça. “Ama sanırım bunları ayrı ayrı yapmamız gerekecek. Şeyden önce... bilirsin işte... Caleb’la vakit geçirebileceğim için seviniyorum. Aynı anda bir de senin için endişelenmek zorunda kalmayacağım.”</p>
	<p class="block16">“Öyle.” Tobias gözlerini yumuyor. “Yarını bekleyemiyorum. Geri döndüğümde, sen de planladığını yaptığında, sonrasına birlikte karar veririz.”</p>
	<p class="block15">“Sonrasının seninle yakından ilişkili olduğunu söyleyebilirim,” dedikten sonra onu öpüyorum. Elleri yanaklarımdan omuzlarıma, oradan da nazikçe belime kaydırıyor. Parmakları tişörtümün eteğini bulup ısrarlı ve sıcak dokunuşlarıyla tenime dokunuyor.</p>
	<p class="block16">Dudaklarımdaki dudaklarını, öpücüğünün tadını, tenini, göz kapaklarımın ardındaki turuncu ışığı, yeşilliklerin kokusunu, havayı saran ağırlığı aynı anda hissediyorum. Geri çekildiğimde gözlerini açıyor, her şeyi gözlerinde görüyorum. Rüyadaymış gibi gözlerindeki açık mavi kıvılcımları, kendimi yine güvende hissetmeme neden olan koyu mavilikleri görüyorum.</p>
	<p class="block16">“Seni seviyorum,” diyorum.</p>
	<p class="block16">“Ben de seni seviyorum,” diyor. “Görüşürüz.”</p>
	<p class="block16">Dudaklarımın kenarından öptükten sonra sera avludan ayrılıyor. Gün batana kadar gün ışığının ortasında öylece duruyorum.</p>
	<p class="block16">Şimdi ağabeyimle olma zamanı.</p>
	<h1 class="block14" id="toc_id_41">KIRK DÖRDÜNCÜ BÖLÜM TOBIAS</h1>
	<p class="block15"><span class="text6">AmAR VE GeORGE’lA BULUŞMADAN ÖNCE GİDİP EKRANLARI </span>kontrol ediyorum. Evelyn, topluluksuz destekçileriyle Bilgelik Merkezi’ne kapanmış, bir şehir haritasını inceliyor. Marcus’la Johanna, Michigan Bulvarı’nda, Hancock binasının kuzeyindeki bir binada bir toplantı düzenliyor.</p>
	<p class="block16">Hangisini sıfırlamaya karar vereceğim birkaç saate kadar ikisinin de oldukları yerde kalmalarını umuyorum. Amar, Uriah’ın ailesini bulup aşılamamız ve gittiğimiz fark edilmeden yerleşkeye dönebilmemiz için bir saatlik süre verdi, o yüzden sadece annem ya da babam için zamanım kalacak.</p>
	<p class="block15">Dışarıda kar yağıyor, kar taneleri rüzgârla kaldırımların üzerinde uçuşuyor. George bana bir tabanca uzatıyor.</p>
	<p class="block16">“Şu anda şehir çok tehlikeli,” diyor. “Şu Yandaşların eylemleri falan.”</p>
	<p class="block16">Ne olduğuna bakmadan tabancayı alıyorum.</p>
	<p class="block16">“Planı biliyor musun?” diye soruyor. “Küçük kontrol odasından seni izleyeceğim. Bakalım bu gece ne kadar işe yarayacağım, çünkü kar kamera görüntülerini izlemeyi zorlaştıracak.” “Peki diğer güvenlik görevlileri nerede olacak?”</p>
	<p class="block16">“Kafa çekmeye giderler belki,” diye omuz silkiyor George. “Bu gece onlara izin verdim. Hiçbiri kamyonun gittiğini fark etmeyecek. Her şey yolunda gidecek, söz veriyorum.”</p>
	<p class="block16">Amar sırıtıyor. “Pekâlâ, hadi atlayın.”</p>
	<p class="block16">George, Amar’ın kolunu sıkıp bize el sallıyor. Diğerleri Amar’ın peşinden dışarıdaki kamyona giderken George’u kolundan yakalayıp durduruyorum. Şaşırarak bana bakıyor.</p>
	<p class="block16">“Sakın sorma, çünkü cevap vermeyeceğim,” diyorum. “Ama kendini hafıza serumuna karşı aşıla, tamam mı? Hem de hemen. Matthew sana yardım edebilir.”</p>
	<p class="block16">George kaşlarını çatıyor.</p>
	<p class="block16">“Sadece dediğimi yap,” dedikten sonra hızla kamyona koşuyorum.</p>
	<p class="block16">Kar taneleri saçlarıma yapışıyor. Her nefesimde ağzımdan buharlar çıkıyor. Kamyona varmadan Christina bana çarpıyor ve cebime bir şey kaydırıyor. Küçük bir şişe.</p>
	<p class="block16">Yolcu koltuğuna geçerken Peter’ın gözlerini üzerimde hissediyorum. Neden bizimle gelmek için bu kadar can attığını hâlâ bilmiyorum, ama onu gözümden ayırmamam gerektiğinden eminim.</p>
	<p class="block16">Kamyonun içi sıcak, kısa süre sonra tenimizdeki kar taneleri boncuk boncuk erimeye başlıyor.</p>
	<p class="block16">“Kura çektik sana çıktı,” diyen Amar, üzerinde damarlar gibi parlak ve karmaşık çizgiler olan cam bir tablet veriyor. Yakından baktığımda çizgilerin sokaklar olduğunu görüyorum. Aralarındaki en parlak çizgi, güzergâhımızı gösteriyor. “Haritadan sen sorumlusun.”</p>
	<p class="block16">“Haritaya ihtiyacın mı var?” Kaşlarımı kaldırıyorum. “Doğrudan şu dev binalara doğru sürmek aklına gelmedi mır</p>
	<p class="block16">Amar suratını ekşitiyor. “Şehre doğrudan gitmeyeceğiz, ara yollardan süreceğiz. Şimdi çeneni kapa ve haritayla ilgilen.”</p>
	<p class="block16">Haritadaki mavi nokta, konumumuzu temsil ediyor. Amar kamyonu çalıştırıp artık hızla yağdığı için önümüzdeki birkaç metrenin ötesini göremediğim karın içine doğru sürüyor.</p>
	<p class="block16">Yanından geçtiğimiz binalar, beyaz örtünün altında görünüp kaybolan kapkara şekillere benziyor. Amar hızlı sürüyor, kamyonun ağırlığının dengemizi koruyacağına güveniyor. Kar taneleri arasından, ilerideki şehrin ışıklarını görebiliyorum. Ne kadar yakın olduğumuzu unutmuşum, çünkü şehir sınırlarının dışında her şey fazlasıyla farklı.</p>
	<p class="block16">“Geri gittiğimize inanamıyorum,” diyor Peter sessizce. Bizden bir tepki ya da yanıt beklemediği çok açık.</p>
	<p class="block16">“Ben de,” diyorum, çünkü bu doğru.</p>
	<p class="block16">Büronun, dünyanın geri kalanıyla arasına koyduğu mesafe, hatıralarımıza karşı yürütmeye niyetlendiği savaşla aramızda korkunç bir boşluk yaratıyor. Belli belirsiz, ama her hâlükârda sinsi bir boşluk. Bize yardım etme kapasitesine sahip olmalarına rağmen, topluluklarımızın paramparça olmasına izin verdiler. Ölmemize izin verdiler. Birbirimizi öldürmemize izin verdiler. Ancak kabul edilebilir düzeydeki genetik materyal yok olmakla karşı karşıya kaldığında, müdahale etmeye karar veriyorlar.</p>
	<p class="block16">Amar kamyonu, sağımızdaki yüksek beton duvara yakın durarak demiryolu rayları üzerinde sürerken oturduğumuz yerde öne arkaya savruluyoruz.</p>
	<p class="block16">Dikiz aynasından Christina’ya bakıyorum. Sağ dizi zıplayıp duruyor.</p>
	<p class="block15">Kimin hafızasını sileceğimi hâlâ bilmiyorum: Marcus’un mu, yoksa Evelyn’in mi?</p>
	<p class="block16">Genellikle en az bencilce olana karar vermeye çalışırım, ama karşımdaki her iki seçenek de bir şekilde bencillik olacakmış gibi geliyor. Marcus’u sıfırlamak, nefret ettiğim adamı ve dünyadan korkuyu silmek anlamına gelecek. Onun etkisinden kurtulmuş olacağım.</p>
	<p class="block16">Evelyn’i sıfırlamak, onu yepyeni bir anne yapacak. Beni terk etmeyen, intikam ateşiyle kararlar vermeyen ya da güvenmesini gerektirmeyecek şekilde herkesi kontrol altına çalışmayan bir anne.</p>
	<p class="block16">Her şekilde, ikisi birden sıfirlansa çok daha işime yarar. Ama bunun şehre ne faydası olur?</p>
	<p class="block16">Artık hiçbir şey bilmiyorum.</p>
	<p class="block15">Amar, rayların üzerinde kamyonu sürerken ellerimi ısıtmak için klimaya tutuyorum. Gelirken gördüğümüz terk edilmiş tren vagonunun gümüş renkli panellerinde farlarımızın yansımasını görebiliyorum. Yere bir çizgi çizilmiş gibi dış dünyanın bittiği ve deneyin başladığı noktaya varıyoruz.</p>
	<p class="block16">Amar, o çizgi orada değilmiş gibi sürmeye devam ediyor. Sanırım Amar yeni dünyasına alıştıkça, sınır çizgisi onun için silinip gitti. Bense gerçeklerden yalanlara, erişkinliğimden çocukluğuma geçiyormuşum gibi hissediyorum. Kaldırım, cam ve metalden oluşan arazinin boş topraklara dönüştüğünü görüyorum. Kar yağışı artık hafiflediği için ileride belli belirsiz şehir manzarasını seçebiliyorum. Binalar, bulutlardan sadece bir ton daha koyu.</p>
	<p class="block16">“Zeke’yi bulmak için nereye gitmeliyiz?” diye soruyor Amar.</p>
	<p class="block16">“Zeke’yle annesi muhalefete katıldı,” diyorum. “Yani asilerin çoğunluğu neredeyse, orada olduklarına bahse girebilirim.”</p>
	<p class="block16">“Kontrol odasındakiler, çoğunun Hancock binasının yakınlarındaki bir binaya yerleştiklerini söylüyor. Nehrin kuzeyinde. İpte kaymaya ne dersin?”</p>
	<p class="block16">“Kesinlikle olmaz,” diyorum.</p>
	<p class="block16">Amar gülüyor.</p>
	<p class="block16">Şehre varmamız bir saatimizi daha alıyor. Uzakta Hancock binasını gördüğümde iyice gerilmeye başlıyorum.</p>
	<p class="block16">“Şey... Amar?” diyor Christina arkadan. “Bunu söylemekten nefret ediyorum, ama gerçekten durmamız lazım. Yani bilirsin işte... Çiş.”</p>
	<p class="block16">“Şimdi mi?” diye soruyor Amar.</p>
	<p class="block16">“Evet. Birden geliverdi.”</p>
	<p class="block16">Amar derin bir iç çekip, kamyonu yolun kenarına çekiyor.</p>
	<p class="block16">“Siz burada kalın ve sakın dışarı bakmayın!” diyor Christina, kamyondan inince.</p>
	<p class="block16">Gölgesinin kamyonun arkasına dolanmasını seyrederken bekliyorum. Tekerlekleri yararken tek hissettiğim kamyondaki hafif sarsıntı. O kadar belli belirsiz ki sadece ben hissediyorum, çünkü ne yaptığım sadece ben biliyorum. Christina geri döndüğünde, ceketindeki karlan silkeliyor ve gülümsüyor.</p>
	<p class="block16">Bazen insanları korkunç bir sondan kurtarmanın tek yolu, bir insanın bu konuda bir şeyler yapmaya gönüllü olmasıdır. Yapacağı bir şey, yalandan tuvaletinin geldiğini söylemesi olsa bile.</p>
	<p class="block16">Amar hiçbir şey olmadan birkaç dakika yola devam ediyor. Sonra kamyon sarsılıyor ve tümseklerin üzerinden geçiyormuş gibi zıplamaya başlıyor.</p>
	<p class="block16">“Kahretsin,” diyor Amar, hız göstergesine bakarken. “Buna inanamıyorum.”</p>
	<p class="block16">“Lastik mi patladı?” diye soruyorum.</p>
	<p class="block16">“Evet,” deyip derin bir iç çekiyor ve frene basarak kamyonu yolun kenarında durduruyor.</p>
	<p class="block16">“Bir bakayım,” diyorum. Yolcu koltuğundan atlayıp kamyonun arkasına geçiyorum. Arka lastikler, Christina’nın yanında getirdiği bıçak sayesinde dümdüz olmuş. Arka camdan içeri bakıp tek bir yedek lastik olduğunu görünce, yolcu kapısına dönüp kötü haberi veriyorum.</p>
	<p class="block16">“Arkadaki iki lastik birden patlamış ve sadece tek bir yedek lastiğimiz var,” diyorum. “Kamyonu bırakıp yeni bir tane bulmamız gerekecek.”</p>
	<p class="block16">“Kahretsin!” Amar, direksiyonu yumrukluyor. “Bunun için zamanımız yok. Hafıza serumu serbest bırakılmadan önce Zeke ve Christina’nın ailesinin aşılanmasını sağlamalıyız, yoksa planımız hiçbir işe yaramayacak.”</p>
	<p class="block16">“Sakinleş,” diyorum. “Başka bir aracı nereden bulabileceğimi biliyorum. Siz yaya devam edin, ben de gidip bir araç bulayım, ne dersin?”</p>
	<p class="block16">Amar’ın yüzü ışıldıyor. “İyi fikir.”</p>
	<p class="block16">Kamyonun yanından uzaklaşmadan önce tabancamda kurşun olup olmadığını kontrol ediyorum. Gerçi buna ihtiyacım olacağını sanmıyorum. Hepsi kamyondan iniyor. Amar soğukta titremeye başlayıp olduğu yerde zıplamaya başlıyor.</p>
	<p class="block16">Saatime bakıyorum. “Onları ne zamana kadar aşılaman gerekiyor?”</p>
	<p class="block16">“George’un programına göre, şehrin sıfırlanmasına bir saat kadar kaldı,” diyor Amar. Emin olmak için o da saatine bakıyor. “Zeke’yle annesinin sıfırlanarak, yas tutmamalarım sağlamaya karar verirsen, seni suçlamam. İstersen bunu yapabilirim.”</p>
	<p class="block16">Başımı iki yana sallıyorum. “Bunu onlara yapamam. Acı çekmeyecekler belki, ama bir yalanı yaşayacaklar.”</p>
	<p class="block16">“Hep söylediğim gibi,” diyor Amar gülümseyerek. “Kasıntı, hep Kasıntı’dır.”</p>
	<p class="block16">“Onlara... neler olduğunu anlatmazsan sevinirim. En azından ben gelene kadar,” diyorum. “Sadece aşıla, olur mu? Onlara kendim anlatmak istiyorum.”</p>
	<p class="block16">Amar’ın gülümsemesi hafifçe soluyor. “Tabii. Olur.”</p>
	<p class="block16">Tekerleklere bakarken ayakkabılarım ıslanmıştı, şimdiyse buz gibi zemine her basışımda ayaklarım sızlıyor. Tam yürüyerek uzaklaşacakken Peter konuşuyor.</p>
	<p class="block16">“Seninle geliyorum,” diyor.</p>
	<p class="block16">“Ne? Neden?” Kızgın gözlerle ona bakıyorum.</p>
	<p class="block16">“Kamyon ararken yardıma ihtiyacın olabilir,” diyor. “Burası büyük bir şehir.”</p>
	<p class="block16">Amar’a bakıyorum, ama o omuz silkmekle yetiniyor. “Adam haklı.”</p>
	<p class="block16">Peter bana sokulup, sadece benim duyabileceğim bir şekilde mırıldanıyor. “Ve bir şeyler planladığını onlara söylememi istemiyorsan, itiraz etme.”</p>
	<p class="block16">Gözleri, hafıza serumunu taşıdığım ceketimin cebine kayıyor.</p>
	<p class="block16">Sıkıntıyla iç çekiyorum. “İyi. Ama ne dersem yapacaksın.”</p>
	<p class="block16">Amar’la Christina’nın Hancock binasına doğru yürüdüklerini görüyorum. Bizi göremeyecek kadar uzaklaştıklarında birkaç adım gerileyip şişeyi korumak için elimi cebime sokuyorum.</p>
	<p class="block16">“Kamyon falan aramayacağım,” diyorum. “Bunu zaten anlamışsındır. Planıma yardım edecek misin, yoksa seni vurmam mı gerekecek?”</p>
	<p class="block16">“Ne planladığına bağlı.”</p>
	<p class="block16">Ne yapacağımdan kendim bile emin değilken bir cevap bulmak zor. Dönüp Hancock binasına bakıyorum. Sağ tarafımda Topluluksuzlar, Evelyn ve onun ölüm serumu var. Sol tarafımdaysa Yandaşlar, Marcus ve yeniden yapılanma planı var.</p>
	<p class="block16">Hangi tarafta daha büyük etkim olur? Hangi tarafta daha büyük bir fark yaratırım? Kendime sormam gereken sorular bunlar. Oysa tek sorduğum, çaresizce kimi yok etmek istediğim.</p>
	<p class="block16">“Devrimi durduracağım,” diyorum.</p>
	<p class="block16">Sağa döndüğümde Peter da ardımdan geliyor.</p>
	<h1 class="block14" id="toc_id_42">KIRK BEŞİNCİ BÖLÜM TRIS</h1>
	<p class="block15"><span class="text6">Ağabeyim mİkroskobun üzerine eğilmiş, gözünü merceğe </span>dayamış, duruyor. Mikroskobun altından sızan ışık yüzünde tuhaf gölgeler oluşturuyor, onu olduğundan çok daha yaşlı gösteriyor.</p>
	<p class="block16">“Kesinlikle bu,” diyor. “Yani saldırı simülasyonu serumu. Hiç kuşkum yok.”</p>
	<p class="block16">“Başka birinin de onaylaması her zaman iyidir,” diyor Matthew.</p>
	<p class="block16">Ölmek üzere olan ağabeyimin yanındayım. Ve o serum analizi yapıyor. Bu tam bir aptallık.</p>
	<p class="block16">Caleb’ın neden buraya gelmek istediğini biliyorum: Hayatını iyi bir amaç uğruna feda ettiğinden emin olmak istiyor. Onu suçlayamam. Bildiğim kadarıyla, bir şey için öldüğünde ikinci bir şansın olmaz.</p>
	<p class="block15">“Bana aktivasyon kodunu tekrar söyle,” diyor Matthew. Şifre hafıza serumu silahını aktive edecek ve başka bir düğme onu anında imha edecek. Matthew, buraya geldiğimizden beri her birkaç dakikada bir Caleb’a bunları tekrarlatıyor.</p>
	<p class="block16">“Bir dizi rakamı hatırlamak benim için dert değil!” diye itiraz ediyor Caleb.</p>
	<p class="block16">“Bundan eminim. Ama ölüm serumu devreye girdiğinde ruh halinin nasıl olacağını bilmiyoruz ve bu şifreleri beynine kazıman gerekiyor.”</p>
	<p class="block16">Caleb, ölüm serumu sözünü duyunca irkildiğinde başımı eğip ayakkabılarıma bakıyorum.</p>
	<p class="block16">“080712,” diyor Caleb. “Sonra yeşil düğmeye basacağım.”</p>
	<p class="block16">Cara şu anda kontrol odasındakilerle takılıyor, böylece içeceklerine barış serumu katabilecek ve herkes kendinden geçtiğinde yerleşkenin ışıklarını kapatacak. Tıpkı birkaç hafta önce NitaylaTobias’ın yaptığı gibi. Işıkları kapattığında, karanlıkta kameralara görünmeden Silah Laboratuvarı’na koşabileceğiz.</p>
	<p class="block16">Karşımdaki laboratuvar masasında, Reggie’nin bize verdiği patlayıcılar duruyor. Çok sıradan görünüyorlar. Kenarlarında metal kıskaçları olan siyah bir kutu ve bir uzaktan kumanda. Kıskaçlar laboratuvarın ikinci kapısına tutunacak, çünkü birinci kapı saldırıdan beri tamir edilmedi.</p>
	<p class="block16">“Sanırım hepsi bu kadar,” diyor Matthew. “Şimdi tek yapmamız gereken, biraz beklemek.”</p>
	<p class="block16">“Matthew,” diyorum. “Bizi biraz yalnız bırakabilir misin?”</p>
	<p class="block16">“Elbette,” diye gülümsüyor Matthew. “Zamanı gelince geri dönerim.”</p>
	<p class="block16">Kapıyı ardından kapatıyor. Caleb, steril tuluma, patlayıcılara, bunları taşıyacağı sırt çantasına dokunuyor. Hepsini sıraya dizip orasını burasını düzeltiyor.</p>
	<p class="block16">“Küçükken Dürüstlük oynadığımız günleri düşünüp duruyorum,” diyor. “Seni oturma odasındaki bir sandalyeye oturtup sorular sorardım. Hatırladın mı?”</p>
	<p class="block16">“Evet,” diyorum. Kalçamı laboratuvar masasına dayıyorum. “Bileğimdeki nabzı bulur, yalan söyleyip söylemediğimi bileceğini söylerdin, çünkü Dürüstler yalan söylendiğini her zaman anlar. Pek hoş değildi.”</p>
	<p class="block16">Caleb gülüyor. “Bir keresinde, okul kütüphanesinden bir kitap aşırdığını itiraf etmiştin ve tam o sırada annem eve gelmişti-”</p>
	<p class="block16">“Ve ben de kütüphaneciye gidip özür dilemek zorunda kalmıştım!” Ben de gülüyorum. “Kütüphaneci çok fenaydı. Herkese küçük hanım ya da küçük bey diye hitap ederdi.”</p>
	<p class="block16">“Ama beni severdi. Kütüphanede görevli olup öğle yemeği saatinde kitapları raflara yerleştirmem gerekirken, aslında kitaplıkların arasına sinip okuduğumu biliyor muydun? Kütüphaneci kadın birkaç kez beni yakaladı, ama hiçbir şey söylemedi.” “Sahi mi?” Göğsümde küçük bir sızı hissediyorum. “Bunu bilmiyordum.”</p>
	<p class="block16">“Birbirimiz hakkında bilmediğimiz çok şey var sanırım.” Parmaklarıyla masada tempo tutuyor. “Keşke birbirimize daha dürüst olabilseydik.”</p>
	<p class="block16">“Keşke.”</p>
	<p class="block16">“Artık çok geç, öyle değil mi?” Başını kaldırıp bana bakıyor.</p>
	<p class="block16">“Her şey için değil.” Laboratuvar masasından bir sandalye çekip oturuyorum. “Hadi Dürüstlük oynayalım. Ben bir soru yanıtlayacağım, sonra sen de aynısını yapacaksın. Tabii dürüstçe.”</p>
	<p class="block16">Biraz kızgın görünüyor, ama yine de oyuna katılıyor. “Tamam. Su izlerini silerken olduğunu iddia ettiğin zaman mutfak camını nasıl kırmıştın?”</p>
	<p class="block16">Gözlerimi deviriyorum. “Buna mı dürüst bir cevap istiyorsun? Hadi ama Caleb.”</p>
	<p class="block16">“Tamam, peki.” Boğazını temizliyor, ciddiyetle dolu yeşil gözlerini benimkilere dikiyor. “Beni gerçekten affettin mi, yoksa sadece ölmek üzere olduğum için mi affettiğini söylüyorsun?”</p>
	<p class="block16">Kucağımdaki ellerime bakıyorum. Ona karşı nazik ve neşeli davranabiliyorsam, bunun sebebi Bilgelik Merkezi’nde yaptıklarını hatırladığım anda hepsini beynimin gerilerine itip durmam. Oysa buna affetmek denemez. Onu affetmiş olsaydım, olan biteni nefret duymadan düşünebilirdim, öyle değil mi?</p>
	<p class="block16">Ya da belki affetmek, sadece canının yanması ve kızgınlığın geçene kadar, yapılan yanlış unutulana kadar acı hatıraları sürekli bir kenara itmektir.</p>
	<p class="block16">Caleb’ın hatırına İkincisine inanmayı seçiyorum.</p>
	<p class="block16">“Evet, affettim,” diyorum. Biraz susuyorum. “Ya da en azından bunu çok istiyorum ve bence ikisi de aynı yola çıkıyor.”</p>
	<p class="block16">Rahatlamış görünüyor. Yerime oturabilsin diye sandalyeden kalkıyorum. Ona ne sormak istediğimi biliyorum. Kendini feda etmeye gönüllü olduğundan beri biliyorum.</p>
	<p class="block16">“Bunu yapmanın en önemli nedeni ne?” diyorum. “En önemli nedeni?”</p>
	<p class="block16">“Bunu bana sorma, Beatrice.”</p>
	<p class="block16">“Bu bir tuzak soru değil,” diyorum. “Seni affetmekten vazgeçmeme neden olmayacak. Sadece bilmem gerekiyor.”</p>
	<p class="block16">Steril tulum, patlayıcılar ve sırt çantası, çizikler içindeki metal yüzey üzerinde aramızda duruyor. Caleb bunlarla içeri girecek ve bir daha çıkamayacak.</p>
	<p class="block16">“Sanırım, yaptıklarımdan dolayı duyduğum vicdan azabından kaçmanın tek yolu bu,” diyor. “Böylesine kurtulmak istediğim başka hiçbir şey olmamıştı.”</p>
	<p class="block16">Sözleri içimi acıtıyor. Bunu söyleyeceğinden korkuyordum. Zaten başından beri böyle söyleyeceğinden emindim. Keşke söylemeseydi.</p>
	<p class="block16">Köşedeki diyafondan biri konuşuyor. “Yerleşke sakinlerinin dikkatine. Sabah beşe kadar sürecek acil koruma prosedürü başlıyor. Tekrar ediyorum, sabah beşe kadar sürecek acil koruma prosedürü başlıyor.”</p>
	<p class="block16">Caleb’la bakışırken telaşlıyız. Matthew kapıyı açıyor.</p>
	<p class="block16">“Lanet olsun,” diyor. Sonra daha yüksek sesle bağırıyor, “Kahretsin!”</p>
	<p class="block16">“Acil koruma mı?” diyorum. “Saldırı girişiminde olanla aynı şey mi?”</p>
	<p class="block16">“Temel olarak. Bu, koridorlarda hâlâ karmaşa varken ve güvenlik önlemlerini henüz arttırmamışlarken hemen şimdi gitmemiz gerektiği anlamına geliyor,” diyor Matthew.</p>
	<p class="block16">“Neden böyle bir şey yaptılar?” diye soruyor Caleb.</p>
	<p class="block16">“Virüsü serbest bırakmadan önce güvenliği arttırmak istemiş olabilirler,” diyor Matthew. “Ya da belki yapmaya çalıştığımız şeyi fark etmişlerdir. Yalnız bunu bilselerdi, muhtemelen şimdiye kadar tutuklanmış olurduk.”</p>
	<p class="block16">Caleb’a bakıyorum. Onunla geçirebileceğimiz dakikalar, dallarında kuruyan yapraklar gibi düşmeye başlıyor.</p>
	<p class="block16">Odayı geçip tezgâhın üzerinden tabancalarımızı alıyorum, ama dün Tobias’ın söylediği bir şey beynimin gerisini tırtıklıyor. Fedakârlar’a göre, birinin sana sevgisini göstermesinin tek yoluysa, ancak o zaman kendini senin için feda etmesine izin verilmelidir.</p>
	<p class="block16">Oysa şu anda Caleb için tek yol bu değil.</p>
	<h1 class="block14" id="toc_id_43">KIRK ALTINCI BÖLÜM TOBIAS</h1>
	<p class="block15">AYAKLARIM KARLI KALDIRIMDA KAYIYOR.</p>
	<p class="block16">“Dün kendini aşılatmadın,” diyorum Peter’a.</p>
	<p class="block16">“Hayır, aşılatmadım,” diye yanıtlıyor.</p>
	<p class="block16">“Neden?”</p>
	<p class="block16">“Sana niye söyleyeyim?”</p>
	<p class="block16">Başparmağımla cebimdeki şişenin kapağına dokunuyorum, “Benimle geldin, çünkü hafıza serumunun bende olduğunu biliyordun, değil mi? Sana vermemi istiyorsan, bir açıklama yapman fena olmaz.”</p>
	<p class="block16">Daha önce yaptığı gibi yine cebime bakıyor. Christina’nın bana şişeyi verdiğini görmüş olmalı. “Senden onu almayı tercih ederim.”</p>
	<p class="block16">“Hiç durma.” Gözlerimi yukarı kaldırıp, binaların kenarından savrulan kar tanelerini seyrediyorum. Hava karanlık, ay ışığı etrafı görmeye yetiyor. “Dövüşte iyi olduğunu düşünebilirsin, ama inan bana beni dövecek kadar iyi değilsin.”</p>
	<p class="block16">Bir anda beni sertçe ittiğinde karlı zeminde kayıp düşüyorum. Tabancam yuvarlanıp karların içine gömülüyor. Ukalalığımın sonu, diye düşünürken ayağa kalkıyorum. Perer yakamdan tuttuğu gibi beni öne çekince yine kayıyorum, fakat bu sefer dengemi koruyarak dirseğimi karnına geçiriyorum. Güçlü tekmesini bacağıma indiriyor, kaslarımın uyuştuğunu hissediyorum, sonra ceketimin önünden tutarak beni kendine çekiyor.</p>
	<p class="block16">Eliyle serumu almak için cebimi karıştırıyor. Onu itiyorum, ama ayağını yere sağlam basıyor ve tekme attığı bacağım hâlâ uyuşuk. Öfkeli bir homurdanmayla serbest kolumu kaldırıp dirseğimle ağzına vuruyorum. Korkunç bir sızı bütün koluma yayılıyor, çünkü dirseğim doğrudan dişlerine denk geldi, ama buna değerdi. Peter acıyla haykırıyor, iki eliyle yüzünü tutup arka üstü kaldırıma kayıyor.</p>
	<p class="block16">“Çömezken neden dövüşleri kazandığını biliyor musun?” diyorum ayağa kalkarken. “Çünkü acımasızsın. Çünkü insanların canını yakmaktan zevk alıyorsun. Ve özel olduğunu, etrafındaki herkesin seni kadar acımasız seçimler yapamayacak kadar korkak olduğunu sanıyorsun.”</p>
	<p class="block16">Ayaklanmaya çalıştığında yan tarafına indirdiğim tekmeyle yine yere seriyorum. Sonra ayağımı göğsüne, tam boğazının altına bastırıyorum. Gözlerimiz buluşuyor. Sanki içinde hiçbir kötülük yokmuş gibi masum ve kocaman gözlerle bakıyor.</p>
	<p class="block15">“Özel falan değilsin,” diyorum. “Ben de insanların canını yakmaktan hoşlanıyorum. Ben de en acımasız seçimleri yapa bilirim. Aramızdaki fark, benim bundan arada sırada hoşlanmamam, seninse hep zevk alman ve bu seni şeytanın ta kendisi yapıyor.”</p>
	<p class="block16">Üzerinden atlayıp tekrar Michigan Bulvarı’na doğru yürümeye başlıyorum. Ama daha birkaç adım atmama kalmadan sesini duyuyorum.</p>
	<p class="block16">“Bu yüzden o serumu istiyorum,” diyor titrek sesiyle.</p>
	<p class="block16">Duruyorum. Arkama dönmüyorum. Şu.anda onun yüzünü görmek istemiyorum.</p>
	<p class="block16">“O serumu istiyorum, çünkü böyle olmaktan nefret ediyorum,” diyor. “Kötü şeyler yapmaktan, bundan zevk almaktan, sonra neden böyle biri olduğumu merak etmekten sıkıldım. Bitmesini İstiyorum. Yeniden başlamak istiyorum.”</p>
	<p class="block16">“Ve bunun ödlekçe bir tavır olmadığını düşünüyorsun, öyle mi?” diyorum omzumun üzerinden.</p>
	<p class="block16">“Artık umurumda bile değil,” diyor.</p>
	<p class="block16">Cebimdeki şişeyi parmaklarımın arasında çevirirken, öfkenin içimde kabardığını hissedebiliyorum. Patlayacak gibi oluyorum. Ayağa kalkıp üzerindeki karları silkelediğini duyuyorum.</p>
	<p class="block16">“Bana bir daha yamuk yapmaya kalkma,” diyorum. “Her şey bittikten sonra, söz veriyorum, kendini sıfırlamana fırsat vereceğim. Beni bunu yapmaktan alıkoyan hiçbir neden yok.”</p>
	<p class="block16">Başım sallıyor. Sonra taze karların üzerinden, annemi son gördüğüm binaya doğru yürümeye devam ediyoruz.</p>
	<p class="block15">TRIS</p>
	<p class="block15"><span class="text6">Etrafta İnsanlar olmasina rağmen, koridorda sinir </span>bozucu bir sessizlik var. Bir kadın omzuma çarpıp yarım ağızla özür dilediğinde, birbirimizi kaybetmeyelim diye Caleb’a iyice sokuluyorum. Bazen, dünya sırf bir dizi gövdeden ibaretmiş gibi görünmesin diye birkaç santim daha uzun olmayı diliyorum.</p>
	<p class="block16">Hızla ilerliyoruz ama dikkat çekmemeye çalışıyoruz. Daha çok güvenlik görevlisi gördükçe içimdeki gerginlik artıyor, içinde steril tulum ve patlayıcıların olduğu sırt çantası, yürürken Caleb’ın sırtında zıplıyor. İnsanlar her yöne koşuşturuyor, ama biraz sonra hiç kimsenin girme ihtiyacı duymadığı bir koridora varıyoruz.</p>
	<p class="block16">“Sanırım Cara’nın başına bir şeyler geldi,” diyor Matthew. “Işıkların şimdiye sönmesi gerekirdi.”</p>
	<p class="block16">Başımı sallıyorum. Bol tişörtümün sakladığı tabancamın belime battığını hissedebiliyorum. Keşke kullanmak zorunda</p>
	<p class="block15">4-42 kalmasam, ama öyle görünüyor ki tabancayı kullanmam gerekecek. Hatta bu bile Silah Laboratuvarı’na girmemize yeterli olmayabilir.</p>
	<p class="block16">Caleb’la Matthew’un koluna dokunarak, koridorun ortasında durduruyorum.</p>
	<p class="block16">“Bir fikrim var,” diyorum. “Ayrılalım. Caleb’la ben laboratuvara koşalım, Matthew da dikkat dağıtmaya çalışsın.”</p>
	<p class="block16">“Dikkat dağıtma mı?”</p>
	<p class="block16">“Tabancan var, öyle değil mi?” diyorum. “Havaya ateş aç.”</p>
	<p class="block16">Matthew duraksıyor.</p>
	<p class="block16">“Dediğimi yap,” diyorum dişlerimin arasından.</p>
	<p class="block15">Matthew tabancasını çıkarıyor. Caleb’ın dirseğini tuttuğum gibi onu koridordan koşturuyorum. Omzumun üzerinden geriye baktığımda Matthew’un tabancasını başının üzerine kaldırıp tavandaki cam panellerden birine ateş ettiğini görüyorum. Keskin patlama sesiyle Caleb’ı da çekiştirerek daha hızlı koşuyorum. Her yerden çığlıklar ve cam şangırtıları geliyor. Güvenlik görevlileri koşarak yanımızdan geçerken, yatakhaneden uzaklaştığımızı fark etmiyorlar bile. içgüdülerimin ve Cesurluk eğitimimin tekrar devreye girmesi tuhaf bir şey. Bu sabah gitmeye karar verdiğimiz yere koşarken nefeslerim derinleşiyor, daha düzenli soluyorum. Zihnim şimdi çok daha keskin, çok daha açık. Aynı şeyi yaşadığını görme beklentisiyle Caleb’a bakıyorum, ama ağabeyim bütün kanı çekilmiş gibi görünen yüzüyle nefes nefese koşuyor. Dengesini koruyabilmesi için kolunu sımsıkı tutuyorum.</p>
	<p class="block16">Bir köşeyi dönerken ayakkabılarımız fayansların üzerinde gıcırdıyor. Önümüzde, tavanı ayna kaplı boş bir koridor uzanıyor. İçimden zafer çığlıkları atmak geçiyor. Burayı tanıyorum. Çok yaklaştık. Bu işi başaracağız.</p>
	<p class="block16">“Durun!” diye bağırıyor arkamızdan bir ses.</p>
	<p class="block16">Güvenlik görevlileri. Bizi buldular.</p>
	<p class="block16">“Durun, yoksa ateş edeceğiz!”</p>
	<p class="block16">Caleb titreyerek ellerini havaya kaldırıyor. Ben de aynısını yapıp ona bakıyorum.</p>
	<p class="block16">İçimde her şeyin yavaşladığını hissediyorum. Düşüncelerin birbirini kovaladığı beynim ve kalp atışlarım yavaşlıyor.</p>
	<p class="block16">Ağabeyime baktığımda, beni Jeanine Matthews’a karşı satan ödlek genç adamı görmüyorum, sonrasında sıraladığı mazeretleri duymuyorum.</p>
	<p class="block16">Ona baktığımda, annemiz bileğini kırdığında, hastanede elimi tutup her şeyin yoluna gireceğini söyleyen çocuğu görüyorum. Seçim Töreni’nden önceki gece, kendi seçimimi yapmamı söyleyen ağabeyimi görüyorum. Onun bütün özellikleri aklıma geliyor. Akıllı, hevesli, gözlemci, sakin, samimi, nazik...</p>
	<p class="block15">O benim bir parçam, hep öyle olacak ve ben de onun bir parçasıyım. Ne Fedakârlık ne Cesurluk’a aitim. Hatta Uyumsuzlara bile ait değilim. Büro’ya, deneye ya da tampon bölgesine de ait değilim. Ben sevdiğim insanlara aitim, onlar da bana ait. Onlara duyduğum sevgi ve sadakat, herhangi bir kelime ya da insan grubunun yapamayacağı kadar beni ben yapıyor.</p>
	<p class="block16">Ağabeyimi seviyorum. Onu seviyorum ve o ölüm düşüncesiyle dehşet içinde titriyor. Onu seviyorum ve tek düşünebildiğim, tek duyabildiğim, ona birkaç gün önce söylediğim sözler: Seni asla kendi idamına teslim etmezdim.</p>
	<p class="block16">“Caleb,” diyorum. “Sırt çantasını bana ver.”</p>
	<p class="block16">“Ne?”</p>
	<p class="block16">Elimi tişörtümün altına sokup tabancamı kavrıyorum. Sonra ona doğrultuyorum. “Sırt çantasını bana ver.”</p>
	<p class="block16">“Tris, hayır.” Başım iki yana sallıyor. “Hayır, bunu yapmana izin veremem.”</p>
	<p class="block16">“Silahını indir!” diye bağırıyor, koridorun sonundaki güvenlik görevlisi. “Silahını indir yoksa ateş edeceğiz!”</p>
	<p class="block16">“Ölüm serumundan kurtulabilirim,” diyorum. “Serumlara direncim yüksek. Hayatta kalma şansım da yüksek. Senin öyle bir şansın yok. Sırt çantasını ver, yoksa seni bacağından vurur, öyle alırım.”</p>
	<p class="block16">Sonra güvenlik görevlileri duyabilsin diye sesimi yükseltiyorum. “Onu rehin aldım! Yaklaşırsanız öldürürüm!”</p>
	<p class="block16">Caleb o anda bana babamızı hatırlatıyor. Gözleri üzgün ve yorgun bakıyor. Çenesinde belli belirsiz bir sakalın gölgesi var. Sırt çantasını omzundan indirip bana verirken elleri titriyor.</p>
	<p class="block15">4-4-5</p>
	<p class="block16">Çantayı aldığım gibi omzuma atıyorum. Tabancamı indirmeden arkasına kayarak koridorun sonundaki askerlerin menzilinden çıkıyorum.</p>
	<p class="block16">“Caleb,” diyorum, “seni seviyorum.”</p>
	<p class="block16">Gözleri dolarken “Ben de seni seviyorum, Beatrice,” diyor.</p>
	<p class="block16">“Yere!” diye bağırıyorum.</p>
	<p class="block16">Caleb dizlerinin üzerine çöküyor.</p>
	<p class="block16">“Başıma bir şey gelirse,” diyorum, “Tobias’a onu terk etmek istemediğimi söyle.”</p>
	<p class="block16">Biraz gerileyip Caleb’ın omzunun üzerinden güvenlik görevlilerinden birini gözüme kestiriyorum. Derin bir nefes çekip elimi dengeliyorum. Nefesimi salarken ateş ediyorum. Karşıdan gelen acı dolu haykırışı duyduğum anda aksi yöne fırlıyorum. Silah sesleri kulaklarımda patlıyor. Zikzaklar çizerek koştuğum için nişan almalarını zorlaştırıyorum ve bir köşeye ulaştığımda kendimi atıyorum. Bir kurşun hemen arkamdaki duvara saplanıp delik açıyor.</p>
	<p class="block16">Koşarken sırt çantasını ön tarafıma savurup fermuarını açıyorum. Patlayıcıları ve kumandayı çıkarıyorum. Arkamdan bağırışlar ve koşma sesleri geliyor. Hiç zamanım yok. Hiç zamanım yok.</p>
	<p class="block15">Bütün gücümle koşuyorum. Her adımımda bütün vücudum sarsılıyor. Bir sonraki köşeyi döndüğümde, Nita’yla arkadaşlarının girmeye çalıştığı kapının önünde iki güvenlik görevlisiyle karşılaşıyorum. Patlayıcıyla kumandayı öteki eli- me alıp görevlilerden birini bacağından, diğerini göğsünden vuruyorum.</p>
	<p class="block16">Bacağından vurduğum tabancasına uzandığında tekrar ateş ediyorum. Bu sefer nişan aldıktan sonra gözlerimi yumuyorum. Adam artık kıpırdamıyor.</p>
	<p class="block16">Bozuk kapılardan geçip aradaki koridora koşuyorum. Patlayıcıları iki kapının birleştiği noktadaki metal çubuğa yapıştırıp, mandalların çubuğu tutmasını sağlıyorum. Sonra koridorun başına dönüp bir köşenin arkasında çömeliyorum, sırtımı kapılara veriyorum ve kumandanın düğmesine basar basmaz avuçlarımla kulaklarımı kapatıyorum.</p>
	<p class="block16">Küçük bomba patladığında gümbürtü kemiklerimde titreşiyor, patlamanın darbesiyle yana savruluyorum ve tabancam koridorun karşı tarafına fırlıyor. Havayı püsküren cam ve metal parçaları dolduruyor, felç olmuş gibi yerde yatarken üzerime yağıyor. Ellerimle kapatmış olmama rağmen kulaklarım hâlâ çınlıyor, ayağa kalktığımda dengemi sağlamakta zorlanıyorum.</p>
	<p class="block16">Koridorun sonunda güvenlik görevlilerinin bana yetiştiğini görüyorum. Ateş ettiklerinde koluma saplanıyor. Acıyla ciyaklayıp elimi yaranın üzerine kapatıyorum. Gözlerim kararırken tekrar köşeden fırlıyorum, yarı koşar adımlarla patlattığım kapılara doğru tökezliyorum.</p>
	<p class="block16">Kapıların ardındaki holün ucunda kilitsiz bir çifte kapı var. Mühürlü kapıların pencerelerinden Silah Laboratuvarı’nda</p>
	<p class="block15"> düzgünce yerleştirilmiş makineleri, kapkara cihazları ve alttan aydınlatılmış serum şişelerini görebiliyorum. Bir şeyin püskürtüldüğünü duyduğumda ölüm serumunun havada uçuştuğunu anlıyorum, ama güvenlik görevlileri hâlâ arkamda ye serumun etkilerini geciktirecek steril tulumu giymeye hiç vaktim yok.</p>
	<p class="block15">Öte yandan bir şekilde bundan kurtulacağımı biliyorum.</p>
	<p class="block15">Hole adımımı atıyorum.</p>
	<h1 class="block14" id="toc_id_44">KIRK SEKİZİNCİ BÖLÜM TOBIAS</h1>
	<p class="block15"><span class="text6">ToPLULUKSUZLAR KARARGÂHI -Kİ BURASI NE OLURSA OLSUN </span>benim için hep Bilgelik Merkezi olarak kalacakkarların arasında, içeride kimsenin olmadığını belirtircesine, ışıksız ve sessiz bir şekilde yükseliyor. Kapının önünde durduğumda boğazımdan memnuniyetsiz homurtu salıyorum.</p>
	<p class="block16">“Ne?” diyor Peter.</p>
	<p class="block16">“Buradan nefret ediyorum,” diyorum.</p>
	<p class="block16">Gözlerinin üzerine düşen kardan ıslak saçlarını eliyle arkaya yatırıyor. “Eee, ne yapacağız şimdi? Camı mı kıracağız? Arka kapıya mı bakacağız?”</p>
	<p class="block16">“Ben yürüyerek gireceğim,” diyorum. “Sonuçta onun oğluyum.”</p>
	<p class="block16">“Aynı zamanda yasak koyduğunda ona ihanet ederek şehri terk ettin,” diyor. “Üstelik seni durdurmak için arkandan silahlı adamlarını yolladı.”</p>
	<p class="block16">“İstersen burada kalabilirsin,” diyorum.</p>
	<p class="block16">“Serum nerede, ben orada,” diyor. “Ama vurulursan, şişeyi kaptığım gibi kaçacağım.”</p>
	<p class="block16">“Senden daha fazlasını bekleyemem.”</p>
	<p class="block16">Peter gerçekten tuhaf biri.</p>
	<p class="block16">Lobiye giriyorum. Jeanine Matthews’un portresini tamir etmişler, ama gözlerinin üzerine kırmızı boyayla birer çarpı atmışlar ve altına Topluluk Pisliği yazmışlar.</p>
	<p class="block16">Kollarında Topluluksuz bantları olan birkaç kişi, silahlarını doğrultarak üzerimize yürüyor. Kimilerini Topluluksuz bölgesindeki kamp ateşlerinden, kimilerini de Cesurluk lideriyken Evelyn’in yanında geçirdiğim zamandan tanıyorum. Hiç tanımadıklarım bana Topluluksuz nüfusunun sandığımdan ne kadar fazla olduğunu hatırlatmaya yetiyor.</p>
	<p class="block16">Ellerimi havaya kaldırıyorum. “Evelyn’i görmeye geldim.”</p>
	<p class="block16">“Tabii,” diyor içlerinden biri. “Biz de her görmek isteyeni yanına salıyoruz.”</p>
	<p class="block16">“Dışarıdakilerden ona bir mesaj getirdim,” diyorum. “Eminim duymak isteyecektir.”</p>
	<p class="block16">“Tobias?” Topluluksuz kadınlardan biri beni tanıyor. Ben de onu hatırlıyorum, ama Topluluksuz bölgesinden değil, Fedakârlık bölgesinden. Komşumuzdu. Adı Grace.</p>
	<p class="block16">“Selam Grace,” diyorum. “Ben sadece annemle konuşmak istiyorum.”</p>
	<p class="block16">Yanağını ısırırken söylediklerimi tartıyor. Tabancayı tutan eli gevşiyor. “Eh, hâlâ yanına birini sokmamız yasak.”</p>
	<p class="block15">“Tanrı aşkına,” diye araya giriyor Peter. “Git ona geldiğimizi söyle, ondan sonra ne olacağına bakalım! Bekleyemeyiz.” Grace, biz konuşurken arkada toplanan grubun arasına gidiyor, sonra tabancasını indirip yakındaki bir koridora koşuyor.</p>
	<p class="block16">Kollarımı havada tutmaktan omuzlarım ağrıyana kadar uzunca gelen bir süre boyunca orada bekliyoruz. Sonra Grace dönüp eliyle bize işaret ediyor. Diğerleri tabancalarını indirirken ben de ellerimi indiriyorum. Fuayedeki kalabalık grubun arasından geçerken, kendimi iğne deliğinden geçen bir ip gibi hissediyorum. Grace bizi asansörlere götürüyor.</p>
	<p class="block16">“Elindeki tabanca ne iş, Grace?” diyorum. Daha önce Fedakârların silah tuttuğuna tanık olmamıştım.</p>
	<p class="block16">“Artık topluluklar yok,” diyor. “Artık kendimi savunabilirim. Kendimi koruma sezgimi geliştirmeye çalışıyorum.” Güzel derken samimiyim. Fedakârlık da en az diğerleri kadar arızalıydı ama kötü yanları daha az ortadaydı. Kötülük daha çok bencillik yapmama kılıfına bürünmüştü. Öte yandan birinin kişiliğinden ödün vermesi, durduğu yerde araziye uyması, birbirini yumruklamaya yüreklendirmekten çok daha matah bir şey değil.</p>
	<p class="block16">Jeanine’in yönetim ofisinin olduğu kata çıkıyoruz. Fakat Grace bizi ofise götürmüyor. Bunun yerine içinde masalar, kanepeler, kare şeklinde düzenlenmiş sandalyelerle dolu büyük bir toplantı odasına gidiyoruz. Arka duvardaki büyük pencerelerden içeri ay ışığı sızıyor. Evelyn, sağdaki masalardan birine oturmuş dışarıyı seyrediyor.</p>
	<p class="block16">“Gidebilirsin, Grace,” diyor. “Bana bir mesaj mı getirdin, Tobias?”</p>
	<p class="block16">Bana bakmıyor. Gür saçlarını arkada topuz yapmış, üzerindeki gri gömleğin kolunda Topluluksuz bandı var. Yorgun görünüyor.</p>
	<p class="block16">Peter’a “Koridorda bekleyebilir misin?” dediğimde itiraz etmeden kabul etmesine şaşırıyorum. Dışarı çıkıp kapıyı arkasından kapatıyor.</p>
	<p class="block16">Annemle baş başa kalıyoruz.</p>
	<p class="block16">“Dışarıdaki insanların bizim için hiçbir mesajı yok,” diyorum anneme yaklaşırken. “Şehirdeki herkesin hafızasını ellerinden almak istediler. Bizimle mantıklı bir şekilde konuşulacağına, iyi yanlarımızın olabileceğine inanmıyorlar. Bizimle konuşmak yerine hafızalarımızı silmenin daha kolay olduğuna karar verdiler.”</p>
	<p class="block16">“Belki haklıdırlar;” diyor Evelyn. Sonunda bana dönüp, yanağını birleştirdiği ellerine yaslıyor. Parmaklarından birindeki boş halka dövmesi, bir alyansı andırıyor. “O zaman sen buraya ne yapmaya geldin?”</p>
	<p class="block15">Duraksıyorum. Elim cebimdeki küçük şişede. Ona baktığımda, zamanın eski bir kıyafet parçasının epriyip yıpranması gibi annemi de yıprattığını görebiliyorum. Aynı zamanda küçükken tanıdığım kadının yüzündeki gülümsemeyi, gözlerindeki neşe kıvılcımlarını da görüyorum. Ama ona baktıkça, bir zamanlar tanıdığım mutlu kadının aslında hiç var olmadığına daha çok ikna oluyorum. Kendinden başka bir şey düşünme yen bir çocuğun gözleriyle baktığımda o kadın, gerçek annemin soluk bir hayaletinden ibaret.</p>
	<p class="block16">Masada karşısına oturup hafıza serumunun olduğu şişeyi aramıza koyuyorum.</p>
	<p class="block16">“Sana bunu içirmeye geldim,” diyorum.</p>
	<p class="block16">Annem şişeye bakıyor. Gözlerinin dolduğunu sanıyorum, ama sadece bir ışık oyunu da olabilir.</p>
	<p class="block16">“Toptan bir yıkımı önlemenin tek yolunun bu olduğunu düşünüyorum,” diyorum. “Marcus, Johanna ve yandaşlarının saldırmaya hazırlandıklarını biliyorum, senin de onları durdurmak için elinden geleni ardına koymayacağından eminim. Buna sahip olduğun ölüm serumunu kullanmak da dâhil.” Başımı yana yatırıyorum. “Yanılıyor muyum?”</p>
	<p class="block16">“Hayır,” diyor. “Topluluklar kötülükle dolu. Artık iyileştirilemezler. Hepimizin yok olmasını tercih ederim.”</p>
	<p class="block16">Masanın üzerindeki yumruğunu sıktığında eklemleri soluyor. “Topluluklarda kötülük olmasının nedeni, çıkış olmamasıydı,” diyorum. “Bize aslında hiçbir seçenek bırakmazken, seçim yaptığımızı zannetmemizi sağladılar. Sen de burada aynısını yapıyorsun; toplulukları feshediyorsun. Onlara seçim yapmalarını söylüyorsun. Ama topluluksuz kalmalarını sağlıyorsun, aksi takdirde onları öğütüveriyorsun!”</p>
	<p class="block16">“Böyle düşünüyorduysan neden daha önce söylemedin?” derken sesi yükseliyor. Gözlerini benimkilerden, benden kaçırıyor. “Bunu söylemek varken, niye bana ihanet ettin?”</p>
	<p class="block16">“Çünkü senden korkuyorum!” Kelimeler ağzımdan çıktığı anda pişman oluyorum, ama aynı zamanda kimliğinden vazgeçmesini istemeden önce bunları söyleme şansına sahip olduğum için seviniyorum. En azından ona şu anda dürüst davranabilirim. “Sen... bana onu hatırlatıyorsun!”</p>
	<p class="block16">“Bu ne cesaret?” Yumruklarını iyice sıkıp neredeyse tükürürcesine, “Bu ne cüret?” diyor.</p>
	<p class="block16">“Duymaktan hoşlanıp hoşlanmaman umurumda bile değil,” diyorum ayağa kalkarken. “O evimizdeki tirandı, şimdi de şehrin tiranı sensin; ikisinin de aynı şey olduğunu görmüyorsun!”</p>
	<p class="block16">“Demek bu şeyi bu yüzden getirdin,” deyip şişeyi kapıyor ve bakmak için havaya kaldırıyor. “Bu durumu tamir etmenin tek yolunun bu şişeden geçtiğine inanıyorsun.”</p>
	<p class="block16">Annemin hafızasını silersem, kendime yeni bir anne yaratabilirim.</p>
	<p class="block16">Ama Evelyn, annem olmaktan çok daha fazlası. O kendi doğruları olan bir birey ve ben onun sahibi değilim.</p>
	<p class="block16">Sırf onunla baş edemiyorum diye nasıl bir insana dönüşmesi gerektiğine karar veremem.</p>
	<p class="block16">“Hayır,” diyorum. “Hayır, sana bir seçim hakkı vermek için geldim.”</p>
	<p class="block16">Birden dehşete düşüyorum, ellerim uyuşuyor, kalbim hızla atmaya başlıyor-</p>
	<p class="block15">“Bu gece Marcus’u görmeye gidecektim, ama bunu yapmadım.” Zorlukla yutkunuyorum. “Onun yerine seni görmeye geldim, çünkü... çünkü seninle uzlaşma umudum çok daha fazla. Belki şimdi değil, yarın değil, ama bir gün uzlaşacağız. Oysa Marcus’la ilgili hiçbir umudum yok, onunla uzlaşmam mümkün değil.”</p>
	<p class="block16">Kıvılcımlar çakan bakışlarında gözlerinin dolduğunu görebiliyorum.</p>
	<p class="block16">“Bu seçim hakkını sana vermek benim haddim değil,” diyorum. “Ama bunu yapmak zorundayım. Topluluksuzlar’a liderlik edebilirsin, Yandaşlarla savaşabilirsin, ama bunu bensiz yapman gerekecek. Sonsuza kadar sürse bile. Ya da bu haçlı seferine boş verip... oğlunu yeniden kazanacaksın.”</p>
	<p class="block16">Nafile bir öneri olduğunu biliyorum, zaten bu yüzden korkuyorum. Seçim yapmayı reddetmesinden, beni yok sayıp gücü seçmesinden, bana aptal bir çocuk olduğumu söylemesinden korkuyorum. Gerçekten de kendimi bir çocuk gibi hissediyorum. Boyu bir metreyi bile bulmayan ve annesine kendisini sevip sevmediğini soran bir çocuk...</p>
	<p class="block16">Evelyn’in, ıslak toprak kadar koyu gözleri uzun süre benimkileri süzüyor.</p>
	<p class="block16">Sonra masanın üzerinden uzanıp bana sıkıca sarıldığında, tel bir kafese sıkışmışım gibi gücü karşısında şaşırıyorum.</p>
	<p class="block16">“Şehir ve içindeki her şey onların olsun,” diyor saçlarımın içine.</p>
	<p class="block16">Kımıldayamıyorum, konuşamıyorum. Annem beni seçti. Annem beni seçti.</p>
	<h1 class="block14" id="toc_id_45">KIRK DOKUZUNCU BÖLÜM TRIS</h1>
	<p class="block15"><span class="text6">Ölüm serumu, baharatli tütsü gibi kokuyor. İlk nefeste </span>ciğerlerim itiraz ediyor. Öksürüp tıksırırken karanlık her yanımı sarıyor.</p>
	<p class="block16">Dizlerimin üzerine çöküyorum. Kanım âdeta pekmeze, kemiklerim kurşuna dönüşüyor. Görünmez bir ip beni uykuya doğru çekiştiriyor, ama uyanık kalmak istiyorum. Uyanık kalmam çok önemli. Bu arzunun göğsümde alev gibi yandığını hayal ediyorum.</p>
	<p class="block16">İp beni daha sertçe çekerken, göğsümdeki ateşi isimlerle körüklüyorum. Tobias. Caleb. Christina. Matthew. Cara. Zeke. Uriah.</p>
	<p class="block16">Ama serumun ağırlığına dayanamıyorum. Yana devrildiğimde, yaralı kolum soğuk zemine çarpıyor. Uyumak üzereyim...</p>
	<p class="block16">Akıp gitmek ne güzel olurdu, diyor kafamın içindeki ses. Nereye gideceğimi bilmeden...</p>
	<p class="block16">Ama ateş, göğsümdeki ateş. Yaşama arzusu.</p>
	<p class="block16">Henüz işim bitmedi. Hayır, bitmedi.</p>
	<p class="block16">Beynimi eşeliyorum. Buraya neden geldiğimi, bu harika ağırlıktan neden kurtulmam gerektiğini hatırlamakta zorlanıyorum. Ama sonra hayali ellerim, hatıralarımın arasından annemin yüzünü çıkarıyor. Kaldırımın üzerinde cansız yatan şekilsiz bedeni gözümün önünde canlanıyor. Babamın yarasından sızan kanları hatırlıyorum.</p>
	<p class="block16">Ama onlar öldü, diyor ses. Onların yanına gidebilirsin.</p>
	<p class="block16">Benim için öldüler, diye yanıtlıyorum. Ve şimdi onlara borcumu ödemek için bir şey yapmam gerekiyor. Başka insanların her şeylerini kaybetmelerinin önüne geçmem lazım. Şehri, annemle babamın sevdiği insanları kurtarmalıyım.</p>
	<p class="block16">Onların yanma gidersem, yanımda iyi bir sebebim olsun istiyorum. Baygın bir şekilde yere yığılarak değil.</p>
	<p class="block16">Ateş, göğsümdeki ateş, içimdeki öfke kamp ateşiyken, cehennem ateşine dönüşüyor ve bedenimi tüketiyor. Alevlerin damarlarımda coştuğunu, serumun ağırlığını öğüttüğünü hissedebiliyorum. Şu anda beni hiçbir şey öldüremez; güçlüyüm, yenilmezim, ölümsüzüm.</p>
	<p class="block16">Serumun tenime yağ gibi yapıştığını hissetsem de her yanımı saran karanlık azalıyor. Elimi sertçe yere vurup doğrulmaya çalışıyorum.</p>
	<p class="block16">Belimi havaya kaldırıp omzumla yüklendiğimde çifte kapıları kapalı tutan mühür gıcırdayarak kopuyor. Temiz havayı içime çekip doğruluyorum. İşte buradayım, buradayım.</p>
	<p class="block15">Ama yalnız değilim.</p>
	<p class="block16">Kıpırdama,” diyor David, tabancasını doğrultarak. “Mer haba, Tris.”</p>
	<h1 class="block14" id="toc_id_46">ELLİNCİ BÖLÜM TRİS</h1>
	<p class="block15"><span class="text6">“Ölüm serumuna karşi kendini nasil aşiladin?” dîye </span>soruyor David. Hâlâ tekerlekli sandalyesinde oturuyor, ama birini vurmak için yürümen gerekmiyor.</p>
	<p class="block16">Sersemliğimi üzerimden atamadığımdan gözlerimi kırpıştırarak ona bakıyorum.</p>
	<p class="block16">“Aşılamadım,” diyorum.</p>
	<p class="block16">“Aptallaşma,” diyor. “Aşı olmadan ölüm serumuna direnemezsin ve bu yerleşkede aşıya sahip tek kişi benim.”</p>
	<p class="block16">Ne diyeceğimi bilemediğimden ona bakakalıyorum. Kendimi aşılamadım. Şu anda ayakta dikiliyor olmamın imkânı yok. Söyleyecek bir şey de yok.</p>
	<p class="block16">“Neyse, sanırım artık bunun bir önemi yok,” diyor David. “Artık buradayız:”</p>
	<p class="block15">“Burada ne işin var?” diye mırıldanıyorum. Dudaklarımı o kadar büyük hissediyorum ki konuşmakta zorlanıyorum. Te nimdeki yağlı ağırlığı hâlâ hissedebiliyorum, sanki defetmiş olsam da ölüm hâlâ bana tutunmaya çalışıyor.</p>
	<p class="block16">Bu noktaya vardığımda ihtiyacım olmayacağını düşündüğümden tabancamı koridorda bıraktığımı hatırlıyorum.</p>
	<p class="block16">“Bir şeylerin peşinde olduğunuzu biliyordum,” diyor David. “Bütün hafta genetik hasarlılarla oradan oraya koşturdun, Tris. Fark etmeyeceğimi mi sanmıştın?” Başını iki yana sallıyor. “Sonra arkadaşın Cara, ışıklarla oynarken yakalandı, ama akıllı davranıp bize bir şey anlatmadan kendi kendini bayılttı. O yüzden, ne olur ne olmaz diye buraya geldim. Seni burada bulduğuma şaşırdığımı söylemekten esef duyuyorum.”</p>
	<p class="block16">“Buraya yalnız mı geldin?” diye soruyorum. “Pek akıllıca sayılmaz, değil mi?”</p>
	<p class="block16">Parlak gözleri, belli belirsiz kısılıyor. “Eh, gördüğün gibi ölüm serumuna karşı dirençliyim ve tabancam var. Benimle dövüşemezsin. Namlu üzerine doğrultulmuşken, dört virüs cihazını çalman mümkün değil. Korkarım, hayatını tehlikeye atma pahasına bile olsa buraya kadar boşuna geldin. Ölüm serumu belki seni öldürmeyecek, ama ben öldüreceğim. Eminim anlayış gösterirsin. Resmi olarak ölüm cezasına izin vermiyoruz, ama buradan canlı çıkmanı göze alamam.”</p>
	<p class="block16">Buraya deneyleri sıfırlayacak silahları çalmaya geldiğimi sanıyor. İçlerinden birini yerleşkeye yayacağımdan haberi yok. Bu güzel.</p>
	<p class="block16">Hâlâ hantal hissetsem de istifimi bozmamaya çalışıyorum. Odayı gözlerimle tarayıp, hafıza serumu virüsünü yayacak cihazı arıyorum.</p>
	<p class="block16">Matthew, can sıkıcı ayrıntılarla Caleb’a tekrar ettirirken yanlarındaydım: Gümüş kilidi olan siyah bir kutu. Üzerindeki mavi şerit bantta bir model numarası var. Ve kutuyu sol duvarın dibindeki tezgâhın üzerinde görebiliyorum. Sadece birkaç adım ötemde. Fakat hareket edemem, yoksa David beni öldürecek.</p>
	<p class="block16">Doğru anı yakalamam ve hızlı hareket etmem lazım.</p>
	<p class="block16">“Ne yaptığını biliyorum,” diyorum. Suçlamamın dikkatini dağıtmasını umarak biraz geriliyorum. “Saldırı simülasyonunu senin tasarladığını biliyorum. Annemle babamın ölümünden sorumlu olduğunu biliyorum. Annemin ölümünden sorumlusun. Biliyorum.”</p>
	<p class="block16">“Onun ölümünden sorumlu değilim!” diyor David, ani bir patlamayla neredeyse bağırarak. “Saldırı başlamadan önce olacakları haber verdim, o yüzden sevdiklerini güvenli bir yere götürmeye vakti vardı. Yerinde kalsaydı, şu anda hayatta olacaktı. Ama daha büyük bir amaç uğruna fedakârlıklar yapılması gerektiğini anlamayacak kadar aptal bir kadındı ve aptallığı onu öldürdü!”</p>
	<p class="block16">Kaşlarımı çatıyorum. Tepkisinde, camlaşan gözlerinde bir şey var. Nita ona korku serumunu vurduğunda annemle ilgili mırıldandığı bir şey.</p>
	<p class="block15">46 I</p>
	<p class="block16">“Onu hiç sevdin mi?” diye soruyorum. “Onca yıl yazıştınız... oraya göndermek istememen... babamla evlendikten sonra artık ondan raporları alamayacağını söylemen.</p>
	<p class="block16">David hâlâ hareketsiz. Bir heykele, taştan yontulmuş bir adama benziyor.</p>
	<p class="block16">“Sevdim,” diyor. “Ama her şey geçmişte kaldı.”</p>
	<p class="block16">Sanırım bu yüzden beni çevresine katıp önüme bu kadar seçenek koymaktan mutlu oldu. Çünkü ben annemin bir parçasıyım, saçlarımı ondan aldım, onun sesiyle konuşuyorum. Çünkü David hayatı boyunca annemi elinde tutmaya çalıştı, ama sonunda eli boş kaldı.</p>
	<p class="block16">Koridorda adım sesleri işitiyorum. Askerler geliyor. Güzel, onlara ihtiyacım var. Holdeki hafıza serumu virüsünü alıp yerleşkenin diğer bölümlerine yaymaları gerekiyor. Öte yandan umarım ölüm serumu dağılana kadar beklerler.</p>
	<p class="block16">“Annem aptal değildi,” diyorum. “Senin asla anlayamayacağın bir şeyi anladı. Başkalarının hayatını feda etmek, fedakârlık değil, tam anlamıyla kötülüktür.”</p>
	<p class="block16">Bir adım daha gerilerken devam ediyorum, “Annem bana gerçek fedakârlığı öğretti. Fedakârlık, başka birinin genetiğine duyduğun iğrentiyle değil, sevgiyle yapılmalı. Fedakârlık, bütün seçenekleri tüketene kadar çabalamaktır. Fedakârlık, güçleri yetmediği için senin gücüne ihtiyaç duyanlar için yapılmalı. İşte bu yüzden o insanları ve hatıralarını feda etmekten seni alıkoymam gerekiyor. Dünyayı senden sonsuza kadar kurtarmam gerekiyor.”</p>
	<p class="block16">Başımı iki yana sallıyorum.</p>
	<p class="block16">“Buraya bir şey çalmaya gelmedim, David.”</p>
	<p class="block16">Ani bir dönüşle cihaza doğru atılıyorum. Tabanca patladığında bütün vücuduma bir acı yayılıyor. Kurşunun nereme isabet ettiğini bile bilmiyorum.</p>
	<p class="block16">Kulaklarımda hâlâ Matthew’a şifreyi tekrarlayan Caleb’ın sesi var. Titreyen elimle numaraları tuşluyorum.</p>
	<p class="block16">Tabanca tekrar patlıyor.</p>
	<p class="block16">Acım çoğalıyor, gözüm kararır gibi oluyor, ama yine Caleb’ın sesini duyuyorum. Yeşil düğme.</p>
	<p class="block16">Canım çok yanıyor.</p>
	<p class="block16">Ama vücudum böylesine uyuşmuşken canım nasıl yanabilir?</p>
	<p class="block16">Düşmeye başladığımı hissettiğimde elimi klavyenin üzerine vuruyorum. Yeşil düğmenin arkasında bir ışık beliriyor.</p>
	<p class="block16">Bir bip sesi eşliğinde bir çalkalanma sesi duyuyorum.</p>
	<p class="block16">Yere kayıyorum. Ensemde ve yanağımın altında bir sıcaklık var. Kırmızı. Kan tuhaf bir renk. Koyu.</p>
	<p class="block16">Göz ucuyla David’in tekerlekli sandalyesine yığıldığını görüyorum.</p>
	<p class="block16">Ve arkasından annem yürüyerek geliyor.</p>
	<p class="block15">Onu son gördüğümde olduğu gibi gri Fedakârlık kıyafetini giymiş, üzeri kan lekeleriyle kaplı, çıplak kollarındaki dövmeler ortada. Tişörtündeki kurşun deliklerinden, artık kanamayan kızarık yaralarını görüyorum. Annem sanki zaman da donmuş gibi görünüyor. Cansız saçlarını arkada toplamış, ama birkaç altın tel alnına dökülmüş.</p>
	<p class="block16">Hayatta olamayacağını biliyorum, ama kan kaybı ya da ölüm serumu yüzünden bilincim kaydığından olsa gerek onu gerçekten görüp görmediğimden emin olamıyorum. Belki de bir şekilde gelmiştir.</p>
	<p class="block16">Yanıma çömelip soğuk eliyle yanağıma dokunuyor.</p>
	<p class="block16">“Merhaba, Beatrice,” diyerek gülümsüyor.</p>
	<p class="block16">“İşim bitti mi?” diye soruyorum. Çünkü ne söylemem gerektiğini kestiremiyorum. Bunu söylediğimden ya da annemin beni duyduğundan da emin değilim.</p>
	<p class="block16">“Evet,” diyor ışıl ışıl gözleri dolarken. “Sevgili çocuğum, iyi iş çıkardın.”</p>
	<p class="block16">“Peki diğerleri?” Tobias, onun kapkara, kararlı gözleri gözümün önüne gelince hıçkırığımda boğulur gibi oluyorum. Yüz yüze durduğumuz ilk seferindeki sıcak ve güçlü ellerini hatırlıyorum. “Tobias, Caleb, arkadaşlarım?”</p>
	<p class="block16">“Onlar birbirleriyle ilgilenecekler,” diyor annem. “Arkadaşlar böyle günler içindir.”</p>
	<p class="block16">Gülümseyip gözlerimi yumuyorum.</p>
	<p class="block16">Bir şeyin beni çektiğini hissediyorum, ama bu seferkinin beni ölüme çekmeye çalışan kötücül bir ip olmadığından eminim.</p>
	<p class="block16">Bu sefer beni çeken, kollarına alan annemin elleri.</p>
	<p class="block16">Mutlulukla kucağına sokuluyorum.</p>
	<p class="block20">Bu noktaya gelene kadar yaptıklarım için affedilebilir miyim? Affedilmek istiyorum.</p>
	<p class="block15">Affedilebilirim.</p>
	<p class="block15">Buna inanıyorum.</p>
	<h1 class="block14" id="toc_id_47">ELLİ BİRİNCİ BÖLÜM TOBIAS</h1>
	<p class="block15"><span class="text6">EvELYN, BAŞPARMAĞIYLA GÖZLERİNDEKİ YAŞI SİLİYOR. OMUZ </span>omuza pencerenin önünde durup dışarıda savrulan karları seyrediyoruz. Kar taneleri pencere pervazına konuyor, rüzgârla pervazın köşesinde birikiyor.</p>
	<p class="block16">Ellerim uyuşukluktan kurtuldu. Dışarıdaki dünyaya, bembeyaz toz taneciklerine bakarken, her şeyin yeniden başladığını, bu sefer her şeyin daha güzel olacağını hissedebiliyorum.</p>
	<p class="block16">“Sanırım telsizden Marcus’la iletişime geçip barış anlaşması için görüşebilirim,” diyor Evelyn. “Dinleyecektir. O kadar aptal değil.”</p>
	<p class="block16">“Bunu yapmadan önce, tutmam gereken bir söz var,” diyorum. Evelyn’in omzuna dokunuyorum. Gülümsemesinde bir gerginlik görmeyi bekliyordum, ama istifini bozmuyor.</p>
	<p class="block15">Küçük bir suçluluk duygusuna kapılıyorum. Buraya bana teslim olsun diye, sırf beni geri kazanabilsin diye bugüne kadar çabaladığı her şeyi geride bıraksın diye gelmedim. Ama öte yandan, buraya ona herhangi bir seçenek vermeye de gelmedim. Sanırım Tris haklıydı. Elindeki iki kötü seçenekten, sevdiğin insanları kurtaracak olanı tercih edersin. Evelyn’e hafıza serumunu verirsem onu kurtaramam. Aksine onu yok etmiş olurum.</p>
	<p class="block16">Peter, koridorda sırtını duvara dayamış oturuyor. Üzerine eğildiğimde başını kaldırıp bana bakıyor. Koyu renk saçları, eriyen kar yüzünden alnına yapışmış.</p>
	<p class="block16">“Onu sıfırladın mı?” diye soruyor.</p>
	<p class="block16">“Hayır,” diyorum.</p>
	<p class="block16">“Bunu yapacak yüreğin olduğunu sanmıyordum zaten.”</p>
	<p class="block16">“Mesele yürek falan değil. Biliyor musun? İstediğin gibi düşünebilirsin.” Başımı iki yana sallayıp hafıza serumunu elimde gösteriyorum. “Bunu hâlâ istiyor musun?”</p>
	<p class="block16">Başıyla onaylıyor.</p>
	<p class="block16">“Kendini geliştirmeye çalışman yeterli, bunu biliyorsun,” diyorum. “Daha iyi kararlar vererek, daha iyi bir hayat kurabilirsin.”</p>
	<p class="block16">“Evet, bunu yapabilirim,” diyor. “Ama yapmam. Bunu ikimiz de biliyoruz.”</p>
	<p class="block16">Haklı. Biliyorum. Değişimin zor ve yavaş olduğunu, eskinin kökü kazmana kadar, yaptıklarını unutana kadar uzun zaman çırpınman gerektiğini biliyorum. Bu çabada başarılı olamayacağından, bazı günler tökezleyeceğinden korkuyor. Şimdikinden çok kötü bir adam olma ihtimalinden korkuyor.</p>
	<p class="block15">Doğrusu, bu korkuyu anlayabiliyorum, kendinden korkmanın ne demek olduğunu bilirim.</p>
	<p class="block16">Onu kanepelerden birine oturtup, hatıraları buhar olup uçtuktan sonra ona kendisiyle ilgili neler söylememi istediğini soruyorum. Başını iki yana sallamakla yetiniyor. Hiçbir şey istemiyor. Eskiden hiçbir kalıntı istemiyor.</p>
	<p class="block16">Titreyen eliyle şişeyi elimden alıp kapağını açıyor. Elleri öyle titriyor ki şişedeki sıvı neredeyse dudaklarına damlayacak gibi oluyor. Burnuna götürüp kokluyor.</p>
	<p class="block16">“Ne kadar içmem gerekiyor?” diye sorarken, dişlerinin takırdadığını duyabiliyorum sanki.</p>
	<p class="block16">“Ne kadar içtiğinin önemi olduğunu sanmıyorum,” diyorum.</p>
	<p class="block16">“Pekâlâ. Eh... işte bu kadar.” Şişeyi, şerefe kaldırırcasına ışığa kaldırıyor.</p>
	<p class="block16">Sıvıyı ağzına götürdüğünde, “Cesur ol,” diyorum.</p>
	<p class="block16">Sonra bir yudum alıyor.</p>
	<p class="block16">Ve Peter’ın kayboluşunu izliyorum.</p>
	<p class="block15">Dışarıdaki havanın tadı buz gibi.</p>
	<p class="block16">“Hey! Peter!” diye bağırırken nefesim buharlaşıyor.</p>
	<p class="block15">Peter, boş gözlerle Bilgelik Merkezi’nin kapısında duruyor. Serumu içtiğinden beri en az on kere tekrarladığım ismini duyunca kaşlarını kaldırıp, parmağıyla göğsüne dokunuyor. Matthew, hafıza serumunu içtikten sonra bir süre kafamızın karışacağını söylemişti, ama kafa karışıklığının aslında aptallaşma olduğu şimdiye kadar aklıma gelmemişti.</p>
	<p class="block16">Derin bir iç çekiyorum. “Evet, sen! Kaçıncı kez sesleniyorum! Hadi, gidelim.”</p>
	<p class="block16">Serumu içtikten sonra ona baktığımda, onu tanıdığım güne kadar giden kötülüklerini, Edward’ın gözüne bıçak saplayan ve kız arkadaşımı öldürmeye çalışan Cesurluk çömezini göreceğimi sanmıştım. Ama kim olduğu hakkında en ufak bir fikri bile olmayan biri olduğunu kabullenmek, sandığımdan da kolaymış. Kocaman gözlerinde hâlâ o masum bakışları olsa da bu sefer ona inanıyorum.</p>
	<p class="block16">Evelyn’le yan yana yürürken Peter yeni yürümeye başlayan bebekler gibi arkamızdan geliyor. Kar yağışı durdu, yine de ayakkabılarımın altında gıcırdayacak kadar kaldırımlar karla kaplı.</p>
	<p class="block16">Dev fasulye heykelinin, ay ışığını yansıttığı Millenium Park’a yürüyüp, bir merdivenden aşağı iniyoruz. Basamaklardan inerken Evelyn dengesini sağlayabilmek için dirseğime tutunduğunda bakışıyoruz. Babamla yeniden yüzleştiğimde olduğum gibi onun da gergin olup olmadığını merak ediyorum. Babamı her gördüğünden tüylerinin diken diken olup olmadığını merak ediyorum.</p>
	<p class="block16">Basamakların dibinde iki cam bloktan oluşan bir pavyon var. İki yandaki cam bloklar, boyumun üç katı yüksekliğinde. Marcus ve Johanna’yla burada buluşmak için randevu verdik. Gerçekçi ve adil olmak adına iki taraf da silahlı olacak.</p>
	<p class="block15">AGS</p>
	<p class="block16">İkisi de bizden önce gelmiş. Johanna’ınn elinde tabanca yok, ama Marcus’ta var. Babam silahını Evelyn’e doğrultmuş bekliyor. Güvenliği sağlamak için Evelyn’in verdiği tabancayı ona doğrultuyorum. Kazıdığı kafasının hatlarını, kanca burnunun iki yanından ağzının kenarlarına inen derin çizgileri görebiliyorum.</p>
	<p class="block16">“Tobias!” diyor Johanna. Kar tanelerinin bembeyaz beneklediği kırmızı renkli bir Dostluk kabanı giymiş. “Burada ne işin var?”</p>
	<p class="block16">“Birbirinizi öldürmenize engel olmaya çalışıyorum,” diyorum. “Tabancan olmasına şaşırdım.”</p>
	<p class="block16">Kabanının cebindeki şişkinliği işaret ediyorum. Tabanca olduğu açıkça görülebiliyor.</p>
	<p class="block16">“Bazen barışı sağlamak için zorunlu önlemler almak gerekebilir,” diyor Johanna. “Eminim prensip açısından sen de buna katılıyorsundur.”</p>
	<p class="block16">“Buraya laklak yapmaya gelmedik,” diyor Marcus, Evelyn’e bakarak. “Bir ihanet hakkında konuşmak istediğini söylemiştin.”</p>
	<p class="block16">Geçen birkaç hafta ondan bir şeyleri alıp götürmüş. Dudaklarının kıvrımında, gözlerinin altındaki mor halkalarda bu eksiklikleri görmek mümkün. Kafasına bakarken, korku senaryomda aynadaki görüntümün babama dönüştüğünü seyrederken ne kadar korktuğumu hatırlıyorum. Şimdi bile ona dönüşme fikri tüylerimi diken diken ediyor. Oysa çocuk-</p>
	<p class="block15">•47 O luğumdan beri tek hayalim, şu anda yanımda duran anneme benzeyebilmekti.</p>
	<p class="block16">Ama sanırım artık babama benzemek beni korkutmuyor.</p>
	<p class="block16">“Evet,” diyor Evelyn. “İki tarafın da kabul etmesi gerektiği şartlarım var. Sanırım adil şartlar olduğuna siz de katılırsınız. Kabul ederseniz, Topluluksuz insanlarımın şahsi korunma için kullanmadığı bütün silahları teslim ederek liderliği bırakacağım. Şehri terk edeceğim ye bir daha dönmeyeceğim.”</p>
	<p class="block16">Marcus gülüyor. Dalga mı geçiyor, yoksa duyduklarına mı inanamıyor, kestiremiyorum. Kibirli ve her şeyden şüphelenen biri için her ikisi de geçerli olabilir.</p>
	<p class="block16">“Bırak, sözünü bitirsin,” diyor Johanna sessizce. Ellerini kol yenlerine çekiyor.</p>
	<p class="block16">“Bunun karşılığında,” diye devam ediyor Evelyn, “Şehre saldırmayacaksınız ya da kontrolü ele geçirmeye çalışmayacaksınız. Gidip başka bir yerde kendilerine yeni bir hayat kurmak isteyenlere izin vereceksiniz. Kalmak isteyenlere ise yeni liderlerini ve yeni bir sosyal sistemi oylama hakkı vereceksiniz. Daha da önemlisi, sen Marcus, liderliği bırakacaksın.”</p>
	<p class="block16">Son söylediği, barış anlaşmasının tek bencil şartı. Evelyn, Marcus’un insanları kendisini takip etmeleri için kandırmasına katlanamayacağını söylemişti. Haliyle itiraz etmedim.</p>
	<p class="block16">“Şardarını kabul ediyorum,” diyen Johanna, elini uzatıp birkaç adım öne geldiğinde karlar ayağının altında eziliyor.</p>
	<p class="block15">47 I</p>
	<p class="block16">Evelyn, eldivenini parmak parmak çıkarıyor, aradaki mesafeyi aşıp kadınla tokalaşıyor.</p>
	<p class="block16">“Sabah toplanıp herkese yeni planı anlatmalıyız,” diyor Johanna. “Güvenli bir toplantının garantisini verebilir misin?”</p>
	<p class="block16">“Elimden gelenin en iyisi yapacağım,” diyor Evelyn.</p>
	<p class="block16">Saatime bakıyorum. Hancock binasının yakınlarında Amar ve Christina’dan ayrılalı bir saat geçti. Muhtemelen şu anda serum virüsünün bir işe yaramadığını biliyorlardır. Ya da belki bilmiyordun Ne olursa olsun, buraya yapmak için geldiğim şeyi yapmam lazım. Zeke’yle annesini bulup onlara Uriah’ın başına gelenleri anlatmalıyım.</p>
	<p class="block16">“Gitmeliyim,” diyorum Evelyn’e. “İlgilenmem gereken bir şey var. Ama yarın öğleden sonra seni şehir sınırından alırım, olur mu?”</p>
	<p class="block16">“Kulağa iyi geliyor,” diyor Evelyn. Sonra eldivenli eliyle hızla kolumu ovalıyor. Tıpkı çocukluğumda üşüdüğüm zaman yaptığı gibi.</p>
	<p class="block16">“Sen bir daha geri dönmeyeceksin sanırım?” diye soruyor Johanna bana. “Dışarıda kendine yeni bir hayat kurabildin mi bari?”</p>
	<p class="block16">“Evet,” diyorum. “Size burada iyi şanslar. Dışarıdaki insanlar -onlar şehri kapatmaya çalışacaklar. Olacaklara hazırlanmalısmız.”</p>
	<p class="block16">Johanna gülümsüyor. “Eminim onlarla masaya oturup pazarlık yapabiliriz.”</p>
	<p class="block16">Elini uzattığında tokalaşıyoruz. Marcus’un bakışlarının, beni ezmekle tehdit eden bir ağırlık gibi üzerime dikildiğini hissedebiliyorum. Kendimi zorlayarak ona bakıyorum.</p>
	<p class="block16">“Elveda,” derken samimiyim.</p>
	<p class="block15">Zeke’nin annesi Hana, o kadar kısa boylu ki, oturma odasındaki koltuğa oturduğunda ayakları yere değmiyor. Üzerinde siyah renkli yıpranmış bir bornoz, ayaklarında terlikleri var, fakat kucağına yerleştirdiği elleri ve kaldırdığı kaşlarıyla yarattığı etki, kendimi dünya liderlerinden birinin önünde duruyormuşum gibi onurlanmam gerektiğini hissetmeme neden oluyor. Uyanmak için yumru yaptığı elleriyle gözlerini ovuşturan Zeke’ye göz atıyorum.</p>
	<p class="block16">Amar ve Christina onları, Hancock binasının yakınındaki devrimcilerin arasında değil, Cesurluk Merkezi’nin üst katlarında, Pire’deki dairelerinde bulmuşlar. Neyse ki Christina, lastiklerini patlatıp arkada bıraktığımız kamyonun üzerine nerede olduklarına dair bir not bırakmayı akıl etmiş. Onları bu sayede bulabildik. Peter, bizi Büro’ya götürmek üzere Evelyn’in bulduğu yeni minibüste bekliyor.</p>
	<p class="block16">“Üzgünüm,” diyorum. “Nereden başlayacağımı bilmiyorum.”</p>
	<p class="block16">“En kötüsüyle başlayabilirsin,” diyor Hana. “Oğluma tam olarak ne olduğuyla mesela.”</p>
	<p class="block16">“Bir saldırı sırasında ciddi bir şekilde yaralandı,” diyorum. “Bir patlama oldu ve Uriah çok yakınındaydı.”</p>
	<p class="block16">“Aman Tanrım,” diyen Zeke, yeniden avutulmak isteyen bir çocuk olmak istercesine öne arkaya sallanmaya başlıyor.</p>
	<p class="block16">Ama Hana başını eğip yüzünü benden saklamakla yetiniyor.</p>
	<p class="block16">Oturma odasındaki soğan ve sarımsak kokusu, muhtemelen akşam yemeğinden kalma. Kapının yanındaki beyaz duvara omzumu dayıyorum. Hemen yanı başımda ailenin bir fotoğrafı asılı duruyor. Zeke henüz emekleme çağında, Uriah annesinin kucağında küçücük bir bebek. Babasının yüzü, burnu, kulağı, dudağı paramparça yara izleriyle dolu, ama kocaman gülümsemesi, ışıldayan gözleri ve koyu teni çok daha tanıdık geliyor, çünkü iki oğlu da ona çekmiş.</p>
	<p class="block16">“Uriah o günden beri komada,” diyorum. “Ve...”</p>
	<p class="block16">“Ve o uyanmayacak,” diyor Hana gergin bir sesle. “Buraya bunu söylemek için geldin, öyle değil mi?”</p>
	<p class="block16">“Evet,” diyorum. “Onunla ilgili kararı verebilmeniz için sizi almaya geldim.”</p>
	<p class="block16">“Karar mı?” diyor Zeke. “Yani onu yaşam destek ünitesinden çıkarıp çıkarmama kararından mı bahsediyorsun?”</p>
	<p class="block16">Hana başını iki yana sallayarak, “Zeke,” dediğinde genç adam, susup kanepeye yaslanıyor. Daha doğrusu sanki kanepenin içine gömülüyor.</p>
	<p class="block16">“Onu o şekilde yaşatmak istemeyiz elbet,” diyor Hana. “Ona kalsa yaşamak isterdi. Ama bize göre, en doğrusu gitmesi.”</p>
	<p class="block16">Başımla onaylıyorum. “Elbette. Ama söylemem gereken bir şey daha var. Saldırı... kaldığımız yerde birçok insanın karıştığı bir tür isyandı. Ve ben de bunun bir parçası oldum.”</p>
	<p class="block16">Başımı eğip ayaklarımın dibindeki ahşap döşemeye bakıyorum. Zamanla aralarına toz birikmiş. Onlardan bir tepki, herhangi bir tepki bekliyorum. Oysa tek duyduğum sessizliğin ta kendisi.</p>
	<p class="block16">“Benden istediğini yerine getiremedim,” diyorum Zeke’ye. “Ona göz kulak olmam gerekirken bunu yapamadım. Çok üzgünüm.”</p>
	<p class="block16">Cesaretimi toplayıp ona bakıyorum. Zeke gözlerini sehpanın üzerindeki boş vazoya dikmiş, hâlâ oturuyor. Vazonun üstüne işlenmiş pembe güller solmaya yüz tutmuş.</p>
	<p class="block16">“Sanırım bu konuda biraz zamana ihtiyacımız olacak,” diyor Hana. Boğazını temizliyor, ama sesinin titremesine engel olamıyor.</p>
	<p class="block16">“Keşke size ihtiyaç duyduğunuz zamanı verebilsem,” diyorum. “Ama hemen yerleşkeye döneceğiz ve bizimle gelmeniz gerekiyor.”</p>
	<p class="block16">“Peki,” diyor Hana. “Dışarıda bekleyebilirseniz, beş dakika sonra yanınıza geliriz.”</p>
	<p class="block15">Yerleşkeye dönüş yolumuz karlı ve karanlık. Tümsekli yolda hoplaya zıplaya ilerlerken ayın bulutların ardında görünüp kaybolmasını seyrediyorum. Şehrin sınırlarına vardığımız da, kar yeniden başlıyor, büyük kar taneleri far ışıklarımızın önünde savruluyor. Tris’in de kaldırımda savrulan ve uçakların etrafında biriken karları izleyip izlemediğini merak ediyorum. Artık saf genin ne olduğundan bihaber insanların arasındayken, arkamda bıraktığım şehirden daha iyi bir dünyada olup olmadığını merak ediyorum.</p>
	<p class="block16">Christina öne eğilip kulağıma fısıldıyor. “Eee oldu mu? İşe yaradı mı?”</p>
	<p class="block16">Başımı sallıyorum. Dikiz aynasından baktığımda, iki eliyle birlikte ağzını kapatıp sırıttığını görebiliyorum. Kendisini güvende hissettiğini biliyorum. Hepimiz güvendeyiz.</p>
	<p class="block16">“Aileni aşıladın mı?” diye soruyorum.</p>
	<p class="block16">“Evet. Hancock binasındaki Yandaşlarla birlikteydiler,” diyor. “Ama sıfırlama vakti geçtiğine göre, demek ki Tris’le Caleb onları durdurmayı başarmış.”</p>
	<p class="block16">Hana ve Zeke, yol boyunca mırıltılarla konuşuyor, içinden geçtiğimiz tuhaf ve karanlık dünyaya hayret ediyorlar. Amar, yola bakmak yerine rahatlatmak amacıyla onlara dönüp basit açıklamalar yapıyor. Sokak lambalarına ya da yol bariyerlerine çarpmanın ucundan geçtiği her seferinde paniğimi bastırmaya çalışıp kar yağışına odaklanıyorum.</p>
	<p class="block16">Kışın getirdiği boşluk hissinden hep nefret etmişimdir. Boş araziler, gökle yer arasındaki belirgin fark, ağaçların iskelete, şehrin terk edilmiş diyarlara benzemesi... Belki bu kış tam aksine ikna olabilirim.</p>
	<p class="block16">Çitleri geçip, artık önünde güvenlik görevlilerinin beklemediği ön kapılarda duruyoruz. Araçtan indiğimizde Hana kar fırtınasında yürümeye çalışırken Zeke onun elini tutarak yardımcı oluyor. Yerleşkeye girdiğimizde Caleb’ın girişiminde başarılı olduğunu iyice anlıyorum, çünkü etrafta kimsecikler yok. Bunun tek anlamı, sıfırlanarak hatıralarının değişmesi olabilir.</p>
	<p class="block16">“Herkes nerede?” diye soruyor Amar.</p>
	<p class="block16">Boş güvenlik noktasından durmadan geçiyoruz. İleride Cara’yı görüyorum. Yüzünün bir yanı fena halde morarmış, başında sargı var, ama beni endişelendiren bu görüntü değil. Asıl büyük sorun, gözlerindeki kederli ifade.</p>
	<p class="block16">“Ne oldu?” diye soruyorum.</p>
	<p class="block16">Cara başını iki yana sallıyor.</p>
	<p class="block16">“Tris nerede?”</p>
	<p class="block16">“Üzgünüm, Tobias.”</p>
	<p class="block16">“Neden üzgünsün?” diye soruyor Christina sertçe. “Bize ne olduğunu anlat!”</p>
	<p class="block16">“Silah Laboratuvarı’na Caleb yerine Tris girdi,” diyor Cara. “Ölüm serumundan etkilenmedi ve hafıza serumunu serbest bıraktı, ama o... o vuruldu. Ve hayata tutunamadı. Çok üzgünüm.”</p>
	<p class="block15">Çoğu zaman insanların yalan söyleyip söylemediğini anlarım, bunun da yalan olması gerekir, çünkü Tris hâlâ yaşıyor. Işıl ışıl gözleri, utangaç yanakları, enerji dolu minicik bede niyle, avlu seradaki ışıkların altında olmalı. Tris hâlâ yaşıyor, beni burada tek başıma bırakamaz, Caleb’ın yerine Silah Laboratuvarı’na girmiş olamaz.</p>
	<p class="block16">“Hayır,” diyor Christina başım iki yana sallayarak. “Mümkün değil. Bu işte bir yanlışlık olmalı.”</p>
	<p class="block16">Cara’nın gözleri doluyor.</p>
	<p class="block16">O zaman anlıyorum. Elbette Tris, Caleb yerine Silah Laboratuvarı’na gitti.</p>
	<p class="block16">Aksini yapamazdı.</p>
	<p class="block16">Christina bir şeyler haykırıyor, ama sesi çok uzaktaymış gibi boğuk geliyor. Sanki suyun altındayım. Cara’nın yüzünü görmekte bile zorlanıyorum, bütün dünyanın renkleri solup gidiyor.</p>
	<p class="block16">Tek yapabildiğim, orada öylece durmak. Kımıldamadan durursam, duyduklarımın gerçekleşmesine engel olabilirmişim gibi hissediyorum. Kıpırdamazsam, her şey yolundaymış gibi yapabilirim.</p>
	<p class="block16">Christina duyduklarının ağırlığına katlanamayıp iki büklüm olduğunda Cara ona sarılıyor ve... ben kıpırdamadan öylece duruyorum.</p>
	<p class="block15">TOBIAS</p>
	<p class="block15">GÖVDESİ AĞA İLK ÇARPTIĞINDA, TEK GÖRDÜĞÜM GRİ BİR bulanıklıktı. İnmesine yardım ederken eli küçücük, ama sıcaktı. Sonra incecik, sıskacık haliyle karşıma dikildiğinde de hiçbir ayırt edici özelliği yoktu, sadece ilk atlayışını yapmıştı. Kasıntı, ilk atlayışını yapmıştı.</p>
	<p class="block15">Ben bile ilk seferinde atlamamıştım.</p>
	<p class="block15">Gözleri inatçı, gözleri kararlıydı.</p>
	<p class="block15">Çok güzeldi.</p>
	<p class="block15">TOBIAS</p>
	<p class="block15"><span class="text6">Ama onu daha önce de görmüştüm. Okul </span>koridorlarında, annemin sahte cenazesinde, Fedakârlık kaldırımlarında... Onu görmüştüm, ama gerçekten görmüş sayılmazdım. İlk atlayışım yapana kadar kimse onu gerçekten görmüş sayılmazdı.</p>
	<p class="block15">Sanırım parlayan ateş sonsuza kadar sürmüyor.</p>
	<p class="block15">TOBIAS</p>
	<p class="block15"><span class="text6">Onu görmeye gİdİyorum. Bîr ara. Cara olup bİtenî </span>anlattıktan sonra ne kadar zaman geçtiğini bilmiyorum. Christina’yla omuz omuza yürüyoruz. Cara’nın adımlarını takip ediyoruz. Yerleşke girişinden morga nasıl geldiğimizin farkında değilim. Kafamın içindeki bariyer, gördüğüm her şeyi bulanıklaştırmış, duymuş olabileceğim bütün sesleri boğmuş.</p>
	<p class="block16">Tris masada yatıyor. Bir an için uyuduğunu sanıyorum. Dokunduğumda uyanıp gülümseyeceğini, beni öpeceğini hayal ediyorum. Ama aksine bütün bedeni buz gibi kaskatı. Kıpırtısız.</p>
	<p class="block16">Cbristina burnunu çekerek hıçkırıyor. Tris’in elini sıkıyorum. Yeterince sıkarsam onu hayata döndüreceğime, yüzüne yeniden renk getirip uyandıracağıma inanmak istiyorum.</p>
	<p class="block15">Bunun olmayacağını, Tris’in artık gitmiş olduğunu anlamam için ne kadar zaman geçtiğinin de farkında değilim.</p>
	<p class="block15">Ama elini bıraktığımda, bütün gücümün tükenip gittiğini hissederken masanın yanında dizlerimin üzerine çöküyorum. Sanırım ağlıyorum ya da en azından ağlamak istiyorum. Son bir öpücük, son bir söz, son bir bakış ve daha fazlası için bütün bedenim isyan ederek haykırıyor.</p>
	<p class="block15">TOBIAS</p>
	<p class="block15"><span class="text6">Sonraki birkaç gün, kederİ uzakta tutan, durağanlik </span>değil, hareket oluyor. Uyumak yerine yerleşkenin koridorlarında dolaşıyorum. Serumla hafızaları sonsuza kadar değişenlerin iyileşmesini, sanki çok uzaklardan seyrediyorum.</p>
	<p class="block16">Hafızalarını kaybedenler, tek bir gerçeğin etrafında buluşuyor: İnsanın doğası karışıktır, hepimizin genleri farklıdır, ama ne hasarlıyız ne de safkan. İnandıkları bir de yalan var: Hafızaları korkunç bir kaza sonucu silindi, bu olmadan Önce hükümeti GH’lerin de herkesle aynı haklara sahip olduğuna inandırmaya çalışıyorlardı.</p>
	<p class="block16">Başkalarıyla birlikteyken boğuluyorum, yanlarından ayrıldığımda eksik hissediyorum. Korkuyorum ve neden korktuğumu bile bilmiyorum, çünkü her şeyimi kaybettim.</p>
	<p class="block15">Ekranlardan şehri seyretmek için kontrol odasına uğradığımda ellerim titriyor. Johanna, şehirden ayrılmak isteyenler için araçlar ayarlıyor. Gerçeği öğrenmek için buraya gelecekler. Chicago’da kalmaya karar verenlere ne olacağını bilmiyorum. Bunu umursadığımı da sanmıyorum.</p>
	<p class="block16">Ellerimi ceplerime sokup birkaç dakika boyunca ekranları seyrediyorum, sonra kalp atışlarımla adımlarımı eşleştirmeye ya da fayansların arasındaki çizgilere basmamaya çalışarak tekrar yürümeye başlıyorum. Girişten çıktığımda, taş heykelin yanında toplanmış küçük bir kalabalık görüyorum. İçlerinden biri tekerlekli sandalyede. Nita.</p>
	<p class="block16">Artık kullanılmayan güvenlik bariyerini geçip belli bir mesafeden onları izliyorum. Reggie taşın üzerine çıkıp su tankının altındaki vanayı açıyor. Damlalar akıntıya dönüşüyor, biraz sonra tanktaki bütün su boşalıp taşı ıslatıyor, Reggie’nin paçaları sırılsıklam oluyor.</p>
	<p class="block16">“Tobias?”</p>
	<p class="block16">Bir parça irkiliyorum. Caleb sesleniyor. Kaçacak delik ararken sesine sırtımı dönüyorum.</p>
	<p class="block16">“Bekle. Lütfen.”</p>
	<p class="block16">Ona bakmak istemiyorum. Tris için tuttuğu yasın az mı, yoksa çok mu olduğunu değerlendirmek istemiyorum. Ve Tris’in onun gibi sefil bir ödlek için öldüğünü, Caleb’ın asla Tris’in hayatını feda etmesine değmediğini düşünmek de istemiyorum.</p>
	<p class="block16">Yine de ona bakıyorum. Gittiğini bildiğim halde, büyük bir açlıkla onda Tris’i görmeye çalışıyorum.</p>
	<p class="block16">Caleb’ın saçları pis ve darmadağınık, yeşil gözleri kan çanağına dönmüş, büktüğü dudakları titriyor.</p>
	<p class="block16">Caleb, Tris’e benzemiyor.</p>
	<p class="block16">“Seni rahatsız etmek istemiyorum,” diyor. “Ama sana söylemem gereken bir şey var. Şeyden önce... sana iletmemi istediği bir şey.</p>
	<p class="block16">“Dökül,” diyorum, cümlesini bitirmesine fırsat vermeden.</p>
	<p class="block16">“Kurtulamazsa, sana...” Caleb yutkunuyor, sonra sırtını dikleştirip gözyaşlarına inat devam ediyor. “Seni bırakmak istemediğini söylememi istedi.”</p>
	<p class="block16">Tris’in benim için söylediği son sözleri karşısında bir şeyler hissetmem gerekmez mi? Hiçbir şey hissetmiyorum. Her zamankinden çok daha uzağım.</p>
	<p class="block16">“Öyle mi?” diyorum sertçe. “O zaman neden bıraktı? Neden ölme işini sana bırakmadı?”</p>
	<p class="block16">“Bu soruyu kendime sormadığımı mı sanıyorsun?” diyor Caleb. “Beni seviyordu. Benim yerime ölsün diye tabancayı enseme dayayacak kadar hem de. Nedeni hakkında hiçbir fikrim yok, ama hepsi bu.”</p>
	<p class="block16">Ben cevap veremeden uzaklaşıyor ve herhâlde böyle yapması daha iyidir, çünkü öfkemi anlatabilecek tek bir kelime bile aklıma gelmiyor. Gözlerimi kırpıştırarak gözyaşlarımı kovuyorum ve lobinin ortasında yere oturuyorum.</p>
	<p class="block15">Tris’in neden beni bırakmak istemediğini söylediğini biliyorum. Bunun yeni bir Bilgelik Merkezi olmadığını, ölüme giderken beni uykuda bırakıp gitmesini sağlayan bir yalan olmadığını, yaptığı şeyin gereksiz bir fedakârlık olmadığını bilmemi istiyordu. Gözyaşlarımı kafamın içine geri gönderebilecekmişim gibi yumruklarımla gözlerimi ovuyorum. Ağlamayacağım. Ağlamamak benim cezam olacak. Duygulanma biraz olsun gem vuramazsam, hepsi ortalığa dökülecek ve bir daha asla kendimi toparlayamayacağım.</p>
	<p class="block16">Biraz sonra yakınlarda birilerinin sesini duyuyorum. Cara ve Peter.</p>
	<p class="block16">“Bu heykel, değişimin sembolüydü,” diyor Cara, Peter’a. “Büyük değişim. Ama şimdi heykeli yıkıyorlar.”</p>
	<p class="block16">“Ya sahi mi?” diye soruyor Peter heyecanla. “Neden?”</p>
	<p class="block16">“Şey... senin için sorun olmazsa, daha sonra anlatmayı tercih ederim,” diyor Cara. “Yatakhaneye nasıl geri dönüleceğini hatırlıyor musun?”</p>
	<p class="block16">“Evet.”</p>
	<p class="block16">“O zaman... bir süreliğine yatakhaneye git. Orada birileri sana yardım eder.”</p>
	<p class="block16">Cara yanıma gelirken, benimle konuşacağını düşünerek büzüşüyorum. Ama yere çöküp ellerini kucağına yerleştirerek dimdik sırtıyla yanıma oturuyor. Temkinli, ama rahat. Reggie’nin suyunu boşalttığı heykeli seyrediyor.</p>
	<p class="block16">“Yanımda durmana gerek yok,” diyorum.</p>
	<p class="block16">“Bir yere gitmem gerekmiyor,” diyor Cara. “Ve sessizlik güzel.”</p>
	<p class="block15">Yan yana otururken sessizlikte akan suyu seyrediyoruz.</p>
	<p class="block15">“İşte buradasınız,” diyor Christina, koşarak yanımıza gelirken. Yüzü şişmiş, sesi derin bir iç çekişi kadar kısık. “Hadi gelin. Zamanı geldi. Onu yaşam destek ünitesinden çıkarıyorlar.” Bunu duyar duymaz sarsılıyorum, yine de kendimi ayağa kalkmaya zorluyorum. Hana ve Zeke, geldiğimizden beri Uriah’ın yanındaydı, ufacık bir yaşam işareti görmek için üzerine titremişlerdi. Ama Uriah’ta hayattan eser yoktu, sadece kalbini attıran makinen sesi vardı.</p>
	<p class="block16">Hastaneye doğru yürürken Cara arkamızdan geliyor. Günlerdir uyumamış olmama rağmen yorgun hissetmiyorum. Normalde yorgun olur, yürürken bütün vücudum sızlardı. Christinayla konuşmuyoruz, ama onun da benim gibi Uriah’ın son nefesini düşündüğünden eminim.</p>
	<p class="block16">Uriah’ın odasını gören pencerenin önüne geldiğimizde Evelyn’i görüyoruz. Birkaç gündür onunla Amar ilgileniyordu. Annem dokunmaya çalıştığında omzumu kaçırıyorum. Avutulmak falan istemiyorum.</p>
	<p class="block16">Zeke ve Hana, Uriah’ın yattığı yatağın iki yanında duruyor. İkisi de onun ellerini tutuyorlar. Kalp atışlarının izlenebildiği monitörün yanındaki doktor, bir dosya uzatıyor. Ama ne Hana’ya ne de Zeke’ye. Dosyayı tekerlekli sandalyesinde kamburu çıkmış, diğer herkes gibi hafızasını yitirmiş David’e uzatıyor.</p>
	<p class="block16">“Onun burada ne işi var?” Bütün kaslarımın, kemiklerimin, sinir uçlarımın alev aldığını hissediyorum.</p>
	<p class="block16">“Teknik açıdan hâlâ Büro’nun lideri. En azından yerine birisi gelene kadar,” diyor Cara arkamdan. “Tobias, o hiçbir şey hatırlamıyor. Senin tanıdığın adam artık yok; hatta bir cesetten farkı yok. Bu adam öldürdüğü-”</p>
	<p class="block16">“Kes!” diye patlıyorum. David kâğıtları imzalayıp dönüyor, tekerlekli sandalyesini kapıya yürütüyor. Kapı açıldığında kendimi tutamıyorum, üzerine saldırıyorum, ama Evelyn’in incecik bedeni ellerimi boğazına sarmama engel oluyor. Adam bana tuhaf tuhaf bakıyor, sonra ben annemin kolunu aşmaya çalışırken sandalyesiyle koridorda uzaklaşıyor.</p>
	<p class="block16">“Tobias,” diyor Evelyn. “Sakin. Ol.”</p>
	<p class="block16">“Neden kimse onu içeri tıkmadı?” diye üsteliyorum. Gözlerim dolduğundan her şey bulanık görünüyor.</p>
	<p class="block16">“Çünkü hâlâ hükümet için çalışıyor,” diyor Cara. “Talihsiz bir kaza olduğunu açıklamaları, Bürodaki herkesi kovmaları anlamına gelmiyor. Baskı altında bir asiyi öldürdüğü için hükümet onu hapse atmayacak.”</p>
	<p class="block16">“Asi mi?” diye tekrarlıyorum. “Tris şimdi sadece bir asi olarak mı anılacak?”</p>
	<p class="block16">“O bir asiydi,” diyor Cara yumuşak bir sesle. “Ve hayır, elbette hayır, bu sadece hükümetin bakış açısı.”</p>
	<p class="block16">Cevap vermeye yelteniyorum, ama Christina sözümü kesiyor. “Çocuklar, başlıyor.”</p>
	<p class="block16">İçeride Hana ve Zeke, ellerini Uriah’ın üzerinde birleştiriyor. Hana’nın dudakları kıpırdıyor, ama ne söylediğini buradan duyamıyorum. Cesurlar’ın ölenler için duaları var mıydı? Fedakârlar, ölümü sessizlik ve hizmetle karşılarlar, tek bir kelime bile etmezler. Öfkem uzaklaşırken kendimi yine kedere boğulmuş hissediyorum. Bu seferki Tris için değil, Uriah için. Gülümsemesi aklımdan çıkmıyor. Önce arkadaşımın ağabeyi, sonra arkadaşım. Gerçi esprili kişiliğinin aklıma işlemesine yetecek kadar tanımıyorum onu. Henüz çok yeni yakınlaşmıştık.</p>
	<p class="block16">Doktor birtakım düğmeleri kapatırken, dosyayı göğsüne dayıyor. Sonunda makine susuyor. Zeke’nin omuzları sarsılıyor, onun elini sımsıkı tutarken Hana’nın parmak eklemleri bembeyaz kesiliyor.</p>
	<p class="block16">Sonra kadın bir şey söyleyip ellerini iki yana açıyor ve gerileyerek Uriah’tan uzaklaşıyor. Onu bırakıyor.</p>
	<p class="block16">Pencereden uzaklaşıyorum. Önce yürüyorum, sonra koridorda önüme geleni iterek körlemesine koşuyorum. Umursamadan, hiçbir şey hissetmeden koşuyorum.</p>
	<h1 class="block14" id="toc_id_48">ELLİ ALTINCI BÖLÜM TOBIAS</h1>
	<p class="block15"><span class="text6">Ertesi gün yerleşkeden bîr kamyon ödünç aliyorum. </span>insanlar hâlâ hafıza kaybının üstesinden gelmeye çalışıyor, o yüzden kimse beni durdurmaya çalışmıyor. Rayların üzerinden şehre doğru sürerken, gözlerim ufukta dolaşıyor ama aslında hiçbir şey görmüyorum.</p>
	<p class="block16">Şehri, dış dünyadan ayıran boş araziye vardığımda gaza basıyorum. Kamyon solmaya yüz tutmuş otları ve karları ezip geçiyor. Biraz sonra Fedakârlık bölgesindeki asfalta varıyorum. Zaman akıp giderken farkında bile değilim. Bütün sokaklar aynı, ama ellerim ve ayaklarım nereye gitmek istediğini biliyor. Beynimi kullanmam gerekmiyor. Kamyonun trafik tabelasının yanındaki evin önüne çekiyorum. Kaldırım çatlamış.</p>
	<p class="block16">Evim.</p>
	<p class="block15">On kapıdan girip yukarı çıkarken sesler, dünyanın öbür ucundan geliyormuş gibi hâlâ boğuk. İnsanlar acı ve yastan bahsediyor, oysa onların ne demek istediğini hiç anlamıyo rum. Benim için yas, yıkıcı bir uyuşukluk, bütün hislerin ölmesi.</p>
	<p class="block16">Avucumu bastırarak aynayı örten paneli yana kaydırıyorum. Günbatımının her yeri turuncuya boyayan aydınlığı yüzüme vursa da hiç bu kadar solgun görünmemiş, gözlerimin altındaki halkalar hiç bu kadar belirgin olmamıştı. Son birkaç gündür kah uyumak kah yürümekle geçti, ikisini de sonuna kadar götüremedim.</p>
	<p class="block16">Saç tıraş makinesini aynanın yanındaki prize takıyorum. Tarak doğru yerde duruyor, o yüzden geriye sadece makineyi saçlarımdan geçirmek, kesilmesin diye kulaklarımı korumak, kaçırdığım bir yer olup olmadığını görmek için başımı çevirmek kalıyor. Düzgün kestiğimden emin olmak için elimi başımdan geçiriyorum, ama kontrol etmeme gerek yok aslında. Küçüklüğümden beri saçlarımı kendim kesmeye alışığım.</p>
	<p class="block16">Kestiğim saçları omuzlarımdan ve ayaklarımdan silkelemek uzun zaman alıyor. Sonra hepsini küçük bir küreğe topluyorum. İşim bittiğinde tekrar aynanın karşısına geçiyorum ve Cesurluk ateşinin sembolü olan dövmemin görünen ucuna bakıyorum.</p>
	<p class="block15">Cebimden hafıza serumu şişesini çıkarıyorum. Tek bir şişenin bütün hayatımı sileceğini biliyorum, ama öğrendiklerim değil, sadece hatıralarım silinecek. Yazmayı, konuşmayı, bir bilgisayarı nasıl kuracağımı falan hatırlayacağım, çünkü bu bilgiler beynimin başka bir bölümünde saklanıyor. Ama başka hiçbir şey hatırlamayacağım.</p>
	<p class="block16">Deney sona erdi. Johanna, hükümetle -yani David’in üstleriyle- başarılı bir anlaşmaya vararak eski topluluk üyelerinin şehirde kalmasını sağladı. Şehir sakinleri artık kendi kendilerini yönetecek, hükümetin otoritesini tanıyacak, dışarıdan gelip onlara katılmak isteyenlere yerleşme izni verip Chicago’yu yine bir metropole dönüştürecekler. Tıpkı Mihvaukee gibi. Deneyleri yöneten Büro, artık Chicago şehir sınırının gerisinde kalacak.</p>
	<p class="block16">Chicago bundan böyle, genetik hasara inanmayan insanlar tarafından yönetilen bir şehir olacak. Bir tür cennet sayılır. Matthew, tampon bölgesinde yaşayanların şehirdeki bütün boş binalara yerleşmeye yanaşacağını ve arkalarında bıraktıklarından çok daha refah bir hayat yaşayacaklarını umduğunu söyledi.</p>
	<p class="block16">Benimse tek istediğim yeni birine dönüşmek. Evelyn Johnson’ın oğlu Tobias Johnson olmak. Tobias Johnson, sıkıcı ve boş bir hayat yaşadı, ama en azından şu anda olduğum gibi yaşadığı acılardan hasar görmüş beş para etmez biri değil. Yeni ben, çok daha sağlıklı biri.</p>
	<p class="block16">“Matthew, hafıza serumu ve kamyonu çaldığını söyledi,” diyor bir ses koridorun diğer ucundan. Christina. “Ona inanmamıştım.”</p>
	<p class="block15">Kulaklarımdaki boğukluk nedeniyle onun eve girdiğini duyamadım sanırım. Sesi sanki suyun içinden bana ulaşıyormuş gibi olsa da onu duyuyorum ve söylediklerine anlam verebilmem için birkaç saniye geçmesi gerekiyor. Sonunda onu anladığımda Christina’ya bakıyorum. “Ona inanmadıysan niye geldin?”</p>
	<p class="block16">“Ne olur ne olmaz diye geldim,” diyor bana doğru yürürken. “Hem her şey değişmeden önce şehri son bir kez ziyaret etmek istedim. O şişeyi bana ver, Tobias.”</p>
	<p class="block16">“Olmaz.” Şişeyi ondan korumak için parmaklarımla sımsıkı kavrıyorum. “Bu benim kararım. Seni ilgilendirmez.”</p>
	<p class="block16">Koyu renkli gözleri kocaman büyürken, gün ışığında yüzü parlıyor. Simsiyah gür saçları, alev almış gibi turuncu renge boyanıyor.</p>
	<p class="block16">“Bu senin kararın değil” diyor. “Böylesi bir kararı ancak bir ödlek alabilir ve sen bir sürü şey olabilirsin Dört, ama bir ödlek değilsin. Asla.”</p>
	<p class="block16">“Belki artık ödleğin tekiyimdir,” diyorum duygusuz bir sesle. “Her şey değişti. Kararımdan memnunum.”</p>
	<p class="block16">“Hayır, değilsin.”</p>
	<p class="block16">O kadar bitkinim ki gözlerimi devirmekle yetiniyorum.</p>
	<p class="block16">“Onun nefret edeceği birine dönüşemezsin,” diyor Christina, bu sefer alçak sesle. “Bundan nefret ederdi.”</p>
	<p class="block16">Sıcak ve canlı bir öfke, bir kırkayak gibi içimde tırmanıyor, kulaklarımı boğan her neyse çözülüp, sessiz Fedakârlık sokağının bile gürültülü olduğunu düşünmeme neden olacak şekilde sesleri duymamı sağlıyor. Seslerin gücüyle sarsılıyorum.</p>
	<p class="block16">“Kapa çeneni!” diye bağırıyorum. “Kes sesini! Onun neden nefret edeceğini bilemezsin; onu tanımıyordun; sen-”</p>
	<p class="block16">“Onu yeterince tanıyordum!” diye patlıyor Christina. “Senin için hiçbir değeri yokmuş gibi bütün hatıralarını silmenden hoşlanmayacağını bilecek kadar hem de!”</p>
	<p class="block16">Üzerine atılıp onu duvara çiviliyorum, yüzümü yüzüne yaklaştırıyorum.</p>
	<p class="block15">“Bunu bir daha söylemeye cesaret edersen,” diyorum, «C -33 beni-</p>
	<p class="block16">“Ne yaparsın?” Christina beni sertçe itiyor. “Canımı mı yakacaksın? Kadınlara saldıran güçlü erkeklere ne dendiğini biliyor musun? Ödlek.”</p>
	<p class="block16">Babamın evde çınlayan haykırışlarını, annemin boğazına sarılan elini, onu duvarlara ve kapılara fırlatışını hatırlıyorum. Elimle sımsıkı pervazı tutarken eşikten onları izlerdim. Yatak odasındaki sessiz hıçkırıklar hâlâ kulağımda. İçeri giremeyeyim diye annem kapıyı kilitlerdi.</p>
	<p class="block16">Gerileyip duvarın dibine yığılıyorum.</p>
	<p class="block16">“Üzgünüm,” diyorum.</p>
	<p class="block16">“Biliyorum,” diye yanıtlıyor.</p>
	<p class="block15">Birkaç saniye hiç konuşmadan bakışıyoruz. Onunla ilk karşılaştığımızda sırf bir Dürüst olduğu için, ağzından çıkanı hiç düşünmeden patavatsızca konuştuğu için ondan nefret etmiştim. Ama zamanla onun ne kadar bağışlayıcı bir arkadaş olduğunu öğrenmiştim. Gerçeklere bağlıydı, harekete geçecek kadar cesur biriydi. Artık onu sevmemem, onda Tris’i görmemem mümkün değil.</p>
	<p class="block16">“Her şeyi unutmak istemenin nasıl bir şey olduğunu biliyorum,” diyor. “Aynı zamanda sevdiğin birinin nedensiz yere öldürülmesi karşısında, bir saniyelik bir huzur anı için bütün hatıralarından vazgeçmek isteğinin de nasıl bir şey olduğunu çok iyi biliyorum.”</p>
	<p class="block16">Şişeyi sımsıkı tuttuğum elimi tutuyor.</p>
	<p class="block16">“Will’i çok uzun zamandır tanımıyordum,” diyor. “Ama hayatımı değiştirmişti. Beni değiştirmişti. Tris’in de seni fazlasıyla değiştirdiğini biliyorum.”</p>
	<p class="block16">Yüzündeki sert ifade kaybolurken, hafifçe omzuma dokunuyor.</p>
	<p class="block16">“Onunla birlikteyken olduğun kişi, vazgeçilmeyecek kadar değerli biri,” diyor. “Serumu içersen, bir daha asla aynı kişi olamayacaksın.”</p>
	<p class="block16">Tris’in cesedini gördüğümde olduğu gibi yine gözlerim doluyor ve bu sefer canım daha çok yanıyor, keskin bir acı göğsümü yakıyor. Şişeyi yumruğumda sıkıyorum. Bana sağlayabileceği rahatlamaya, içimi vahşi bir hayvan gibi tırmalayan hatıralarımdan kurtulmaya çok ihtiyacım var.</p>
	<p class="block15">Christina kollarını omuzlarıma doladığında canım daha çok acıyor, çünkü Tris’in incecik kollarıyla sarılışını hatırlıyorum. Başta çekingen olurdu, ama sonra kendine ve bana olan güveni yerine geldikçe güçlenirdi. Aynı zamanda hiçbir sarıl ma, bana aynı hissi veremez, çünkü kimse ona benzeyemez, çünkü Tris artık yok.</p>
	<p class="block16">Tris gitti. Ağlamanın faydası yok, ağlamak aptalca. Oysa tek yapabildiğim ağlamak. Christina bana sarılıp uzun süre bir şey söylemiyor.</p>
	<p class="block16">Sonunda geri çekiliyorum, ama Christina’nın sıcak ve nasırlı elleri omuzlarımda kalıyor. Belki tekrar tekrar incinerek sertleşen eller gibi insan da nasır tutuyordun Oysa nasırlı bir adama dönüşmek istemiyorum.</p>
	<p class="block16">Bu dünyada çeşit çeşit insan var. İhanetle karşılaşan ve ölümün kıyısından döndükten sonra ağabeyi yerine kendi hayatını feda edecek kadar sevgi dolu olan Tris gibiler var. Ya da ağabeyini başından vuran birini affedebilen Cara gibiler var. Hatta Christina gibi arkadaşını kaybetmiş olsa da yeni dostluklara kapısını açık tutanlar var. Önümde çok daha parlak, bugüne kadar kendime tanıdıklarımdan çok daha güçlü bir seçenek beliriyor.</p>
	<p class="block16">Gözlerim açılırken şişeyi veriyorum. Christina hemen şişeyi cebine sokuyor.</p>
	<p class="block16">“Zeke’nin senin etrafındayken hâlâ tuhaf davrandığını biliyorum,” diyor, bir kolunu omzuma dolarken. “Ama bu arada senin dostun olabilirim. İstersen Dostluk kızları gibi birbirimize bileklikler hediye ederiz.”</p>
	<p class="block16">“Bunun gerekli olduğunu hiç sanmıyorum.”</p>
	<p class="block15">Merdivenlerden inip sokağa çıkıyoruz. Güneş, Chicago binalarının ardında kayboldu. Uzakta, hızla rayların üzerinde ilerleyen trenin sesini duyabiliyorum. Ama artık buradan ve hatıralarımızdan uzaklaşıyoruz. Ve bunu dert etmiyorum.</p>
	<p class="block15">Bu dünyada cesur olmanın bir sürü yolu var. Bazen cesaret, kendi hayatını senden çok daha büyük bir şey ya da başka biri için feda etmektir. Bazen de daha büyük bir amaç uğruna bildiğin her şeyden, bir zamanlar sevdiğin herkesten vazgeçmektir.</p>
	<p class="block16">Ama bazen farklıdır.</p>
	<p class="block16">Cesaret bazen acıya dayanabilmek için dişlerini sıkmak, her güne yeniden başlamak ve daha iyi bir hayata ağır adımlarla ilerlemektir.</p>
	<p class="block16">İşte şimdi ben de böylesi bir cesarete sarılmalıyım.</p>
	<p class="block15">BİTERKEN</p>
	<p class="block15">İKİ BUÇUK YIL SONRA</p>
	<p class="block15"><span class="text6">EvELYN, İKİ DÜNYANIN BULUŞTUĞU NOKTADA DURUYOR. </span>Tampon bölgesinden ya da eski Büro yerleşkesinden gelip giden insanların tekerlek izleri toprağa işlemiş durumda. Çantası yerdeki su birikintisinin yanında, bacağının hemen dibinde duruyor. Beni görünce elini sallıyor.</p>
	<p class="block16">Kamyona bindiğinde yanağımdan öpmesine izin veriyorum. Yüzüme yayılan gülümsemenin orada kalmasına izin veriyorum.</p>
	<p class="block16">“Tekrar hoş geldin,” diyorum.</p>
	<p class="block16">Yaklaşık iki yıl önce ona bir öneride bulunmuştum. Annem şehirden en kısa sürede ayrılma konusunda Johanna’yla anlaşmıştı. Şimdi Chicagoda birçok şey değiştiğinden, artık geri dönmesinde bir zarar görmüyorum. Zaten öyle bir niyeti de yok. Aradan iki yıl geçmiş olmasına rağmen şimdi çok daha genç görünüyor. Yüzü çok daha dolgun, gülümsemesi daha büyük. Geçen zaman ona yaradı.</p>
	<p class="block16">“Nasılsın?” diye soruyor.</p>
	<p class="block16">“Ben... iyiyim,” diyorum. “Bugün küllerini dökeceğiz.”</p>
	<p class="block16">Arka koltukta, bir yolcu gibi oturan vazoya göz atıyorum. Tris’in külleri uzun süre Büro morgunda kaldı. Onun nasıl bir cenaze töreni isteyebileceğinden emin değildim. Böyle bir töreni düzenleyebileceğimden de emin değildim. Ama topluluklar hâlâ var olsaydı, bugün Seçim Günü olacaktı ve küçük bile olsa bugün yeni bir adım atmanın tam zamanı.</p>
	<p class="block16">Evelyn, bir elini omzuma koyup dışarıdaki tarlalara bakıyor. Bir zamanlar sadece Dostluk Merkezi’ndeki topraklarda sıkışıp kalan ekinler şimdi şehri saran tüm yeşillik alanlara yayılmış durumda. Bazen o terk edilmiş boş toprakları özlüyorum. Ama şu anda yan yana dizilmiş mısır ya da buğday tarlaların arasında yol almayı da sorun etmiyorum. Tarlalarda, eski Büro bilim insanları tarafından geliştirilmiş cihazlarla toprağı kontrol eden insanları görebiliyorum. Kırmızı, mavi, yeşil, mor, her renkten kıyafetleri var.</p>
	<p class="block16">“Topluluklar olmadan yaşamak nasıl bir şey?” diye soruyor Evelyn.</p>
	<p class="block16">“Çok sıradan,” diyerek gülümsüyorum. “Çok seveceksin.”</p>
	<p class="block15">Evelyn’i nehrin kuzeyindeki daireme götürüyorum. Dairem alt katlardan birinde olmasına rağmen, geniş pencerelerden önümde uzayıp giden binaları görebiliyorum. Yeni Chicago’ya ilk yerleşenlerden biriydim, o yüzden oturacağım evi seçme şansım oldu. Zeke, Shauna, Christina, Amar ve George, Han- cock binasının üst katlarında yaşamayı tercih etti. Caleb’la Cara ise Millennium Park’a yakın dairelere yerleştiler, ama ben burayı güzel bulduğum için seçtim. Üstelik eski evlerimden hiçbirine yakın değil.</p>
	<p class="block16">“Komşum tampon bölgesinden gelen bir tarih uzmanı,” diyorum, cebimde anahtarlarımı ararken. “Chicago’ya dördüncü şehir diyor. Çok uzun zaman önce yangından zarar görmüş, sonra Saflık Savaşı patlamış, şimdi de bizler dördüncü yeni sakinleriyiz.”</p>
	<p class="block16">“Dördüncü şehir,” diyor Evelyn, ben kapıyı iterken. “Bu hoşuma gitti.”</p>
	<p class="block16">İçeride çok fazla mobilya yok. Bir kanepe, bir masa, birkaç sandalye ve mutfak. Güneş, çamurlu nehrin karşısındaki binanın camlarından göz kırpıyor. Eski büronun bilim insanlarından bazıları, nehri ve gölü eski güzelliğine kavuşturmak için çalışıyor, ama bunun zaman alacağı belli. İyileşmek gibi değişim de zaman alıyor.</p>
	<p class="block16">Evelyn, çantasını kanepeye bırakıyor. “Bir süre seninle kalmama izin verdiğin için teşekkürler. Söz veriyorum, kısa zamanda kendime bir yer bulacağım.”</p>
	<p class="block16">“Sorun değil,” diyorum. Annemin burada olması, eşyalarımı karıştırması, evin içinde dolaşması gerilmeme neden oluyor, ama sonsuza kadar birbirimizden uzak duramayız. Özellikle de ona aramızdaki uçurumu kapatmak üzere söz verdikten sonra.</p>
	<p class="block16">“George, bir polis gücü eğitmek için yardıma ihtiyacı olduğuna söylüyor,” diyor Evelyn. “Ona yardım etmeyi önermedin mi?”</p>
	<p class="block16">“Hayır,” diyorum. “Sana söylemiştim; artık silahlarla işim olmaz.”</p>
	<p class="block16">“Doğru. Artık silah yerine kelimeleri kullanıyorsun,” diyor Evelyn, burnunu kırıştırarak. “Bilirsin, politikacılara hiç güvenmem.”</p>
	<p class="block16">“Bana güveneceksin, çünkü senin oğlunum,” diyorum. “Hem ben politikacı falan değilim. En azından henüz değilim. Sadece asistanlık yapıyorum.”</p>
	<p class="block16">Masaya oturup etrafına bakınıyor. Bir kedi gibi ani ve çevik gözleri evde dolaşıyor.</p>
	<p class="block16">“Babanın nerede olduğunu biliyor musun?” diye soruyor.</p>
	<p class="block16">Omuz silkiyorum. “Biri, onun gittiğini söyledi. Nereye gittiğini bile sormadım.”</p>
	<p class="block16">Çenesini eline dayıyor. “Ona söylemek istediğin hiç mi bir şey yoktu?”</p>
	<p class="block16">“Hayır,” diyorum. Anahtarlarımı parmaklarımın arasında döndürüyorum. “Onu ait olduğu yerde bırakmak istedim.”</p>
	<p class="block16">İki yıl önce, parkta kar yağarken durduğumuz sırada, Acımasız Merkezi’nde Cesurların önünde ona saldırmanın sebep olduğu acıyı hafifletmediğini, ona bağırıp hakaret etmenin hiçbir işe yaramayacağını fark etmiştim. Geriye tek bir seçenek kalmıştı, o da çekip gitmesine izin vermekti.</p>
	<p class="block16">Evelyn bana tuhaf tuhaf bakıyor, yüzümü süzüyor, sonra kanepeye gidip çantasını açıyor. Mavi camdan bir nesne çıkarıyor. Zamanda donup kalmış akan suya benziyor.</p>
	<p class="block16">Bunu bana ne zaman verdiğini hatırlıyorum. Küçüktüm, ama hiçbir yararı olmadığı için kendini şımartma olarak görülen bir şey olduğu için Fedakârlık topluluğunda yasaklandığını bilecek kadar büyümüştüm. O zaman bu nesnenin ne işe yaradığını sorduğumda annem herhangi bir işlevi olmadığını, ama hayatımıza bir şey katabileceğini söylemişti. Bazen güzel şeyler bu işe yarar, demişti.</p>
	<p class="block16">Yıllar boyunca bu nesne sessiz isyanımın, itaat etmeye küçük başkaldırımın, Fedakârlık çocukluğumun, aynı zamanda annemin isyanının da bir sembolü olmuştu. Öldüğünü sandığımda bile bu nesneyi yatağımın altında saklamış, sonra Fedakârlıksan ayrılmaya karar verdiğim gün babam görebilsin diye masamın üzerine koymuştum. Annemle benim gücümüzü görsün istemiştim.</p>
	<p class="block16">“Sen yokken, bu bana seni hatırlatıyordu,” diyor annem, cam nesneyi karnına bastırırken. “Senin çocukluğundan beri ne kadar cesur olduğunu bu nesneye bakarak hatırladım.” Belli belirsiz gülümsüyor. “Evinde isteyebilirsin diye düşündüm. Sonuçta bunu senin için almıştım.”</p>
	<p class="block16">Konuşursam sesimin titreyeceğinden eminim, o yüzden gülümseyerek başımı sallıyorum.</p>
	<p class="block15">Bahar havası soğuk, yine de kamyonun pencerelerini açık bırakıyorum, çünkü soğuğu ciğerlerimde hissetmek istiyorum. Parmak uçlarıma batan soğuk hava, hâlâ gitmekte direnen kışın hatırasını sürdürmeme yardımcı oluyor. Acımasız Merkezi’ne yakın tren istasyonunda durup arka koltuktaki kül vazosunu alıyorum. Gümüş renkli vazo son derece sade, üzerinde hiçbir süs yok. Ben seçmedim, Christina seçti.</p>
	<p class="block16">Platformda bekleyenlerin yanma yürüyorum. Christina, Zeke’yle bacaklarının üzerine serdiği battaniyeyle tekerlekli sandalyede oturan Shauna’nın yanında duruyor. Shauna’nm yeni tekerlekli sandalyesi daha iyi, arkasında tutma yerleri olmadığı için şimdi tekerlekleri çok daha rahat yönlendirebiliyor. Matthew, platformun en kıyısında.</p>
	<p class="block16">“Selam,” diyorum, Shauna’nm omzunun dibine geldiğimde.</p>
	<p class="block16">Christina gülümseyerek selamlıyor. Zeke ise eliyle omzuma vuruyor.</p>
	<p class="block16">Uriah, Tris’ten sadece birkaç gün sonra öldü, ama Zeke ve Hana birkaç hafta sonra arkadaşları ve tanıdıklarının oluşturduğu büyük bir kalabalık eşliğinde küllerini kanyondan aşağı dağıtmış, onunla vedalaşmalardı. Adı, Çukurun her yerinde yankılanmıştı. Buna rağmen Tris için gerçekleştireceğimiz son Cesurluk etkinliğinde Zeke’nin de hepimiz gibi bugün Uriah’ı hatırladığını biliyorum.</p>
	<p class="block15">“Sana göstermek istediğim bir şey var,” diyor Shauna. Battaniyeyi kenara çekip bacaklarındaki karmaşık metal askıları gösteriyor. Metal çubuklar kalçasına tırmanıyor, bir kafes gibi belini sarıyor. Bana gülümsüyor, sonra metal dişlilerin çıkardığı gıcırtı eşliğinde ayağını yere basıyor, dengesini sağladığından emin olunca ayağa kalkıp karşımda duruyor.</p>
	<p class="block16">Ağırbaşlı bir etkinlik düzenlemek üzere olduğumuz halde gülümsüyorum.</p>
	<p class="block16">“Şuna da bakın,” diyorum. “Boyunun ne kadar uzun olduğunu unutmuşum.”</p>
	<p class="block16">“Caleb ve laboratuvar arkadaşları benim için yaptı,” diyor Shauna. “Hâlâ alışmaya çalışıyorum, ama söylediklerine göre bir gün koşabilirmişim bile.”</p>
	<p class="block16">“Harika,” diyorum. “Bu arada, Caleb nerede?”</p>
	<p class="block16">“Amar’la birlikte. Hattın başında bekliyorlar,” diyor. “Binlerinin vagonu ilk yakalayan olması lazım.”</p>
	<p class="block16">“Hâlâ bir küçük hanım gibi davranıyor,” diyor Zeke. “Ama yine de ona alışmaya başladım.”</p>
	<p class="block16">“Hımmm,” diyorum, yorum yapmadan. Gerçek şu ki Caleb’la barıştım, ama hâlâ onunla uzun zaman takılmakta zorlanıyorum. Mimikleri, hareketleri, tavrı, her şeyi bana Tris’i hatırlatıyor. Gerçi en fazla Tris’in fısıltısı olabilir, Tris kadar olamaz, yine de kaldırabileceğimden çok daha fazlası.</p>
	<p class="block15">Belki bir şeyler söylerdim, ama tren geliyor. Cilalı raylar üzerinden hızla bize doğru uçuyor. Sonra platformun önünde durmak için yavaşladığında tekerlekleri inliyor. Lokomotifin penceresinden bir baş uzanıyor, bu Cara. Saçlarını sımsıkı beliklerle örmüş.</p>
	<p class="block16">“Atlayın!” diye sesleniyor.</p>
	<p class="block16">Shauna tekrar sandalyesine oturup tekerlekleri çevirerek vagona giriyor. Matthew, Christina ve Zeke onun arkasından biniyor. En soiı içeri girdiğimde kül vazosunu Shauna’ya verip kapı eşiğinde duruyorum. Tren yine yola koyuluyor, her saniye biraz daha hızlanıyor. Altımızda takırdayan rayları ve rüzgârın ıslığını dinlerken, içimdeki gücün yükseldiğini hissedebiliyorum. Rüzgâr yüzümü dövüyor, kıyafetlerimi üzerime yapıştırıyor. Şehir önümde uzanırken, güneşte parlayan binaları seyrediyorum.</p>
	<p class="block16">Eskisiyle aynı his değil, fakat uzun zaman önce bu yeni hisle barıştım. Hepimiz yeni yerlerimizi bulduk. Cara’yla Caleb, Tarım Birimi’nin küçük bir uzantısı olarak yerleşkedeki laboratuvarlarda çalışıyor, tarımın daha verimli hale getirilmesi, insanlar için daha fazla ürün elde edilebilmesi için uğraşıyorlar. Matthew, şehirde bir yerdeki bir psikiyatrik araştırmada çalışıyor. Ona son sorduğumda, hafızayla ilgili bir konuyu araştırıyordu. Christina, şehre taşınmak isteyen tampon bölgesi insanları için yer bulan bir ofiste çalışıyor. Zeke ve Amar polis oldu, George ise polis gücünü eğitiyor. Bu son saydıklarımın hepsine Cesurluk işi diyorum. Ve ben de şehrin hükümet temsilcisi Johanna Reyes’e asistanlık yapıyorum.</p>
	<p class="block15">Diğer çubuğu da tutmak için kolumu uzatıyorum ve tren virajı alırken dışarı sarkıyorum, iki kat altımdaki sokak nere deyse burnumun ucunda. Midem, gerçek Cesurluk aşkıyla, o korku dolu heyecanla kasılıyor.</p>
	<p class="block16">“Hey,” diyor Christina, yanıma gelerek. “Annen nasıl?”</p>
	<p class="block16">“İyi,” diyorum. “Zamanla göreceğiz sanırım.”</p>
	<p class="block16">“İple kaymaya gidecek misin?”</p>
	<p class="block16">Altımızdaki rayların yokuş aşağı cadde seviyesine inişini seyrediyorum.</p>
	<p class="block16">“Evet,” diyorum. “Tris’in en az bir kez denememi isteyeceğini düşündüm.”</p>
	<p class="block16">Adını anmak bile içimin sızlamasına neden oluyor, benim için hâlâ değerli olan hatırasını bir çimdik gibi hissediyorum.</p>
	<p class="block16">Tris’le ilgili hatıralarım, özellikle de çoğu fazlasıyla güçlü hatıralarım, diğer tüm hatıralar gibi zamanla soldu. Artık eskisi gibi canımı acıtmıyorlar. Aslında bazen onu anmaktan büyük keyif alıyorum. Ama sadece bazen. Bazen Christinaya anlatıyorum ve Christina da beklediğimden çok daha büyük bir sabırla dinliyor, Dürüstlükken getirdiği o ukala ağzını fazla açmıyor.</p>
	<p class="block16">Cara, treni durdururken platforma atlıyorum. Merdivenlerin tepesinde Shauna sandalyesinden kalkıyor ve metal düzeneği sayesinde basamakları teker teker iniyor. Matthew’la birlikte hantal ve ağır sandalyesini aşağı indirirken pek zorlanmıyoruz.</p>
	<p class="block16">“Peter’dan haber var mı?” diye soruyorum Matthew’a, aşağı inerken.</p>
	<p class="block16">Peter, hafıza serumunun bulanık etkisinden kurtulduktan sonra kişiliğinin keskin ve sert yönleri tekrar ortaya çıktı, ama hepsi değil. Sonrasında ondan haber alamadım. Peter’dan artık eskisi kadar nefret etmiyorum, yine de bu ondan hoşlandığım anlamına gelmiyor.</p>
	<p class="block16">“Milwaukee’de,” diye yanıtlıyor Matthew. “Ama orada ne yaptığını bilmiyorum.”</p>
	<p class="block16">“Bir ofiste çalışıyor,” diyor Cara merdivenlerin dibinden. Kül vazosunu trenden inmeden önce Shauna’nın kucağından almış, kollarının arasında sımsıkı tutuyor. “Sanırım çalışmak ona iyi geliyor.”</p>
	<p class="block16">“Onun tampon bölgedeki GH asilerine katılması gerektiğine inanmışımdır hep,” diyor Zeke. “Bunu bilir, bunu söylerim.”</p>
	<p class="block16">“Peter artık çok farklı,” diyor Cara omuz silkerek.</p>
	<p class="block16">Tampon bölgesinde hâlâ GH asileri var; hâlâ değişimin tek yolunun bir savaş olduğuna inanıyorlar. Ben daha çok şiddete başvurmadan çalışmanın değişimi getireceğini düşünenlerin tarafındayım. Hayatım boyunca şiddetle yeterince iç içe oldum, sadece vücudumdaki yara izlerinde değil, olduk olmadık yerde aklıma gelen hatıralarımda da şiddet hâlâ benimle. Babamın çeneme inen ilk yumruğu, Eric’i öldürmek üzere doğrulttuğum tabanca, eski evimin sokağında yerlere yayılmış Fedakârlık cesetleri...</p>
	<p class="block15">İple kaymak üzere sokakları arşınlıyoruz. Topluluklar artık yok, ama şehrin bu bölgesi, diğerlerinden daha fazla Cesurluk üyesi barındırıyor. Dövmelerinden, yüz ve vücutlarındaki halkalardan onları tanımak çok kolay. Fakat artık rengârenk, hatta bazen süslü püslü giyiniyorlar. Bazıları kaldırımda bizimle birlikte yürüyor, ama çoğu şu anda çalışıyor. Chicago’da gücü kuweti yerinde olan herkes çalışmak zorunda.</p>
	<p class="block16">Fiancock binası ileride gökyüzüne doğru sivriliyor. Alt bölümü üst bölümünden daha geniş. Siyah payandalar kah birbirinin içinden geçerek kah daralıp genişleyerek birbiri ardına çatıya kadar uzanıyor. Uzun zamandır böylesine yakından bakmamıştım.</p>
	<p class="block16">Ciladan parlayan yer döşemeleri ve parlak renkli Cesurluk grafitilerinin süslediği lobiye giriyoruz. Grafitiler, binada yaşayanlar tarafından bir tür kutsal emanet gibi korunuyor. Burası bir Cesurluk binası, çünkü yüksekliğiyle ancak Cesurlar tarafından sahipleniliyor, yine de bir yanımla tenhalığı beni kuşkuya düşürüyor. Cesurlar, her boş mekânı gürültüleriyle doldururlar. Zaten bu yüzden onları severdim.</p>
	<p class="block16">Zeke, işaret parmağıyla asansör düğmesine basıyor. İçeri doluştuğumuzda Cara 99. kata basıyor.</p>
	<p class="block16">Asansör yukarı fırlarken gözlerimi yumuyorum. Ayaklarımın altında gittikçe uzaklaşan yeri, altımızda oluşan karanlık çukuru, düşmemi engelleyen en fazla yarım metrelik sağlam asansör zeminini görür gibiyim. Durduğunda asansör sarsılıyor. Kapılar açılırken dengemi sağlamak için duvara tutunuyorum.</p>
	<p class="block16">Zeke omzuma dokunuyor. “Endişelenme, dostum. Bunu eskiden beri yaparız, unuttun mu?”</p>
	<p class="block16">Başımı sallıyorum. Tavandaki boşluktan rüzgâr yüzümüzü okşuyor. Yukarıdaki gökyüzü parlak mavi. Diğerleriyle birlikte merdivene yürürken ayaklarım geri geri gidiyor. Korkudan hızlanamayacak kadar uyuşmuş haldeyim.</p>
	<p class="block16">Merdiveni parmak uçlarımla bulup basamaklara teker teker odaklanıyorum. Üstümde Shauna, kol gücünü kullanarak tuhaf hareketlerle tırmanıyor.</p>
	<p class="block16">Sırtıma dövme yaptırırken, bir keresinde Tori’ye dünya üzerindeki son insanlar olup olmadığımızı sormuştum. Belki, demekle yetinmişti. Bunu düşünmekten hoşlandığını sanmıyorum. Ama burada, çatının üstünde, dünya üzerinde kalan son insanlar olduğumuza inanmak çok kolay.</p>
	<p class="block16">Önümüzdeki bataklık boyunca uzanan binalara bakarken, göğsüm sıkışıyor, ciğerlerimdeki havanın boşaldığını hissediyorum.</p>
	<p class="block16">Zeke, çatının ucundaki kayma ipine koşuyor ve insan boyundaki askılardan birini çelik kabloya bağlıyor. Kaymasın diye mandalını sıkıştırdıktan sonra heyecanla bize bakıyor.</p>
	<p class="block16">“Christina,” diyor. “Buyur bakalım.”</p>
	<p class="block16">Christina ipin yanında durup parmağıyla çenesini dövüyor.</p>
	<p class="block16">“Ne düşünüyorsun? Sırt üstü mü, yoksa geri geri mi?”</p>
	<p class="block16">“Geri geri kay,” diyor Matthew. “Altıma işemeyeyim diye sırt üstü kayacağım. O yüzden lütfen beni taklit etme.”</p>
	<p class="block16">“Sırt üstü kayman hiçbir işe yaramayacak, biliyorsun,” diyor Christina. “O yüzden sana bundan sonra sidikli dememi istemiyorsan kendini tutmaya çalış.”</p>
	<p class="block16">Christina askıya önce ayaklarını geçiriyor, sonra sırt üstü yatıyor, bu sayede aşağı inerken binanın küçülüşünü seyredebilecek. Düşüncesi bile tüylerimi diken diken etmeye yetiyor.</p>
	<p class="block16">Bunu seyredemem. Christina uzaklaşırken gözlerimi kapatıyorum. Matthew, hatta Shauna da kayarken gözlerimi açamıyorum. Kuşlar gibi rüzgâra karşı keyifli çığlıklarını duyabiliyorum.</p>
	<p class="block16">“Sıra sende, Dört,” diyor Zeke.</p>
	<p class="block16">Başımı iki yana sallıyorum.</p>
	<p class="block16">“Hadi ama,” diyor Cara. “Bir an önce yapıp kurtulmak daha iyi, haksız mıyım?”</p>
	<p class="block16">“Hayır,” diyorum. “Önce sen. Lütfen.”</p>
	<p class="block16">Kül vazosunu bana uzattığında derin bir nefes alıyorum. Vazoyu karnıma yaslıyorum. Neredeyse herkes bir kez dokunduğundan metal ılık. Cara askıya tırmanıyor, dengesini sağlamaya çalışırken Zeke kayışları bağlıyor. Kollarını göğsünde kavuşturduğunda Zeke onu Lake Shore Caddesi’nin üzerine fırlatıyor. Cara aşağı inerken gıkını bile çıkarmıyor.</p>
	<p class="block16">Geriye sadece Zeke’yle ben kalıyoruz. Bakışıyoruz.</p>
	<p class="block16">“Sanırım yapamayacağım,” diyorum. Sesim titremese de bütün vücudum sarsılıyor.</p>
	<p class="block16">“Tabii ki yapabilirsin,” diyor Zeke. “Sen Dörtsün, Cesurluk efsanesisin! Her şeyin üstesinden gelebilirsin.”</p>
	<p class="block16">Kollarımı göğsümde kavuşturup temkinli adımlarla çatının kenarına yaklaşıyorum. Arada bir metreden fazla mesafe olsa da kenardan aşağı düştüğümü hayal ettiğimden başımı tekrar tekrar iki yana sallıyorum.</p>
	<p class="block16">“Hey.” Zeke elleriyle omuzlarımı kavrıyor. “Burada olayımız sen değilsin, hatırladın mı? Bunu Tris için yapıyorsun. Yapmaktan hoşlandığı, seninle de gurur duyabileceği bir şey bu. Unuttun mu?”</p>
	<p class="block16">Evet, olayımız bu. Görmezden gelemem, şu anda geri adım atamam. Benimle dönme dolaba tırmanırken yüzündeki gülümsemeyi ya da simülasyonda korkularıyla yüzleşirken sıktığı çenesini hatırlarken bunu yapamam.</p>
	<p class="block16">“O nasıl kaymıştı?”</p>
	<p class="block16">“Yüzüstü,” diyor Zeke.</p>
	<p class="block16">“Tamam,” derken kül vazosunu ona veriyorum. Bunu arkama yerleştir ve kapağını aç, tamam mı?”</p>
	<p class="block16">Askıya tırmanıyorum, ellerim öyle titriyor ki kenarları zorlukla kavrıyorum. Zeke belimdeki ve bacaklarımdaki kayışları sıkıyor, sonra vazoyu sırtıma bağlıyor. Küller uçabilsin diye ağzını açıyor. Lake Shore Caddesi’ne bakarken, midem ağzıma geliyor. Ve kaymaya başlıyorum.</p>
	<p class="block15">Birden kararımdan dönmek istiyorum, ama artık çok geç; çoktan yere doğru dalışa geçtim bile. Öyle bir bağırıyorum ki kendi kulaklarımı kapatmak istiyorum. İçime yerleşen çığlığımın ciğerlerimi, boğazımı, hatta başımı doldurduğunu hissedebiliyorum.</p>
	<p class="block16">Rüzgâr gözlerime batıyor, ama zorlayarak da olsa gözlerimi açıyorum ve anlık bir panik yaşarken Tris’in neden böyle kaydığını anlıyorum. Bu şekilde tıpkı kuşlar gibi uçtuğunu hissetmişti.</p>
	<p class="block16">Altımdaki boşluğu, içimdeki boşluk gibi, beni yutmaya hazırlanan bir ağız gibi hâlâ hissedebiliyorum.</p>
	<p class="block16">İşte o zaman artık hareket etmediğimi fark ediyorum. Vazodaki son küller de gri kar taneleri gibi uçuşup gözden yitiyor.</p>
	<p class="block16">Yer, atlayabileceğim kadar yakın. Diğerleri aşağıda beni yakalamak için, kemik ve kastan oluşan bir çember oluşturmuşlar. Yüzümü askıya bastırıp kahkaha atıyorum.</p>
	<p class="block16">Boş vazoyu onlara fırlatıyorum, sonra bağlarımdan kurtulmak için ellerimi arkaya götürüyorum. Arkadaşlarımın kollarına bir taş gibi düşüyorum. Beni yakaladıklarında her yerimde kemiklerini hissedebiliyorum. El birliğiyle beni yere indiriyorlar.</p>
	<p class="block16">Ben hayretle Hancock binasına bakarken tuhaf bir sessizlik oluyor, kimse ne diyeceğini bilemiyor. Caleb çekinerek de olsa bana bakıp gülümsüyor.</p>
	<p class="block16">Christina gözyaşlarını kovmak istercesine gözlerini kırpıştırıp “Ay! Zeke geliyor!” diye bağırıyor.</p>
	<p class="block16">Zeke, siyah askıda bize doğru uçuyor. Başta bir nokta gibi görünüyor, sonra bir yumruya dönüşüyor, en sonunda karalara bürünmüş bedeni belirginleşiyor. Durmak için yavaşladığında zevkle haykırdığında Amar’ın bileğini kavrıyorum. Diğer yanımdan da Cara mn soluk tenli bileğini yakalıyorum. Cara’yla bakışıyoruz. Gülümsemesinde belli belirsiz bir hüzün görünüp kayboluyor.</p>
	<p class="block16">Zeke’nin omuzları sertçe kollarımıza çarpıyor. Oysa bir bebek gibi kollarımızda uzanmaktan memnun' deli gibi gülüyor.</p>
	<p class="block16">“Çok iyiydi. Tekrar ister misin, Dört?” diye soruyor.</p>
	<p class="block16">Hiç duraksamadan cevap veriyorum. “Kesinlikle olmaz.”</p>
	<p class="block15">Dağınık bir grup halinde trene geri yürüyoruz. Shauna yürüyor, Zeke boş tekerlekli sandalyeyi iterken Amar’la söyleşiyor. Matthew, Cara ve Caleb birlikte yürürken aralarında heyecanla bir şeyler tartışıyorlar. Christina elini omzuma koyuyor.</p>
	<p class="block16">“Seçim Günün kutlu olsun,” diyor. “Şimdi sana nasıl olduğunu soracağım, sen de bana dürüstçe cevap vereceksin.”</p>
	<p class="block16">Arada sırada birbirimize komutlar vererek böyle konuşuyoruz. Sık sık tartışmamıza rağmen bir şekilde birbirimizle çok sıkı dost olduk.</p>
	<p class="block16">“İyiyim,” diyorum. “Zor. Her zaman zor olacak.”</p>
	<p class="block16">“Biliyorum,” diyor.</p>
	<p class="block16">Grubun en gerisindeyiz. Hâlâ boş duran binaların karanlık camlarının yanından çamurlu nehri aşan köprüyü geçiyoruz.</p>
	<p class="block16">“Evet, hayat bazen gerçekten berbat olabiliyor,” diye ekliyor. “Ama bana ne iyi geliyor, biliyor musun?”</p>
	<p class="block16">Soru sorarcasına kaşlarımı kaldırıyorum.</p>
	<p class="block16">“Berbat olmayan anlar,” diyor. “Mesele fırsatların farkına varmak.”</p>
	<p class="block16">Gülümsediğinde ben de gülümseyerek karşılık veriyorum. Yan yana perona çıkan basamakları tırmanıyoruz.</p>
	<p class="block15">Küçüklükten beri bildiğim bir şey var: Hayat hepimizi, her birimizi kırıyor. Hiçbirimiz hasardan kaçamıyoruz.</p>
	<p class="block16">Ama şu anda öğrendiğim bir şey daha var: İyileşebiliriz. Birbirimizi iyileştirebiliriz.</p>
	<p class="block19" id="calibre_pb_6"> </p>
</body></html>
