<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>#3 Yandaş</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 id="id_bookmark3" class="block14">YİRMİ İKİNCİ BÖLÜM<span id="id_bookmark4" class="calibre6"> TRIS</span></h1>
	<p class="block15"><span class="text6">Dosyada bîr düzine kadar daha yazi var ve bilmek </span>istediklerimin cevabım vermek bir yana dursun, aklımdaki soruların çoğalmasına neden oluyorlar. Dahası günlüğün sonlarına doğru, annem kendi duygularım ve izlenimlerini yazmak yerine birine mektup yazmış.</p>
	<p class="block16">Sevgili David, Süpervizörüm olmandan çok arkadaşım olduğunu sanıyordum, ama sanırım yanılmışım.</p>
	<p class="block16">Buraya geldiğimde sonsuza kadar tek başıma ve bekâr yaşayacağımı mı sanmıştın? Binlerine karşı bir şeyler hissedemeyeceğimi mi düşünüyordun? Kendi seçimlerimi yapamayacağıma mı inanıyordun?</p>
	<p class="block15">Kimse istemezken ben her şeyimi ardımda bırakıp buraya geldim. Görevimi savsakladığımla ilgili beni suçlaya cağın yerde teşekkür etmeliydin. Şunu açıkça ortaya koyalım: Fedakârlık topluluğunu seçtiğim ve evlenmek üzere olduğum için buraya neden geldiğimi unutacak değilim. Benim de kendi hayatımı yaşama hakkım var. Senin ve Büro’nun benim için seçtiği değil, kendimin seçtiği bir hayat. Bunu bilmen gerekirdi. Yaşadıklarımdan ve gördüklerimden sonra, böylesi bir hayatın bana neden cazip geldiğini anlayacağını sanırdım.</p>
	<p class="block16">Açıkçası, olması gerektiği gibi Bilgelik topluluğunu seçmememi umursadığım hiç sanmıyorum. Yazdıklarından anladığım kadarıyla daha çok kıskanıyorsun. Ve sana rapor vermeye devam etmemi istiyorsan, benden şüphe ettiğin için özür dileyeceksin. Ama devam etmemi istemiyorsan, ben de sana raporları göndermem ve bir daha asla sizi ziyarete bile gelmem. Gerisi sana kalmış.</p>
	<p class="block15">Natalie</p>
	<p class="block15">David ile ilgili düşüncelerinde haklı olup olmadığını merak ediyorum. Bu merak beynimi meşgul ediyor. David gerçekten de babamı mı kıskanıyordu? Kıskançlığı zamanla geçmiş miydi? Aralarındaki ilişkiyi sadece annemin gözünden öğrenebiliyorum ve annemin en doğru bilgi kaynağı olduğu konusunda emin olamıyorum.</p>
	<p class="block15">İlerleyen sayfalarda yazdıklarından annemin, bir zamanlar yaşadığı tampon bölgesinden alışık olduğu dilin ve tepkileri nin olgunlaştığını anlayabiliyorum. Çocukluktan çıkıp genç bir kadın oluyor.</p>
	<p class="block16">Bir sonraki günlük yazısının tarihine bakıyorum. Birkaç ay sonrası, ama bundan öncekiler gibi David’e yazılmamış. Yazı tarzı da değişmiş. Artık tanıdık gelen tarzından çok, doğrudan bir dil kullanmış.</p>
	<p class="block16">Ekrana dokunarak sayfaları karıştırıyorum. Ancak on kadar yazıdan sonra David’e yazılmış başka bir mektup daha buluyorum. Yazının tarihi, aradan iki yıl geçtiğini gösteriyor.</p>
	<p class="block16">Sevgili David, Mektubunu aldım. Raporlarımı neden artık alamayacağını anlıyorum ve kararma saygı duyuyorum, ama seni özleyeceğim.</p>
	<p class="block16">Tüm mutluluklar senin olsun.</p>
	<p class="block15">Natalie</p>
	<p class="block15">Sayfaları ilerletmeye çalışıyorum ama günlük burada bitiyor. Klasördeki son dosya, bir ölüm belgesi. Ölüm nedeni hanesinde göğüste çok sayıda kurşun yarası yazıyor. Bir süre öne arkaya sallanırken, annemin sokakta yere yığılışını gözümün önünden silmeye çalışıyorum. Onun ölümünü düşünmek istemiyorum. Annemle, babamla, hatta annemin David’Ie ilişkisi hakkında daha fazla şey öğrenmek istiyorum. Ölüm şeklini düşünmekten beni alıkoyacak her şeye varım.</p>
	<p class="block15">Öğlene doğru Zoe’yle birlikte kontrol odasına gitmem, bilgi -ve hareket- için duyduğum çaresiz ihtiyacın bir göstergesi. Zoe kontrol odasının müdürüne David’le bir toplantı hakkında konuşurken, bütün kararlılığımla ekranlara bakmadan dimdik onları izliyorum. Bir saniye için bile olsa ekranlardan birine göz atsam, bağımlısı olacakmışım, eski dünyama kendimi kaptıracakmışım gibi hissediyorum, çünkü yeni girdiğim bu dünyayla nasıl baş edeceğimi kestiremiyorum.</p>
	<p class="block16">Zoe bitirirken yine de merakıma engel olamıyorum. Masaların üzerinde asılı duran büyük ekrana bakıyorum. Evelyn yatağında oturmuş, komodinin üzerindeki bir şeylere dokunuyor. Ne olduğunu anlamak için iyice yaklaştığımda, masadaki kadın görevli, “Bu Evelyn kamerası. Onu 24 saat izliyoruz,” diyor.</p>
	<p class="block16">“Duyabiliyor muyuz?”</p>
	<p class="block16">“Sesini açarsak duyarız,” diye yanıtlıyor kadın. “Gerçi genellikle sesi açmıyoruz. Gün boyunca gevezeliklerine katlanmak kolay değil.”</p>
	<p class="block16">Başımı sallıyorum. “Neye dokunuyor?”</p>
	<p class="block16">“Bir tür heykel sanırım, bilmiyorum.” Kadın omuz silkiyor. “Ama bu şeyle sürekli haşır neşir.”</p>
	<p class="block16">Dokunduğu şeyi bir yerden hatırlıyorum. Bilgelik Merkezi’ndeki idamımdan son anda kurtulduktan sonra kaldığım Tobias’ın odasından. Dökülen su zamanda donmuş gibi görünen mavi camdan soyut bir eser bu.</p>
	<p class="block16">Hafızamı yoklarken parmak uçlarımla çeneme dokunuyorum. Tobias bu şeyi, küçükken Evelyn’in ona verdiğini ve tam bir Fedakâr olduğu için işe yaramaz ama harika görünen bu eşyayı onaylamayacağı için babasından saklamasını söylediğini anlatmıştı. O zaman üzerine fazla kafa yormamıştım, ama Evelyn bunu ta Fedakârlık günlerinden Bilgelik Merkezi’ndeki komodininin üzerine kadar taşıdıysa, onun için özel bir anlamı olmalı. Belki topluluk sistemine meydan okumasının bir sembolüdür.</p>
	<p class="block16">Ekranda Evelyn çenesini elinin üzerine yerleştirip bir süre heykeli seyrediyor. Sonra kalkıp ellerini sallıyor ve odadan çıkıyor.</p>
	<p class="block16">Hayır, heykelin isyanın sembolü olduğunu sanmıyorum. Bence onu Tobias’ı hatırlamak için tutuyor. Tobias benimle birlikte şehirden kaçarken, sadece liderine isyan etmiyordu, aynı zamanda annesini de terk ediyordu. Bir şekilde bunu o zaman fark etmemiştim. Ve şimdi annesi onun ardından üzülüyor.</p>
	<p class="block16">Peki Tobias? O da üzülüyor mudur acaba?</p>
	<p class="block16">Zorlu ve tehlikeli bir ilişkileri olsa da bu tür ailevi bağlar asla kopmaz. Mümkün değil.</p>
	<p class="block16">Zoe omzuma dokunuyor. “Bana bir şey mi soracaktın?”</p>
	<p class="block15">Başımı sallayıp ekranlara sırtımı dönüyorum. Zoe, fotoğrafta annemin yanında dururken genç görünüyordu, ama sonuçta onunla birlikteydi, o yüzden bir şeyler bildiğini dü şünmek yanlış olmaz. Aslında David’e de sorabilirdim, ama Büro’nun lideri olduğu için onu yakalamak kolay değil.</p>
	<p class="block16">“Ailem hakkında bir şeyler öğrenmek istiyorum,” diyorum. “Annemin günlüğünü okuyorum ve sanırım babamla nasıl tanıştıklarını ya da neden birlikte Fedakârlık topluluğuna katıldıklarını anlamakta zorlanıyorum.”</p>
	<p class="block16">Zoe ağır ağır başını sallıyor. “Sana bildiklerimi anlatayım. Benimle birlikte laboratuvarlara kadar yürür müsün? Matthew’a bir mesaj bırakmam gerekiyor.”</p>
	<p class="block16">Ellerini arkasına götürüp beline yerleştiriyor. David’in verdiği tablet hâlâ elimde. Üstü parmak izlerimle kaplı ve cam ekran sürekli dokunmamdan dolayı sürekli sıcak. Evelyn’in neden o heykele dokunup durduğunu anlayabiliyorum. O heykel, oğlundan kalan son hatıra. Tıpkı bu tabletin annemden bana kalan son hatıra olması gibi. Tablet yanımdayken, kendimi anneme daha yakın hissediyorum.</p>
	<p class="block16">Okumaya hakkı olduğunu bildiğim halde, sanırım tam da bu yüzden tableti Caleb’a vermeye gönlüm gitmiyor. En azından henüz buna hazır değilim.</p>
	<p class="block15">“Okulda tanıştılar,” diyor Zoe. “Baban zeki bir adamdı, ama psikoloji dersinin belini bir türlü kıramadı, haliyle öğretmeni -Bilge bir öğretmen olmasına şaşırmayacaksın herhalde- onu çok zorluyordu. Annen okuldan sonra yardım etmeyi önerdi ve baban da ailesine birlikte bir okul projesine çalışacaklarım söyledi. Haftalarca çalıştılar, sonra gizli giz li buluşmaya başladılar. Sanırım en sevdikleri yerlerden biri Millennium Park’ın güneyindeki süs havuzuydu. Buckingham Havuzunu biliyor musun? Hani şu bataklığın hemen yanındaki?”</p>
	<p class="block16">Annemle babamın havuzun kenarında oturduklarını gözümde canlandırıyorum. Üstlerine su sıçrarken ayaklarını beton zemine sürtüyorlar. Zoe’nin bahsettiği havuzun uzun zamandır çalışmadığını biliyorum, o yüzden muhtemelen sıçrayan sular falan yoktu. Ama hayal ederken çok daha tatlı geliyor.</p>
	<p class="block16">“Seçim Töreni yaklaşıyordu ve baban Bilgelik topluluğundan ayrılmaya can atıyordu, çünkü korkunç bir şey görmüştü-”</p>
	<p class="block16">“Ne? Babam ne görmüştü?”</p>
	<p class="block16">“Şey, baban Jeanine Matthews’un yakın arkadaşıydı,” diyor Zoe. “Onun bir Topluluksuz adamı yiyecek, giysi ya da onun gibi bir şeyle kandırarak üzerinde bir deney yaptığını görmüştü. Her neyse, Jeanine, daha sonra Cesurluk eğitiminde kullanılacak olan bir korku-tetikleyici serumunu deniyordu. Çok uzun zaman önce, korku simülasyonları kişisel korkular üretmiyordu, anlıyor musun? Senaryolar daha çok örümcek, yükseklik falan gibi korkulardan oluşuyordu. Ve Bilgelik temsilcisi Norton da oradaydı, Jeanine’in deneylerini istediği kadar sürdürmesine izin veriyordu. Topluluksuz adam bir daha hiç düzelemedi. Ve bu babanı çileden çıkardı.”</p>
	<p class="block16">Laboratuvara açılan kapıya kimlik kartını okuturken ara veriyor. David’in bana annemin günlüğünü verdiği kir pas içindeki ofise giriyoruz. Matthew burnunu bilgisayar ekranına dayamış oturuyor. Gözleri neredeyse çizgi halinde. İçeri girdiğimizi bile fark etmiyor.</p>
	<p class="block16">Perişan haldeyim, hem gülmek hem ağlamak istiyorum. Boş masadaki sandalyeye oturup, ellerimi dizlerimin arasına sıkıştırıyorum. Babam zor bir adamdı. Ama aynı zamanda iyi biriydi.</p>
	<p class="block16">“Baban Bilgelik Merkezi’nden çıkmak istiyordu ve annen de görevi olmasına rağmen oraya gitmeyi istemiyordu. Sonuçta Andrew’la birlikte olmak istediği için birlikte Fedakârlık topluluğunu seçtiler.” Kısa bir süre susuyor. “Bu tercih, David’le annenin arasının açılmasına neden oldu. Eminim okumuşsundur. David sonunda özür diledi ama aynı zamanda artık ondan raporları alamayacağını bildirdi. Nedenini bilmiyorum, bana hiç söylemedi. Sonrasında annenin raporları kısa bilgilerden ibaretti. O yüzden sana verilen günlüğe girmediler.”</p>
	<p class="block16">“Ama annem yine de Fedakârlık topluluğunda görevini sürdürdü.”</p>
	<p class="block16">“Evet. Ve sanırım Bilgelerle birlikte olmaktansa orada çok daha mutluydu,” diyor Zoe. “Fakat bir süre sonra Fedakârlık topluluğunun da o kadar iyi olmadığı ortaya çıktı. Hangi topluluk olursa olsun, genetik hasardan kaçmak mümkün değildi. Fedakârlık lideri bile bundan muzdaripti.”</p>
	<p class="block16">Kaşlarımı çatıyorum. “Marcus’tan mı bahsediyorsun? Çünkü o bir Uyumsuz. Genetik hasarın, yaptıklarıyla hiç ilgisi yok.”</p>
	<p class="block16">“Genetik hasarla çevrili bir adam, davranışlarının bu durumdan etkilenmesini önleyemez,” diyor Zoe. “Matthew, David serumla ilgili gelişmeler hakkında süpervizörünle bir toplantı yapmak istiyor. Alan geçen seferki toplantılarını unutmuş, o yüzden sen de onunla birlikte toplantıya katılır mısın?”</p>
	<p class="block16">“Tabii,” diyor Matthew, başını bilgisayarından kaldırmadan. “Bana zaman ayırmasını sağlarım.”</p>
	<p class="block16">“Harika. Eh, ben gideyim. Umarım anlattıklarım soruna cevap olmuştur, Tris.” Bana gülümsedikten sonra kapıdan çıkıyor.</p>
	<p class="block16">Ellerim dizlerimin üzerinde kamburumu çıkarıyorum. Marcus bir Uyumsuzdu. Tıpkı benim gibi saf genlere sahipti. Ama sırf etrafı genetik hasarlı insanlarla çevrili diye kötü biri olduğu açıklamasını kabul edemiyorum. Benim de etrafımda o insanlar vardı. Uriah’ın da. Hatta annemin. Ama hiçbirimiz sevdiklerimize saldırmadık.</p>
	<p class="block16">“Zoe’nin açıklamalarında havada kalan birkaç nokta var, değil mi?” diyor Matthew. Masasının ardından beni izlerken, parmaklarıyla sandalyesinin kollarını dövüyor.</p>
	<p class="block16">“Evet,” diyorum.</p>
	<p class="block15">“Buradaki bazı insanlar, her şey için genetik hasarı suçlamaya çok meyilli,” diyor. “Gerçeği kabul etmektense bu ko laylarına geliyor. İnsanlar bir şeyleri neden yaptığını bilmeleri, onları her açıdan tanımaları mümkün değil.”</p>
	<p class="block16">“Herkes dünyanın hali için bir şeyleri suçluyor,” diyorum. “Babam için suçlu Bilgelik topluluğuydu.”</p>
	<p class="block16">“O zaman en sevdiğim topluluğun Bilgelik olduğunu sana söylemesem iyi olur,” diyor Matthew, hafifçe gülümseyerek. “Sahi mi?” derken doğruluyorum. “Neden?”</p>
	<p class="block16">“Bilmiyorum. Sanırım onlarla hemfıkirim. Herkes yaşadıkları dünyayla ilgili bir şeyler öğrense, çok daha az dertleri olurdu.”</p>
	<p class="block16">“Hayatım boyunca onlara karşı mesafeli oldum,” diyorum, çenemi elime dayarken. “Babam Bilgelerden nefret ediyordu, ben de onlardan ve yaptıkları işlerden nefret etmeyi öğrendim. Ama şimdi babamın yanıldığını biliyorum. Ya da en azından... önyargılı olduğunu söyleyebilirim.”</p>
	<p class="block16">“Bilgelik hakkında mı, yoksa öğrenmekle mi ilgili önyargı?” Omuz silkiyorum. “İkisi de. Yardım istemediğim halde birçok Bilge’den yardım gördüm.” Will, Fernando, Cara... Hepsi Bilgelik topluluğundandı. Kısa bir süre birlikte olsak da hepsi hayatımda tanıdığım en iyi insanlardı. “Kendilerini, dünyayı daha iyi bir yer yapmaya adamışlardı.” Başımı iki yana sallıyorum. “Jeanine’in yaptıklarının, babamın da söylediği gibi bilgi açlığının güç açlığına dönüşmesiyle hiç alakası yoktu. Jeanine dünyanın büyüklüğü karşısında ne kadar güçsüz olduğunu gördüğünden korkuya kapılmıştı. Belki Cesurlar haklıydı.”</p>
	<p class="block16">“Eski bir deyiş vardır,” diyor Matthew. “Bilgi güçtür. Jeanine gibi gücü kötüye kullanabilir... Ya da bizim yaptığımız gibi iyilik için kullanılabilir. Gücün kendisi kötü değildir. Bilgi de öyle.”</p>
	<p class="block16">“Sanırım ikisinden de kuşku ederek büyüdüm. Bilgi ve güç,” diyorum. “Fedakârlar için, güç sadece gücü istemeyen insanlara verilmeliydi.”</p>
	<p class="block16">“Mantıklı bir yanı var,” diyor Matthew. “Ama belki kuşkuları geride bırakmanın zamanı gelmiştir.”</p>
	<p class="block16">Masasının altından bir kitap çıkarıyor. Kalın kitabın kapağı yıpranmış, kenarları yırtılmış. Üzerinde İNSAN BİYOLOJİSİ yazıyor.</p>
	<p class="block16">“Çok kapsamlı değil, ama bu kitap bana insan olmayı öğrenme konusunda çok yardımcı oldu,” diyor. “Böylesine karmaşık ve gizemli bir biyolojik makine olmamıza rağmen, makineleri inanılmaz bir şekilde analiz edebilme yeteneğine sahibiz! Bu evrim tarihi boyunca görülmemiş, çok özel bir şey. Kendimiz ve dünyamız hakkında bir şeyler öğrenme yeteneğimiz, bizi insan yapıyor.”</p>
	<p class="block15">ICitabı bana uzatıp bilgisayarına dönüyor. Kitabın yıpranmış kapağına bakıp, parmaklarımı sayfaların yırtık kenarlarına dokunuyorum. Matthew bilge edinmeye dair konuşurken, söyledikleri kulağa gizli ve harika bir şeymiş gibi geliyor. Sanki kadim bir bilgiden bahsediyor. Bu kitabı okursam, kim bilir hangi tarihte yaşamış ilk insan nesline ulaşabilecekmişim, benden çok daha büyük ve yaşlı bir şeyin parçası olabilecekmişim gibi hissediyorum.</p>
	<p class="block16">“Teşekkürler,” diyorum. Aslında teşekkürüm kitap için değil. Sahip olmam gerekirken kaybettiğim bir şeyi bana geri verdiği için ona minnettarım.</p>
	<p class="block15">Otelin lobisindeki şekerli limon ve çamaşır suyu kokusu, öyle keskin bir karışım ki nefes alırken genzim yanıyor. Dalları arasında şımarık bir çiçeğin tomurcuklandığı bir saksının yanından geçip, geçici yuvamız haline gelen yatakhaneye doğru yöneliyorum. Yürürken tişörtümün eteğiyle tablet ekranındaki parmak izlerimi silmeye çalışıyorum.</p>
	<p class="block16">Caleb, yatakhanede yalnız. Saçları karmakarışık, gözleri uyumaktan kıpkırmızı olmuş. İçeri girip biyoloji kitabım yatağımın üzerine fırlattığımda gözlerini kırpıştırarak beni izliyor.</p>
	<p class="block16">Midemi bulandıran bir sancıyla, annemin dosyasını içeren tableti sıkıca kavrıyorum. O Caleb’ırı da annesi. En az senin kadar Caleb’ın de bu günlüğü okuyama hakkı var.</p>
	<p class="block16">“Söyleyecek bir şeyin varsa,” diyor. “Söyle.”</p>
	<p class="block16">“Annem burada yaşamış.” Uzun zamandır içimde tuttuğum bir sırmış gibi yüksek sesle ve hızla söyleyiveriyorum bunu. “Tampon bölgeden gelmiş ve buraya geldikten birkaç yıl sonra Bilgelik’tekilerin Uyumsuzları öldürmesini engellemek için şehre gitmiş.”</p>
	<p class="block16">Caleb şaşkın şaşkın bana bakıyor. Sinirlerimi daha fazla laçka etmemek için tableti ona uzatıyorum. “Dosyası burada. Pek uzun sayılmaz, ama okumalısın.”</p>
	<p class="block16">Karyolasından kalkıp eliyle tabletin camını kavrıyor. Boyu artık eskisinden de uzun, benden çok daha uzun. Çocukken aramızda sadece bir yaş olmasına rağmen yıllarca uzun olan bendim. En güzel yıllarımızdı. O zamanlar onun benden daha büyük, daha iyi, daha akıllı ya da daha fedakâr olduğunu hissetmezdim.</p>
	<p class="block16">“Bunu ne zamandır biliyorsun?” diyor gözlerini kısarak.</p>
	<p class="block16">“Önemi yok,” derken geriliyorum. “Şimdi söylüyorum işte. Bu arada tablet sende kalabilir. Benim işim bitti.”</p>
	<p class="block16">Ekranı kol yeniyle siliyor ve hızlı parmak hareketleriyle annemizin ilk günlük yazısını kaydırıyor. Oturup okumasını, dolayısıyla sohbetimizin sona ermesini bekliyordum, oysa Caleb derin bir iç çekiyor.</p>
	<p class="block16">“Benim de sana göstermem gereken bir şey var,” diyor. “Edith Prior ile ilgili. Gel.”</p>
	<p class="block16">Yürümeye başladığında ardından gitmemin sebebi, ağabeyime dair kararsız duygularım değil, Edith Prior ismi.</p>
	<p class="block15">Birlikte yatakhaneden çıkıp koridordan yürüyoruz. Birkaç köşeyi döndükten sonra, Büro yerleşkesinde şimdiye kadar görmüş olduğum odalardan çok farklı bir odaya varıyoruz. Oda, uzun ve dar. Duvarları, birbirinin aynısı mavi-gri renkli, sözlükler gibi kalın ve ağır kitapların olduğu raflarla kaplı. İlk iki raf sırasının arasındaki uzun ahşap masanın san- dalyeleri düzgünce yerleştirilmiş. Caleb düğmeye bastığında bütün oda soluk bir ışıkla aydınlanınca Bilgelik Merkezi’ni hatırlıyorum.</p>
	<p class="block16">“Burada uzun zaman geçirdim,” diyor. “Burası arşiv odası. Chicago deneyinin verilerinden bazılarını burada tutuyorlar.”</p>
	<p class="block16">Sağ taraftaki raflar boyunca yürürken, parmaklarını kitap sırtlarında gezdiriyor. İçlerinden birini alıp masanın üzerinde açarak, yazı ve görsellerle dolu sayfaları karıştırıyor.</p>
	<p class="block16">“Neden bunları bilgisayarlarda tutmuyorlar ki?”</p>
	<p class="block16">“Sanırım iletişim ağlarında karmaşık bir güvenlik sistemi geliştirene kadar kayıtları bu şekilde tutmuşlar,” diyor başını kitaptan kaldırmadan. “Veriler asla kaybolmaz ama kâğıt sonsuza kadar yok edilebilir, bu sayede yanlış insanların eline geçmesin diye kâğıtlardan kurtulabilirsin. Bazen her şeyin basılı olması daha güvenlidir.”</p>
	<p class="block16">Aradığını bulana kadar yeşil gözleriyle sayfayı tarıyor, parmaklarıyla satırları takip ediyor, sayfaları ardı ardına çeviriyor. Seçim Töreni’nde kanını Bilgelik suyuna damlatana kadar Fedakârlık evimizdeki kitaplarını yatağıyla duvar arasına saklayarak bu yönünü gizlemişti. Daha o zamandan bir yalancı olduğunu, sadece kendine sadık olabileceğini anlamalıydım.</p>
	<p class="block16">Midem yine kasılıyor. Kapılar üzerimize kapalıyken ve aramızda sadece bir masa varken, onunla burada olmaya katlanamıyorum.</p>
	<p class="block16">“Ah, işte burada.” Parmağıyla sayfaya vurup, bulduğunu göstermek için kitabı bana çeviriyor.</p>
	<p class="block16">Elle yazılmış bir sözleşmenin kopyasını andırıyor:</p>
	<p class="block16">Ben, Peoria-Illinois’ten Amanda Marie Ritter, aşağıdaki prosedürleri kabul ettiğimi beyan ederim:</p>
	<p class="block16">Genetik Refah Bürosunca "Bu formun üçüncü sayfasında hasarlı olarak tanımlanan genlerin düzeltilmesi için tasarlanmış bir genetik mühendislik prosedürü” olarak tarif edilen ‘‘genetik iyileşme”prosedürü.</p>
	<p class="block16">Genetik Refah Bürosunca “Bir deneğin deneye uyum sağlayabilmesi için tasarlanan bir hafiza silme prosedürü” olarak tarif edilen “sıfirlama”prosedürü.</p>
	<p class="block16">Bu iki prosedürün riskleri ve faydaları konusunda Genetik Refah Bürosu üyelerinden biri tarafindan bilgilendirildiğimi kabul ediyorum. Bunun Büro tarafindan yaratılan yeni bir geçmiş ve kimlikle Chicago-Illinois şehrine gönderileceğim ve hayatımın geri kalanı boyunca orada yaşayacağım anlamına geldiğini açıkça anlıyorum.</p>
	<p class="block16">Hayatta kalma şansını artıracak düzeltilmiş genlerimin en az iki kez tekrar üretilmesine izin veriyorum. Sıfırlama prosedüründen sonra tekrar eğitilmek üzere buna izin vermem gerektiğini anlıyorum.</p>
	<p class="block15">Genetik Refah Bürosu son verene kadar çocuklarımın ve torunlarımın vs. bu deneyde yer alacaklarını kabul ede- rim. Sıfırlama prosedüründen sonrası için yaratılacak sahte geçmişim doğrultusunda yetiştirilecekler.</p>
	<p class="block15">Amanda Marie Ritter</p>
	<p class="block15">Amanda Marie Ritter. Videodaki kadın. Soyumun dayandığı Edith Prior.</p>
	<p class="block16">Başımı kaldırıp gözlerinde bilgi kıvılcımları çakan Caleb’a bakıyorum. Sanki gözlerinin arasına bir elektrik hattı çekilmiş gibi görünüyor.</p>
	<p class="block16">Soyumuz.</p>
	<p class="block16">Sandalyelerden birini çekip oturuyorum. “Babamın atası mıymış?”</p>
	<p class="block16">Caleb başıyla onaylayıp karşıma oturuyor. “Yedi nesil öncesi, evet. Teyzelerden biri sanırım. Prior adını erkek kardeşi sürdürmüş olmalı.”</p>
	<p class="block16">“Ve bu...”</p>
	<p class="block16">“Bu bir rıza formu,” diyor. “Deneye katılmaya razı olduğunu belirten form. Bilgi notlarında bunun ilk taslak olduğu anlaşılıyor. Edith Prior, deneyin tasarımcılarından biriydi. Büro’nun üyesiydi. İlk deneyde sadece birkaç Büro üyesi vardı. Deneydeki insanların çoğunluğu hükümet için çalışmıyordu.”</p>
	<p class="block16">İyice anlayabilmek için tekrar okuyorum. Edith Prior’ı videoda gördüğümde, şehrimizin bir sakini olacağı, topluluklarımıza katılacağı, ardında bıraktığı her şeyi gönüllü olarak</p>
	<p class="block15">22 1 bırakacağı akla yatıyordu. Ama bu, şehrin dışındaki hayatın neye benzediğini bilmeden önceydi ve burası, Edith’in bize ilettiği mesajdaki kadar korkunç görünmüyor.</p>
	<p class="block16">O videoda Edith Prior, büyük bir yetenekle bütün şehri etkilemeyerek Büro’nun vizyonuna bağlı hareket etmeye bizi ikna etmişti: Dışarıdaki dünya fena halde çöktü ve Uyumsuzların dışarı çıkıp orayı iyileştirmesi gerekiyor. Aslında bu bir yalan sayılmaz, çünkü Büro’daki insanlar iyileşmiş genlerin bazı şeyleri düzeltebileceğine, genel nüfusa katılıp genlerimizi onlara da geçirirsek dünyanın çok daha iyi bir yer olacağına inanıyor. Ama Edith’in söylediği gibi, bir Uyumsuz ordusu olarak şehrin dışına çıkıp adaletsizliklerle savaşarak herkesi kurtarmamız da gerekmiyordu. Acaba Edith söylediklerine inanıyor muydu, yoksa bunları söylemek zorunda mı kalmıştı?</p>
	<p class="block16">Bir sonraki sayfada Edith Prior’ın bir fotoğrafı var. İncecik dudakları var. Süpürge gibi kahverengi saçları yüzünü çevreliyor. Hafızasının silinip sahte bir hayata başlamaya gönüllü olması için çok korkunç şeyler yaşamış olmalı.</p>
	<p class="block16">“Neden deneye katıldığını biliyor musun?” diye soruyorum.</p>
	<p class="block16">Caleb başını iki yana sallıyor. “Kayıtlara göre -ki buradakiler bir parça belirsiz- o insanlar, sırf aileleri yoksulluk çekmesin diye deneye katılmışlar. Deneklerin ailelerine, on yıl boyunca aylık bir maaş önerilmiş. Ama sonuçta Büro için çalıştığından Edith’in derdi para olamaz. Sanırım unutmayı çok istediği kötü bir şey yaşamış.”</p>
	<p class="block16">Kaşlarımı çatarak fotoğrafa bakıyorum. Nasıl bir yoksulluğun, sırf ailesi aylık bir maaş alabilsin diye insanların kendilerini ve sevdiklerini unutmaya razı edebileceğini gözümde canlandırmaya çalışıyorum. Kırıntı bile bırakmadan hayatım boyunca ekmek ve sebzeyle Fedakâr hayatı yaşayabilirdim, ama hiç öylesine çaresiz kalmamıştım. Bu insanların durumları, şehirde gördüklerimden katbekat beter olmalıydı.</p>
	<p class="block16">Öte yandan Edith’in neden o kadar çaresiz olduğunu da hayal edemiyorum. Ya da belki hatırlamak isteyebileceği kimsesi yoktu.</p>
	<p class="block16">“Birinin kendi neslinden olanların adına izin vermesi ilgimi çekti,” diyor Caleb. “Sanırım birinin on sekiz yaşından küçük çocuklarına vekalet etmesine benziyor, ama yine de biraz tuhaf.”</p>
	<p class="block16">“Bence hepimiz kendi hayatlarımızla ilgili aldığımız kararlarla çocuklarımızın kaderini belirliyoruz,” diyorum dalgınca. “Annemle babam Fedakâr olmasaydı, yine aynı toplulukları seçer miydik?” Omuz silkiyorum. “Bilemiyorum. Belki o kadar boğulmazdık. Belki bambaşka insanlar olurduk.”</p>
	<p class="block16">Aklıma aniden gelen şey, yılan gibi kıvrılarak beynime yerleşiyor. Belki çok daha iyi insanlar olacaktık. Kendi kardeşine ihanet etmeyen insanlar...</p>
	<p class="block15">Başımı eğip masaya bakıyorum. Son birkaç dakikadır Caleb’la yine kardeşmişiz gibi davranmak kolay olmuştu. Ama insan ancak gerçekler yine su yüzüne çıkana kadar öfkesini uzakta tuta biliyor. Gözlerimi kaldırıp tekrar ona baktığımda, sanırım tıpkı Bilgelik Merkezi’nde hapsedildiğim günlerdeki gibi baktığımı hissediyorum. Onunla kavga etmekten ya da mazeretlerini dinlemekten yorulduğumu düşünüyorum. Kardeşimin beni yapayalnız bıraktığını düşünmek beni fazlasıyla yoruyor.</p>
	<p class="block16">Aksi aksi, “Edith, Bilgelik topluluğuna katılmıştı, değil mi?” diye soruyorum. “Hem de Fedakârlık ismi almasına rağmen?”</p>
	<p class="block16">“Evet!” Sesimdeki aksiliği fark etmişe benzemiyor. “Aslında, atalarımızın çoğu Bilgelik topluluğundaydı. Birkaç Fedakârlık ve bir iki Dürüstlük seçimi olmuştu, ama soyumuzun tercihleri genelde tutarlı.”</p>
	<p class="block16">İçim ürperiyormuş gibi üşüdüğümü hissediyorum.</p>
	<p class="block16">“Demek sapık beyninle yaptıklarına bulduğun mazeret bu,” diyorum sakince. “Bilgelik topluluğuna katılmana, onlara bağlılığına mazeretin bu. Yani, zaten onlardan biri olsaydın, kandan önce topluluk savına inanmak makul olacaktı, öyle değil mi?”</p>
	<p class="block16">“Tris... ” diyor Caleb. Gözleriyle onu anlamam için yalvarıyor, ama anlamam mümkün değil. Anlamayacağım.</p>
	<p class="block16">Ayağa kalkıyorum. “Eh, artık Edith hakkında bir şeyler biliyorum. Sen de annemle ilgili gerçekleri biliyorsun. Güzel. Buraya kadarmış.”</p>
	<p class="block15">Bazen ona bakarken içimde ona karşı özlem dolu bir sızı beliriyor, bazen de ellerimi boynuna dolamak istiyorum. Ama şu anda tek yapmak istediğim buradan kaçmak ve buraya hiç gelmemiş gibi yapmak. Arşiv odasından çıkıp otele doğru koşarken, lastik ayakkabılarım fayansların üzerinde ciyaklıyor. Tatlı limon kokularını alana kadar koşuyorum, sonra duruyorum.</p>
	<p class="block16">Tobias, yatakhaneye giden koridorda duruyor. Nefes nefeseyim, kalp atışlarımı parmak uçlarımda hissedebiliyorum, yas, merak, öfke ve özlemle bitkin haldeyim.</p>
	<p class="block16">“Tris,” diyor Tobias, kaşlarını endişeyle çatarak. “Sen iyi misin?”</p>
	<p class="block16">Hâlâ nefes almaya çalışırken başımı iki yana sallayıp bütün bedenimle onu duvara yaslayarak dudaklarına yapışıyorum. Bir an için beni itmeye çalışıyor, ama sonra benim için ya da kendisi için endişelenmekten vazgeçmiş olmalı ki kendini bırakıyor. Günlerdir baş başa kalmamıştık. Haftalar, aylar geçmiş olabilir.</p>
	<p class="block16">Parmakları saçlarıma dalıyor, birer kılıç gibi duvara bastırdığım kollarını kavrıyorum. Tobias tanıdığım herkesten çok daha güçlü, aynı zamanda hiç kimsenin tahmin edemeyeceği kadar sıcak biri. O hayatım boyunca kendime saklayacağım bir sır.</p>
	<p class="block15">Eğilip boynumu sertçe öpüyor, elleri üzerimde kayıp belime oturuyor. Parmaklarımı kemerine geçirip gözlerimi yumuyorum. O anda tam olarak ne istediğimi adım gibi biliyorum; aramıza giren kıyafetlerimizden, bizi ayıran geçmi şimizden, bugünden, geleceğimizden ve her şeyden sıyrılmak istiyorum.</p>
	<p class="block16">Koridorun sonunda kahkahalar ve adım sesleri duyulduğunda ayrılıyoruz. Biri -muhtemelen Uriah- ıslık çalıyor, ama zonklayan kulaklarımla zar zor duyuyorum.</p>
	<p class="block16">Tobias gözlerimin içine bakıyor ve tıpkı korku simülasyonumdan sonra bana ilk kez baktığı zamanı hatırlıyorum; uzun uzun bakışıyoruz. “Kapa çeneni,” diye sesleniyorum Uriah’a, o yöne bakmadan.</p>
	<p class="block16">Uriah’la Christina yatakhaneye girdiğinde biz de bir şey olmamış gibi arkalarından takip ediyoruz.</p>
	<h1 class="block14" id="toc_id_21">YİRMİ ÜÇÜNCÜ BÖLÜM TOBIAS</h1>
	<p class="block15"><span class="text6">Gece vakti başimi yastiğa koyarken kafamda bir dolu </span>soru var. Buna rağmen yanağımın altında bir hışırtı hissediyorum. Yastık kılıfımın altında bir not kâğıdı bu.</p>
	<p class="block15">T-</p>
	<p class="block15">Saat on birde otel girişme gel. Seninle konuşmam lazım.</p>
	<p class="block15">Nita</p>
	<p class="block15">Tris’in yatağına bakıyorum. Sırtüstü yayılmış yatıyor. Nefes alıp verdikçe burnunu ve ağzını kapatan saçlar kıpırdıyor. Onu uyandırmak istemiyorum, ama bir taraftan da gecenin bir yarısı bir kızla buluşmaya gideceğimi söylememek garip geliyor. Özellikle de artık birbirimize karşı dürüst olmak için bunca çaba harcarken... Saatime bakıyorum. On bire on var.</p>
	<p class="block16">Nita sadece bir dost. Tris’e yarın söyleyebilirsin. Acil durum olabilir.</p>
	<p class="block16">Battaniyeyi itip ayaklarımı ayakkabılarıma kaydırıyorum. Bugünlerde üzerimdekilerle uyuyorum. Önce Peter’ın, sonra Uriah’ın karyolasını geçiyorum. Uriah’ın yastığının köşesinden bir mataranın ucunu görebiliyorum. Parmağımı takıp matarayı alıyorum ve kapıya yakın boş yataklardan birindeki yastığın altına koyuyorum. Zeke’ye söz verdiğim halde son zamanlarda onunla pek ilgilenemedim.</p>
	<p class="block16">Koridora çıkar çıkmaz bağcıklarımı bağlıyorum ve saçlarımı ellerimle yatıştırıyorum. Cesurluk topluluğu tarafından potansiyel bir lider gibi görünmek istediğim günden bu yana saçlarımı artık Fedakâr tarzı kesmiyordum, ama şimdi o makas şıkırtılarını, dikkatli el hareketlerini, bakmasan da hissedebilmeyi özlüyorum. Küçükken saçlarımı, Fedakârlık evimizin üst katındaki koridorda babam keserdi. Makası kullanırken hiç özenli davranmaz, makasın sivri uçlarıyla ensemi ya da kulağımı çizerdi. Ama saçlarımı kesmekten hiç şikâyet etmedi. Bu da bir şeydir sanırım.</p>
	<p class="block16">Nita beni beklerken, ayağıyla yerde tempo tutuyor. Bu sefer üzerinde kısa kollu beyaz bir gömlek var. Saçlarını arkada toplamış. Gülümsüyor, ama gülümsemesi gözlerine ulaşmıyor.</p>
	<p class="block16">“Endişeli görünüyorsun,” diyorum.</p>
	<p class="block16">“Çünkü endişeliyim,” diye yanıtlıyor. “Hadi, sana göstermek istediğim bir yer var.”</p>
	<p class="block15">Loş koridorlardan geçiyoruz. Arada sırada karşılaştığımız temizlik görevlileri dışında her yer boş. Hepsi Nita’yı tanıyor sanki. Onu görür görmez ya el sallıyorlar ya da gülümseyerek selamlıyorlar. Nita ellerini ceplerine sokup yürürken, ne zaman göz göze gelsek gözlerini benden kaçırıyor.</p>
	<p class="block16">Önünde güvenlik sistemi olmadığı için haliyle kilitli olmayan bir kapıdan geçiyoruz. Girdiğimiz yuvarlak odanın ortasında cam bir avize asılı duruyor. Yerdeki koyu renkli ahşap döşeme cilalanmış, duvarlardaki bronz plakalar yansıyan ışıkla parlıyor. Üzerine isimlerin işlendiği düzinelerce bronz plaka görüyorum.</p>
	<p class="block16">Nita, cam avizenin altında durup odayı kucaklamak istermiş gibi kollarını iki yana açıyor.</p>
	<p class="block16">“Bunlar Chicago’da yaşayanların soyağaçları,” diyor. “Sizin soyağaçlarınız.”</p>
	<p class="block16">Duvarlardan birine yaklaşıp isimlere bakıyorum, tanıdık binlerini bulmaya çalışıyorum. Sonunda birini buluyorum: Uriah Pedrad ve Ezekiel Pedrad. İsimlerin yanlarına küçük bir şekilde “CC” harfleri işlenmiş, Uriah isminin yanında yeni yapılmış gibi görünen küçük bir nokta var. Muhtemelen bir Uyumsuz olduğunu belirtiyor.</p>
	<p class="block16">“Benimki nerede, biliyor musun?” diye soruyorum.</p>
	<p class="block16">Odanın diğer ucuna yürüyüp bir plakaya dokunuyor. “Soyağaçları anaerkildir. O yüzden Jeanine’in kayıtlarında Tris’in ikinci nesil olduğu yazıyordu. Çünkü annesi şehrin dışından gelmişti. Jeanine’in bunu nereden bildiği hakkında hiçbir fikrim yok, ama zaten sanırım bunu hiç öğrenemeyeceğiz.”</p>
	<p class="block16">Ürkek bir heyecanla üzerinde ismimin yazılı olduğu plakaya yaklaşıyorum, oysa bronz plakaya işlenmiş ismimi ve annemle babamın isimlerini görmekten neden korktuğumu kestiremiyorum. Kristin Johnson ve Evelyn Johnson’ı birbirine bağlayan dikey bir çizgi, Evelyn Johnson’la Marcus Eaton’ı birbirine bağlayan yatay bir çizgi var. İki ismin altında sadece tek bir isim var: Tobias Eaton. İsmimin yanındaki küçük harfler “FC” olarak işlenmiş ve hemen yanında bir nokta da var, fakat artık aslında bir Uyumsuz olmadığımı biliyorum.</p>
	<p class="block16">“İlk harf hangi toplulukta doğduğunu anlatıyor,” diye açıklıyor Nita. “İkincisi ise seçtiğin topluluk. Toplulukları kayıt altına almanın, genlerin izlediği yolu takip edebilmelerine yardımcı olacağını düşünüyorlardı.”</p>
	<p class="block16">Annemin isminin yanında “BFT” harfleri var. “T” harfi “Topluluksuz” anlamına geliyor sanırım.</p>
	<p class="block16">Babamın harfleri ise yanında nokta olan “FF”.</p>
	<p class="block16">Beni onlara, Evelyn’i anne babasına ve onları da kendi anne babalarına bağlayan çizgiyi benim de dâhil olduğum sekiz nesil boyunca parmağımla takip ediyorum. Beni onlara bağlayan, ne kadar kaçarsam kaçayım boş miraslarıyla bağımı kuran bu haritaya hiç yabancı değilim.</p>
	<p class="block16">“Bunları gösterdiğin için teşekkürler,” diyorum üzgün ve yorgun bir sesle. “Ama neden gece yarısı gösterdiğini anladığımdan emin değilim.”</p>
	<p class="block16">“Görmek isteyebileceğini düşünmüştüm. Ve seninle konuşmak istediğim bir şey vardı.”</p>
	<p class="block16">“Sınırlarımın beni tanımlamadığına dair ahkam mı keseceksin yine?” Başımı iki yana sallıyorum. “Sağ ol, almayayım. Yeterince dinledim.”</p>
	<p class="block16">“Hayır,” diyor. “Ama bunu söylemene sevindim.”</p>
	<p class="block16">Duvara yaslandığında, omzuyla Evelyn’in ismini kapatıyor. Geriliyorum, çünkü açık kahverengi gözlerine bu kadar yakın durmak istemiyorum.</p>
	<p class="block16">“Dün gece genetik hasar konusundaki sohbetimiz... aslında bir testti. Hasarlı genlerle ilgili söylediklerime nasıl tepki vereceğini görmek istedim, böylece sana güvenip güvenemeyeceğimi anlayacaktım,” diyor. “Sınırlarınla ilgili söylediklerimi kabullenseydin, cevap hayır olacaktı.” Bana doğru bir parça daha yaklaşıyor, o yüzden Marcus’un ismi de omzunun altında kalıyor. “Bak, hasarlı olarak yaftalanmak pek hoşuma gitmiyor.”</p>
	<p class="block16">Belindeki kırık cam dövmesini açıklarken zehirmiş gibi nasıl da tükürürcesine konuştuğu aklıma geliyor.</p>
	<p class="block16">Kalbim öyle hızlı atıyor ki nabzımı boğazımda hissedebiliyorum. Şimdi Nita’nın sesinde tatlılık yerine acılık var, gözlerindeki sıcaklıktan eser kalmadı. Ondan korkuyorum, söylediklerinden korkuyorum. Ama aynı zamanda heyecanlanıyorum da. Çünkü bir zamanlar olduğumdan daha küçük olduğumu kabullenmek zorunda olmadığım anlamına geliyor bu.</p>
	<p class="block16">“Sanırım sen de bundan pek hoşlanmıyorsun,” diyor Nira.</p>
	<p class="block16">“Hayır. Hoşlanmıyorum.”</p>
	<p class="block16">“Burada birçok sır var,” diyor. “Mesela GH’ler onlar için gözden çıkarılabilir insanlardır. Ve mesela bazılarımız kıçının üzerine oturup bunu kabullenmeyecek.”</p>
	<p class="block16">“Gözden çıkarma derken ne kastediyorsun?” diye soruyorum.</p>
	<p class="block16">“Bizim gibilere karşı işledikleri suçlar çok ciddi,” diyor Nita. “Ve bunu gizlice yapıyorlar. Sana kanıt gösterebilirim, ama daha sonra. Şimdilik sana tek söyleyebileceğim, haklı nedenlerle Büro’ya karşı çalıştığımız ve seni yanımızda görmek istediğimiz.”</p>
	<p class="block16">Gözlerimi kısarak ona bakıyorum. “Neden? Benden tam olarak ne istiyorsun?”</p>
	<p class="block16">“Şu anda sana bu yerleşkenin dışındaki dünyayı görme fırsatını sunmak istiyorum.”</p>
	<p class="block16">“Ve bunun karşılığında istediğin?..”</p>
	<p class="block16">“Koruman,” diyor. “Tehlikeli bir yere gidiyorum ve bu konuyu Büro’dan birine açamam. Sen dışarıdan geldin, yani sana herkesten daha fazla güvenebilirim. Üstelik kendini nasıl savunacağını biliyorsun. Benimle birlikte gelirsen, sana görmek istediğin kanıtı göstereceğim.”</p>
	<p class="block15">Sanki yemin ediyormuş gibi elini hafifçe kalbinin üzerine bastırıyor. Kuşkucu yanım güçlüdür ama merakım çok daha güçlüdür. Büro’nun pis işler çevirdiğine inanmak zor değil, çünkü bugüne kadar tanıdığım bütün yönetimler pis işler çevirdi. Bunlara babamın liderliğini yaptığı Fedakârlık oligarşisi de dâhil. Dahası bu mantıklı kuşkunun ötesinde, hasarlı olmadığıma, hatta tam tersine çocuklarıma düzeltilmiş genlerden çok daha fazlasını aktarabilecek kadar değerli olduğuma inanmak için içimde gözü kara bir umut var.</p>
	<p class="block16">O yüzden plana uymaya karar veriyorum. Şimdilik.</p>
	<p class="block16">“Peki,” diyorum.</p>
	<p class="block16">“Her şeyden önce,” diyor Nita, “Sana bir şey göstermeden önce, göreceğin şeyi hiç kimseye anlatmayacağına dair söz vermelisin. Tris’e bile. Kabul ediyor musun?”</p>
	<p class="block16">“O da güvenilir biri, bunu biliyorsun.” Tris’e, ondan hiçbir sır saklamayacağıma söz vermiştim. Aynı hatayı tekrarlayabileceğim durumlardan kaçınmalıyım. “Neden ona söyleyemiyorum?” “Tris’in güvenilir olmadığını söylemiyorum. Sadece ihtiyacımız olan yeteneklere sahip değil ve gerekli olmadıkça hiç kimseyi tehlikeye atmak istemiyoruz. Büro’nun örgütlenmemize izin vermeyeceğini sen de tahmin edersin. Hasarlı olmadığımıza inanıyorsak, deneyler, genetik oynamalar da dâhil olmak üzere yaptıkları her şeyin zaman kaybı olduğuna da inanmamız gerekiyor. Ama kimse, hayatlarını adadıkları işin tam bir sahtekarlık olduğunu duymak istemiyor.”</p>
	<p class="block16">Buna yabancı değilim. Bilim insanlarının bizleri mümkün olduğunca kontrol altında tutmak için Topluluksuzlarm yapay bir sistem olarak tasarlandığını öğrenmekten farkı yok.</p>
	<p class="block16">Nita duvardan uzaklaşıyor, sonra kabul etmemi sağlayabilecek yegâne şeyi söylüyor. “Tris’e söylersen, şu anda sana verdiğim seçenekten mahrum kalmasına neden olursun. Komplonun bir parçası haline gelmesine neden olursun. Onu uzak tutarak, aslında korumuş olacaksın.”</p>
	<p class="block16">Parmaklarımı metal plakanın üzerine kazınmış ismimin üzerinden geçiriyorum: Tobias Eaton. Bunlar benim genim, hatalarım, benim hatalarım. Tris’i de bunun içine çekmek istemiyorum.</p>
	<p class="block16">“Tamam,” diyorum. “Göster bakalım.”</p>
	<p class="block15">Attığı her adımda el fenerinin ışığının hoplayıp zıplamasını seyrediyorum. Az önce koridorun sonundaki bir süpürge dolabından bir çanta aldık. Meğer Nita önceden hazırlıklıymış. Önümden yerleşkenin altındaki koridorlarda ilerliyor, GH’lerin toplandığı yeri geçip elektriğin ulaşmadığı başka bir koridora gidiyoruz. Bir noktada eğilip eliyle bir mandalı bulmaya çalışıyor. Bulduğunda feneri bana verip mandalı çekerek fayanstaki bir kapıyı kaldırıyor.</p>
	<p class="block16">“Bu bir kaçış tüneli,” diye açıklıyor. “Buraya ilk geldiklerinde kazmışlar, o yüzden acil durumlarda kaçabileceğimiz bir yol hep var.”</p>
	<p class="block15">Çantasından siyah bir tüp çıkarıp kapağını çevirerek açıyor. Tüpteki ışık bütün vücudunu kırmızıya boyuyor. Kapaktan aşağı bıraktığı tüp birkaç metre düşerken gözlerimin önünde bir ışık çizgisi bırakıyor. Sonra Nita deliğin kenarına oturuyor, çantasını sırtına alıyor ve kendini bırakıyor.</p>
	<p class="block16">Aşağıya inmek için kestirme bir yol olduğunu bilsem de boşluğa bakarken çok daha uzun bir yolmuş gibi hissediyorum. Oturduğumda aşağıdaki kırmızı ışığa karşı ayaklarım karanlık birer gölgeye dönüşüyor, sonra kendimi bırakıyorum.</p>
	<p class="block16">“İlginç,” diyor Nita, yere indiğimde. El fenerini doğrultuyorum. Nita da işaret fişeğini önüne doğru tutuyor. Birlikte iki kişinin yan yana yürüyebileceği kadar geniş, tavanı başımın hemen üzerinde olan bir tünelden ilerliyoruz, içerisi, havasızlık ve küf benzeri yoğun bir çürümüşlük kokusuyla dolu. “Yükseklikten korktuğunu unutmuşum.”</p>
	<p class="block16">“Eh, korktuğum şeylerin sayısı öyle pek fazla değildir,” diyorum.</p>
	<p class="block16">“Hemen savunmaya geçmene gerek yok!” diye gülümsüyor. “Aslında sana bunu sormayı hep istemişimdir.”</p>
	<p class="block16">Bir su birikintisinin üzerinden atlıyorum. Topuklarım, tünel zeminindeki toprağa gömülüyor.</p>
	<p class="block16">“Üçüncü korkun,” diyor, “o kadını vurmak... Öyle değil mi? Kim o kadın?” işaret fişeğinin ışığı sönüyor, artık karanlık tüneldeki tek rehberimiz elimdeki fener. Karanlıkta birbirimize değmeyelim diye kolumu hafifçe kaçırıyorum.</p>
	<p class="block15">“Özel biri değil,” diyorum. “Korkum, onu vurmaktı.” “insanlara ateş etmekten mi korkuyordun?”</p>
	<p class="block16">“Hayır,” diyorum. “Kayda değer cinayet işleme kapasitemden korkuyordum.”</p>
	<p class="block16">Susuyor. Ben de konuşmuyorum. Hayatımda ilk kez bu kelimeleri yüksek sesle dile getiriyorum ve şimdi kulağıma çok tuhaf geliyorlar. Kaç genç adam, içinde bir canavar olduğundan korkar ki? İnsanların kendilerinden değil, başkalarından korkması beklenir. İnsanların, böylesi bir düşünceyle sarsılmak yerine, babaları gibi olmak istemeleri beklenir.</p>
	<p class="block16">“Hep korku senaryomu merak etmişimdir,” diyor Nita, dua eder gibi alçak sesle. “Bazen korkacak çok fazla şey varmış gibi hissediyorum, bazen de korkacak hiçbir şey kalmadığını düşünüyorum.”</p>
	<p class="block16">Beni göremediğini bilsem de başımı sallıyorum. Yürümeye devam ediyoruz. Işık önümüzde hoplayıp zıplıyor, ayakkabılarımız yere sürtünüyor, küflü hava üzerimize üzerimize çullanıyor.</p>
	<p class="block15">Yirmi dakikalık bir yürüyüşün ardından bir köşeyi döndüğümüzde temiz havanın kokusunu alıyorum. Serinlik ürpermeme neden oluyor. El fenerini söndürüyorum ve tünelin sonundaki ay ışığı yolumuzu aydınlatıyor.</p>
	<p class="block15">Tünel, yerleşkeye gelmek için kullandığımız yoldaki bir harabeliğe çıkarıyor. Etraftaki binalar zar zor ayakta duruyor, aşırı büyümüş ağaçlar kaldırım taşlarını parçalamış. Biraz ötede park etmiş eski bir kamyonun kasasındaki tente ip ip sö külmüş. Nita, test etmek için tekerleklerden birini tekmeliyor, sonra sürücü koltuğuna oturuyor. Kontak anahtarları hâlâ olduğu yerde sallanıyor.</p>
	<p class="block16">“Kamyon kimin?” diyorum, yolcu koltuğuna otururken.</p>
	<p class="block16">“Buluşacağımız insanlara ait. Buraya bırakmalarını istemiştim,” diye yanıtlıyor.</p>
	<p class="block16">“Peki kim onlar?”</p>
	<p class="block16">“Arkadaşlarım.”</p>
	<p class="block16">Önümüzdeki labirent gibi sokaklarda yolu nasıl bulduğunu bilmiyorum, ama Nita ağaç köklerinin ve düşmüş sokak lambalarının etrafından direksiyon kırıp hızla ilerliyor, etrafta hayal meyal koşuşturan hayvanları selektör yaparak uyarıyor.</p>
	<p class="block16">Uzun bacaklı, boyu neredeyse kamyonun farlarıyla eşit, kahverengi bir yaratık önümüzde koşuyor. Nita çarpmamak için frene basıyor. Hayvanın kulakları seğiriyor, karanlıkta bize bakan gözlerinde bir çocuğun merakı var.</p>
	<p class="block16">“Güzel, değil mi?” diyor Nita. “Buraya gelmeden önce hiç geyik görmemiştim.”</p>
	<p class="block16">Başımla onaylıyorum. Çok zarif bir hayvan, ama aynı zamanda ürkek.</p>
	<p class="block16">Nita parmak uçlarıyla kornaya bastığında geyik yolumuzdan çekiliyor. Yine hızlanıyoruz, sonunda yerleşkeye gelirken yürüdüğümüz tren yolunu kesen geniş bir yola varıyoruz. Yerleşkenin uzaktaki ışıklarım görebiliyorum. Bu terk edilmiş topraklardaki tek parlak ışık orası.</p>
	<p class="block16">Ve kuzey batıya doğru sürmeye devam ediyor, yerleşkeden gittikçe uzaklaşıyoruz.</p>
	<p class="block15">Yeniden bir ışık görene kadar uzun zaman geçiyor. Işıklar, dar ve derme çatma bir sokağı aydınlatıyor. Eski sokak lambaları arasına çekilmiş telde ampuller asılı.</p>
	<p class="block16">“Burada duruyoruz.” Nita direksiyonu kırıp kamyonu iki tuğla binanın arasındaki bir ara sokağa park ediyor. Anahtarları kontaktan çekip bana bakıyor. “Torpido gözüne bak. Bize silah bırakmalarını istemiştim.”</p>
	<p class="block16">Önümdeki gözü açıyorum. Eski birkaç paketin üzerinde iki bıçak duruyor.</p>
	<p class="block16">“Bıçaklarla aran nasıldır?” diye soruyor.</p>
	<p class="block16">Cesurluk, onlara katılmadan önce Max’in yaptığı değişikliklere rağmen öğrencilerine bıçak fırlatmayı öğretiyordu. Bu işi hiç sevmedim, çünkü faydalı bir eğitim olmaktan çok Cesurlar’ı artistlik yapmaya yüreklendiriyordu.</p>
	<p class="block16">“Fena sayılmam,” diyorum zoraki bir sırıtışla. “Gerçi bu yeteneğimin bir gün işime yarayacağı hiç aklıma gelmemişti.”</p>
	<p class="block16">“Sanırım Cesurlar, her şeye rağmen yine de işe yarıyorlar... Dört,” diyor Nita gülümseyerek. Bıçaklardan büyük olanını alınca, bana küçüğü kalıyor.</p>
	<p class="block15">Ara sokakta yürümeye başladığımızda gerginlikten bıçağı elimde çevirip duruyorum. Yukarıdaki pencerelerde farklı bir ışık titreşiyor. Mum ya da fener alevi olmalı. Bir noktada ba- çimi kaldırıp baktığımda doğrudan bana bakan bir saç perdesi ve karanlık gözlerle karşılaşıyorum.</p>
	<p class="block16">“Burada insanlar yaşıyor,” diyorum.</p>
	<p class="block16">“Burası tampon bölgenin sınırı,” diyor Nita. “Arabayla, kuzeydeki metropol Milwaukee’den iki saat uzaklıkta. Evet, burada insanlar yaşıyor. Bugünlerde buradakiler gibi hükümetin etkisinden uzak yaşamak isteyen insanlar bile şehirlerden fazla uzak kalamıyor.”</p>
	<p class="block16">“Neden hükümetin etkisinden uzak yaşamak istiyorlar?” Topluluksuzlar’ı bildiğim için, yönetimlerden uzak durmanın nasıl bir şey olduğunu biliyorum. Karınları hep açtır, kışın üşürler, yazın yanarlar, hayatta kalmak için şartlarla boğuşurlar. Böylesi bir yaşam kolay bir seçim değildir. Bunun için iyi bir nedeninin olması gerekir.</p>
	<p class="block16">“Çünkü genetik hasarlılar,” diyor Nita, yan gözle bana bakarak. “Genetik hasarlılar teknik -ve yasal- açıdan saf genetiğe sahip insanlarla eşittir, ama bu sadece kâğıt üstündedir. Gerçekte çok daha yoksuldurlar, bir suçtan hüküm giymişlerdir ve iyi işler bulamazlar... Ne dersen de, sonuçta bu bir sorun ve bir asır önceki Saflık Savaşı’ndan beri bu böyle. Tampon bölgede yaşayan insanlar için benim de yapmaya çalıştığım gibi sorunu içten düzeltmeye çalışmak yerine tamamen toplum dışı kalmak daha cazip geldi.”</p>
	<p class="block15">Belindeki kırık cam dövmesi geliyor aklıma. Ne zaman yaptırmış olabileceğini merak ediyorum. Gözlerindeki tehli keli bakışlara, sesindeki dramatik tona, böylesi devrimci olmasına neyin neden olduğunu merak ediyorum.</p>
	<p class="block16">“Bunu nasıl yapmayı planlıyorsun?”</p>
	<p class="block16">Çenesini sıkıp “Büronun gücünü dinden alarak,” diyor.</p>
	<p class="block16">Ara sokak geniş bir caddeye açılıyor. Kıyıda köşede dolanan birkaç kişi var, ama daha da ilginci, ellerindeki şişelerle caddenin tam ortasında bir grup insan yürüyor. Gördüğüm herkes genç. Sanırım tampon bölgede fazla yetişkin yok.</p>
	<p class="block16">İleriden biri bağırıyor, sonra kaldırımda parçalanan camın sesini duyuyorum. Kalabalık bir grup birbirlerini yumruklayıp tekmeleyen iki siluetin etrafına toplanmış.</p>
	<p class="block16">Onlara doğru yöneliyorum, ama Nita kolumu tutup beni binalardan birine çekiştiriyor.</p>
	<p class="block16">“Kahramanlık yapmanın zamanı değil,” diyor.</p>
	<p class="block16">Köşedeki binanın kapısına yaklaşıyoruz. Kapının hemen yanında duran iri yarı adam, elindeki bıçağı döndürüyor. Basamakları çıktığımız sırada bıçağı havaya atıp yara izleriyle kaplı öteki eliyle tutuyor.</p>
	<p class="block16">Cüssesi, bıçak kullanma hüneri, yara izleri ve toz toprakla dolu görünümü, aslında gözümü korkutmak. Ama kocaman ürkek gözleri tıpkı bir geyiğinkine benziyor.</p>
	<p class="block16">“Rafi’yi görmeye geldik,” diyor Nita. “Yerleşkedeniz.”</p>
	<p class="block15">“İçeri girebilirsiniz, ama bıçaklar burada kalıyor,” diyor adam. Sesi beklediğimden tiz ve yüksek çıkıyor. Başka bir yerde olsaydık, tam bir centilmen olabilirdi. Ama gördüğüm ka darıyla bu adam nazik falan değil, hatta nezaketin ne anlama geldiğini bildiğinden bile emin değilim.</p>
	<p class="block16">Şahsen her tür yumuşaklığı gereksiz görerek hayatımdan çıkarmış olmama rağmen, bu adamın kendi doğasını inkâr etmeye zorlayan önemli bir şey kaybettiğini düşünmekten kendimi alamıyorum.</p>
	<p class="block16">“Hayatta olmaz,” diyor Nita.</p>
	<p class="block16">“Nita, sen misin?” diye sesleniyor içeriden biri. Neredeyse şarkı söylercesine ahenkle konuşuyor, içeride kocaman gülümseyen adamın boyu kısa. Kapıya geliyor. “Sana onları içeri almanı söylememiş miydim? Hadi gelin, gelin.”</p>
	<p class="block16">“Selam Rafı,” diyor Nita alenen rahatlayarak. “Dört, bu Rafı. Tampon bölgenin önemli adamlarındandır.”</p>
	<p class="block16">Girdiğimiz geniş salonu, bir dizi mum ve fenerin ışığı aydınlatıyor. Ahşap mobilyalar her yerde, biri hariç bütün masalar boş.</p>
	<p class="block16">Rafı, salonun dibinde oturan bir kadının yanındaki sandalyeye oturuyor. Birbirlerine hiç benzemeseler de -kadının kızıl saçları ve hafif toplu, Rafi’nin daha koyu bir teni var ve ip gibi incecik- aynı heykeltıraşın elinden çıkmış heykeller gibi neredeyse aynı ifadeye sahipler.</p>
	<p class="block16">“Silahlar masanın üzerine,” diyor Rafı.</p>
	<p class="block16">Bu sefer Nita itaat ediyor, bıçağım masada hemen önüne koyuyor. Sonra oturuyor. Ben de oturuyorum. Karşımızda oturan kadın tabancasını masaya bırakıyor.</p>
	<p class="block15">“Bu kim?” diye soruyor başıyla beni işaret ederek. “Partnerim,” diyor Nita. “Dört.”</p>
	<p class="block16">“Öyle isim mi olurmuş?” Aslında kadın, şimdiye kadar hep karşılaştığım üzere pis pis sırıtmadan soruyor.</p>
	<p class="block16">“Şehir deneyinde alabileceğin türden bir isim,” diyor Nita. “Sadece dört korkusu olduğu için bu ismi aldı.”</p>
	<p class="block16">Beni bu isimle tanıtmasının ardında nereden olduğumu belirtme fırsatı yaratmak olduğunu fark ediyorum. Bu sayede bir üstünlük mü sağlamış oluyor? Bu insanların gözünde beni üstün mü kılıyor?</p>
	<p class="block16">“İlginç,” diyor kadın, işaret parmağıyla masayı döverken. “Peki Dört, benim adım Mary.”</p>
	<p class="block16">“Mary’yle Rafı, GH devrimcilerinin orta batı grubuna önderlik ediyor,” diye açıklıyor Nita.</p>
	<p class="block16">“Gruptan, iskambil oynayan yaşlı hanımlar olduğumuz anlaşılmasın,” diyor Rafı yumuşak bir sesle. “Fazlasıyla isyankârız. Ülkenin tamamında varız. Metropol olan her bölgede bir kolumuz var. Orta batı, güney ve doğuda da bölge gözetmenlerimiz bulunuyor.”</p>
	<p class="block16">“Peki ya batı?” diye soruyorum.</p>
	<p class="block15">“Artık yok,” diyor Nita sessizce. “Savaştan sonra bölgede yolunu bulmak çok zorlaştı, dahası şehirler birbirlerinden çok uzak, yaşanası yerler değil. Orası artık vahşi topraklar sayılır.” “Demek söylenenler doğru,” diyor Mary. Bana baktığında gözleri, kırık cam parçaları gibi ışığı yansıtıyor. “Şehir de neyindeki insanlar, gerçekten de dışarıda neler olup bittiğini bilmiyor.”</p>
	<p class="block16">“Tabii ki doğru, nereden bilsinler?” diyor Nita.</p>
	<p class="block16">Bir anda gözlerimin arkasında sinsi bir ağırlıkla yorgun düştüğümü hissediyorum. Kısacık hayatımda bir sürü isyanın parçası olmuştum. Topluluksuzlar en önemlisiydi, şimdi de bu GH...</p>
	<p class="block16">“Bu tatlı sohbeti kesmek istemem,” diyor Mary, “Ama burada yeterince zaman kaybettik. Bazıları etrafı koklamaya başlamıştır bile.”</p>
	<p class="block16">“Doğru,” diyor Nita. Sonra bana bakıyor. “Dört, dışarıyı bir kolaçan eder misin? Kısa bir süreliğine Mary ve Rafı’yle özel olarak konuşmak istediğim bir şey var.”</p>
	<p class="block16">Yalnız olsak, onlarla konuşurken neden yanlarında kalamayacağımı ya da dışarıda nöbetçilik yaptıracaksa beni neden buralara kadar getirme zahmetine girdiğini sorardım. Ama sanırım aslında ona yardım etmeye henüz karar vermiş değilim ve Nitanın beni onlarla tanıştırmasının bir amacı olmalı. O yüzden bıçağımı alıp ayağa kalkıyorum ve önünde Rafi’nin fedaisinin sokağa bekçilik yaptığı kapıya yöneliyorum.</p>
	<p class="block16">Sokağın karşısındaki kavga durulmuş. Yerde biri yatıyor. Bir an için hâlâ kıpırdadığını sanıyorum, ama sonra birinin ceplerini karıştırdığını fark ediyorum. Bu bir siluet değil, bir ceset.</p>
	<p class="block16">“Öldü mü?” diye soruyorum bir nefeste.</p>
	<p class="block16">“Evet. Buralarda kendini savunamazsan, bir gece bile dayanamazsın.”</p>
	<p class="block16">“İyi de neden buraya geliyor o zaman insanlar?” diye kaşlarımı çatıyorum. “Neden şehirlere dönmüyorlar?”</p>
	<p class="block16">Uzun süre cevap vermeyince sorumu duymadığını düşünüyorum. Yerdeki cesedin ceplerini ters yüz ettikten sonra yakındaki bir binaya kaçan hırsızı seyrediyorum. Sonunda Rafi’nin fedaisi konuşuyor:</p>
	<p class="block16">“Burada ölürsen birilerinin seninle ilgileneceğini bilirsin. Rafı ya da liderlerden biri mutlaka ilgilenir,” diyor. “Şehirlerde bir genetik hasarlı olarak öldürülürsen, kimse umursamaz. Bir GH’yi öldüren bir SG’ye verilen en büyük ceza kasıtsız adam öldürme. Saçmalığın daniskası.”</p>
	<p class="block16">“Kasıtsız adam öldürme mi?”</p>
	<p class="block16">“Yani kazara cinayet,” diyor arkamdan biri. Rafi’nin nazik sesi bu. “Ya da en azından birinci dereceden cinayet kadar ağır ceza almazlar. Tabii resmi olarak hepimiz eşit muamele görmeliyiz, öyle değil mi? Oysa pratikte buna çok nadiren rastlanır.” Yanımda durup kollarını göğsünde kavuşturuyor. Ona bakarken, harika olduğuna inandığı krallığını seyreden bir kral görüyorum. Caddedeki çatlak kaldırımda yatan, cepleri dışarıda cesede ve yakılan ateşin ışığıyla göz kırpan camlara bakıyorum ve gördüğü harikalığın özgürlük olduğunu anlıyorum. Hasarlı biri olarak değil, hiçbir eksiği olmayan biri olarak yaşama özgürlüğü...</p>
	<p class="block16">Bu özgürlüğü tanıyorum. Evelyn beni Topluluksuzlar’ın arasına katılmaya çalışmış, bir birey olabilmem için topluluğumdan ayrılmamı istemişti. Ama onunki yalancı bir özgürlüktü.</p>
	<p class="block16">“Chicago’dan mısın?” diye soruyor Rafı.</p>
	<p class="block16">Gözümü karanlık caddeden ayırmadan başımı sallıyorum. “Eh, şimdi artık dışarıdasın. Dünyayı nasıl görüyorsun?” “Hemen hemen aynı,” diyorum, “insanlar farklı bölünmüş, farklı savaşlar yaşıyorlar.”</p>
	<p class="block16">Nita yürürken, içerideki ahşap döşeme gıcırdıyor. Döndüğümde onu arkamda buluyorum. Ellerini ceplerine sokmuş.</p>
	<p class="block16">“Görüşmeyi ayarladığın için teşekkürler,” diyor Nita, başıyla Rafi’yi selamlarken. “Artık gitsek iyi olur.”</p>
	<p class="block16">Caddeden aşağı yürürken dönüp Rafı’ye baktığımda, hâlâ arkamızdan el salladığını görüyorum.</p>
	<p class="block15">Kamyona geri dönerken yine çığlıklar duyuyorum, ama bu seferki bir çocuğun çığlıkları. îç çeke çeke sızlama seslerinin yanından geçerken küçüklüğüm, yatak odamda bir köşeye sinmiş kolumla burnumu sildiğim halim aklıma geliyor. Annem, pijamalarımı kirliye atmadan önce bir süngerle kollarını silerdi. Ama bu konuda tek bir kelime bile etmemişti.</p>
	<p class="block16">Kamyona bindiğim anda burası ve burada yaşanan acılara karşı duyarlılığım kayboluyor. Tek hayalim, yerleşkenin sıcak, aydınlık ve güvenli ortamına dönmek.</p>
	<p class="block16">“İnsanların burayı neden şehirde yaşamaya tercih ettiklerini anlamakta zorlanıyorum,” diyorum.</p>
	<p class="block16">“Gittiğim tek şehir, bir zamanlar deney olmayan bir şehirdi,” diyor Nita. “Elektrik vardı, ama karneye bağlıydı. Her aile gün içinde belli saatlerde elektrik alabiliyordu. Su için de aynı şey geçerliydi. Ve yüksek suç oranından genetik hasarlılar sorumlu tutuluyordu. Polis de vardı, ama ellerinden pek bir şey gelmiyordu.”</p>
	<p class="block16">“O zaman Büro yerleşkesi, yaşanması en kolay yerlerden biri olmalı,” diyorum.</p>
	<p class="block16">“Kaynaklar açısından evet,” diyor Nita. “Ama şehirlerdeki aynı sosyal sistem, yerleşkede de mevcut; sadece bunu görmek biraz daha zor.”</p>
	<p class="block16">Dikiz aynasından ardımızda bıraktığımız tampon bölgeyi seyrediyorum, sadece dar sokakların üzerine gerilmiş ampullerle aydınlanan terk edilmiş binalar giderek uzaklaşıyor.</p>
	<p class="block16">Pencerelerine tahtalar çakılmış karanlık evlerin önünden geçerken bu evlerin temiz ve boyalı hallerini hayal etmeye çalışıyorum. Bir zamanlar bu evlerde birileri yaşıyordu. Biçilmiş çimleriyle bahçelerde çitleri, akşamları ışıl ışıl parlayan pencereleri olmalıydı. Huzur dolu sessiz sakin hayatları gözümde canlandırıyorum.</p>
	<p class="block16">“Onlarla ne konuşmak için geldin?” diye soruyorum.</p>
	<p class="block15">“Planlarımızı geliştirmek için geldim,” diyor Nita. Gösterge panelinden yayılan ışıkta alt dudağında, birkaç yara izi olduğunu görüyorum. Sık sık dudaklarını ısırıyor olmalı. “Ve seninle tanışmalarını, topluluk deneylerinde bulunmuş bir insanla karşılaşmalarını istedim. Mary, senin gibi insanların aslında hükümetle iş birliği yaptığından şüphelenirdi, ama bu zaten doğru değil. Ama Rafı... Büro ve hükümetin, geçmişimizle ilgili bize yalanlar söylediğini bana kanıtlayan Rafı oldu.”</p>
	<p class="block16">Bunu söyledikten sonra, sözlerinin ağırlığını hissetmemi istercesine bir süre susuyor, ama ona inanmak için bu türden sessizliklere ihtiyacım yok. Hayatım boyunca yönetimlerin yalanlarını dinledim.</p>
	<p class="block16">“Büro, herkesin genetik açıdan saf olduğu ve barışın yaşandığı bir altın çağdan bahsediyor. Bu genetik oynamalardan önceymiş,” diyor Nita. “Ama Rafı bana savaşa dair eski fotoğraflar gösterdi.”</p>
	<p class="block16">Biraz bekledikten sonra soruyorum, “Eee?”</p>
	<p class="block16">“Eee mi?” diye üsteliyor Nita, kulaklarına inanamıyormuş gibi. “Geçmişte genetik hasarlı insanlara yüklenen savaş ve yıkım, genetik açıdan saf insanlar tarafından başlatıldıysa, bütün kaynaklarımızı ve zamanımızı hasarlı genleri iyileştirmeye harcamak niye? Deneylerin, hükümetlerin hayatlarımızı daha iyileştirmek için çalıştığına insanları ikna etmek dışında ne faydası var? Halbuki bunun gerçekle hiç ilgisi yok.”</p>
	<p class="block16">Gerçekler her şeyi değiştiriyor. Tris’in babamla ittifak kurarak Edith Prior’ın videosunu göstermek için elinden geleni</p>
	<p class="block15">24-7 yapması da bu yüzden değil mi? Gerçek ne olursa olsun, hayat şartlarımızı ve önceliklerimizi sonsuza kadar değiştireceğini biliyordu. Ve burada, şimdi, bir yalanla hayat şartları ve öncelikle sonsuza kadar değiştiriliyor. Ülkeyi saran yoksulluk ve suçla savaşmak yerine, bu insanlar genetik hasarla uğraşmaya karar vermiş dürümdalar.</p>
	<p class="block16">“Neden? Gerçek bile olmayan bir sorun için neden bu kadar zaman ve enerji harcanıyor ki?” diyorum birden öfkeyle.</p>
	<p class="block16">“Eh, muhtemelen bunun bir sorun olduğu öğretildiği için insanlar bu konuya yoğunlaşıyor. Rafı bana bunu da gösterdi. Hükümetin genetik hasarla ilgili propaganda çalışmalarını kendi gözlerimle gördüm,” diyor Nita. “Ama nasıl başladı? Bunu bilmiyorum. Büyük olasılıkla bir düzine nedeni vardır. Genetik hasarlılara karşı önyargı? Belki onları kontrol altına almak? Genetik hasarlı insanlara yanlış, genetik açıdan saf olanlara da iyileşmiş olduklarını öğreterek her iki kesimi de kontrol altına almak? Bu tür işler bir gecede olmuyor ve genelde tek bir sebebi de olmuyor.”</p>
	<p class="block16">Başımı soğuk cama yaslayıp gözlerimi kapıyorum. Beynimdeki uğultu nedeniyle, bu yeni bilgilerden herhangi birine yoğunlaşmam mümkün değil, o yüzden pes ediyorum ve kendimi yolun akışına bırakıyorum.</p>
	<p class="block16">Tünelden geri dönüp kendimi yatağa attığımda güneş doğmak üzere. Triş in kolu yine yatağından aşağı sarkıyor, parmak uçları yere değiyor.</p>
	<p class="block16">Karşısına oturup bir süre onu seyredip Millenium Park’ta o gece aramızda verdiğimiz o sözü düşünüyorum: Artık yalan utmayacak. O da, ben de söz vermiştik. Ve bu gece gördüklerimi ve duyduklarımı ona anlatmazsam, sözümden geri dönmüş olurum. Peki ne için? Onu korumak için mi? Daha yeni ummaya başladığım Nita denen kız için mi?</p>
	<p class="block16">Onu uyandırmamak için hafifçe yüzündeki saçları çekiyorum.</p>
	<p class="block16">Tris’in benim korumama ihtiyacı yok. O kendi başına da yeterince güçlü.</p>
	<h1 class="block14" id="toc_id_22">YİRMİ DÖRDÜNCÜ BÖLÜM TRIS</h1>
	<p class="block15">PETER, ODANIN DİĞER UCUNDA KİTAP YIĞINLARINI TOPLAYIP bir çantaya tıkıyor. Kırmızı bir kalemi dişlerinin arasına sıkıştırarak çantayı odadan çıkarıyor; koridora yürürken çantadaki kitapların bacaklarına çarptığını duyabiliyorum. Sesler uzaklaşana kadar bekliyorum, sonra Christina’ya dönüyorum.</p>
	<p class="block16">“Sana sormamak için kendimi tutuyordum, ama artık sormam lazım,” diyorum. “Uriah’la aranızda neler oluyor?”</p>
	<p class="block16">Karyolanın üzerinde bacak bacak üstüne atmış yatan Christina, bana şöyle bir bakıyor.</p>
	<p class="block16">“Ne? Son zamanlarda sürekli birlikte takılıyorsunuz,” diyorum. “Hem de sürekli.”</p>
	<p class="block15">Bugün hava güneşli, beyaz perdeler parlarken göz alıyor. Neden bilmiyorum ama yatakhane uyku kokuyor. Kirli çamaşırlar, ayakkabılar, gece terlemeleri ve sabah kahvesi... Ya- takların bazıları yapılı, bazılarında çarşaflar yataktan sıyrılıp yerleri süpürüyor. Çoğumuz Cesurluk’tan geliyoruz, ama yine de birbirimizden ne kadar farklı olduğumuzu düşününce çarpılmış gibi oluyorum. Farklı alışkanlıklar, farklı mizaçlar, farklı dünya görüşleri...</p>
	<p class="block16">“İnanmayacaksın ama kastettiğin gibi değil,” diyor Christiııa, dirseklerinin üzerinde doğrularak. “O yas tutuyor. İkimiz de sıkılıyoruz. Hem bilirsin işte. O UriahT</p>
	<p class="block16">“N’olmuş? Yakışıklı biri.”</p>
	<p class="block16">“Yakışıklı, ama hayatla ilgili ciddi bir tartışmaya bile giremiyor.” Christina başını iki yana sallıyor. “Yanlış anlama, gülmeyi eğlenmeyi ben de seviyorum, yine de anlamı olan bir ilişki istiyorum, anlıyor musun?”</p>
	<p class="block16">Başımı sallıyorum. Elbette anlıyorum. Hem de belki herkesten daha fazla anlıyorum, çünkü Tobias’la dalgacı bir çift olduğumuz söylenemez.</p>
	<p class="block16">“Üstelik,” diyor, “Her arkadaşlık romantik bir ilişkiye dönüşmez. Henüz seni bile öpmeye çalışmadım.”</p>
	<p class="block16">Gülüyorum. “Doğru.”</p>
	<p class="block16">“Eee, sen neler yaptın son zamanlarda?” diye soruyor kaşlarını oynatarak. “Dörde? Bir şeyler... eklendi mi? Katlandı mır</p>
	<p class="block16">Ellerimle yüzümü kapatıyorum. “Bu duyduğum en kötü espriydi.”</p>
	<p class="block16">“Kaçamak cevaplarla beni atlatamazsın.”</p>
	<p class="block16">“Aramızda eklenme olmadı,” diyorum. “En azından henüz. Tobias son zamanlarda kafayı şu genetik hasar meselesine taktı.”</p>
	<p class="block16">“Ah. Şu mesele.” Christina doğrulup oturuyor.</p>
	<p class="block16">“Sen ne düşünüyorsun?”</p>
	<p class="block16">“Bilemiyorum. Sanırım öfkeleniyorum.” Kaşlarını çatıyor. “Kimse kendisinde bir terslik olduğunu söylenmesinden hoşlanmaz, özellikle de konu genleri olunca. Çünkü genlerini değiştiremezsin.”</p>
	<p class="block16">“Gerçekten de sende bir terslik olduğuna inanıyor musun?”</p>
	<p class="block16">“Sanırım. Hastalık gibi, öyle değil mi? Bunu genlerimde görebiliyorlar. Üstüne tartışmanın anlamı var mı?”</p>
	<p class="block16">“Genlerinin farklı olmadığını söylemiyorum,” diyorum. “Sadece hasarlı genlerle birlikte hasarlı olmayan genlerin de olduğunu söylemeye çalışıyorum. Mavi ve kahverengi gözün genleri de farklı, ama bu mavi gözün hasarlı olduğu anlamına mı gelir? Birileri keyfi olarak hangi DNA’nın kötü, hangisinin iyi olduğuna karar vermiş gibi geliyor bana.”</p>
	<p class="block16">“Hele GH davranışları kanıt olarak göstermeleri en kötüsü,” diye belirtiyor Christina.</p>
	<p class="block16">“Bir sürü başka sebebi olabilir oysa,” diye üsteliyorum.</p>
	<p class="block16">“Haklı olmanı dilerken, bunu neden seninle tartıştığımı bilmiyorum,” diyor Christina gülerek. “Sence Büro’daki bilim insanları gibi zeki bir grup insanın kötü davranışların sebebini anlayamaz mı yani?”</p>
	<p class="block16">“Elbette,” diyorum. “Ama bence ne kadar zeki olurlarsa olsunlar, insanlar genellikle aradıkları şeyi görürler, hepsi bu.” “Belki sen de önyargılısındır,” diyor. “Çünkü genetik sorunu olan arkadaşların ve bir erkek arkadaşın var.”</p>
	<p class="block16">“Belki.” Kendimin bile inanmadığı bir açıklama üzerinden çabaladığımın farkındayım, yine de söylüyorum, “Sanırım genetik hasara inanmak için haklı bir neden göremiyorum. Bu benim başka insanlara daha iyi davranmamı mı sağlayacak? Hayır. Hatta tam tersi belki de.”</p>
	<p class="block16">Dahası bu meselenin Tobias’ı nasıl etkilediğini, kendisinden şüphe etmesine neden olduğunu şahsen görebiliyorum ve bunun faydasına anlamam mümkün değil.</p>
	<p class="block16">“Bir şeylere hayatını iyileştirdiği için değil, gerçek oldukları için inanırsın,” diye fikrini belirtiyor Christina.</p>
	<p class="block16">“Ama-” Söyledikleri üzerine düşünürken ağır ağır konuşuyorum, “Ama doğruları değerlendirirken sonuca iyi açıdan yaklaşmak daha iyi değil mi?”</p>
	<p class="block16">“Tam bir Kasıntı gibi konuşuyorsun.” Biraz susuyor. “Gerçi ben de tam bir Dürüst gibi konuşuyorum. Tanrım, nereye gidersek gidelim, topluluklarımızdan kurtulamıyoruz, öyle değil mi?”</p>
	<p class="block16">Omuz silkiyorum. “Belki de topluluklarımızdan kaçmak o kadar önemli değildir.”</p>
	<p class="block15">Tobias yatakhaneye giriyor. Son günlerde hep olduğu gibi solgun ve yorgun görünüyor. Saçlarının bir tarafı yastığın şek lini alıp havaya dikilmiş, üzerinde hâlâ dünkü kıyafetleri var. Büroya geldiğimizden beri üzerindekilerle uyuyor.</p>
	<p class="block16">Christina ayağa kalkıyor. “Pekâlâ, ben gidiyorum. Ve yatakhaneyi... ikinize bırakıyorum. Baş başa.” Eliyle boş yatakları gösteriyor, sonra imalı imalı göz kırpıp yatakhaneden çıkıyor.</p>
	<p class="block16">Tobias hafifçe gülümsüyor, ama bu haliyle mutlu olduğuna beni inandıramaz. Dahası gelip yanıma oturmak yerine yatağımın ucunda oyalanıyor, tişörtünün eteğini çekiştiriyor.</p>
	<p class="block16">“Seninle konuşmak istediğim bir şey var,” diyor.</p>
	<p class="block16">“Tamam,” derken, tam göğsüme nabız gibi fırlayan bir korku yerleşiyor.</p>
	<p class="block16">“Önce bana kızmayacağına söz vermeni istiyorum,” diyor. “Ama...”</p>
	<p class="block16">“Ama aptalca sözler vermediğimi biliyorsun,” diyorum. Boğazıma bir yumru oturuyor.</p>
	<p class="block16">“Evet.” Sonra dağınık bıraktığı yatağına oturuyor. Gözlerini kaçırıyor. “Dün gece Nita yastığımın altına benimle buluşmak istediğine dair bir not bırakmış. Ben de onunla buluştum.”</p>
	<p class="block16">Oturduğum yerde dimdik doğruluyorum. Güzel yüz ve zarif adımlarıyla erkek arkadaşıma doğru yürüyen Nita gözümün önüne gelince, içimi öfke alevlerinin sarmaya başladığını hissedebiliyorum.</p>
	<p class="block16">“Güzel bir kız gece yarısı seninle buluşmak istiyor ve sen gidiyorsun, öyle mi?” diye isyan ediyorum. “Bir de üstüne kızmamamı istiyorsun ha?”</p>
	<p class="block16">“Mesele Nita ve ben değiliz. Alakası bile yok,” diyor sonunda çekingen bakışlarını gözlerime dikerek. “Bana bir şey göstermek istiyordu sadece. İnanmamı sağladığı genetik hasara aslında inanmıyormuş. Büro’nun gücünü elinden almak ve GH’leri herkesle eşit bireyler yapmak için bir planı var. O yüzden tampon bölgeye gittik.”</p>
	<p class="block16">Yerleşkenin dışına çıkan yer altı tünelini, tampon bölgesindeki yıkık şehri, Rafi ve Mary’yle yaptığı görüşmeyi anlatıyor. Genetik açıdan saf insanların inanılmaz şiddet eğilimleri olabileceği bilinmesin diye hükümetin savaşı sır gibi sakladığını söylüyor. Hükümetin hâlâ güç sahibi olduğu metropollerde yaşayan GH’lerin yaşama biçimlerinden bahsediyor.</p>
	<p class="block16">O konuşurken içimde Nita’ya karşı bir kuşku beliriyor, ama bu kuşkunun kaynağını kestiremiyorum. Ya genellikle güvendiğim içgüdülerim ya da kıskançlığım beni yanıltıyor olabilir. Tobias anlatmayı bitirdiğinde onu anlamamı bekleyen gözlerle bana bakıyor, bense karar vermeye çalışırken dudaklarımı büzüyorum.</p>
	<p class="block16">“Gerçeği söylediğinden nasıl emin olabiliyorsun?” diye soruyorum sonunda.</p>
	<p class="block16">“Bilmiyorum,” diyor. “Bana kanıt göstereceğine söz verdi. Bu gece.” Elimi tutuyor. “Senin de gelmeni istiyorum.”</p>
	<p class="block16">“Peki Nita buna ne diyecek?”</p>
	<p class="block16">“Umurumda bile değil.” Parmakları benimkilere dolanıyor. “Gerçekten yardımımı istiyorsa, buna da razı olması gerekecek.”</p>
	<p class="block16">Birbirine dolanan parmaklarımıza, gri kazağının tel tel olmuş manşetine, kot pantolonunun yırtık dizlerine bakıyorum. Benim hiç sahip olmayacağım sözüm ona ortak genetik hasar meselesi varken ikisiyle birlikte olmak istemiyorum. Ama Tobias onunla olmamı önemsiyor ve ben de en az onun kadar Büro’nun pis işleriyle ilgili kanıt olup olmadığını öğrenmek istiyorum.</p>
	<p class="block16">“Tamam,” diyorum. “Geleceğim. Ama bir saniye için bile olsa Nita’ınn sadece genetik yapınla ilgilendiğini düşünmemi bekleme benden.”</p>
	<p class="block16">“Eh,” diyor Tobias. “Sen de bir saniye için bile olsa senden başka biriyle ilgileneceğimi düşünme.”</p>
	<p class="block16">Elini enseme yerleştirip beni kendine çekiyor.</p>
	<p class="block16">Hem öpücüğü hem de söyledikleri beni rahatlatıyor, ama içimdeki huzursuzluk tamamen kaybolmuyor.</p>
	<h1 class="block14" id="toc_id_23">YİRMİ BEŞİNCİ BÖLÜM TOBIAS</h1>
	<p class="block15"><span class="text6">Gece yarisindan sonra Nita’yla, otel lobİsîndekİ evcil </span>yabaniliğin çiçek açtığı saksı bitkilerinin arasında buluşuyoruz. Tris’in yanımda olduğunu görünce, Nita’nın yüzü acı bir şey tatmış gibi geriliyor.</p>
	<p class="block16">“Ona söylemeyeceğine söz vermiştin,” diyor parmağını bana doğrultarak. “Onu koruma isteğine ne oldu?”</p>
	<p class="block16">“Fikir değiştirdim,” diyorum.</p>
	<p class="block16">Tris aksi bir kahkaha atıyor. “Onu böyle mi ikna etmeye çalıştın? Beni koruyacağını mı söyledin? Manipülasyon yeteneğine hayran kaldım. Bravo.”</p>
	<p class="block16">Tris’e bakarken kaşlarımı kaldırıyorum. Bunun bir manipülasyon olabileceği hiç aklıma gelmemişti ve bu beni biraz ürkütüyor.</p>
	<p class="block15">Genelde karşımdaki insanın gizli ajandasını görme yeteneğime güvenirim. Hatta komplo teorisi üretmekte gayet iyiyimdir, ama özellikle onu kaybetmenin ucundan döndükten sonra Tris’i koruma fikrine öylesine alışmıştım ki bu açıdan düşünmeyi atlamıştım.</p>
	<p class="block16">Ya da belki artık zorlu gerçekleri ona söylemektense, yalan söylemeye kendimi alıştırmıştım.</p>
	<p class="block16">“Manipülasyon falan değildi, gerçeği söylüyordum.” Nita artık kızgın değil, daha çok yorgun görünüyor. Eliyle önce yüzünü sıvazlıyor, sonra saçlarını geriye yatırıyor. Savunmacı bir hali yok, bu da gerçeği söylediği anlamına gelebilir. “Bildiğiniz şeyleri rapor etmediğiniz için tutuklanabilirsiniz. Bundan kaçınmanın daha iyi olacağını düşünmüştüm.”</p>
	<p class="block16">“Eh, bunun için artık çok geç,” diyorum. “Tris de geliyor. Sorun olur mu?”</p>
	<p class="block16">“Hiç kimse olmamasındansa ikinizin de yanımda olmasını tercih ederim. Zaten bana başka çare de bırakmıyorsunuz,” diyor Nita gözlerini devirerek. “Hadi gidelim.”</p>
	<p class="block15">Hep birlikte, Nita’nın çalıştığı laboratuvarlara doğru yürüyoruz. Yerleşke son derece sessiz ve tenha. Hiçbirimiz konuşmuyoruz. Ayakkabılarım yerde kayıp gıcırdamasın diye dikkatli yürüyorum. Uzaktaki her seste, kapanan her kapıda kulaklarım dikiliyor. Teknik açıdan öyle olmasa da içimde yasak bir işe giriştiğimize dair bir his var. En azından henüz yasak bir iş yapmadık.</p>
	<p class="block15">Nita, laboratuvarlara giden kapının önünde durup kartını okutuyor. Genetik haritamı gördüğüm gen terapisi odasını ge çip, yerleşkenin şimdiye kadar hiç gitmediğim merkezine doğru ilerliyoruz. Her yer karanlık, yürüdüğümüz koridorlarda toz bulutlan dans ediyor.</p>
	<p class="block16">Nita omzuyla bir kapıyı ittiğinde bir depo odasına giriyoruz. Bütün duvarlar matlaşmış metal çekmecelerle kaplı, hepsinin üzerinde kâğıt etiketler var, numaraları zamanla solmuş. Odanın ortasındaki laboratuvar masasının üzerinde bir bilgisayar ve mikroskop var. Bir de sarı saçlarını arkaya yapıştırmış genç bir adam...</p>
	<p class="block16">“Tobias, Tris, bu arkadaşım Reggie,” diye tanıştırıyor Nita. “O da bir GH.”</p>
	<p class="block16">“Tanıştığımıza sevindim,” diyor Reggie gülümseyerek. Önce Tris’le, sonra benimle tokalaşıyor. Sağlam tokalaşıyor.</p>
	<p class="block16">“Önce onlara slaytları gösterelim,” diyor Nita.</p>
	<p class="block16">Reggie bilgisayar ekranına dokunup bizi yanma çağırıyor. “Korkmayın ısırmaz.”</p>
	<p class="block16">Tris’le bakışıyoruz, ardından masanın arkasına dolaşıp Reggie’nin ekranına bakıyoruz. Monitörde birbiri ardına fotoğraflar geçiyor. Hepsi siyah beyaz, bozulmuş ve kumlu görünüyorlar. Çok eski olmalılar. Acı dolu fotoğraflar olduğunu anlamam sadece birkaç saniyemi alıyor: kocaman gözlü bir köşeye kıstırılmış sıskacık çocuklar, üst üste yığılmış cesetler, yanan kâğıt yığınları...</p>
	<p class="block15">Fotoğraflar, rüzgârla birlikte ardı ardına savrulan bir kitabın sayfaları gibi hızla geçiyor, geriye sadece dehşetli bir his bırakıyor. Artık bakamayacağımı hissedince yüzümü çeviriyorum. içimdeki sessizlik derinleşiyor.</p>
	<p class="block16">Tris’e baktığımda yüzündeki ifade başta duru bir suyu andırıyor.</p>
	<p class="block16">Gördüğümüz fotoğraflar suyu hiç bulandırmıyor. Ama iğreniyormuş gibi kıvrılan dudaklarını sıkıyor.</p>
	<p class="block16">“Şu silahlara bakın,” diyen Reggie, silah doğrultan üniformalı bir adamın fotoğrafını gösteriyor. Saflık Savaşı’nda kullanılan silahlar, şimdikilerden çok daha karmaşık görünüyor. Büro bile buna itiraz edemez. Eski bir çatışmadan olmalı. O zamanlar genetik oynama söz konusu olmadığına göre, genetik açıdan saf insanların başlattığı bir çatışma.”</p>
	<p class="block16">“Bir savaş nasıl gizlenir ki?” diyorum.</p>
	<p class="block16">“insanlar birbirinden koptu, açlık çekiyorlar,” diyor Nita sessizce. “Sadece onlara öğretileni biliyorlar, sadece önlerine konan bilgilere sahipler. Peki bütün bunları kim kontrol ediyor? Hükümet.”</p>
	<p class="block16">“Tamam.” Tris başını kaldırıp sinirle hızlı bir şekilde konuşuyor. “Geçmişinizle -geçmişimizle- ilgili bize yalan söylediler. Bu onların düşman olduğu anlamına gelmez. Belki de dünyayı daha iyi bir yer haline getirmek isteyen, fena halde yanıltılmış bir grup insandan bahsediyoruzdur. Çok fena kandırılmış olabilirler.”</p>
	<p class="block16">Nita’yla Reggie bakışıyor.</p>
	<p class="block16">“Mesele şu ki,” diyor Nita. “insanların canını yakıyorlar.”</p>
	<p class="block16">Elini tezgâha koyup bize doğru eğildiğinde içindeki devrimcinin, genetik hasarlı genç bir kadın ve laboratuvar görevlisini ele geçirdiğine yine tanık oluyorum.</p>
	<p class="block16">“Fedakârlar, gerçeği olması gerekenden önce dünyaya açıklamak istediğinde,” diyor ağır ağır. “Ve Jeanine onları bastırmaya çalıştığında... Büro, inanılmaz bir simülasyon teknolojisini ona seve seve verdi. Cesurlar ı zombi kölelere dönüştüren ve Fedakârların yıkımıyla sonuçlanan saldırı serumundan bahsediyorum.”</p>
	<p class="block16">Bu yeni bilgiyi hazmetmek için bir süre susuyorum.</p>
	<p class="block16">“Bu doğru olamaz,” diyorum. “Jeanine, Uyumsuz nüfusunun -yani genetik açıdan saf bireylerin- en çok Fedakârlık topluluğunda olduğunu söylemişti. Büro’nun Uyumsuzları kurtarmak için genetik saflığa değer verdiğini kendin söylemiştin. Neden onları öldürebilmesi için Jeanine’e yardım etsinler ki?” “Jeanine yanılıyordu,” diyor Tris dalgın dalgın. “Evelyn öyle söyledi. En yüksek Uyumsuz nüfusu Fedakârlık’ta değil, Topluluksuzlar arasındaydı.”</p>
	<p class="block16">Nita ya dönüyorum.</p>
	<p class="block16">“Neden onca Uyumsuz’u tehlikeye attıklarım anlamakta hâlâ zorlanıyorum,” diyorum. “Kanıt var mı?”</p>
	<p class="block15">“Buraya neden geldik zannediyorsun?” Nita, birkaç çekmecenin ışığını yakıyor ve sol duvar boyunca gidip geliyor. “Buraya gelmem gerektiğini anlamam çok uzun zamanımı aldı,” diyor. “Hatta bildiklerimi bütün açıklığıyla kavrayabil- mem daha da uzun sürdü. Aslında SG’lerden birinden yardım aldım. Bir sempatizan.”</p>
	<p class="block16">Elini alçaktaki çekmecelerden birinin üzerinde dolaştırıyor. Sonra içinde turuncu bir sıvı olan bir şişeyi çıkarıyor.</p>
	<p class="block16">“Tanıdık geldi mi?” diye soruyor.</p>
	<p class="block16">Saldırı simülasyonundan önce bana verdikleri sıvıyı hatırlamaya çalışıyorum. Tris’in çömezlikten mezun olmasının hemen öncesiydi. Defalarca iğneyi kendi boynuma batırdığım halde bu sefer bu işi Max yapmıştı. O sırada ışığa denk gelen şişeyi görmüştüm, tıpkı Nita’nın elindeki gibi turuncu renkliydi.</p>
	<p class="block16">“Renk aynı,” diyorum. “Eee?”</p>
	<p class="block16">Nita, şişeyi mikroskoba götürüyor. Reggie, bilgisayarın yakınındaki tepsiden bir cam tabaka alıp tam ortasına iki damla turuncu sıvı damlatıyor, sonra üzerini ikinci bir cam tabakayla kapatıyor. Mikroskobun altına yerleştirirken elleri dikkatli ama bunu daha önce yüzlerce kez yapmış olduğu belli oluyor.</p>
	<p class="block16">Reggie, bilgisayar ekranına birkaç kez dokunup MikroTarama adlı programı açıyor.</p>
	<p class="block15">“Bu bilgi, sistemi kullanmayı ve şifresini bilen herkes için erişilebilir bir bilgidir. SG sempatizanımız nezaket göstererek şifreyi bize vermeye gönüllü oldu,” diyor Nita. “Yani başka bir deyişle, bu bilgilere ulaşmak o kadar zor değil, ama kimsenin aklına yakından incelemek gelmez. Zaten GH’lerde sistem şifresi olmadığından, bizim haberimizin olması mümkün değildi. Bu depo odası, vadesi dolmuş ya da başarısız olmuş deneyler için tutuluyor.”</p>
	<p class="block16">Mikroskoptan bakarken merceği ayarlamak için yandaki küçük düğmeyi çeviriyor.</p>
	<p class="block16">“Hadi bakın,” diyor.</p>
	<p class="block16">Reggie, bilgisayarda bir düğmeye basınca, ekranın tepesindeki Mikro Tarama çubuğun altında paragraflar belirmeye başlıyor. Sonra Reggie sayfanın ortasındaki bir paragrafı parmağıyla işaret ediyor.</p>
	<p class="block15">Simülasyon Serumu v4.2. Çok sayıda hedefi koordine ediyor. Uzak mesafeden sinyal aktarabiliyor. Orijinal formüldeki halüsinasyon etken maddesi çıkarıldı. Simülasyon gerçekliği program uzmanı tarafından önceden belirlenir.</p>
	<p class="block15">İşte bu.</p>
	<p class="block16">Bu gerçekten de saldırı simülasyonu serumu.</p>
	<p class="block16">“Serum Büro tarafından geliştirilmediyse, burada ne işi var?” diye soruyor Nita. “Serumları deneylere verenler zaten onlardı, ama genellikle serumla oynamaz, şehir sakinlerinin geliştirmelerine karışmazlardı. Serumu Jeanine geliştirdiyse, bunu ondan çalmazlardı. Yani burada olmasının tek anlamı var; bu serumu onlar yaptı.”</p>
	<p class="block16">Mikroskopta parlayan cam tabakanın ortasındaki turuncu renkli damlaya bakarken sarsılarak nefesimi salıyorum.</p>
	<p class="block16">Tris de nefesini tutuyor, “Neden?”</p>
	<p class="block16">“Fedakârlık, gerçeği bütün şehre açıklamak üzereydi. Gerçeği bilen şehirlerde neler olduğunu gördünüz: Evelyn etkili bir diktatör, Topluluksuzlar, topluluk üyelerini eziyor ve eminim eninde sonunda topluluklar onlara karşı ayaklanacaktır. Birçok insan ölecek. Gerçeğin ortaya çıkması, deneyin güvenliğini tehlikeye atacak, bundan kimsenin kuşkusu yok,” diyor Nita. “Bu yüzden, birkaç ay önce Fedakârlar, Edith Prior’ın videosunu bütün şehre göstererek yıkım ve düzensizliğe neden olmanın eşiğine geldiğinde, Büro muhtemelen bütün şehrin büyük bir kayıp yaşamasındansa Fedakârların bu kaybı yaşamasının daha iyi olacağına karar vermiş olmalı. Çok sayıda Uyumsuzu kaybetmek pahasına bile olsa... Deneyi riske atmaktansa Fedakârların hayatlarını sona erdirmek daha iyi olacaktı. Böylece onlarla hemfikir olacağını bildikleri biriyle temasa geçtiler. Yani Jeanine Matthews’la.”</p>
	<p class="block16">Sözleri etrafımı sarıp teker teker içime gömülüyor.</p>
	<p class="block16">Ellerimi laboratuvar tezgâhına yaslayıp avuçlarımı serinletirken çizik içindeki metal yüzeyde çarpılan yansımama bakıyorum. Hayatım boyunca babamdan nefret etmiş olabilirim, ama topluluğumdan hiç nefret etmemiştim. Sakinlikleri, yaşam biçimleri, rutinleri bana hep iyi gelmişti. Ve o kendilerini düşünmeden ellerindeki her şeyi vermeye razı olan nazik insanların çoğu artık yok. Büronun gücünü ardına alan Jeanine’in yönlendirmesiyle Cesurlar tarafından öldürüldüler.</p>
	<p class="block16">Tris’in annesiyle babası da onların arasındaydı.</p>
	<p class="block16">Ona baktığımda hiç kıpırdamadan durduğunu görüyorum. Elleri iki yanında öylece sarkıyor, ama yüzü kıpkırmızı kesilmiş.</p>
	<p class="block16">“Bunun nedeni deneylere kör bağlılıkları,” diyor Nita, sanki sözcükleri beynimizdeki boşluklara tıkıştırmak istercesine. “Büro için deneyler, GH’lerin hayatından çok daha önemli. Bu çok açık. Ve şimdi, işler daha da kötüleşebilir.”</p>
	<p class="block16">“Kötüleşmek mi?” diyorum. “Fedakârların çoğunu öldürmekten daha mı kötü? Nasıl?”</p>
	<p class="block16">“Hükümet, yaklaşık bir yıldır deneyleri sonlandırmakla tehdit ediyor,” diyor Nita. “Topluluklar barış içinde yaşayamadığından deneyler sürekli çöküyor ve David hemen devreye girip barışı sağlayacak çözümler buluyor. Chicago’da işler yine karışırsa, bir yolunu bulacaktır. İstediği zaman deneyleri sıfırlayabiliyor.”</p>
	<p class="block16">“Sıfırlamak,” diyorum.</p>
	<p class="block16">“Fedakârlık hafıza serumuyla,” diyor Reggie. “Eh, aslına bakarsan, Büro’nun hafıza sorunu. Bütün erkekler, kadınlar ve çocuklar yeniden başlamak zorunda kalacak.”</p>
	<p class="block16">Nita öfkeleniyor, “Sırf aslında var olmayan bir genetik hasar sorununu çözmek adına, iradeleri dışında bütün hayatları silindi. Bu insanların bunu yapma gücü var. Ve kimse bu güce sahip olmamalı.”</p>
	<p class="block15">Johanna bana, Cesurluk devriyelerine verilen hafıza serumunun Dostluk tarafından yönetildiğini söyledikten sonra düşündüğüm şeyi hatırlıyorum. Birinin hafızasını elinden alırsan, onu istediğin gibi değiştirebilirsin.</p>
	<p class="block16">Bir anda Nita’nın planının ne olduğu gözümde önemini yitiriyor, tek istediğim Büroya bütün gücümüzle karşı çıkmak. Son birkaç günde öğrendiğim her şey, buranın kurtarılmaya değmeyecek bir yer olduğuna işaret ediyor.</p>
	<p class="block16">“Plan ne?” diye soruyor Tris. Sesi duygusuz, neredeyse mekanik çıkıyor.</p>
	<p class="block16">“Tampon bölgedeki arkadaşlarımı, yer altı tünelinden içeri sokacağım,” diyor Nita. “Tobias, ben bunu yaparken sen de güvenlik sistemini kapatacaksın, böylece yakalanmayacağız. Sistem, Cesurluk kontrol odasındakiyle hemen hemen aynı, o yüzden senin için zor olmayacaktır. Sonra Rafı ve Mary’yle birlikte Silah Laboratuvarı’na girip Büro bir daha kullanamasın diye hafıza serumunu çalacağız. Reggie, perde arkasından yardım edecek, ama saldırı günü tüneli bizim için o açacak.”</p>
	<p class="block16">“Hafıza serumuyla ne yapacaksınız?” diye soruyorum.</p>
	<p class="block16">“İmha edeceğiz,” diyor Nita kararlılıkla.</p>
	<p class="block16">Sönen bir balon gibi içimin tuhaf bir şekilde boşaldığını hissediyorum. Nitayla planı hakkında konuşurken aklımda ne vardı bilmiyorum, ama bu olmadığı kesindi. Bu plan, saldırı simülasyonundan sorumlu olan, bana genetik yapımda bir şeylerin ters olduğunu söyleyen insanlara karşı fazlasıyla küçük bir hareket, fazlasıyla edilgen bir intikam olur.</p>
	<p class="block16">“Bütün niyetiniz bu yani,” diyor Tris, sonunda başını mikroskoptan çevirip. Gözlerini kısıp Nita’ya bakıyor. “Büro’nun yüzlerce insanın öldürülmesinden sorumlu olduğunu bildiğiniz halde tek planınız... hafıza serumunu ellerinden almak, öyle mi?”</p>
	<p class="block16">“Planıma dair ne düşündüğünü sorduğumu hiç hatırlamıyorum.”</p>
	<p class="block16">“Planını eleştirmiyorum,” diyor Tris. “Sana inanmadığımı söylüyorum. Bu insanlardan nefret ediyorsun. Onlar hakkında konuşurken bunu gayet açıkça belli ediyorsun. Niyetin her neyse, serumu çalmaktan çok daha fazlasını planladığından eminim.”</p>
	<p class="block16">“Hafıza serumunu, deneyleri devam ettirmek için kullanıyorlar. Şehriniz üzerindeki en büyük güç kaynakları bu serum ve bunu onların elinden almak istiyorum. Bence bu şimdilik en güçlü darbe olur.” Nita, karşısında bir çocuk varmış gibi nazikçe konuşuyor. “Tek yapacağımızın bu olduğunu söylemedim. İlk fırsatta bütün gücünle saldırıya geçmek, her zaman akıllıca bir iş olmaz. Bu bir depar değil, daha çok bir maraton.”</p>
	<p class="block16">Tris başını iki yana sallamakla yetiniyor.</p>
	<p class="block16">“Tobias, bizimle misin?” diye soruyor Nita.</p>
	<p class="block15">Gözlerimi, Tris’in gergin ve dimdik duruşundan rahat ve kararlı Nita ya çeviriyorum. Tris’in onda duyduğu ya da gördüğü her neyse, ben ne duyuyorum ne de görüyorum. Ve hayır dersem, ruhen ve bedenen çökeceğimi hissedebiliyorum. Bir şeyler yapmam lazım. Küçük bir şey olsa bile bunu yapmam lazım. Öte yandan Tris’in neden aynı şekilde hissetmediğini anlayamıyorum.</p>
	<p class="block16">“Evet,” diyorum. Tris, kulaklarına inanamıyormuş gibi kocaman gözlerini üzerime dikiyor. “Güvenlik sistemini devre dışı bırakabilirim. Biraz Dostluk barış serumuna ihtiyacım olacak. Bulabilir misiniz?”</p>
	<p class="block16">“Ben bulabilirim.” Nita belli belirsiz gülümsüyor. “Zamanlamayla ilgili sana haber göndereceğim. Hadi Reggie. Bırakalım da bu ikisi... konuşsun.”</p>
	<p class="block16">Reggie başıyla önce beni, sonra Tris’i selamlıyor, sonra ikisi birlikte odadan çıkıyor, ses çıkmasın diye kapıyı arkalarından sessizce kapatıyorlar.</p>
	<p class="block16">Tris, kollarını göğsünde kavuşturup bana dönüyor. Bu haliyle sanki yanına yaklaşmamı engellemeye çalışıyor.</p>
	<p class="block16">“Sana inanamıyorum,” diyor. “Kız yalan söylüyor. Bunu neden göremiyorsun?”</p>
	<p class="block16">“Çünkü öyle bir şey yok,” diyorum. “Ben de en az senin kadar birinin yalan söyleyip söylemediğini anlayabilirim. Ve şu durumda, muhakeme yeteneğinin başka bir şeyle gölgelendiğini düşünüyorum. Mesela kıskançlık.”</p>
	<p class="block15">“Kıskançlık falan yapmıyorumf” diyor kaşlarını çatarak. “Sadece aklımı kullanıyorum. Çok daha büyük bir planı var ve senin yerinde olsam, dâhil etmeye çalıştıkları planla ilgili yalan söyleyen birinden elimden geldiğince uzak dururdum.”</p>
	<p class="block16">“Eh, benim yerimde değilsin,” diyerek başımı iki yana sallıyorum. “Tanrım, Tris. Bu insanlar annenle babanı öldürdü ve sen hiçbir şey yapmayacak mısın?”</p>
	<p class="block16">“Hiçbir şey yapmayacağımı söylemedim,” diyor tersçe. “Ama duyduğum ilk planın üstüne atlamak zorunda da değilim.” “Biliyor musun? Seni buraya, sana karşı dürüst olmak istediğim için getirdim; insanlar hakkında içgüdüsel yargılarda bulunman ve bana ne yapmam gerektiğini söylemen için değil!”</p>
	<p class="block16">“içgüdüsel yargılarıma güvenmediğin son seferinde neler olduğunu unuttun mu?” diyor Tris buz gibi bir sesle. “Sonunda haklı olduğumu gördün. Edith Prior’ın videosunun her şeyi değiştireceği konusunda haklıydım. Dahası Evelyn konusunda da haklı çıktım. Şimdi de haklıyım.”</p>
	<p class="block16">“Evet. Sen hep haklısın,” diyorum. “Silahsız bir şekilde tehlikeli olayların ortasına atlama konusunda haklı miydin? Bana yalan söyleyip gecenin bir yarısı Bilgelik Merkezi’ndeki ölümüne gitme konusunda haklı miydin? Ya da Peter? Onunla ilgili haklı miydin?”</p>
	<p class="block15">“Bunları yüzüme vurmak zorunda değilsin.” Parmağını yüzüme doğrulttuğunda, anne ya da babası tarafından azarlanan bir çocuk gibi hissediyorum. “Hiçbir zaman mükemmel biri olduğumu iddia etmedim, ama sen, sen kendi çaresizliğinin ötesini bile göremiyorsun. Sırf bir aile için yanıp tutuştuğun için Evelyn’e yanaştın, şimdi de hasarlı olmadığını kanıtlamak için bu işe kalkışıyorsun—”</p>
	<p class="block16">Hasarlı kelimesiyle içim ürperiyor.</p>
	<p class="block16">“Ben hasarlı falan değilim,” diyorum sessizce. “Kendime güvenmememi söyleyecek kadar bana güveninin olmamasına inanamıyorum.” Başımı iki yana sallıyorum. “Dahası senden izin almaya ihtiyacım yok.”</p>
	<p class="block16">Kapıya yöneliyorum. Tam kulpu tutacakken Tris, “Son sözü söyleyip kaçmak da sana çok yakışıyor!” diyor.</p>
	<p class="block16">“Biri sırf güzel diye onun niyetlerinden kuşkulanmak da sana çok yakışıyor,” diyorum. “Sanırım eşitlendik.”</p>
	<p class="block16">Odadan çıkıyorum.</p>
	<p class="block16">Herkese güvenen, kendini hemen birilerine teslim eden çaresiz bir çocuk değilim. Ben hasarlı değilim.</p>
	<h1 class="block14" id="toc_id_24">YİRMİ ALTINCI BÖLÜM TRİS</h1>
	<p class="block15"><span class="text6">AlNIMI</span> MİKROSKOBUN GÖZÜNE DAYIYORUM. TuRUNCU- kahverengi serum cam tabakada yüzüyor.</p>
	<p class="block16">Nita’nın yalanlarını yakalamaya öylesine odaklanmıştım ki gerçeği kaçırmışım: Büro, serumu kontrol edebilmek için geliştirip Jeanine’in kullanımına sunmuş olmalıydı. Mikroskoptan uzaklaşıyorum. Şehirde onlardan mümkün olduğunca uzak kalmak isterken Jeanine neden Büro’yla çalışsın ki?</p>
	<p class="block16">Ama sanırım Büro ve Jeanine’in ortak bir amacı vardı. İkisi de deneyin devam etmesini istiyordu. İkisi de deneyler devam etmezse neler olacağından korkuyordu. İkisi de bu uğurda masum hayatları feda ederdi.</p>
	<p class="block16">Buranın bana yuva olabileceğini düşünmüştüm. Oysa Büro yerleşkesi katillerle dolu. Görünmez bir gücün etkisindeymişim gibi ayaklarımın üzerinde öne arkaya sallanıyorum, sonra kalbim deli gibi atmaya başlarken odadan çıkıyorum.</p>
	<p class="block16">Koridorda önümden yürüyen birkaç kişiyi görmezden geliyorum. Tek amacım Büro yerleşkesine, canavarın göbeğine geri dönmek.</p>
	<p class="block16">Christina’ya, belki burası bize yuva olabilir, dediğim kulaklarımda yankılanıyor.</p>
	<p class="block16">Tobias’ın, bu insanlar annenle babanı öldürdü, sözleri beynimi kavuruyor.</p>
	<p class="block16">Nereye gittiğimin farkında değilim. Sadece havaya ve geniş alana ihtiyacım var. Kimlik kartımı sıkıca kavrayıp yarı koşar adımlarla güvenlik noktasını geçip heykelin olduğu yere yöneliyorum. Tankın ışığı yanmıyor, ama sular hâlâ damlıyor, her saniye bir damla düşüyor. Bir süre önünde durup seyrediyorum. Sonra taş heykelin tam karşısında ağabeyimi görüyorum.</p>
	<p class="block16">“Sen iyi misin?” diye soruyor çekinerek.</p>
	<p class="block16">İyi değilim. Sonunda kalabileceğim bir yer bulduğumu, dengesiz olmayan, yozlaşmamış, insanı kontrol altında tutmayan bir yere ait olabileceğimi hissetmeye başlamıştım. Oysa şimdiye kadar dersimi almış olmalıydım: Öyle bir yer yok.</p>
	<p class="block16">“Hayır,” diyorum.</p>
	<p class="block16">Taşın etrafından yanıma geliyor. “Sorun ne?”</p>
	<p class="block16">“Sorun.” Gülüyorum. “Şöyle söyleyeyim: Senin tanıdığım en kötü insan olmadığım öğrendim.”</p>
	<p class="block16">Olduğum yerde dizlerimin üzerine düşüp parmaklarımı saçlarıma daldırıyorum. Her yerimi saran uyuşuklukla dehşet içindeyim. Annemle babamın ölümünden Büro sorumlu.</p>
	<p class="block15">Buna inanmak için neden aynı şeyi sürekli tekrarlamak zorundayım? Benim neyim var böyle?</p>
	<p class="block16">“Şey,” diyor Caleb. “Ben... üzüldüm?”</p>
	<p class="block16">Tek yapabildiğim hırlamak oluyor.</p>
	<p class="block16">“Biliyor musun, annem bir keresinde bana ne demişti?” diyor.</p>
	<p class="block16">Annem derken sanki ona ihanet etmemiş gibi söyleyebiliyor ve bu dişlerimi iyice sıkmama neden oluyor. “Herkesin içinde kötülük olduğunu ve birini sevmenin ilk adımının, içimizdeki benzer kötülükleri de tanımamız gerektiğini söylemişti. Böylece onları affedebilirmişiz.”</p>
	<p class="block16">Ruhsuz bir şekilde “Benden bunu mu yapmamı istiyorsun?” diyorum ayağa kalkarken. “Kötü şeyler yapmış olabilirim Caleb, ama seni asla idama göndermezdim.”</p>
	<p class="block16">“Bunu bilemezsin,” diyor ve bunu söylerken sanki ondan daha iyi olmadığımı söylemem için yalvarıyor. “Jeanine’in ikna kabiliyetini bilmiyordun-” içimde bir şey, gergin bir lastik bant gibi kopuveriyor.</p>
	<p class="block16">Suratına yumruğu indiriyorum.</p>
	<p class="block16">Bilgelerin saatimi ve ayakkabılarımı çıkarıp beni çıplak idam masasına götürüşlerinden başka bir şey düşünemiyorum. O masayı Caleb da hazırlamış olabilirdi.</p>
	<p class="block15">Böylesi bir öfkeyi çoktan geride bıraktığımı sanıyordum, oysa ağabeyimin elleriyle yüzünü kapatıp arkaya doğru sendelemesi yetmiyor, yakasından yakaladığım gibi kafasını taş heykele çarpıyorum ve ödlek olduğunu, hain olduğunu, onu öldürmek istediğimi haykırıyorum.</p>
	<p class="block16">Nöbetçilerden biri bana doğru geliyor ve koluma dokunmasıyla büyü bozuluyor. Caleb’ın yakasını bırakıyorum. Sancıyan elimi sallıyorum. Sonra dönüp oradan uzaklaşıyorum.</p>
	<p class="block15">Matthew’un laboratuvarındaki boş sandalyenin üzerine bej renkli bir kazak serilmiş, kolları yerleri süpürüyor. Süpervizö rüyle henüz tanışmadığım için bütün işleri Matthew’un yaptığından şüpheleniyorum.</p>
	<p class="block16">Kazağın üzerine oturup parmaklarımı kontrol ediyorum. Caleb’ı yumruklamaktan birkaç eklem yerim patlamış, birkaç yerde de belli belirsiz çürükler var. Belli ki yumruklarım ikimizde de iz bırakmış. Dünya zaten böyle işliyor.</p>
	<p class="block16">Dün gece yatakhaneye döndüğümde Tobias yerinde değildi, ben de uyuyamayacak kadar kızgındım. Saatler boyunca uyanık bir şekilde tavanı seyrederken, Nita’nın planına dâhil olmamakla birlikte onları engellememeye de karar verdim. Saldırı simülasyonuyla ilgili gerçekler, içimde Büro’ya karşı bir nefretin gelişmesine yetmişti, o yüzden içten içe çöküşünü seyretmek istiyordum.</p>
	<p class="block16">Matthew bilimden bahsediyor, ama onu dinlemekte zorlanıyorum.</p>
	<p class="block15">“... Bazı genetik analizleri yapmak sorun değildir, ama daha öncesinde hafıza serumunun bir virüs gibi davranmasını sağla yacak bir yol geliştiriyorduk,” diyor. “Hızlı çoğalma ve havada yayılma yeteneği aynı. Ve aşısını da geliştirdik. Gerçi geçici bir aşı, etkisi sadece kırk sekiz saat sürüyor, yine de işe yarıyor.” Başımı sallıyorum. “Demek... daha etkin şehir deneyleri başlatabilmek için bunu yaptınız, öyle mi?” diyorum. “Hafıza serumunu enjekte etmek yerine havadan yayabilmek için.” “Aynen!” Konuyla ilgilendiğim için heyecanlanmış görünüyor. “Ve nüfus içindeki belli kişileri devre dışı bırakmak için seçenek sağladığından çok daha iyi bir model bu. Bırakıyorsun, virüs yirmi dört saat içinde yayılıyor ve belli kişilere etki etmiyor.”</p>
	<p class="block16">Tekrar başımı sallıyorum.</p>
	<p class="block16">“Sen iyi misin?” diye soruyor Matthew, kahve kupasını ağzına götürürken. Bir yudum aldıktan sonra geri bırakıyor. “Dün gece güvenlik görevlilerinin seni birinin üstünden almak zorunda kaldığım duydum.”</p>
	<p class="block16">“Ağabeyim. Caleb.”</p>
	<p class="block16">“Ya.” Matthew bir kaşını kaldırıyor. “Bu sefer ne yaptı?” “Aslında hiçbir şey.” Kazağın kolunu parmaklarımın arasında sıkıyorum. Manşederi giyile giyile eprimiş. “Zaten patlamaya hazırdım, ona denk geldi.”</p>
	<p class="block16">Bakışlarındaki soruyu biliyorum ve ona her şeyi anlatmak istiyorum. Nita’nın gösterip anlattıklarını paylaşmak istiyorum. Öte yandan ona güvenip güvenemeyeceğimden emin olamıyorum.</p>
	<p class="block16">“Dün bir şeyler duydum,” diyorum, nabız yoklamak için. “Büroyla ilgili. Şehrim ve simülasyonlarla ilgili.’’</p>
	<p class="block16">Sırtını dikleştirip bana tuhaf tuhaf bakıyor.</p>
	<p class="block16">“Ne?” diyorum.</p>
	<p class="block16">“Bunları Nita’dan mı duydun?” diyor.</p>
	<p class="block16">“Evet. Nereden bildin?”</p>
	<p class="block16">“Ona birkaç kez yardım etmiştim,” diyor. “Onu depo odasına götürdüm. Başka bir şey söyledi mi?”</p>
	<p class="block16">Matthew, Nita’nın bahsettiği yardımsever şahıs mı? Ona bakıyorum. “Saf” genlerimle Tobias’ın “hasarlı” genleri arasındaki farkı bize gösteren Matthew’un, Nita’ya yardım edebileceği aklımın ucundan bile geçmezdi.</p>
	<p class="block16">“Bir plandan bahsetti,” diyorum ağır ağır.</p>
	<p class="block16">Ayağa kalkıp yanıma gelirken tuhaf bir şekilde geriliyor. İster istemez geriliyorum.</p>
	<p class="block16">“Yapıyorlar mı?” diye soruyor. “Ne zaman?”</p>
	<p class="block16">“Neler oluyor?” diyorum. “Neden Nita’ya yardım ettin?”</p>
	<p class="block16">“Çünkü bütün bu genetik hasar saçmalığı canımı sıkıyor,” diyor. “Sorularımı cevaplaman çok önemli.”</p>
	<p class="block16">“Yapacaklar. Ne zaman olduğunu bilmiyorum, ama sanırım yakında.”</p>
	<p class="block16">“Kahretsin.” Matthew elleriyle yüzünü kapatıyor. “Bunun sonu iyi değil.”</p>
	<p class="block16">“Şifreli konuşmayı bırakmazsan, seni tokatlamaya başlayacağım,” diyorum ayağa kalkarak.</p>
	<p class="block16">“Nita o tampon bölge insanlarıyla ne yapmak istediğini söyleyene kadar ona yardım ettim,” diyor Matthew. “Silah Laboratuvarı’na girip—”</p>
	<p class="block16">“-hafıza serumunu çalmak istiyorlar, evet, bunu duydum.” “Hayır,” derken başını iki yana sallıyor. “Hayır, hafıza serumunu değil, ölüm serumunu istiyorlar. Bilgelik tarafından geliştirilene benzer bir serum. İdam edileceğin zaman sana enjekte edeceklerine benziyor. Bunu suikastlar için kullanacaklar. Havaya sinek spreyi sıkar kadar kolay, anlıyor musun? Bazılarının eline geçerse anarşi ve şiddet patlaması yaşanır ki zaten tampon bölge insanları da aynen bunun olmasını istiyorlar.”</p>
	<p class="block16">Anlıyorum. Bir şişenin sallanmasını, spreyin tetiğine hızla basılmasını gözümde canlandırabiliyorum. Fedakârlık ve Bilgelik cesetlerinin sokaklara ve merdivenlere yığılışını hatırlıyorum. Yarattığımız küçük dünyanın küçücük parçalara ayrılıp alevlerle savruluşunu hatırlıyorum.</p>
	<p class="block16">“Ona daha akıllıca bir işte yardımcı olduğumu sanıyordum,” diyor Matthew. “Yeni bir savaş başlatacağına yardım ettiğimi bilseydim, farklı davranırdım. Bu konuda bir şeyler yapmalıyız.”</p>
	<p class="block16">“Ona söyledim,” diyorum alçak sesle. Matthew’la değil, kendimle konuşuyorum. “Ona Nita’nın yalan söylediğini söyledim.” “Bu ülkede GH’lere yaklaşımımızda bir sorun olabilir, ama bir sürü insanı öldürerek bu sorunu çözemeyiz,” diyor. “Hadi gel, David’in ofisine gidiyoruz.”</p>
	<p class="block16">Neyin doğru, neyin yanlış olduğunu bilmiyorum. Bu ülke hakkında, burada işlerin nasıl yürüdüğü hakkında ya da nasıl bir değişime ihtiyacı olduğu hakkında hiçbir fikrim yok. Ama Nita’nın elindeki serumla gerçekleşecek ölümlerin ve tampon bölgesindeki bazı insanların, Büro nun Silah Laboratuvarı’ndaki ölüm serumundan daha iyi olmadığım biliyorum. O yüzden Matthew’un ardından koridora çıkıyorum. Hızlı adımlarla, yerleşkeye geldiğimde ilk girdiğim ön girişe doğru ilerliyoruz.</p>
	<p class="block16">Güvenliği geçtikten sonra heykelin yakınındaki Uriah’ı görüyorum. Selamlamak için elini kaldırıyor. Biraz daha zorlaşa, çizgiye dönüşmüş ağzı bir gülümsemeye benzeyecek. Başının üzerindeki su tankından ışık yansıyor, yerleşkenin sembolü ağır ve amaçsız damlalarını akıtıyor.</p>
	<p class="block16">O anda Uriah’ın yanındaki duvarın patladığını görüyorum.</p>
	<p class="block16">Alevler bir çiçeğin tomurcuklanması gibi parlıyor. Patlamanın ortasından cam ve metal parçaları yağarken Uriah’ın bedeni gevşiyor. Güçlü bir gümbürtü içimi sarsıyor. Ağzım açık, Uriah’ın adını haykırıyorum, ama kulaklarımdaki çınlamadan hiçbir şey duyamıyorum.</p>
	<p class="block16">Etrafımdaki herkes yere çömeliyor, kollarıyla başlarını koruyorlar. Ama ben ayaktayım, duvardaki deliğe bakıyorum. Delikten kimse girmiyor.</p>
	<p class="block16">Birkaç saniye sonra herkes patlamadan kaçmaya başlıyor, onları omzumla yarmaya çalışarak Uriah’a koşmak istiyorum.</p>
	<p class="block15">Yan tarafıma bir dirsek geldiğinde yere düşüyorum. Yüzüm sert metal bir şeyle çiziliyor. Masanın kenarı. Ayaklanmaya çalışırken, kolumla kaşımdaki kanı siliyorum. Her yerimde, kaçan insanların kumaşları hışırdıyor, kollardan, saçlardan, kocaman olmuş gözlerden, bir de yukarıdaki YERLEŞKE ÇIKIŞI tabelasından başka bir şey göremiyorum.</p>
	<p class="block16">“Alarmları çalıştırın!” diye bağırıyor, güvenlik noktasındaki nöbetçilerden biri. Birinin kolundan kaçıp yana kaçıyorum.</p>
	<p class="block16">“Çalıştırdım!” diye bağırıyor başka bir nöbetçi. “Çalışmıyorlar!”</p>
	<p class="block16">Matthew omzumdan tutup kulağıma bağırıyor. “Ne yapıyorsun sen? Oraya gidemezsin-”</p>
	<p class="block16">Hızlı davranıyorum, kimsenin yolumu kapatmadığı bir boşluk buluyorum. Matthew da ardımdan koşuyor.</p>
	<p class="block16">“Patlama noktasına gitmemeliyiz. Bombayı patlatan çoktan binaya girmiştir,” diyor. “Silah Laboratuvarı’na gitmeliyiz! Hemen! Çabuk!”</p>
	<p class="block16">Silah Laboratuvarı. Lanet olsun.</p>
	<p class="block16">Cam ve metal parçalarının arasında yatan Uriah’ı düşünüyorum. Bedenimdeki bütün kaslar, ona doğru gitmek istiyor, ama şu anda onun için yapabileceğim hiçbir şey olmadığını biliyorum. Şu anda kaos ve saldırı tecrübemle, Nita’yla arkadaşlarını ölüm serumunu çalmaktan alıkoymam daha önemli.</p>
	<p class="block16">Matthew haklıydı. Bunun sonu iyi değil.</p>
	<p class="block16">Matthew önden koşup, havuzdaki su gibi kalabalığı yarıyor. Ensesine bakarak onu takip etmeye çalışıyorum, ama bana doğru gelen yüzler, dehşetle açılmış ağızlar ve gözler dikkatimi dağıtıyor. Birkaç saniyeliğine onu kaybediyorum, sonra birkaç metre ötede tekrar görüyorum. Sağdaki bir koridorun köşesinden dönüyor.</p>
	<p class="block16">“Matthew!” diye seslenip kalabalık bir grubun arasından geçmeye çalışıyorum. Sonunda ona yetişip gömleğinin arkasını yakalıyorum. Dönüp elimi tutuyor.</p>
	<p class="block16">“İyi misin?” diyor kaşıma bakarken. Hengamede kaşımdaki yarayı neredeyse unutmuşum. Kolumu bastırdığımda kumaş kırmızıya boyanıyor, ama başımı sallıyorum.</p>
	<p class="block16">“Ben iyiyim! Hadi gidelim!”</p>
	<p class="block16">Koridorda yan yana koşuyoruz. Burası diğerleri kadar kalabalık değil, yine de binaya kim sızdıysa, buradan geçtiğini anlayabiliyorum. Nöbetçilerden bazıları canlı, bazıları ölü, yerlerde yatıyor. Su sebilinin yakınında yerdeki bir tabancayı görünce, elimi Matthew’dan kurtarıp almak üzere atılıyorum.</p>
	<p class="block16">Tabancayı alıp Matthew’a uzatıyorum. Başını iki yana sallıyor. “Daha önce hiç kullanmadım,” diyor.</p>
	<p class="block16">“Of, Tanrı aşkına.” Parmağımı tetiğe yerleştiriyorum. Şehirdeki tabancalardan farklı bu. Yana doğru açılan mermi yuvası yok, tetik de onlar kadar gergin değil, hatta ağırlığı bile farklı. Sonuç olarak tutması daha kolay ve eski anılarımı canlandırmıyor.</p>
	<p class="block16">Matthew nefes nefese. Ben de öyleyim, ama daha önce birçok kez kaos ortamında koştuğum için onun kadar farkında değilim. Döndüğü bir sonraki koridorda, yerde yatan bir asker dışında kimse yok. Kadın hareket etmiyor.</p>
	<p class="block16">“Yaklaştık,” diyor Matthew. Parmağımı dudaklarıma götürüp susmasını işaret ediyorum.</p>
	<p class="block16">Ağır adımlarla yürüyoruz. Tabancayı sımsıkı tutarken elimdeki ter, kaymasına neden oluyor. İçinde kaç kurşun olduğunu ya da nasıl kontrol edeceğimi bilmiyorum. Askerin yanından geçerken, askerin silahı var mı diye bakıyorum. Bileğinin üzerine düştüğü yerde, kalçasının hemen altında bir tabanca var. Tabancayı alırken, Matthew gözünü kırpmadan yerdeki kadın askere bakıyor.</p>
	<p class="block16">“Hey,” diyorum sessizce. “Devam et. Sonra düşünürsün.”</p>
	<p class="block16">Dirseğimle dürtüp onu koridordan aşağı yürütüyorum. Burada koridorlar loş, tavanlarda demir çubuklar ve borular var. İleride birilerinin seslerini duyabiliyorum ve Matthew’un fısıltılarını duymalarını istemiyorum.</p>
	<p class="block16">Dönmemiz gereken yere ulaştığımızda, duvara yaslanıp mümkün olduğunca kendimi göstermemeye çalışarak köşeden bakıyorum.</p>
	<p class="block15">İleride metal kapılar kadar sağlam görünen çift camlı kapılar var, ama açıklar. Onun ötesinde dar bir koridor görünüyor. Siyah giyinmiş üç kişi dışında kimse yok. Kalın kıyafetler giyinmişler, taşıdıkları silahlar öyle büyük ki şahsen taşıyabi leceğimden emin değilim. Yüzleri koyu renk kumaşla kaplı, gözleri dışında hiçbir yerleri görünmüyor.</p>
	<p class="block16">Çifte kapıların önünde dizlerinin üzerinde duran adam David, şakağına bir namlu dayalı, çenesinden kan süzülüyor. Ve davetsiz misafirlerin arasında, diğerleriyle aynı maskeyi takan kız, koyu renkli saçlarını at kuyruğu şeklinde toplamış.</p>
	<p class="block16">Nita.</p>
	<h1 class="block14" id="toc_id_25">YİRMİ YEDİNCİ BÖLÜM TRIS</h1>
	<p class="block15">“KAPIYI AÇ,” DİYOR NiTA, MASKENİN ALTINDA BOĞULAN sesiyle.</p>
	<p class="block16">David’in gözleri tembelce, şakağına tabancayı dayayan adama kayıyor.</p>
	<p class="block16">“Beni vuracağınıza inanmıyorum,” diyor. “Çünkü bu binada istediğiniz bilgiye sadece ben sahibim ve siz o serumu istiyorsunuz.”</p>
	<p class="block16">“Belki başından vurmayız,” diyor adam. “Ama başka yerlerinden vurmayacağımızın garantisi yok.”</p>
	<p class="block16">Adamla Nita bakışıyor. Sonra adam tabancayı David’in ayağına indirip sıkıyor. David’in çığlıkları koridoru doldururken gözlerimi sımsıkı yumuyorum. David, Jeanine Matthews’a saldırı simülasyonunu önermiş olabilir ama acı dolu çığlıklarından zevk almıyorum.</p>
	<p class="block15">İki elimdeki tabancalara, siyah tetiğin üzerinde bembeyaz kesilen parmak eklemlerime bakıyorum. Başıboş düşüncele rimden sıyrılıp, sadece şu ana ve buraya odaklanmaya çalışıyorum.</p>
	<p class="block16">Ağzımı Matthew’un kulağına dayayıp “Git, yardım çağır,” diye fısıldıyorum. “Hemen.”</p>
	<p class="block16">Matthew başını sallayıp koridordan geri koşuyor. Sessizliğini, fayansın üzerinde koşarken ses çıkarmamasını takdir ediyorum.</p>
	<p class="block16">Koridorun ucuna ulaştığında omzunun üzerinden bana bakıyor, sonra köşeden dönüp gözden kayboluyor.</p>
	<p class="block16">“Bu saçmalıktan sıkıldım,” diyor kızıl saçlı kadın. “Şu kapıları patlatın.”</p>
	<p class="block16">“Patlama, yedek güvenlik sistemlerini devreye sokar,” diyor Nita. “Şifreye ihtiyacımız var.”</p>
	<p class="block16">Köşeden başımı uzatıp tekrar bakıyorum, bu sefer David’in gözleriyle karşılaşıyorum. Benzi atmış yüzü terden parlıyor, ayak bileklerinin etrafında geniş bir kan havuzu oluşmuş durumda.</p>
	<p class="block16">Diğerleri, cebinden çıkardığı siyah kutudan bir şırıngayla iğne çıkaran Nita’yı seyrediyor.</p>
	<p class="block16">“Bunun onda etkili olmayacağını söylemiştin,” diyor tabancalı adam.</p>
	<p class="block16">“Sadece direnebileceğini söyledim, hiç etkili olmayacağını değil,” diye yanıtlıyor Nita. “David, bu elimdeki doğruluk ve korku serumlarının çok güçlü bir karışımı. Şifreyi söylemezsen sana enjekte etmek zorunda kalacağım.”</p>
	<p class="block16">“Bütün bunların genlerindeki kusurdan kaynaklandığını biliyorum, Nita,” diyor David halsizce. “Şimdi durursan, sana yardım edebilirim, sana-”</p>
	<p class="block16">Nita, çarpık bir gülümsemeyle sırıtıyor. Büyük bir zevkle iğneyi adamın boynuna saplayıp sıvıyı boşaltıyor. David önce yığılıyor, sonra bütün vücudu ardı ardına sarsılıyor.</p>
	<p class="block16">Gözlerini ardına kadar açıp boşluğa bakarken çığlıklar atıyor. Ne gördüğünü biliyorum, çünkü Bilgelik Merkezi’ndeki dehşet serumunun etkisiyle ben de aynı şeyi görmüştüm. En büyük korkularımın hayat bulduğuna tanık olmuştum.</p>
	<p class="block16">Nita önünde diz çöküp çenesini kavrıyor.</p>
	<p class="block16">“David!” diyor telaşla. “Odaya nasıl gireceğimizi söylersen, buna bir son verebilirim. Beni duyuyor musun?”</p>
	<p class="block16">David zorla nefes almaya çalışıyor, gözleri Nita’ya değil, daha çok onun omzunun ötesine odaklı. “Yapma!” diye bağırıp öne arkaya savrulurken, serumun ona gösterdiği hayaletten kaçıyor. Onu sabitlemek isteyen Nita kolunu göğsüne yerleştirdiğinde David yine bağırıyor, “Sakın!..”</p>
	<p class="block16">Nita adamı sarsıyor. “İçeri nasıl gireceğimi söylersen, onları durduracağım!”</p>
	<p class="block16">“O!” diyor David, gözlerinden yaşlar boşanırken. “O... adı...”</p>
	<p class="block16">“Kimin adı?”</p>
	<p class="block16">“Zaman kalmadı!” diyor tabancasını David’e doğrultan adam. “Ya serumu alırız ya da onu öldürürüz-”</p>
	<p class="block16">“O,” diyor David, önündeki boşluğu parmağıyla işaret ederken.</p>
	<p class="block16">Beni işaret ediyor.</p>
	<p class="block16">Kolumu köşeden uzatıp ateş ediyorum. İlk kurşun duvara isabet ediyor. İkincisi adamı kolundan vurunca, devasa silahı yere düşüyor. Kızıl saçlı kadın silahını bana -ya da duvarın arkasında belli belirsiz görebildiği şeye- doğrulttuğunda Nita bağırıyor, “Ateşi kesin!”</p>
	<p class="block16">“Tris,” diyor sonra, “Burada ne yaptığının farkında değilsin-”</p>
	<p class="block16">“Muhtemelen haklısın,” deyip yine ateş ediyorum. Bu sefer elim daha dengeli olduğundan daha isabetli bir atış yapıyorum. Nita’yı kalçasının hemen üzerinden vuruyorum. Maskesinin altında acıyla çığlık atarken elleriyle yarasını kapatıyor, dizlerinin üzerine çöküyor. Elleri kan içinde kalıyor.</p>
	<p class="block16">David, ağırlığını yaralı bacağının üzerine vererek yüzündeki acı dolu ifadeyle bana doğru geliyor. Kolumu beline sarıp sırtını göğsüme yapıştırıyorum. Sonra tabancalarımdan birini kafasına dayıyorum.</p>
	<p class="block16">Hepsi donakalıyor. Kalbim sanki boğazımda, ellerimde, gözlerimin arkasında atıyor.</p>
	<p class="block16">“Ateş ederseniz, kafasını patlatırım,” diyorum.</p>
	<p class="block16">“Kendi liderini öldüremezsin,” diyor kızıl saçlı kadın.</p>
	<p class="block16">“O benim liderim falan değil. Yaşayıp yaşamaması umurumda değil,” diyorum. “Ama o ölüm serumunu sizlerin eline bırakacağımı sanıyorsanız, kafayı sıyırmışsınız demektir.”</p>
	<p class="block16">David, hâlâ serum kokteylinin etkisi altında sızlanırken gerilemeye başlıyorum. Başımı iyice eğip vücudumu yan çevirerek tamamen arkasına saklanıyorum. Tabancalarımdan biri lıfılâ kafasına dayalı.</p>
	<p class="block16">Koridorun sonuna vardığımızda kadın blöfümü görüyor. Ateş edip David’i diğer bacağından, tam dizinin üzerinden vuruyor. David acıyla bağırıp yere yığılınca kalkanımdan oluyorum. Kurşun kulaklarımda vızıldayarak hemen yanımdan geçerken kendimi yere atıyorum.</p>
	<p class="block16">Sonra sol koluma yayılan bir sıcaklık hissediyorum. Kanı gördüğümde ayağımla dayanabileceğim bir yer arıyorum. Sonra dengemi sağlayınca koridora körlemesine ateş ediyorum. David’i yakasından tuttuğum gibi köşeden çekiyorum. Sol kolum çok fena sızlıyor.</p>
	<p class="block16">Koşan adımları ve homurtuları duyabiliyorum. Ama önden değil, arkamdan geliyorlar. Etrafımı saranların arasında Matthew da var. David’i el birliğiyle kaldırıp koridordan koşmaya başlıyorlar. Matthew kalkabilmem için elini uzatıyor.</p>
	<p class="block16">Kulaklarım çınlıyor. Az önce yaptığım şeye inanamıyorum.</p>
	<p class="block15">TRIS</p>
	<p class="block15"><span class="text6">Hastane, aciyla bağiran, oradan oraya koşturan, </span>perdeleri çekiştirerek kapatan insanlarla dolu. Oturmadan önce bütün yatakları kontrol edip Tobias’ı aradım. Hiçbirinde yoktu. Rahatlamanın etkisiyle hâlâ titriyorum.</p>
	<p class="block16">Uriah da burada değil. Onu odalardan birinde tutuyorlar ve kapısı kapalı. Hiç iyiye işaret değil bu.</p>
	<p class="block16">Kolumu tentürdiyotla temizleyen hemşire nefes nefese, yaramdan ziyade etraftaki koşuşturmayı takip ediyor.</p>
	<p class="block16">Yaramın küçük bir sıyrık olduğu, endişelenmemem gerektiği söylendi.</p>
	<p class="block16">“işiniz varsa bekleyebilirim,” diyorum. “Zaten birini bulmam lazım.”</p>
	<p class="block16">Kadın dudaklarını büzüyor. Sonra, “Dikiş atmak lazım,” diyor.</p>
	<p class="block16">“Ama sadece bir sıyrık!”</p>
	<p class="block16">“Kolun değil, başın,” diyor gözümün üstündeki bir noktayı işaret ederek. Karmaşada başımı çarptığımı unutmuşum, oysa kaşım hâlâ kanıyor.</p>
	<p class="block16">“Peki.”</p>
	<p class="block16">Bir şırınga alıp “Bölgeyi az miktar uyuşturacağım,” diyor.</p>
	<p class="block16">Şırıngalara o kadar alışığım ki kılımı bile kıpırdatmıyorum. Almma tentürdiyot sürüyor, çünkü burada mikroplar konusunda çok hassaslar, sonra iğnenin ısırığını hissediyorum. Çok geçmeden uyuşturucu etkisini gösteriyor.</p>
	<p class="block16">Hemşire dikiş atarken hastanede telaşla koşuşturanları seyrediyorum doktorlardan biri kana bulanmış lastik eldivenlerini çıkarıyor; hasta bakıcılardan biri bir tepsi dolusu sargı bezi taşırken, ayağı neredeyse kayıyor, düşecek gibi oluyor; yaralı bir kadının ailesinden biri gerginlikle ellerini ovuşturuyor... Her yer kimyasal, eski kâğıt ve sıcak beden kokuyor.</p>
	<p class="block16">“David’in durumu nasıl? Bir gelişme var mı?” diye soruyorum.</p>
	<p class="block16">“Yaşayacak, ama yeniden yürüyebilmesi için biraz zamana ihtiyacı var,” diyor kadın. Birkaç saniyeliğine dudaklarını büzmeyi bırakıyor. “Orada olmasaydın, çok daha kötüsü olabilirdi... Tamamdır.”</p>
	<p class="block15">Başımı sallıyorum. Keşke ona bir kahraman olmadığımı, Davıd’i bir kalkan gibi, etten bir duvar gibi kullandığımı söyleyebilsem. Keşke birilerine Büro’ya ve David’e karşı duyduğum nefreti, sırf kendimi kurtarmak için başka birini kendime kalkan yapabilecek biri olduğumu itiraf edebilsem. Annemle babam bunu duysa, çok utanırlardı.</p>
	<p class="block16">Hemşire, yarayı korumak için dikişlerin üzerini bandajla kapatıyor ve kana batmış tüm pamuk toplarım avucuyla toplayarak çöpe atıyor.</p>
	<p class="block16">Daha teşekkür etmeme fırsat kalmadan bir sonraki yatakta bekleyen yaralı hastaya geçiyor.</p>
	<p class="block16">Acil servisin dışındaki koridorda da insanlar duvar dibine dizilmişler. Kulak misafiri olduğum kadarıyla, birinci patlamayla aynı zamanda girişin yakınlarında bir patlama daha olmuş. İkisi de hedef şaşırtma amaçlıydı. Saldırganlarımız, Nita’nın söylediği gibi yerleşkenin altındaki tünelden girdiler. Ama Nita duvarları patlatmaktan bahsetmemişti.</p>
	<p class="block16">Koridorun sonundaki kapılar açılınca birkaç kişi aralarında bir kadınla -Nita- koşarak içeri giriyor. Onu duvar dibindeki sedyelerden birine yerleştiriyorlar. İnlerken bir taraftan da yan tarafındaki yaraya bir rulo sargıyı bastırıyor. Tuhaf bir şekilde acısı beni etkilemiyor. Onu ben vurdum. Vurmak zorunda kaldım. O kadar.</p>
	<p class="block16">Yaralıların arasından yürürken üniformalıları fark ediyorum. Burada oturanların hepsi yeşil renkli giyinmiş. Birkaç istisna dışında, hepsi destek ekibinden. Kanayan kollarını, bacaklarını, başlarım, bazıları benimkinden daha beter yaralarını tutuyorlar.</p>
	<p class="block15">Ana koridorun ötesindeki camlarda kendi yansımamı görüyorum. Saçlarım kafama yapışmış gibi tel tel, alnımdaki bandaj yüzümdeki en dikkat çeken şey. David’in kanı, kendi kanım her yerime bulaşmış. Duş alıp üstümü değiştirmem gerekiyor, ama önce Tobias’la Christina’yı bulmalıyım. Saldırıdan bu yana ikisini de göremedim.</p>
	<p class="block16">Christina’yı bulmam fazla sürmüyor. Acil servisten çıktığım anda onu bekleme odasında otururken buluyorum. Dizini gerginlikle öyle bir sallıyor ki yanında oturan ona kötü kötü bakıyor. Beni selamlamak için elini kaldırıyor, ama gözleri benimkilerden arkamdaki kapılara kayıyor.</p>
	<p class="block16">“İyi misin?” diye soruyor bana.</p>
	<p class="block16">“Evet,” diyorum. “Uriah’la ilgili henüz bir gelişme yok. Odasına giremedim.”</p>
	<p class="block16">“Bu insanlar beni delirtiyor, biliyor musun?” diyor. “Bana hiçbir şey söylemiyorlar. Onu görmeme izin vermiyorlar. Sanki babalarının oğulları.”</p>
	<p class="block16">“Burada işler farklı yürüyor. Eminim durumu belli olunca sana haber vereceklerdir.”</p>
	<p class="block16">“Eh, sana haber verirler,” diyor kaşlarını çatarak. “Bana ikinci bir fırsat vereceklerini hiç sanmıyorum.”</p>
	<p class="block16">Birkaç gün önce olsa, buradakilerin genetik hasarlılara karşı inançlarının davranışlarını nasıl etkilediğinden emin olmadığım için ona karşı çıkardım. Şimdi ne yapabileceğimi kestiremiyorum.</p>
	<p class="block15">Ona karşı avantajlı durumda olduğumu ve bu konuda ikimizin de yapabileceği hiçbir şey olmadığını bilirken onunla nasıl konuşmam gerektiğinden emin değilim. Tek düşünebildiğim, onun yanında olmak.</p>
	<p class="block16">“Tobias’ı bulmam lazım, ama bulduktan sonra geri dönüp seninle oturacağım, tamam mı?”</p>
	<p class="block16">Sonunda bana baktığında dizi duruyor. “Sana söylemediler mi?”</p>
	<p class="block16">Midem korkuyla kasılıyor. “Ne oldu?”</p>
	<p class="block16">“Tobias tutuklandı,” diyor Christina sessizce. “Buraya girmeden hemen önce onu saldırganlarla otururken gördüm. Birkaç kişi onu saldırıdan önce kontrol odasında görmüş. Alarm sistemini devre dışı bırakıyormuş.”</p>
	<p class="block16">Gözlerinde, bana açıyormuş gibi bir hüzün var. Ama ben Tobias’ın ne yaptığını zaten biliyordum.</p>
	<p class="block16">“Neredeler?” diye soruyorum.</p>
	<p class="block16">Onunla konuşmam lazım. Ve ne söyleyeceğimi çok iyi biliyorum.</p>
	<h1 class="block14" id="toc_id_26">YİRMİ DOKUZUNCU BÖLÜM TOBIAS</h1>
	<p class="block15">GARDİYANIN BAĞLADIĞI PLASTİK KELEPÇE BİLEKLERİME batıyor. Parmak uçlarımla çeneme dokunup, kan var mı diye kontrol ediyorum.</p>
	<p class="block16">“İyi misin?” diye soruyor Reggie.</p>
	<p class="block16">Başımla onaylıyorum. Bundan daha beter yaralarım olmuştu. Bu sefer, beni tutuklayan asker, silahının tersiyle çeneme sıkı bir darbe indirdi. Öfkeden çılgına döndüğü gözlerinden belli oluyordu.</p>
	<p class="block16">Mary’yle Rafı, birkaç adım ötemde oturuyor. Rafı, kanayan koluna kalın bir sargı bezi bastırıyor. Onlarla bizim aramızda bir gardiyan duruyor. O tarafa baktığımda Rafı gözlerime bakıp başını sallıyor. Sanki İyi iş çıkardın, diyor.</p>
	<p class="block16">İyi iş çıkardıysam, midem neden bulanıyor?</p>
	<p class="block16">“Dinle,” diyor Reggie, bana sokularak. “Nita’yla tampon bölgeden gelenler, suçu üstlerine alacaklar. Her şey yoluna girecek.”</p>
	<p class="block16">Tekrar başımı sallıyorum, ama ikna olmuş değilim. Olası tutuklanmamız için yedek bir planımız vardı ve başarılı olacağından kuşkum yok. Beni asıl endişelendiren, bizi ne kadar tutacakları ve bu süre içinde bize nasıl davranacakları. Saldırganları bir saat önce yakaladıklarından beri boş bir koridorda, sırtlarımız duvara dayalı oturuyoruz. Kimse gelip bize ne olacağını söylemedi. Soru soran da olmadı. Ve Nita’yı henüz görmedim.</p>
	<p class="block16">Dilimde acı bir tat hissediyorum. Her ne yaptıysak, buradaki insanları fena halde sarstık ve insanları böylesine sarsan bir şey varsa, o da sevdiklerini kaybetmektir.</p>
	<p class="block16">Bu işin bir parçası olarak kaç kişinin ölümünden sorumluyum?</p>
	<p class="block16">“Nita, hafıza serumunu çalacağını söylemişti,” diyorum Reggie’ye, ama dönüp ona bakmaya korkuyorum. “Bu doğru muydu?”</p>
	<p class="block16">Reggie, birkaç adım ötemizde duran gardiyana göz atıyor. Daha önce konuştuğumuz için azarı yemiştik.</p>
	<p class="block16">Öte yandan cevabı zaten biliyorum.</p>
	<p class="block16">“Doğru değildi, değil mi?” diyorum. Tris haklıydı. Nita yalan söylemişti.</p>
	<p class="block16">“Hey!” Gardiyan bize doğru gelip silahının ucunu aramıza doğrultuyor. “Ayrılın. Konuşmak yasak.”</p>
	<p class="block16">Reggie sağa kayarken gardiyanla göz göze geliyoruz.</p>
	<p class="block16">“Neler oluyor?” diye soruyorum. “Ne oldu?”</p>
	<p class="block16">“Ah, sanki bilmiyorsun,” diye yanıtlıyor kadın. “Şimdi çeneni kapalı tut.”</p>
	<p class="block16">Gardiyan uzaklaşırken koridorun sonunda sarı saçlı minyon bir kız görüyorum. Tris. Alnında kocaman bir bandaj var, giysileri parmak izleriyle birlikte kana bulanmış. Elinde sımsıkı tuttuğu bir kâğıt parçası var.</p>
	<p class="block16">“Hey!” diye sesleniyor gardiyan. “Burada ne işin var?”</p>
	<p class="block16">“Shelly,” diye bağıran başka bir gardiyan yanına koşuyor. “Sakin ol. Bu, David’i kurtaran kız.”</p>
	<p class="block16">David’i kurtaran kız mı? Onu nasıl kurtardı?</p>
	<p class="block16">“Ya,” diyebilen Shelly silahını indiriyor. “Eh, yine de soruma cevap bekliyorum.”</p>
	<p class="block16">Tris “Size gelişmeleri bildirmem istendi,” deyip elindeki kâğıdı gardiyana uzatıyor. “David revirde. Yaşayacak, ama bir süre yürüyemeyeceğinden endişeliler. Diğer yaralılarla da ilgileniyorlar.”</p>
	<p class="block16">Dilimdeki acı tat, bütün ağzıma yayılıyor. David yürüyemiyor. Ve bu insanlar, şu ana kadar yaralılarla ilgilendi. Bütün bu yıkım ne içindi? Hiçbir fikrim yok. Gerçeği bilmiyorum.</p>
	<p class="block16">Ben ne yaptım böyle?</p>
	<p class="block16">“Yaralı sayısı belli mi?” diye soruyor Shelly.</p>
	<p class="block16">“Henüz belli değil,” diye yanıtlıyor Tris.</p>
	<p class="block16">“Haber verdiğin için sağ ol.”</p>
	<p class="block16">“Dinle,” diyor Tris, ağırlığını bir bacağına verirken. “Onunla konuşmam lazım.”</p>
	<p class="block16">Shelly, soru sorarcasına başını uzatıyor.</p>
	<p class="block16">“Bu aslında-” diye söze başlıyor.</p>
	<p class="block15">“Sadece bir saniyeliğine, söz veriyorum,” diyor Tris. “Lütfen.” “Bırak konuşsun,” diyor diğer gardiyan. “Ne zararı var?” “Tamam,” diyor Shelly. “İki dakikan var.”</p>
	<p class="block16">Başıyla izin verdiğinde, önden bağlı ellerimden güç alarak duvarın dibinden kalkıyorum. Tris yaklaşıyor, ama mesafesini koruyor. Aramızdaki boşluk ve göğsünde kavuşturduğu kolları, aramızda duvar kadar kalın bir bariyer oluşturuyor. Gözlerime değil, yanaklarıma bakıyor.</p>
	<p class="block15">İris, ben-</p>
	<p class="block16">“Arkadaşlarının ne yaptığını bilmek istiyor musun?” diyor. Sesi titriyor. Ve bunu ağlamaklı olduğuna yoracak hatayı yapacak değilim. Çok kızgın. “Hafıza serumunun peşinde değillerdi. Bir zehrin, ölüm serumunun peşindeydiler. Böylece bir grup önemli yöneticiyi öldürüp savaş başlatacaklardı.”</p>
	<p class="block16">Başımı eğip ellerime, fayanslara, Tris’in ayakkabılarına bakıyorum. Bir savaş. “Bilmiyordum-”</p>
	<p class="block16">“Haklıydım. Histerimde yanılmamıştım ve sen beni dinlemedin. Yine,” diyor sessizce. Gözleri benimkilere kilitlendiğinde, göz göze gelmeyi aslında hiç de istemediğimi anlıyorum, çünkü bakışlarıyla parçalanıyorum, bin bir parçaya bölünüyorum. “Uriah, hedef şaşırtmak için yerleştirdikleri patlayıcının hemen önünde duruyordu. Şu anda komada ve uyanıp uyanmayacağından emin değiller.”</p>
	<p class="block16">Bir sözün, bir kelimenin, bir cümlenin, başa indirilen bir darbe gibi hissettirmesi çok tuhaf.</p>
	<p class="block16">“Ne?”</p>
	<p class="block16">Seçim Töreni’nden sonra ağa düşüp Zeke onu platforma çekerken Uriah’ın yüzündeki delifışek sırıtışı gözümün önünden gitmiyor. Tori yılan dövmesini rahatça yapabilsin diye kulağını şeffaf bantla yanağına doğru yapıştırdığı gün geliyor aklıma. Uriah uyanmayabilir mi? Uriah’ı sonsuza kadar kaybedecek miyiz yani?</p>
	<p class="block16">Üstelik söz vermiştim. Ona iyi bakacağıma dair Zeke’ye söz vermiştim...</p>
	<p class="block16">“Uriah kalan birkaç arkadaşımdan biri,” diyor Tris alçak sesle. “Sana bir daha aynı gözle bakabileceğimden emin değilim.”</p>
	<p class="block16">Sonra arkasını dönüp uzaklaşıyor. Shelly’nin boğuk sesiyle oturmamı söylediğini duyuyorum. Dizlerimin üzerine çöktüğümde ellerim bacaklarımın üzerine düşüyor. Yarattığım dehşetten, yaptığım korkunç şeyden kaçmanın yollarını bulmak için çırpınıyorum, ama bundan kurtulmamın hiçbir yolu yok.</p>
	<p class="block16">Ellerimle yüzümü kapatıyorum ve düşünmemeye çalışıyorum. Gözümün önüne gelen her şeyi silmeye çalışıyorum.</p>
	<p class="block15">Sorgu odasındaki lamba, masanın ortasında bulanık bir daire oluşturuyor. Nita’yla kararlaştırdığımız hikâyeyi anlatırken gözlerimi o daireden ayrılmıyorum. Hikâyem gerçeğe o kadar yakın ki teklemeden konuşuyorum. Anlatacaklarım bittiğinde kayıt tutan adam son kelimelerimi yazıyor, ekrana dokunduğu yerde harfler yanarak beliriyor. Sonra David’in vekili gibi davranan bir kadın -Angela- konuşuyor, “Yani Juanita nın neden güvenlik sistemini devre dışı bırakmanı istediğini bilmiyordun, öyle mi?” “Evet,” diyorum ve bu doğru. Gerçek nedenini bilmiyordum; bir yalanla hareket etmiştim.</p>
	<p class="block16">Diğer herkese doğruluk serumu verdiler, ama beni hariç bıraktılar. Simülasyonlarda kendimin farkında olmamı sağlayan genetik anormalliğim, aynı zamanda serumlara karşı dirençli olduğum anlamına geliyor, o yüzden doğruluk serumunun etkisinde vereceğim herhangi bir ifade güvenilir olmayacak. Hikâyem diğerleriyle örtüştüğü sürece, anlattıklarımın doğru olduğunu varsayacaklar. Sadece birkaç saat önce doğruluk serumuna karşı aşılandığımızı bilmiyorlar. Nita’nın SG muhbiri, aşıyı aylar önce ona vermiş.</p>
	<p class="block16">“O zaman seni bunu yapmaya nasıl ikna etti?”</p>
	<p class="block16">“Arkadaşız,” dedim. “Buradaki birkaç arkadaşımdan biri, biriydi yani. Ona güvenmemi, iyi bir nedeni olduğunu söyledi, ben de yaptım.”</p>
	<p class="block16">“Peki şimdi konuyla ilgili ne düşünüyorsun?”</p>
	<p class="block16">Sonunda başımı kaldırıp ona bakıyorum. “Hayatım boyunca hiç bu kadar pişman olmamıştım.”</p>
	<p class="block16">Angela’nın sert ve parlak gözleri, bir parça yumuşuyor. Başım sallıyor. “Peki, anlattıkların diğerlerinin hikâyesiyle örtü-</p>
	<p class="block15">! şüyor. Burada yeni olduğun, asıl planı bilmediğin ve genetik yetersizliğin düşünülürse, sana karşı hoşgörülü davranacağız. Seni şartlı bırakacağız. Topluluğumuzun faydasına çalışacak ve bir yıl boyunca hata yapmayacaksın. Hiçbir özel laboratuvara ya da odaya giremeyeceksin. İzin almadan yerleşkenin sınırlarından dışarı çıkmayacaksın. Her ay belirlediğimiz görevliye rapor vereceksin. Koşullarımızı anlıyor musun?”</p>
	<p class="block16">Genetik yetersizlik lafı beynimde yankılanırken başımı sallayıp, “Evet,” diyorum.</p>
	<p class="block16">“O zaman buradaki işimiz bitmiştir. Gitmekte özgürsün.” Angela sandalyesini geri iterek ayağa kalkıyor. Kayıt tutan adam da kalkıp tabletini çantasına koyuyor. Angela masaya dokunduğunda tekrar başımı kaldırıp ona bakıyorum.</p>
	<p class="block16">“Kendine fazla yüklenme,” diyor. “Henüz çok gençsin.”</p>
	<p class="block16">Mazeretimin gençliğim olduğunu hiç sanmıyorum, ama nazik tavrını itiraz etmeden kabul ediyorum.</p>
	<p class="block16">“Nitaya ne olacağını sorabilir miyim?” diyorum.</p>
	<p class="block16">Angela dudaklarını sıkıyor. “Yaraları iyileştikten sonra cezaevine nakledilecek ve hayatının sonuna kadar orada kalacak,” diyor.</p>
	<p class="block16">“Yani idam edilmeyecek?”</p>
	<p class="block16">“Hayır, genetik hasarlılar için idam cezasını uygun görmüyoruz.” Angela kapıya yöneliyor. “Genetik hasarlıların, saf genetiğe sahip olanlarla aynı davranışlar göstermesini beklememiz yanlış olur.”</p>
	<p class="block16">Hüzünlü bir gülümsemeyle odadan çıkıyor. Kapıyı kapatmıyor. Birkaç saniye daha olduğum yerde oturuyorum, son sözlerini hazmetmeye çalışıyorum. Hakkımda yanıldıklarına, genlerimin beni sınırlamadığına, diğer insanlardan daha hasarlı olmadığıma inanmak isterdim. Ama yaptıklarımın sonunda Uriah hastanelik olduysa, Tris yüzüme bile bakmıyorsa ve bu kadar insan öldüyse buna nasıl inanabilirim?</p>
	<p class="block16">Ellerimle yüzümü kapatıp gözyaşlarını dökülürken dişlerimi sıkıyorum, bütün benliğimi bir yumruk gibi kavrayan umutsuzluk dalgasına dayanmaya çalışıyorum. Çıkmak üzere ayağa kalktığımda, yanaklarımı sildiğim kollarım artık sırılsıklam ve çenem fena acıyor.</p>
	<h1 class="block14" id="toc_id_27">OTUZUNCU BÖLÜM TRİS</h1>
	<p class="block15">“İÇERİ GİRDİN Mİ HİÇ?”</p>
	<p class="block16">Cara, kollarını göğsünde kavuşturmuş, yanımda duruyor. Uriah dün kapalı odasından, pencereli bir odaya geçti. Sanırım sürekli onu ne zaman görebileceğimizi sormamızdan sıkıldılar. Christina şu anda yatağın yanında oturmuş, Uriah’ın gevşek elini tutuyor.</p>
	<p class="block16">İpi çekilmiş bir bez bebek gibi dağılıp gideceğini sanmıştım, ama bandajları ve sıyrıkları haricinde Uriah çok farklı görünmüyor.</p>
	<p class="block16">Her an uyanıp gülümseyerek neden hep birlikte ona baktığımızı soracakmış gibi hissediyorum.</p>
	<p class="block16">“Dün gece yanındaydım,” diyorum. “Yalnız bırakmak gelmedi içimden.”</p>
	<p class="block16">“Bazı kaynaklara göre beynindeki hasarın şiddetine bağlı olarak bir noktada bizi duyup hissedebilir,” diyor Cara. “Gerçi durumuyla ilgili pek iyi şeyler söylemediler.”</p>
	<p class="block16">Bazen Cara’yı tokatlamak istiyorum. Sanki durumunun o kadar da iyi olmadığının bana hatırlatılması lazımmış gibi konuşuyor. “Evet.”</p>
	<p class="block16">Dün gece Uriah’ın yanından ayrıldıktan sonra yerleşkede amaçsızca dolaştım. Arkadaşımı düşünmem, bu dünyayla bir sonraki arasında bocalamam gerekirdi, ama bunun yerine Tobias’a söylediklerim aklımdan çıkmıyordu. Ona bakarken bir şeylerin kırıldığını hissedebiliyordum.</p>
	<p class="block16">İlişkimizin bittiğini söylemedim. Söylemek istedim, ama ona bakarken bunu söylemek imkânsızdı. Dünden beri neredeyse hemen her saatte olduğu gibi gözlerimin dolduğunu hissedince yutkunarak gözyaşlarımı kovaladım.</p>
	<p class="block16">“Demek Büro yu sen kurtardın,” diyor Cara bana dönerek. “Nerede bir çatışma olsa, orada bitiyorsun sanki. Neyse ki kriz anında sağlam durabildiğin için şükretmeliyiz sanırım.”</p>
	<p class="block16">“Büro’yu falan kurtarmadım. Büro’yu kurtarmak gibi bir derdim yok,” diye tersleniyorum. “Bir silahı tehlikeli bazı ellerden korudum, o kadar.” Biraz bekliyorum. “Sen biraz önce bana iltifat mı ettin yoksa?”</p>
	<p class="block16">“İnsanların güçlü yanlarını görme yeteneğine sahibim,” diye gülümsüyor Cara. “Hem artık aramızdaki meselelerin hem mantık hem de duygusal düzeyde çözüldüğünü düşünüyorum.” Boğazını temizlemek için aksırırken sonunda duyguları olduğunu kabul ettiği için mi rahatsız hissettiğini, yoksa buna başka bir şeyin mi sebep olduğunu merak ediyorum.</p>
	<p class="block15">“Belli ki Büro seni kızdıracak bir şey yapmış. Bana söyleyebileceğin bir şey mi?”</p>
	<p class="block16">Christina başını Uriah’ın yatağına dayıyor, ince bedeni yana devriliyor. Alay edercesine konuşuyorum, “Ben de bilmiyorum. Belki hiç bilemeyeceğiz.”</p>
	<p class="block16">“Hımmm.” Kaşlarını çattığında Cara’nın kaşlarının arasındaki çizgi daha da belirginleşiyor ve bu haliyle Will’i daha fazla andırdığından başımı çevirmek zorunda kalıyorum. “Belki rica edip lütfen demeliyim.”</p>
	<p class="block16">“Pekâlâ. Jeanine’in simülasyon serumunu biliyor musun? Eh, serum onun değilmiş.” Sıkıntıyla iç çekiyorum. “Hadi gel. Sana göstereyim. Öylesi daha kolay olacak.”</p>
	<p class="block16">Büro laboratuvarlarının derinliklerinde yuvalanmış şu eski depo odasını anlatmak da yeterince kolay olurdu, ama gerçek şu ki şu anda kendimi meşgul etmek istiyorum. Böylece Uriah’ı ya da Tobias’ı düşünmek zorunda kalmam.</p>
	<p class="block16">“Sanırım bu aldatmacaların sonu hiç gelmeyecek,” diyor Cara, depo odasına doğru yürürken. “Topluluklar, Edith Prior’ın bize bıraktığı video... hepsi bizim davranışlarımızı yönlendirmek üzere tasarlanmış yalanlar.”</p>
	<p class="block15">“Topluluklarla ilgili gerçekten böyle mi düşünüyorsun?” diye soruyorum. “Bir Bilge olmayı sevdiğini sanıyordum.” “Seviyordum.” Cara ensesini kaşırken teninde tırnak izleriyle minik kırmızı çizgiler bırakıyor. “Ama Büro sayesinde topluluklar ve Yandaşların inandıkları şeyler için savaşma nın aptallık olduğunu anladım. Ve aptal yerine konmayı hiç sevmem.”</p>
	<p class="block16">“O zaman olan bitenlerin hiçbir değeri olmadığını düşünüyorsun,” diyorum. “Bütün o Yandaş meselesi falan.”</p>
	<p class="block16">“Sen onlara inanıyor musun?”</p>
	<p class="block16">“Şehirden çıkmamızı sağladı,” diyorum. “Gerçeği öğrendik ve Evelyn’in hayal ettiği topluluksuz toplumda hiç kimsenin seçim yapamamasından çok daha iyi bu.”</p>
	<p class="block16">“Sanırım öyle,” diyor Cara. “Sadece topluluk sistemi de dâhil bir şeyleri açıkça görebilen biri olunca gurur yapıyorum.”</p>
	<p class="block16">“Peki Fedakârların gururla ilgili ne söylediklerini biliyor musun?”</p>
	<p class="block16">“Herhalde pek sevimli değildir.”</p>
	<p class="block16">Gülüyorum. “Aynen. Derler ki gurur insanı kendi benliğine karşı körleştirir.”</p>
	<p class="block16">Laboratuvarların kapısına vardığımızda Matthew bizi içeri alsın diye kapıyı birkaç kez tıklıyorum. Kapıda beklerken Cara bana tuhaf tuhaf bakıyor.</p>
	<p class="block16">“Eski Bilgelik yazıları da hemen hemen aynı şeyi söylüyordu,” diyor.</p>
	<p class="block16">Bilgelerin, gurur hakkında herhangi bir şey söyleyecekleri aklımdan bile geçmezdi. Etik konuları kendilerine dert edindiklerini düşünmek bile şaşırtıcı. Cara’dan daha fazlasını öğrenmek istiyorum, ama kapı açılıyor ve Matthew, bir elma koçanını ısırarak eşikte beliriyor.</p>
	<p class="block16">“Depo odasına girebilir miyiz?” diyorum. “Cara’ya bir şey göstermem lazım.”</p>
	<p class="block16">Matthew koçanın son parçasını da ağzına atıp başını sallıyor. “Elbette.”</p>
	<p class="block16">Elma çekirdeklerinin acı tadını ağzımda hissederken yüzümü ekşitip ardından içeri giriyorum.</p>
	<h1 class="block14" id="toc_id_28">OTUZ BİRİNCİ BÖLÜM TOBIAS</h1>
	<p class="block15"><span class="text6">Yatakhanenin üzerime dîkİlen gözlerine ve dile </span>dökülmeyen sorularına geri dönemem. Girmemin yasak olduğu güvenlikli alanlardan biri olmadığı halde büyük suçumu işlediğim yere gitmemem gerektiğini de biliyorum, ama şehirde olan biteni görmeye ihtiyacım olduğunu hissediyorum. Dışarıda bir yerlerde nefret edilmediğim bir dünya olduğunu hatırlamam gerekiyor.</p>
	<p class="block16">Kontrol odasına yürüyüp sandalyelerden birine oturuyorum. Yukarıya dizilmiş bütün ekranlarda, şehrin farklı bir bölgesi görülebiliyor: Acımasız Merkezi, Bilgelik Merkezi’nin lobisi, Millenium Park, Hancock binasının dışındaki pavyon...</p>
	<p class="block16">Uzun süre kollarındaki topluluksuz bantlarıyla Bilgelik Merkezi’nde dolaşan insanları seyrediyorum. Silahlan bellerinde, arada sırada durup ayaküstü sohbet ediyorlar, eski bir</p>
	<p class="block15">Topluluksuz geleneği olarak akşam yemeği için konserve kutularını dağıtıyorlar.</p>
	<p class="block16">Sonra kontrol odasındakilerden birinin yanındaki görevliye, “İşte burada,” dediğini duyuyorum. Kadının kimi kastettiğini görmek için ekranları tarıyorum. Sonunda onu Hancock binasının önünde dururken görüyorum: Marcus, kapılara yakın bir noktada saatine bakıyor.</p>
	<p class="block16">Ayağa kalkıp sesi açmak için işaret parfnağımla ekrana dokunuyorum. Bir an için ekranın altından sadece rüzgâr sesi duyuluyor, ardından ayak sesleri geliyor. Johanna Reyes, babama yaklaşıyor. Marcus tokalaşmak için elini uzatıyor, ama Johanna istifini bozmayınca babamın eli havada kalıyor. Kadın yemi yutmuyor.</p>
	<p class="block16">“Şehirde kaldığını biliyordum,” diyor Johanna. “Her yerde seni arıyorlar.”</p>
	<p class="block16">Kontrol odasında aylaklık yapan birkaç kişi, seyretmek için arkamda toplanıyor, ama onları umursamıyorum. Babamın elinin, yan tarafında yumruğa dönüşmesini izliyorum.</p>
	<p class="block16">“Seni üzecek bir şey mi yaptım?” diye soruyor Marcus. “Dostum olduğunu düşündüğümden seninle iletişime geçtim.”</p>
	<p class="block16">“Ben de hâlâ Yandaşlar’ın lideri olduğum ve bir ittifak aradığın için iletişime geçtiğini düşünmüştüm,” diyor Johanna. Başını eğdiğinde perçemleri yaralı gözünün üzerine düşüyor. “Ve amacın her neyse ben hâlâ aynıyım Marcus, ama bence dostluğumuz çoktan bitti.”</p>
	<p class="block16">Marcus kaşlarım çatıyor. Babam, bir zamanlar yakışıklı olduğunu hissettirir, ama yaşlandıkça yanakları çöktü, yüz hatları sertleşti. Fedakârlık tarzında kısacık kestiği saçları da yüzünü yumuşatmaya yardımcı olmuyor.</p>
	<p class="block16">“Anlayamıyorum,” diyor.</p>
	<p class="block16">“Dürüstlükten birkaç arkadaşla konuştum,” diyor Johanna. “Oğlunun, doğruluk serumunun etkisi altında söylediklerini anlattılar. Jeanine Matthews’un sen ve oğlunla ilgili yaydığı o iğrenç dedikodu... doğruydu, öyle değil mi?”</p>
	<p class="block16">Yüzüm yanıyor, büzüşüyorum, omuzlarım çöküyor.</p>
	<p class="block16">Marcus, başını iki yana sallıyor. “Hayır, Tobias—”</p>
	<p class="block16">Johanna elini havaya kaldırıyor. Sanki babama bakamıyormuş gibi gözlerini kapayarak konuşuyor. “Lütfen. Oğlunun ve karının nasıl davrandığını gördüm. Şiddetle lekelenen insanların nasıl göründüğünü bilirim.” Saçım kulağının arkasına alıyor. “Biz birbirimizi tanırız.”</p>
	<p class="block16">“Buna inandığına-” diye söze başlıyor Marcus. Sonra başını iki yana sallıyor. “Ben bir disiplin adamıyım, evet, ama ben sadece onların iyiliğini—”</p>
	<p class="block16">“Bir koca, karısını disipline etmemelidir,” diyor Johanna. “Fedakârlıkta bile. Ve oğluna gelince... eh, duyduklarıma inanırım?</p>
	<p class="block15">Johanna’nın parmakları, yanağındaki yara izinin üzerinden geçiyor. Kalp atışlarımın hızından bayılmak üzereyim. Biliyor. Dürüstlük sorgu odasında utancımı itiraf ettiğimi duyduğu için değil, aynı şeyi yaşadığı için biliyor. Bundan eminim. Ona şiddet uygulayanın kim olduğunu merak ediyorum. Annesi? Babası? Başka biri?</p>
	<p class="block16">Bir yanımla, yaptıkları yüzüne çarpıldığında babamın ne yapacağını hep merak etmiştim. Ağırbaşlı Fedakârlık liderinden evde tanıdığım kâbusa dönüşeceğini, zincirlerinden boşanıp gerçek yüzünü göstereceğini sanırdım. Böyle olduğunu görmek beni şaşırtmazdı, ama babam farklı tepki veriyor.</p>
	<p class="block16">Kadının karşısında kafası karışmış gibi duruyor. Bir an için niye kafasının karıştığını, içten içe disiplinle ilgili yalanlarına kendisini inandırıp inandırmadığını merak ediyorum. Bu soruyla içimde gök gürültülü fırtınalar kopuyor.</p>
	<p class="block16">“Eteğimdekileri döktüğüme göre,” diyor Johanna biraz daha sakin bir sesle, “Beni neden buraya çağırdığını söyleyebilirsin.”</p>
	<p class="block16">Marcus, bir önceki hiç konuşulmamış gibi konuyu değiştiriyor. Onda ikiye bölünebilen ve tek bir komutla iki kişiliği arasında gidip gelebilen bir adamı görüyorum. Kişiliklerinden biri sadece annemle benim içindi.</p>
	<p class="block16">Büro çalışanları kameraya zum yapınca, Hancock binası Marcus’la Johanna nın bedenleri arkasında kapkara bir fona dönüşüyor. Ona bakmamak için ekrandaki çapraz bir kirişe bakıyorum.</p>
	<p class="block15">“Evelyn ve Topluluksuzlar bir tiranlık kurdu,” diyor Marcus. “Jeanine’in ilk saldırısından önce Topluluksuzlar’la yaşa- eliğimiz barış ortamı, tekrar hayata geçirilebilir. Buna eminim. Ve bunu denemek istiyorum. Sanırım sen de bunu istiyorsun.” “Öyle,” diyor Johanna. “Bunu nasıl yapacağımızı düşünüyorsun?”</p>
	<p class="block16">“İşte, işin bu kısmından hoşlanmayabilirsin, ama umarım kapıları hemen kapatmazsın,” diyor Marcus. “Evelyn’in şehri kontrol edebilmesinin tek nedeni silahları kontrol etmesi. Silahları alırsak gücünü koruyamaz ve o zaman baş edilebilir.” Johanna başını sallarken ayakkabısını kaldırıma sürtüyor. Bu açıdan yüzünün pürüzsüz yanını görüyorum. Dalgalı saçlar, dolgun dudaklar...</p>
	<p class="block16">“Benim ne yapmamı istiyorsun?”</p>
	<p class="block16">“İzin ver, Yandaşlar’ı birlikte yönetelim,” diyor Marcus. “Ben bir Fedakârlık lideriydim. Teknik olarak bütün şehri yönetiyordum. İnsanlar, benim için birleşecek, bir araya gelecektir.”</p>
	<p class="block15">“İnsanlar çoktan birleşip bir araya geldi,” diye itiraz ediyor Johanna. “Ve biri için değil, toplulukları tekrar kurmak için birleştiler. Sana ihtiyacım olduğunu da nereden çıkarıyorsun?” “Elde ettiğin başarıları küçük gördüğümden değil, ama Yandaşlar hâlâ küçük bir isyan grubundan başka bir şey değil,” diyor Marcus. “Hiçbirimizin tanımadığı daha bir sürü topluluksuz var. Bana ihtiyacın var. Bunu sen de biliyorsun.” Babamın sevimlilikten uzak olmakla birlikte insanları ikna etme yeteneği beni hep şaşırtmıştır. Düşüncelerini gerçekler miş gibi ortaya koyar ve kuşkuya yer bırakmayan inancı, insanların ona inanmasına neden olur. Bu yeteneği şimdi ödümü koparıyor, çünkü bana söylediklerini hatırlıyorum: Benim hasarlı olduğumu, beş para etmediğimi, bir hiç olduğumu söylemişti. Beni daha başka nelere inandırdı acaba?</p>
	<p class="block16">Johanna’nın da ona inanmaya başladığını görebiliyorum. Yandaşlar olarak etrafına topladığı küçük insan grubunu düşündüğü belli oluyor. Cara’yla birlikte çitin dışına gönderdiği, ama hâlâ bir haber alamadığı grubu düşünüyor. Bu uğurda yalnız kaldığını, Marcus’un ise zengin bir liderlik geçmişine sahip olduğunu düşünüyor. Babama güvenmemesi için ekrana bağırmak, sırf tekrar lider olabilmek için toplulukları geri kazanmak istediğini haykırmak istiyorum. Ama Johanna’nın yanı başında bile olsam, sesimi ona duyuramayacağımı biliyorum.</p>
	<p class="block16">Johanna temkini elden bırakmadan konuşuyor, “Nerede olursa olsun, sebep olabileceğimiz yıkımı minimumda tutacağı konusunda bana söz verebilir misin?”</p>
	<p class="block16">“Elbette,” diyor Marcus.</p>
	<p class="block16">Johanna yine başını sallıyor, ama bu sefer sanki kendi kendini onaylıyor.</p>
	<p class="block16">“Bazen barış için savaşmamız gerekir,” diyor, Marcus’tan ziyade kaldırımla konuşuyormuş gibi. “Sanırım böylesi bir zamandayız. Ve insanları bu uğurda birleştirmekte faydalı olacağını düşünüyorum.”</p>
	<p class="block16">Grubun oluştuğunu ilk duyduğum andan beri beklediğim Yandaşlar isyanı başlamak üzere. Evelyn’in yönetim tarzını gördüğümden beri bunun kaçınılmaz olduğunu düşünmüştüm, yine de midem bulanıyor. Öyle görünüyor ki şehirde, yerleşkede, her yerde isyanlar asla son bulmayacak, iki isyan arasında küçük bir nefes var ve biz bu nefeslere aptallar gibi barış diyoruz.</p>
	<p class="block16">Kontrol odasından çıkma niyetiyle ekrandan uzaklaşıyorum. Bir yerlerde temiz hava almam lazım.</p>
	<p class="block16">Ama yürürken başka bir ekran gözüme çarpıyor. Koyu renkli saçları olan bir kadın, Bilgelik Merkezi’ndeki ofislerden birinde volta atıyor. Evelyn. Elbette kontrol odasında onu sürekli izliyorlar, izlenmesi gereken en önemli kişi o.</p>
	<p class="block16">Evelyn parmaklarını dalgalı saçlarının arasına daldırıyor. Kanepeye çöktüğünde kâğıtlar etrafa saçılıyor. Ağladığını düşünüyorum, ama niye böyle düşündüğümden emin değilim, çünkü omuzları sarsılmıyor.</p>
	<p class="block16">Ekranın ses çıkışlarından kapının tıklatıldığını duyuyorum. Evelyn doğruluyor, saçlarını düzeltiyor, yüzünü siliyor ve “içeri gel!” diyor.</p>
	<p class="block16">Therese’nin kol bandı çarpılmış. “Sınır devriyelerin raporu geldi. Onu hiçbir yerde görmemişler.”</p>
	<p class="block16">“Harika.” Evelyn başını iki yana sallıyor. “Onu sürgüne gönderiyorum, ama beyefendi şehirde kalıyor. Bana karşı bir işler karıştırıyor olmalı.”</p>
	<p class="block16">“Ya da Yandaşlara katılmıştır ve onlar da onu saklıyordur,” diyor Therese, ofis sandalyelerinden birine yaslanarak. Ayakkabısının ucuyla yerdeki bir kâğıdı döndürüyor.</p>
	<p class="block16">“Eh, öyle görünüyor.” Evelyn kolunu yaslayarak pencereye yaslanıyor, şehre ve ötesindeki bataklığa doğru bakıyor. “Rapor için teşekkürler.”</p>
	<p class="block16">“Onu bulacağız,” diyor Therese. “Uzaklaşmış olamaz. Söz veriyorum onu bulacağız.”</p>
	<p class="block16">“Sadece gitmesini istiyorum,” diyor Evelyn. Sesi bir çocuk kadar gergin ve cılız. Benim gibi hâlâ babamdan korkup korkmadığını, gün boyunca kendini bir kâbusun içinde bulup bulmadığını merak ediyorum. Annemle ne kadar benzeştiğimizi çok merak ediyorum.</p>
	<p class="block16">“Biliyorum,” diyor Therese. Sonra çıkıyor.</p>
	<p class="block16">Uzun süre orada durup Evelyn’in dışarıyı seyretmesini izliyorum. Parmakları yan tarafında seğirip duruyor.</p>
	<p class="block16">Nasıl biri olduğumu düşündüğümde annemle babamın arasında bir yerde durduğumu hissediyorum. Şiddetli tepkiler ve çaresiz korkular... Nasıl biri olduğum konusunda kontrolün elimde olmadığını hissediyorum.</p>
	<h1 class="block14" id="toc_id_29">OTUZ İKİNCİ BÖLÜM TRIS</h1>
	<p class="block15"><span class="text6">Ertesi gün David benî ofisine çağiriyor. Silah </span>Laboratuvarı’ndan geri geri kaçarken onu kendime siper ettiğimi, kafasına silah dayadığımı, hayatını bile isteye tehlikeye attığımı hatırlayacak diye korkuyorum.</p>
	<p class="block16">Zoe’yle otel lobisinde buluşuyoruz. Beni ana koridordan geçiriyor, sonra daha uzun ve dar başka bir koridora giriyoruz. Sağ tarafımdaki pencerelerden beton zeminde dizilmiş küçük bir uçak filosunu görebiliyorum.</p>
	<p class="block16">Kışın erken habercisi minik kar taneleri cama değdiği anda eriyip gidiyor.</p>
	<p class="block16">Yürürken yan gözle Zoe’ye kaçamak bakışlar atıyor, etrafta başkaları olmayınca nasıl hareket ettiğini görmeye çalışıyorum, ama Zoe her zamanki gibi. Daha neşeli, ama hâlâ bir iş kadını gibi davranıyor. Beni şaşırtan, saldırı olmamış gibi davranması.</p>
	<p class="block16">“Tekerlekli sandalyede olacak,” diyor, dar koridorun sonuna vardığımızda. “Abartmamaya çalışırsan sevinirim. Kendisine acınmasından hiç hoşlanmaz.”</p>
	<p class="block16">“Ona acımıyorum.” Sesimin öfkeli çıkmaması için kendimi tutuyorum. Zoe’yi şüphelendirmek istemiyorum. “Sonuçta kurşunla vurulan ilk insan değil.”</p>
	<p class="block16">“Bizden çok daha fazla şiddetle karşı karşıya kaldığını hep unutuyorum,” diyor Zoe. Sonra ulaştığımız güvenlik noktasında kartını okutuyor. Camın öteki yanındaki nöbetçilere bakıyorum. Dimdik duruyorlar, silahları omuzlarında bize bakıyorlar. Bütün gün öyle durduklarından kuşkulanıyorum.</p>
	<p class="block16">Bütün kaslarım çok daha derin bir duygusal acıyla sızlıyormuş gibi ağırlaştığımı hissediyorum. Uriah hâlâ komada. Yatakhanede, kantinde, koridorda karşılaştığımızda Tobias’ın yüzüne bakamıyorum, çünkü Uriah’ın hemen dibinde patlayan bombayı aklımdan çıkaramıyorum. Aramızın düzelip düzelmeyeceğinden ya da ne zaman düzeleceğinden emin değilim. Bu türden yaraların iyileşebileceğine dair kuşkularım var.</p>
	<p class="block16">Nöbetçilerin yanından geçiyoruz. Ayaklarımın altındaki fayanslar, ahşap döşemeye dönüşüyor. Duvarlarda parlak çerçeveli küçük tablolar var ve David’in ofisinin hemen dışındaki kaidenin üstünde bir buket çiçek duruyor. Bütün bunlar küçük dokunuşlar sayılır, ama buradayken kıyafetlerimin ne kadar pis olduğunu hissettirecek kadar güçlü.</p>
	<p class="block16">Zoe kapıyı tıklayınca içeriden “Gelin!” daveti duyuluyor.</p>
	<p class="block16">Kapıyı açsa da Zoe benimle birlikte girmiyor. David’in ofisi geniş ve sıcak, pencere olmayan bütün duvarlar kitap raflarıyla kaplı. Sol tarafta üzerinde cam bir ekran bulunan bir çalışma masası var ve sağ tarafta küçük bir laboratuvar görülebiliyor. Yalnız bu laboratuvar eşyaları metal değil, ahşaptan üretilmiş.</p>
	<p class="block16">David gerçekten de tekerlekli sandalyede oturuyor. Bacakları sert materyallerle kaplı. Sanırım iyileşsin diye kemiklerinin kaymasını sağlamak için bir mekanizma takılmış. David’in yüzü solgun, yorgun görünüyor, ama yeterince sağlıklı. Saldırı simülasyonu ve bütün o ölümlerle bir ilgisi olduğunu bildiğim halde, bunları önümde duran adamla ilişkilendirmekte zorlanıyorum. Bütün kötü adamların onun gibi olup olmadığını merak ediyorum. Acaba iyi adamlar gibi konuşup iyi adamlar gibi seviliyorlar mıdır?</p>
	<p class="block16">“Tris.” Tekerlekleri çevirerek yanıma yaklaşıyor ve iki eliyle elimi tutuyor. Teni kâğıt kadar kuru, ters mıknatıs gibi elimi itiyor, yine de istifimi bozmamaya çalışıyorum.</p>
	<p class="block16">“Çok cesurdun,” dedikten sonra David elimi bırakıyor. “Yaraların nasıl?”</p>
	<p class="block16">Omuz silkiyorum. “Daha kötüleri oldu. Sizinkiler nasıl?”</p>
	<p class="block15">“Tekrar yürümem biraz zaman alacak, ama günü geldiğinde yürüyeceğimden eminler. Laboratuvar görevlilerimiz, karmaşık birtakım bacak telleri hazırlıyorlar, o yüzden gerekli görürlerse ilk denekleri ben olacağım,” diyor. Gözlerinin ke narları kırışıyor. “Beni çalışma masamın arkasına itebilir misin? Sandalyeyi yönetmekte hâlâ zorlanıyorum.”</p>
	<p class="block16">Sandalyeyi itiyorum, kaskatı bacaklarını masanın altına sokuyorum ve gerisini ona bırakıyorum. Doğru düzgün yerleştiğinden emin olduktan sonra karşısındaki koltuğa oturup gülümsemeye çalışıyorum. Ailemin intikamını almanın yolunu bulana kadar, David’in bana güvenmesini sağlamalıyım. Bana sevgisi eksilmemeli. Ve bunu kaşlarımı çatarak yapamam.</p>
	<p class="block16">“Buraya gelmeni istememin başlıca sebebi, sana teşekkür etmek istemem,” diyor. “Peşimden gelmek yerine bir yerlere kaçmayacak çok fazla genç tanımıyorum. Hele bu yerleşkeyi senin gibi kurtarabilecek birini hiç tanımadım.”</p>
	<p class="block16">Başına bir tabanca dayayıp öldürmekle tehdit etmeyi düşünüyorum, ama yutkunmakla yetiniyorum.</p>
	<p class="block16">“Sen ve beraber geldiğin insanlar, geldiğinizden beri sürekli kafa karışıklığı yaşadınız,” diyor. “Dürüst olmak gerekirse, sizlerle ne yapacağımızı bilmiyoruz ve eminim bunun cevabını siz de bilmiyorsunuzdur, ama senin yapmanı isteyebileceğim bir şey var. Bu yerleşkenin resmi lideriyim, öte yandan Fedakârlar’ın yönetim sistemine benzer bir sistemimiz var, bu doğrultuda küçük bir danışmanlar grubundan yardım alırım. Danışmanlık için eğitim almanı istiyorum.”</p>
	<p class="block16">Ellerimle koltuğun kollarını sımsıkı kavrıyorum.</p>
	<p class="block16">“Sen de takdir edersin ki saldırıdan sonra buralarda birtakım değişiklikler yapmamız gerekecek,” diye devam ediyor</p>
	<p class="block15">David. “Amacımız için daha güçlü bir duruş sergilemeliyiz. Ve bunu nasıl yapabileceğimizi bildiğini düşünüyorum.”</p>
	<p class="block16">Buna karşı çıkacak değilim.</p>
	<p class="block16">“Bu...” Boğazımı temizliyorum. “Bu eğitim nasıl olacak?”</p>
	<p class="block16">“Her şeyden önce toplantılarımıza katılacaksın,” diye yanıtlıyor. “Ve yerleşkeye dair her şeyi öğreneceksin. Tepeden aşağı organizasyon yapımız, tarihimiz, değerlerimiz vesaire... Böylesi genç yaşta herhangi bir resmi kapasiteyle seni danışmanlık kuruluna alamam, dahası izlemen gereken bir yol var -yani mevcut kurul üyelerinden birinin asistanlığını yapmalısın- ama sen de istersen seni bu yolculuğa çıkmaya davet ediyorum.”</p>
	<p class="block16">Soruyu, sesinden çok gözleri soruyor.</p>
	<p class="block16">Danışmanlar muhtemelen saldırı simülasyonuna onay veren ve doğru zamanda Jeanine’in eline geçmesini ayarlayan aynı insanlardır. Ve David onların arasına girmemi, onlardan biri olmayı öğrenmemi istiyor. Damağımdaki acı tada rağmen, yanıtlanmakta zorlanmıyorum.</p>
	<p class="block16">“Elbette,” diyorum gülümseyerek. “Onur duyarım.”</p>
	<p class="block16">Biri düşmanına daha yakın olma fırsatı sunarsa, hiçbir zaman geri çevirmezsin. Bunu birisinden öğrenmeme gerek yok.</p>
	<p class="block16">Gülümsememe inanmış olmalı ki David sırıtıyor.</p>
	<p class="block16">“Evet diyeceğinden emindim,” diyor. “Aynı şeyi, şehre gitmeye gönüllü olmadan önce annenden de istemiştim. Ama sanırım uzaklardaki bir yere âşık olmuştu ve buna direnemedi.”</p>
	<p class="block16">“Âşık olmak mı? Bir şehre mi?” diye soruyorum. “Sanırım zevkler ve renkler gerçekten de tartışılmaz.”</p>
	<p class="block16">Espri yapıyorum, ama kalpten değil. Yine de David güldüğünde, doğru bir şey söylediğimi anlıyorum.</p>
	<p class="block16">“Siz... annemle yakındınız, değil mi? Yani o buradayken?” diyorum. “Günlüğünü okudum, ama ayrıntılara girmemiş.” “Ayrıntıları sevmezdi. Natalie her zaman doğrudan olmuştur. Evet, annenle yakındık.” Onun hakkında konuşurken David’in sesi yumuşuyor. Şu anda bu yerleşkenin sert liderine değil, daha çok geçmiş anılarına dalıp giden yaşlı bir adama benziyor.</p>
	<p class="block16">Annemin ölümüne sebep olmadan önceki geçmişin anılarına. ..</p>
	<p class="block16">“Benzer bir hayat hikâyemiz vardı. Ben de çocukken hasarlı dünyadan çekilip alınmıştım... benim de annemle babam, ben daha küçücükken son derece bozuk karakterli oldukları için hapse girmişti. Yetimleri öğüten evlat edinme sisteminin içinde kaybolmak yerine kardeşlerimle birlikte tampon bölgeye kaçtık. Annen de yıllar sonra aynı yolu izlemişti. Ancak oradan sadece ben canlı çıkabildim.”</p>
	<p class="block16">Bunun üzerine ne diyeceğimi bilemiyorum. Dahası korkunç şeyler yapmış bir adama karşı içimde yeşeren sempati konusunda ne yapacağımı kestiremiyorum. Ellerime bakarken içimin havayla temas eden sıvı metalden ibaret olduğunu, sonsuza kadar içimi şekillendireceğini hayal ediyorum.</p>
	<p class="block16">“Yarın devriyelerle birlikte çıkman gerekecek. Tampon bölgeyi, kendi gözlerinle görebilirsin,” diyor. “Konsey adaylarının görmesi gereken önemli bir yer.”</p>
	<p class="block16">“Çok ilgimi çeker,” diyorum.</p>
	<p class="block16">“Harika. Eh, sohbete son vermekten nefret ediyorum, ama yapmam gereken birkaç işim var,” diyor. “Devriye ve cuma sabahı ondaki ilk konsey toplantımız için sana haber göndereceğim. Çok yakında yine görüşeceğiz.”</p>
	<p class="block16">İçim içimi yiyor. Ona sormak istediğim şeyi soramadım. Zaten sorma fırsatını yakalayacağımı da hiç sanmıyordum. Artık çok geç. Ayağa kalkıp kapıya yöneldiğimde David yine konuşuyor.</p>
	<p class="block16">“Tris, birbirimize güveneceksek sana karşı daha açık olmam gerektiğini hissediyorum,” diyor.</p>
	<p class="block16">Tanıştığımızdan beri onu ilk kez böylesine... korkmuş görüyorum. Gözleri, tıpkı bir çocuğunki gibi kocaman açılıyor. Ama bir saniye sonra, yüzündeki korku kayboluyor.</p>
	<p class="block16">“O sırada serum kokteylinin etkisi altında olabilirim,” diyor, “Fakat bizi vurmamaları için ne söylediğinin farkındayım. Silah Laboratuvarı’ndakini korumak için beni vuracağım söyledin.”</p>
	<p class="block16">Boğazıma bir yumru oturunca nefes almakta zorlanıyorum.</p>
	<p class="block16">“Telaşlanma,” diye devam ediyor. “Sana bu teklifi yapmamın sebeplerinden biri orada yaptıklarındır.”</p>
	<p class="block16">“N-neden?”</p>
	<p class="block16">“Danışmanlarımda görmek istediğim en önemli özelliği sergiledin,” diyor. “Daha büyük amaçlar uğruna kurban verme yeteneği. Genetik hasara karşı yürüttüğümüz bu savaşı kazanacaksak, deneylerin kapatılmasının önüne geçeceksek, bir şeylerden vazgeçmemiz gerekecek. Bunu anlayabiliyorsun, değil mi?”</p>
	<p class="block16">İçimi saran öfkeye rağmen kendimi başımla onaylamaya zorluyorum. Nita, deneylerin sonlandırılması tehlikesiyle karşı karşıya olduğunu söylemişti, o yüzden duyduklarıma şaşırmıyorum. Ama David’in hayatının projesini kaybetmemek için elinden geleni ardına koymaması, bir topluluğu, benim topluluğumu öldürmek için bir mazeret olamaz.</p>
	<p class="block16">Bir an için elim kapı kolunda kalıyor. Kendimi toparlamaya çalışıyorum, sonra riski göze almaya karar veriyorum.</p>
	<p class="block16">“Silah Laboratuvarı’na girmek için başka bir bomba kullansalardı ne olacaktı?” diye soruyorum. “Nita, bombayı patlatırlarsa yedek güvenlik sisteminin devreye gireceğini söylemişti, oysa bomba işlerini görebilecek tek çareydi.”</p>
	<p class="block16">“Yedek güvenlik sistemiyle havaya bir serum yayılacaktı... maskenin bile bizi koruyamayacağı bir serum. Ciltten emiliyor,” diye açıklıyor David. “Saf genetiğe sahip olanların bile direnemeyeceği bir serumdan bahsediyorum. Nita’nın bunu nereden öğrendiğini bilmiyorum, çünkü hiçbir zaman açıklanmadı, ama sanırım bir ara bunu da öğreneceğiz.” “Serumun etkisi ne?”</p>
	<p class="block16">David’in gülümsemesi ekşiyor. “Nitanın serumla karşılaşmak yerine hayatının sonuna kadar hapiste kalmayı göze alacağı kadar kötü demekle yetinelim.”</p>
	<p class="block16">Haklı. Daha fazla açıklama yapmasına gerek yok.</p>
	<h1 class="block14" id="toc_id_30">OTUZ ÜÇÜNCÜ BÖLÜM TOBIAS</h1>
	<p class="block17">“Bak KİM GELMİŞ?” DİYOR PETER, YATAKHANEYE GİRDİĞİMDE.</p>
	<p class="block15">“Hain.”</p>
	<p class="block16">Kendinin ve yanındaki karyolaların üzerine haritalar yayılmış. Beyaz, soluk mavi ve cansız yeşil renkler, tuhaf bir mıknatıs gibi gözümü alıyor. Her birinin üzerinde Peter’ın çizdiği yamuk yılık daireler var. Chicago şehrini işaretlemiş. Gittiği yerlere işaret koymuş.</p>
	<p class="block16">Her bir haritada daireler küçülüyor, sonunda küçük bir kan damlası gibi kıpkırmızı bir noktadan ibaret kalıyor.</p>
	<p class="block16">Bunu gördüğümde geriliyorum, çünkü ne kadar küçük olduğumu düşünmek beni korkutuyor.</p>
	<p class="block16">“Çok ahlaklı olduğunu sanıyorsan, yanılıyorsun,” diyorum ona. “Bu haritalar da ne böyle?”</p>
	<p class="block16">“Dünyanın büyüklüğünü hayal etmekte zorlanıyorum,” diyor. “Bürodan birkaç kişi, daha çok şey öğrenmeme yardım etti. Gezegenler, yıldızlar, suyun hacmi falan.”</p>
	<p class="block16">Sıradan bir şeyden bahsediyormuş gibi konuşuyor, ama haritaların üzerine koyduğu deli işi işaretlere bakınca ilgisinin o kadar da sıradan olmadığını anlamak zor değil. Peter haritaları takıntı haline getirmiş. Bir zamanlar ben de aynen böyle, korkularıma takıntılıydım, hayatım boyunca hiç yılmadan korkularımı anlamaya çalışmıştım.</p>
	<p class="block16">“Yardımı oluyor mu?” diye soruyorum. Daha önce bağırmadan Peter’la hiç sohbet etmediğimi fark ediyorum o anda. Bağırılmayı hak etmediğinden değil, ama öte yandan onu neredeyse hiç tanımıyorum. Soyadını bile çömezlik listesinden hayal meyal hatırlıyorum. Hayes. Peter Hayes.</p>
	<p class="block16">“Eh işte,” diyor. Büyük haritalardan birini eline alıyor. Pizza hamuru gibi dümdüz görünen gezegeni gösteriyor. Üzerindeki şekillere anlam verebilmek için uzun uzun bakıyorum. Mavi sular ve rengârenk kara parçaları... Bunlardan birinde kırmızı bir nokta var. Peter o noktayı işaret ediyor. “Şu nokta, bugüne kadar gittiğim her yeri temsil ediyor. O kadarcık kara parçasını kesip okyanusa atsan, kimse farkına bile varmaz.” Kendi küçüklüğümden tekrar korkuyorum. “Doğru. Eee?” “Eeesi, bugüne kadar endişelendiğim, söylediğim ya da yaptığım herhangi bir şeyin ne önemi olabilir ki?” Başını iki yana sallıyor. “Hiç önemi yok.”</p>
	<p class="block16">“Elbette önemi var,” diyorum. “Bütün bu topraklar insanlarla dolu, her biri diğerinden farklı ve birbirleriyle ilişkileri tabii ki önem taşıyor.”</p>
	<p class="block16">Peter başını yine iki yana salladığında, birden kendini böyle mi rahatlattığını merak ediyorum. Belki de bugüne kadar yaptığı kötü şeylerin önemli olmadığına kendini ikna etmeye çalışıyordun Devasa boyutlardaki gezegen, benim ödümü patlatırken, onun gözünde büyük boşlukta kaybolabileceği, kendinden iğrenmeyeceği ve yaptıklarından sorumlu tutulmayacağı bir cennet olmalı.</p>
	<p class="block16">Ayakkabısını bağlamak için eğiliyor. “Eee, demek küçük hayranların tarafından dışlandın, ha?”</p>
	<p class="block16">“Hayır,” diyorum hemen. Sonra ekliyorum. “Belki. Ama onlar benim hayranım falan değil.”</p>
	<p class="block16">“Bırak bu ayakları. Hepsi ortalıkta Dört Tarikatı gibi dolaşıyor.”</p>
	<p class="block16">Kendimi tutamıyorum, gülüyorum. “Kıskandın mı? Sen de kendinin bir Psikopatlar Tarikatın olmasını ister miydin?” Bir kaşı seğiriyor. “Psikopat olsaydım, seni şimdiye kadar uykunda boğmuştum.”</p>
	<p class="block16">“Ve gözlerimi de göz koleksiyonuna katardın kuşkusuz.” Peter da gülüyor. Edward’ın gözünü çıkaran ve kız arkadaşımı öldürmeye çalışan Cesurluk çömeziyle şakalaştığımı fark ediyorum. Ama Peter aynı zamanda saldırı simülasyonunun sonunda bize yardım ederek Tris’i korkunç bir ölümden kurtardı. Hangi davranışına göre onu değerlendirmem gerektiğini kestiremiyorum. Belki her şeyi unutup yeniden başlamalıyım.</p>
	<p class="block16">“İstersen nefret edilenlerden oluşan küçük grubuma katılabilirsin,” diyor Peter. “Şimdiye kadar Caleb’la ben tek üyeleriyiz, ama şu kızın damarına basmak bu kadar kolay olduğuna göre eminim kısa sürede sayımız artar.”</p>
	<p class="block16">Kaskatı kesiliyorum. “Haklısın, onun damarına basmak gerçekten kolay. Tek yapman gereken, onu öldürmeye çalışmak.” Midem kasılıyor. Neredeyse onu öldürüyordum. Patlamanın yakınlarında olsaydı, Uriah gibi hastanede her yerinden tüpler sarkabilir, komaya girebilir, hatta ölebilirdi.</p>
	<p class="block16">Hâlâ benimle birlikte olup olmayacağına karar veremiyorsa onu suçlayamam.</p>
	<p class="block16">Az önceki rahatlığım beni terk ediyor. Peter’ın yaptıklarını unutamam, çünkü hiç değişmedi. O hâlâ çömez sınıfında birincilik için öldürmeyi, sakat bırakmayı, hayatları mahvetmeyi göze alabilen aynı insan. Ben de yaptıklarımı unutamıyorum. Ayağa kalkıyorum.</p>
	<p class="block16">Peter duvara yaslanıp parmaklarını karnının üzerinde gezdiriyor. “Ben sadece şunu söylüyorum: Binlerinin beş para etmez olduğuna karar verdiği anda, herkes onun peşinden gidiyor. Bu, bir zamanlar sıkıcı bir Kasıntı olan biri için tuhaf bir yetenek, öyle değil mi? Ve hatta birinin sahip olabileceği çok büyük bir güç, haksız mıyım?”</p>
	<p class="block16">“Tris’in yeteneği, başka insanların düşüncelerini kontrol altına almak için değil,” diyorum. “Genellikle insanlar hakkında haklı çıkar.”</p>
	<p class="block16">Peter gözlerini yumuyor. “Dediğin gibi olsun, Dört.”</p>
	<p class="block16">Kollarım ve bacaklarım, gerginlikten hassaslaşıyor. Yatakhaneyi ve kırmızı daireli haritaları ardımda bırakıp çıkıyorum, ama nereye gittiğimden emin değilim.</p>
	<p class="block16">Bana göre, Tris her zaman tarif edemeyeceğim bir mıknatıstı, üstelik kendisi bile bunun farkında değildi. Öyle biri olduğu için ondan ne korktum ne de nefret ettim, ama Peter tam tersini düşünüyor. Öte yandan, ben hep güçlü olandım, hiçbir zaman Tris’i bir tehdit olarak görmedim. Şimdiyse durum farklı, güçlü elin kolumu kavraması gibi kırılganlığın içine çekildiğimi hissedebiliyorum.</p>
	<p class="block16">Kendimi yine sera avluda buluyorum. Bu sefer ışık camların ardında parlıyor. Çiçekler gün ışığında hem harika hem vahşi görünüyor. Zamanda donmuş yabani yaratıklar gibiler.</p>
	<p class="block16">Cara koşarak avluya giriyor. Saçlarını salmış, perçemleri alnına düşmüş. “İşte buradasın. Burada insanları kaybetmek çok kolay ve ürkütücü.”</p>
	<p class="block16">“Ne oldu?”</p>
	<p class="block16">“Eh! Sen iyi misin, Dört?”</p>
	<p class="block16">Dudağımı öyle bir ısırıyorum ki canım yanıyor. “İyiyim. Ne oldu?”</p>
	<p class="block16">“Bir toplantı yapacağız ve seni de aramızda istiyoruz.”</p>
	<p class="block16">“Biz dediğin tam olarak kim?”</p>
	<p class="block16">“GH’ler ve Büro’nun istediği gibi davranmasına karşı çıkan GH sempatizanları,” diyor Cara. Sonra başını yana yatırıyor.</p>
	<p class="block15">“Aynı zamanda, içine düştüğün insanlardan çok daha iyi plan yapabiliyorlar.”</p>
	<p class="block16">Ona kimin anlattığım merak ediyorum. “Saldırı simülasyonunu biliyor musun?”</p>
	<p class="block16">“Tris mikroskopta gösterdiğinde simülasyon serumunu hemen tanıdım,” diyor Cara. “Evet, biliyorum.”</p>
	<p class="block16">Başımı iki yana sallıyorum. “Eh, böyle bir şeye bir daha bulaşmayacağım.”</p>
	<p class="block16">“Aptallaşma,” diyor. “Duyduğun gerçekler, hâlâ doğru. Çoğu Fedakâr’ın ölümünden, Cesurlar’ın zihinsel olarak köleleştirilmelerinden ve yaşam biçimlerimizin yok edilmesinden hâlâ bu insanlar sorumlu ve bu konuda bir şeyler yapmamız gerekiyor.”</p>
	<p class="block16">İlişkimiz pamuk ipliğine bağlıyken, kendimi bir uçurumdan sarkıyormuş gibi hissederken Tris’le aynı odada olmak istediğimden emin değilim. Gözden ırak olunca, gönülden de ırakmış gibi yapmak daha kolay. Ama Cara o kadar basit bir açıklama yapıyor ki onunla hemfikir olmamam mümkün değil: Evet, bir şeylerin yapılması gerekiyor.</p>
	<p class="block16">Elimi tutup beni otel girişine yürütüyor. Haklı olduğunu biliyorum, ama yeni bir direniş girişimine katılma konusunda kendimi rahat hissetmiyorum. Yine de kendimi bırakıyorum, içimde bir parça, şehrimizden ekran manzaraları karşısında donakalıp durmaktansa tekrar harekete geçebilmek için kıvranıyor.</p>
	<p class="block16">Peşinden gitdğime emin olduktan sonra Cara elimi bırakıyor ve saçlarını kulağının arkasına sıkıştırıyor.</p>
	<p class="block16">“Seni maviler içinde görmemek hâlâ tuhaf geliyor,” diyorum.</p>
	<p class="block16">“Sanırım artık bir şeyleri geride bırakmanın zamanı geldi,” diye yanıtlıyor. “Şu noktadan sonra geri dönsem bile eskiyi istemiyorum.”</p>
	<p class="block16">“Toplulukları özlemiyor musun?”</p>
	<p class="block16">“Aslında özlüyorum.” Yan yan bana bakıyor. Will’in ölümünden bu yana yeterli zaman geçti ve artık ona bakarken Will’i değil, Cara’yı görüyorum. Carayı, Will’i tanımadan önce de tanıyordum, ikisinde de iyi kalpliliğin tohumları var, o yüzden şakalaşırken onu gücendirmeyeceğimi biliyorum. “Bilgelik’te kendimi çok geliştirdim. O kadar çok insan kendini yeni bir şeyler keşfetmeye adamıştı ki harikaydı. Ama artık dünyanın ne kadar büyük olduğunu bildiğime göre... eh işte. Sanırım sonuç olarak topluluğumun çok ötesine geçmiş durumdayım.” Kaşlarım çatıyor. “Özür dilerim, çok mu kibirli konuştum?”</p>
	<p class="block16">“Kimin umurunda?”</p>
	<p class="block16">“Bazıları umursuyor. Onlardan biri olmadığını bilmek güzel.”</p>
	<p class="block16">Yanlarından geçtiğimiz bazı insanların bana nefretle baktıkları ya da uzak durmaya çalıştıkları, ister istemez gözümden kaçmıyor. Daha önce de nefretleri üzerime çıkmış, insanların kaçtığı biri olmuştum, çünkü Topluluksuzlar’ın tiranı Evelyn</p>
	<p class="block15">Johnson’ın oğluydum, ama şimdi bu durum canımı daha çok sıkıyor. Üstelik bu sefer, nefret edilmeyi hak edecek bir şey yaptığımın bilincindeyim: Hepsine ihanet ettim.</p>
	<p class="block16">Cara, “Onlara aldırma,” diyor. “Zorlu kararlar almanın ne anlama geldiğini bilmiyorlar.”</p>
	<p class="block16">“Bahse girerim, yerimde olsaydın sen öyle yapmazdın.”</p>
	<p class="block16">“Çünkü yeterince bilgi sahibi olmadığımda dikkatli olmam öğretildi, sense riskleri göze almanın büyük ödüller getirebileceğini öğrendin.” Yine yan yan bakıyor. “Ya da bu haliyle ödül getirmeyebileceğim.”</p>
	<p class="block16">Matthew’la süpervizörünün odasının önüne geldiğimizde durup kapıyı çalıyor. Matthew kapıyı açıp elindeki elmadan bir ısırık alıyor. Aslında Uyumsuz olmadığımı öğrendiğim odaya giriyoruz.</p>
	<p class="block16">Tris, çöpe atılması gereken çürümüş bir şey görmüş gibi bana bakan Christina’nın yanında duruyor. Kapının yakınındaki köşede duran Caleb’ın yüzü çürük içinde. Tam ona ne olduğunu soracakken Tris’in de parmaklarının morardığını ve hiçbir şekilde ağabeyine bakmadığını fark ediyorum.</p>
	<p class="block16">Bana da bakmıyor.</p>
	<p class="block16">“Sanırım herkes burada,” diyor Matthew. “Pekâlâ... şey... mmm. Tris, bu konuda çok berbatım.”</p>
	<p class="block15">“Gerçekten de öylesin,” diyor Tris sırıtarak. İçimde küçük bir kıskançlık kıvılcımı çakıyor. Tris boğazım temizledikten sonra devam ediyor. “Buradaki insanların, Fedakârlara yapı lan saldırılardan sorumlu olduklarını ve şehrimizin güvenliği açısından onlara güvenemeyeceğimizi artık çok iyi biliyoruz. Bu konuda bir şeyler yapmak istediğimizi, bir önceki girişimin de...” Gözleri, benimkileri yalayıp geçerken bin bir bıçak darbesiyle ufalandığımı hissediyorum. “Akılsızcaydı,” diye bitiriyor sözünü. “Biz daha iyisini yapabiliriz.”</p>
	<p class="block16">“Ne öneriyorsun?” diye soruyor Cara.</p>
	<p class="block16">“Şu anda tek bildiğim, onların gerçek yüzünü ortaya çıkarmak istediğim,” diyor Tris. “Bütün yerleşkenin, liderlerinin yaptığını bilmesi mümkün değil ve sanırım bunu onlara gösterebiliriz. Belki o zaman, deneydeki insanları gözü kapalı harcamayacak yeni liderlerini seçerler. Düşündüm de belki doğruluk serumunun, benzetme yerinde olacaksa bir salgın gibi-” Doğruluk serumunun bütün ağırlığıyla bedenimdeki bütün boşlukları, ciğerlerimi, karnımı ve yüzümü doldurduğunu hatırlayabiliyorum. Tris’in serumun ağırlığını, yalan söylememe yetecek kadar kaldırmasının bana imkânsız göründüğünü hâlâ hatırlıyorum.</p>
	<p class="block16">“İşe yaramaz,” diyorum. “Onların genleri saf, unuttunuz mu? SG’ler, doğruluk serumuna direnebiliyor.”</p>
	<p class="block15">“Bu tam olarak doğru sayılmaz,” diyor Matthew, boynundaki kordonu çekiştirip döndürerek. “Birçok Uyumsuzun doğruluk serumuna direnemediğini gördük. Yakın zamanda buna direnebilen bir tek Tris var. Öyle görünüyor ki seruma direncin kapasitesi insandan insana değişebiliyor. Mesela ken dini düşün, Tobias.” Omuz silkiyor. “Öte yandan, seni tam da bu yüzden davet ettim, Caleb. Serumlar üzerine daha önce çalışmıştın. Sen de benim bildiklerimi biliyorsun muhtemelen. Belki direnci daha yüksek bir doğruluk serumu geliştirebiliriz.”</p>
	<p class="block16">“Artık öyle işler yapmak istemiyorum,” diyor Caleb.</p>
	<p class="block16">“Of, kapa çe-” diye atılıyor Tris, ama Matthew onun sözünü kesiyor.</p>
	<p class="block16">“Lütfen, Caleb.”</p>
	<p class="block16">Caleb’la Tris bakışıyorlar. Caleb’ın yüzüyle Tris’in parmakları neredeyse aynı renk. Sanki üzerlerine mürekkep fırlatılmış gibi mor, mavi ve yeşilin bir karışımı. Kardeşler birbirine düştüğünde işte bu oluyor, birbirlerini aynı şekilde incitiyorlar. Caleb dayandığı tezgâhtan aşağı kayıp başını metal dolaba yaslıyor.</p>
	<p class="block16">“Peki,” diyor. “Bana karşı kullanmayacağına dair söz verirsen yaparım, Beatrice.”</p>
	<p class="block16">“Niye sana karşı kullanacakmışım ki?” diye soruyor Tris.</p>
	<p class="block16">“Ben yardım edebilirim,” diyor Cara elini kaldırarak. “Ben de bir Bilge olarak serumlar üzerinde çalışmıştım.”</p>
	<p class="block16">“Harika,” diyor Matthew ellerini çırparak. “Bu arada Tris de casusçuluk oynayacak.”</p>
	<p class="block16">“Peki ya ben?” diye soruyor Christina.</p>
	<p class="block15">“Şenle Tobias’ın, Reggie’yle konuşabileceğinizi düşünüyorum,” diyor Tris. “David, Silah Laboratuvarı’ndaki yedek güvenlik sistemiyle ilgili bilgi vermeyecektir, ama buralarda sistem hakkında bilgi sahibi olan tek kişi Nita olamaz.”</p>
	<p class="block16">“Uriah’ı komaya sokan bombacıyla konuşmamı mı istiyorsun?” diyor Christina.</p>
	<p class="block16">“Arkadaş olmanız gerekmiyor,” diye yanıdıyor Tris. “Sadece neler bildiğini Öğrenmeniz yeterli. Tobias sana yardım eder.” “Bunun için Dört’e ihtiyacım yok, kendim de hallederim,” diyor Christina.</p>
	<p class="block16">Laboratuvar masasında geriye kayarken altındaki kâğıdı yırtıyor ve bana kötü kötü bakıyor. Bana bakarken yüzümde Uriah’ın baygın yüzünü gördüğünden eminim. Boğazıma bir yumru oturmuş gibi hissediyorum.</p>
	<p class="block16">“Aslında bana ihtiyacın var, çünkü Reggie halihazırda bana güveniyor,” diyorum. “Ve o insanlar o kadar ketum ki kurnazca davranmak gerekecek.”</p>
	<p class="block16">“Kurnazlık yapabilirim,” diyor Christina.</p>
	<p class="block16">“Hayır, yapamazsın.”</p>
	<p class="block16">“Tobias haklı...” diyorTris gülümseyerek.</p>
	<p class="block16">Christina dirseğiyle ona vurunca, Tris de onu dürtüyor. “Tamam o zaman,” diyor Matthew. “Sanırım, Tris cuma günkü konsey toplantısından çıktıktan sonra tekrar buluşabiliriz. Saat beşte buraya gelin.”</p>
	<p class="block16">Cara ve Caleb'ın yanına gidip, tam olarak anlayamadığım birtakım kimyasal bileşimlerden bahsediyor. Christina çıkarken bana bir omuz atıyor. Tris ise başını kaldırıp gözlerime bakıyor.</p>
	<p class="block16">“Konuşmalıyız,” diyorum.</p>
	<p class="block16">Tris “Olur,” dediğinde arkasından koridora çıkıyorum. Herkes gidene kadar kapının yanında bekliyoruz. Tris’in omuzları, iyice küçülmek, bir nokta haline gelmek istercesine büzüşmüş durumda. Birbirimizden uzağız, ikimiz de koridorun karşılıklı iki duyarındayız. Onu en son öptüğüm anı hatırlamaya çalışıyorum, ama hatırlayamıyorum.</p>
	<p class="block16">Sonunda yalnız kalıyoruz, koridor iyice sessizleşiyor. Ellerim titriyor, paniklediğimde hep olduğu gibi uyuşmaya başlıyor.</p>
	<p class="block16">“Beni affedebilecek misin?” diye soruyorum.</p>
	<p class="block16">Tris başını iki yana sallıyor, ama “Bilmiyorum,” diyor. “Sanırım bunu oturup salim kafayla çözmem lazım.”</p>
	<p class="block16">“Biliyorsun... Uriah’ın başına bir şey gelmesini asla istemezdim, biliyorsun değil mi?” Alnındaki dikişlere bakıp ekliyorum, “Ya da senin başına. İkinizin de incinmesini istemedim.”</p>
	<p class="block16">Tris ayağıyla yerde tempo tutarken, vücudu da sallanıyor. Başını sallıyor. “Bunu biliyorum.”</p>
	<p class="block16">“Bir şey yapmam gerekiyordu,” diyorum. “Duramazdım.” “Bir sürü insan yaralandı,” diyor. “Beni dinlemediğin, daha da kötüsü kıskançlık yaptığımı düşündüğün için oldu bütün bunlar, Tobias. Sana göre on altı yaşında aptal bir kızım değil mi?” Başını iki yana sallıyor.</p>
	<p class="block16">“Sana asla aptal ya da kıskanç diyemem,” diyorum sertçe. “Yanlış değerlendirdiğini düşündüm, evet. Ama hepsi bu.”</p>
	<p class="block16">“Bu kadarı da yeter.” Parmaklarını saçlarından geçiriyor. “Hep aynı şey olup duruyor, haksız mıyım? Sen söylediğin kadar bana saygı göstermiyorsun. Mesele bu noktaya geldiğinde, hâlâ benim mantıklı düşünebileceğime inanmıyorsun-” “Alakası yok!” diyorum inatla. “Sana herkesten çok saygı duyuyorum. Ama şu anda seni asıl rahatsız eden şeyi merak ediyorum; aptalca bir karar vermiş olmam mı, yoksa senin kararına uymamış olmam mı?”</p>
	<p class="block16">“Bu da ne demek oluyor şimdi?”</p>
	<p class="block16">“Yani,” diyorum, “Belki birbirimize karşı dürüst olmak istediğini söylemiş olabilirsin, ama bence aslında hep senin gibi düşünmemi istiyorsun.”</p>
	<p class="block16">“Böyle söylediğine inanamıyorum! Yanılmışsın—</p>
	<p class="block15">“Evet, yanılmışım!” Artık bağırmaya başlıyorum, oysa öfkemin nereden kaynaklandığını bilmiyorum, sadece günlerdir hissettiğim kasırgaların en güçlüsü içimi kavuruyor. “Yanıldım, çok büyük bir hata yaptım! En iyi arkadaşımın kardeşi ölüm döşeğinde! Sense annem babammışsın gibi sözünü dinlemedim diye beni cezalandırıyorsun. Eh, ne annem ne de babamsın, Tris. Ve ne yapacağıma, neyi seçeceğime karar veremezsin-” “Bana bağırmayı kes,” diyor sakince ve sonunda bana bakıyor. Bu gözlerde aşk, arzu, merak da dâhil birçok şey görmüştüm, fakat şu anda tek görebildiğim büyük bir öfke. “Kes.” Sakin sesi içimdeki kasırgayı bastırıyor, gevşeyip arkamdaki duvara yaslanıyorum ve ellerimi cebime sokuyorum. Ona bağırmak istememiştim. Ona kızmak aklımın ucundan bile geçmemişti.</p>
	<p class="block16">Gözyaşları yanaklarına düştüğünde dehşetle ona bakıyorum. Uzun zamandır ağladığına tanık olmamıştım. Burnunu çekiyor, yutkunuyor, kendini toparlayıp normal konuşmaya çalışıyor, ama beceremiyor.</p>
	<p class="block16">“Biraz zamana ihtiyacım var,” diyor, her kelimesinde boğulurcasına. “Tamam mı?”</p>
	<p class="block16">“Tamam,” diyorum.</p>
	<p class="block16">Avuç içleriyle yanaklarını sildikten sonra koridorda uzaklaşıyor. Köşeyi dönene kadar sarı saçlarını izliyorum. Acıya karşı korunabileceğim hiçbir şey kalmamış gibi çıplak hissediyorum. En acısı da Tris’in yanımda olmayışı.</p>
	<h1 class="block14" id="toc_id_31">OTUZ DÖRDÜNCÜ BÖLÜM TRIS</h1>
	<p class="block15"><span class="text6">“İşte buradaymişsin,” diyor Amar, gruba yaklaşirken. </span>“Dur, sana yeleğini vereyim, Tris.”</p>
	<p class="block16">“Yeleğim... mi?” David’in dün söz verdiği üzere, öğleden sonra tampon bölgesine gideceğim. Nelerle karşılaşacağımı bilmediğim için hep olduğu gibi gerginim, ama son birkaç günün ağırlığı üzerime çullandığından artık bir şey hissetmekte zorlanıyorum.</p>
	<p class="block16">“Kurşun geçirmez yelek. Tampon bölge pek güvenli sayılmaz,” diyor Amar, sonra kapının yanındaki kasalardan birini karıştırıp bana uygun bedende kalın ve siyah bir yelek çıkarıyor. Yelek benim için yine de büyük görünüyor. “Kusura bakma, fazla beden seçeneğimiz yok. Bu iş görür. Kollarını kaldır bakalım.” Yeleği giydirip yandan kayışları sıkıyor.</p>
	<p class="block16">“Senin de geleceğini bilmiyordum,” diyorum.</p>
	<p class="block15">“Eh, Büro’da ne iş yaptığımı sanıyordun? Etrafta dolanıp milletle şakalaştığımı mı?” Gülümsüyor. “Cesurluk’taki uz manlığımın işe yarayacağını keşfettiler. Güvenlik ekibindeyim. George da öyle. Genellikle yerleşkenin güvenliğinden sorumluyuz, ama tampon bölgesine gitmek isteyen olduğunda gönüllü oluyorum.”</p>
	<p class="block16">“Benden mi bahsediyorsunuz?” diyor, kapının yanındaki gruptan George. “Selam, Tris. Umarım hakkımda kötü şeyler anlatmıyordun”</p>
	<p class="block16">George, kolunu Amar’ın omzuna attığında birbirlerine sırıtıyorlar. George, onu son gördüğümden çok daha iyi görünüyor, ama yüzünde hâlâ hüznün işaretleri var. Gülümserken gözlerinin kenarları kırışmıyor, yanağındaki gamze ortaya çıkmıyor.</p>
	<p class="block16">“Ona bir tabanca vermemiz gerektiğini düşündüm,” diyor Amar. Bana göz atıyor. “Konsey adaylarına normalde silah vermeyiz, çünkü nasıl kullanılacağını bilmezler, ama senin silah kullandığını sağır sultan bile biliyor.”</p>
	<p class="block16">“Sorun değil, gerçekten,” diyorum. “Tabancaya ihtiyacım-” “Hayır, muhtemelen birçoğundan daha iyi bir nişancısındır,” diyor George. “Ekipte başka bir Cesura’ hayır demezdim. Dur, sana bir tabanca getireyim.”</p>
	<p class="block16">Birkaç dakika sonra silahlanmış bir halde, Amar’la birlikte kamyona yürüyoruz. Kamyonun dibine oturuyoruz, George ve Ann adındaki bir kadın ortaya, Jack ve Violet adlarındaki bizden yaşça daha büyük güvenlik görevlileri de öne yerleşiyorlar. Kamyonun arkası, siyah renkli sert bir materyalle kaplı.</p>
	<p class="block15">Arka kapılar dışarıdan bakıldığında simsiyah görünüyor, ama içeriden bakıldığında şeffaflar, o yüzden nereye gittiğimizi görebiliyoruz. George ekipmanların üzerinden bakıp sırıttığında motor çalışıyor. Amar’la baş başa gibiyiz.</p>
	<p class="block16">Arkamızda gözden yiten yerleşkeyi izliyorum. Bahçelerin ve dış binaların etrafından dolanıyoruz. Yerleşkenin kenarlarından beyaz ve hareketsiz uçakların burunları ya da kuyrukları görülebiliyor. Çite ulaştığımızda kapılar'açılıyor. Jack’in çitin dışındaki bir askerle konuştuğunu, vahşi dünyaya çıkabilmek için ne yapmayı planladığımızı ve araçtaki ekipmanı anlattığını duyuyorum. Ardı ardına sıraladığı kelimelerin çoğunu anlayamıyorum.</p>
	<p class="block16">“Bu devriyenin amacı ne?” diye soruyorum. “Yani işlerin nasıl yürüdüğünü göstermenin dışında.”</p>
	<p class="block16">“Yerleşkenin dışındaki en yakın genetik hasarlı bölge olduğu için tampon bölgeden gözümüzü ayırmadık. Çoğunlukla genetik hasarlıların nasıl davrandığını inceleyip araştırdık,” diyor Amar. “Ama saldırıdan sonra David ve konsey, yeni bir saldırıyı engellemek adına buraya daha fazla gözlem noktası yerleştirilmesine karar verdiler.”</p>
	<p class="block16">Şehirden ayrılırken gördüklerimize benzer harabelerin yanından geçiyoruz. Binalar kendi ağırlıklarıyla çökmeye başlamış, her yeri otlar sarmış, kaldırımlardan fışkırmış.</p>
	<p class="block15">Amar’ı tanımıyorum, ona güvendiğimi de söyleyemem, ama yine de sorma ihtiyacı duyuyorum, “Yani bunlara ina nıyor musun? Bütün bunlara genetik hasarlıların... neden olduğuna?”</p>
	<p class="block16">Deneylerdeki bütün eski arkadaşları genetik hasarlılardı. Onların gerçekten hasarlı olduklarına, onlarda bir terslik olduğuna gerçekten inanmış olabilir mi?</p>
	<p class="block16">“Sen inanmıyor musun?” diyor Amar. “Gördüğüm kadarıyla dünya çok yaşlı. Tahmin edebileceğimizden de yaşlı. Ve Saflık Savaşı’ndan önce, kimse böyle bir şeye kalkışmamıştı, öyle değil mi?” Eliyle dışarıdaki dünyayı gösteriyor.</p>
	<p class="block16">“Bilmiyorum,” diyorum. “Daha önce bunların olmadığına inanmakta zorlanıyorum.”</p>
	<p class="block16">“İnsan doğasına karşı karamsar bir yaklaşım,” diyor.</p>
	<p class="block16">Cevap vermiyorum.</p>
	<p class="block16">Amar devam ediyor, “Her neyse, tarihimizde benzerleri yaşanmış olsa bile Büro bilirdi.”</p>
	<p class="block16">Bir zamanlar benimle aynı şehirde yaşamış, en azından ekranlarda birbirimizden sakladığımız ne kadar çok şey olduğunu görmüş birinin bu kadar saf olabilmesi beni dehşete düşürüyor. Evelyn, silahların kontrolünü ele geçirerek insanlar üzerinde hüküm sürmeye çalışmıştı, ama Jeanine ondan daha hırslıydı. Bilgiyi kontrol ya da manipüle edebildiğinde, insanların ipini elinde tutmakta zorlanmazsım Hatta insanlar gönüllü olarak yanında durur.</p>
	<p class="block16">Büronun -ve hatta bütün ülke yönetiminin- yaptığı da bu: İpleri ellerinde tutarak insanları mudu olmaya şartlandırıyorlar.</p>
	<p class="block16">Bir süre konuşmadan yol alıyoruz, sadece ekipmanların tıngırtısı ve motorun sesi bize eşlik ediyor. Başta yanından geçtiğimiz her binaya bakıyor, bir zamanlar kimlere yuva olduğunu merak ediyorum, sonra hepsi birbirine benzemeye başlıyor. Bütün bunlara harabe demekten vazgeçmek için kaç farklı harabe görmen gerekir acaba?</p>
	<p class="block16">“Neredeyse tampon bölgeye vardık,” diye sesleniyor George, aracın ortasından. “Burada durup yürüyerek devam edeceğiz. Herkes alabileceği kadar ekipman alsın. Tris’le ilgilenmesi gereken Amar hariç. Tris, sen de çıkıp etrafı inceleyebilirsin, ama Amar’ın yanından ayrılma.”</p>
	<p class="block16">Sinir uçlarımın diken diken olduğunu hissediyorum, biri dokunsa patlayabilirim. Tampon bölgesi, annemin bir cinayete tanık olduktan sonra kaçtığı yer. Büro onu burada bulup kurtardı, çünkü genetik yapısının çok sağlıklı olduğunu düşünüyorlardı. Şimdi bir anlamda her şeyin başladığı bu topraklarda yürüyeceğim.</p>
	<p class="block16">Kamyon durduğunda Amar kapıları açıyor. Bir elinde tabancası var, diğeriyle beni çağırıyor. Arkasından aşağı adıyorum.</p>
	<p class="block16">Etrafta binalar var, hurda metal ve plastik tentelerden yapılmış derme çatma evler bile sağlam değil. Sanki dik durabilsinler diye dip dibe yığılmışlar. Aralarındaki dar geçitlerde çoğu çocuk bir sürü insan var, tepsilerde bir şeyler satıyorlar, kova kova su taşıyorlar ya da yerde yaktıkları ateşin üzerinde bir şeyler pişiriyorlar.</p>
	<p class="block16">En yakınımızdaki küçük bir oğlan bizi görünce “Baskın var! Baskın var!” diye bağırarak kaçıyor.</p>
	<p class="block16">“Dert etme,” diyor Amar. “Bizim asker olduğumuzu sanıyorlar. Bazen baskın yapıp bu çocukları yetimhanelere yerleştiriyorlar.”</p>
	<p class="block16">Söylediklerini duymuyorum bile. İnsanlar kaçışıp kendilerini karton ve muşamba gecekondularına kapatırken yürüyorum. Duvarlardaki çatlaklardan bizi izlediklerini görüyorum. Evlerin bir tarafına yiyecek ve malzeme yığılmış, diğer tarafında döşekler var. Kışın nasıl yaşadıklarını ve tuvalet ihtiyacını nasıl giderdiklerini merak ediyorum.</p>
	<p class="block16">Yerleşkenin içindeki çiçekleri, ahşap döşemeleri, oteldeki boş yatakları düşünürken “Onlara hiç yardım ediyor musunuz?” diye soruyorum.</p>
	<p class="block16">“Dünyaya yardım etmenin en iyi yolunun genetik yetersizlikleri iyileştirmek olduğuna inanıyoruz,” diyor Amar, ezberden konuşurcasına. “İnsanları beslemek, derin bir yaranın üzerine minik bir yara bandı yapıştırmaya benzer. Kanama bir süreliğine durabilir, ama sonuçta yara kapanmayacaktır.”</p>
	<p class="block15">Yanıt veremiyorum. Başımı belli belirsiz iki yana sallamakla yetinip yürümeye devam ediyorum. Annemin, neden Bilgelik yerine Fedakârlık topluluğuna katıldığını anlamaya başlıyorum. Bilgelikte büyüyen yozlaşmadan gerçekten kaçmak isteseydi, Dostluk ya da Dürüstlük topluluklarına katılırdı. Ama bunun yerine çaresizlere çare olabileceği top luluğu seçmiş, hayatım Topluluksuzlar’ın hayatını kolaylaştırmaya adamıştı.</p>
	<p class="block16">Büyük olasılıkla Topluluksuzlar, anneme burayı, bu insanları hatırlatıyordu.</p>
	<p class="block16">Gözümde biriken yaşları Amar görmesin diye başımı çeviriyorum. “Kamyona dönelim.”</p>
	<p class="block16">“Sen iyi misin?”</p>
	<p class="block15">«f * • » iyiyim.</p>
	<p class="block16">Tam kamyona bakmak için başlarımızı çeviriyoruz ki birden silah seslerini duyuyoruz.</p>
	<p class="block16">Hemen ardından biri bağırıyor, “İmdat!”</p>
	<p class="block16">Etrafımızdaki herkes kaçışıyor.</p>
	<p class="block16">“Bu George,” diyor Amar, sonra sağ tarafımızdaki dar aralıktan koşmaya başlıyor. Ardından hurda yığınlarına doğru koşuyorum, ama Amar benden daha hızlı ve burası tıpkı bir labirent gibi karmakarışık. Saniyeler içinde onu kaybediyorum ve tek başıma kalıyorum.</p>
	<p class="block16">Fedakârlık günlerimden kalan içgüdüsel sempatimin yanı sıra bu insanlardan aynı zamanda korkuyorum. Topluluksuz insanlar gibiyseler, aynı şekilde çaresiz olmalılar ve ben çaresiz kalmış insanlardan çekinirim.</p>
	<p class="block16">Bir el kolumu kavradığı gibi beni geri çektiğinde kendimi teneke gecekondulardan birinde buluyorum.</p>
	<p class="block15">İçerisi, duvarları kaplayan ve soğuktan koruyan tente nedeniyle maviye boyanmış gibi görünüyor. Yer kontrplakla kaplanmış. Önümdeyse kirli yüzlü ufacık sıskacık bir kadın duruyor.</p>
	<p class="block16">“Dışarıda kalmak istemezsin,” diyor. “Yaşı ne kadar küçük olursa olsun, önlerine çıkana saldırıyorlar.”</p>
	<p class="block16">“Kim saldırıyor?” diye soruyorum.</p>
	<p class="block16">“Tampon bölgede çok fazla kızgın insan var,” diye yanıtlıyor kadın. “Bazılarının öfkesi, düşman olarak gördükleri herkesi öldürmek istemelerine neden oluyor. Bazılarının öfkesiyse daha yapıcı.”</p>
	<p class="block16">“Şey, yardımınız için teşekkürler,” diyorum. “Benim adım</p>
	<p class="block15">'-p • »</p>
	<p class="block16">“Amy. Otur.”</p>
	<p class="block16">“Kalamam,” diyorum. “Arkadaşlarım dışarıda.”</p>
	<p class="block16">“O zaman bu çılgınlar sürüsü arkadaşlarını bulana kadar bekle, sonra arkalarından gizlice yaklaşırsın.”</p>
	<p class="block16">Kulağa zekice geliyor.</p>
	<p class="block16">Yere oturduğumda tabancam bacağıma batıyor. Kurşun geçirmez yeleğim o kadar sert ve katı ki rahat etmem mümkün değil, ama rahat görünmek için elimden geleni yapıyorum. Dışarıda bağıra çağıra koşturan insanları duyuyorum. Amy, köşedeki tenteyi aralayıp dışarı bakıyor.</p>
	<p class="block16">“Demek sen ve arkadaşların, asker değilsiniz,” diyor dışarıyı gözetlerken. “O zaman Genetik Refahtansınız, ha?”</p>
	<p class="block16">“Hayır,” diyorum. “Yani evet, onlar oradan, ama ben şehirden geldim. Yani Chicago’dan.”</p>
	<p class="block15">344-</p>
	<p class="block16">Amy’nin kaşları havaya kalkıyor. “Kahretsin. Deneye son mu verdiler?”</p>
	<p class="block16">“Henüz değil.”</p>
	<p class="block16">“Yazık.”</p>
	<p class="block16">“Neden?” Kaşlarımı merakla çatıyorum. “Yaşadığım yerden bahsediyorsunuz.”</p>
	<p class="block16">“Eh, yaşadığın yer, genetik hasarlı insanların iyileştirilmesi gerektiği inancını pekiştiriyor ki onlar -ve bizler- hasarlı falan değiliz. O yüzden, evet, deneylerin hâlâ sürmesi büyük talihsizlik. Bunu söylediğim için özür dileyecek değilim.”</p>
	<p class="block16">Hiç böyle düşünmemiştim. Benim için Chicago, kaybettiğim insanların yaşadığı yer olarak hâlâ var. Yanılsamalarla dolu da olsa bir zamanlar orada yaşamayı severdim. Ama Chicago’nun varlığının, şehir dışında sadece bir bütün olarak görülmek isteyenler için fazlasıyla zararlı olduğunu fark etmemiştim.</p>
	<p class="block16">“Artık gidebilirsin,” diyor Amy, tentenin köşesini kapatarak. “Muhtemelen buranın kuzey batısındaki buluşma noktalarından birine varmışlardır.”</p>
	<p class="block16">“Tekrar teşekkürler,” diyorum.</p>
	<p class="block16">Teşekkürümü başıyla kabul ettiğinde başımı eğip gecekondudan çıkıyorum. Kontrplaklar ayağımın altında çatırdıyor.</p>
	<p class="block15">Hızlı adımlarla aralıklardan yürürken, insanların kaçışmasına seviniyorum, çünkü yoluma kimse çıkmıyor. Neyin biriktiğini bilmek istemediğim bir birikintinin üzerinden atla yıp bir tür avluya girdiğimde, serseri tipli bir gencin George’a tabancasını doğrulttuğunu görüyorum.</p>
	<p class="block16">Tabancalı gencin etrafında küçük bir kalabalık var. Kendi aralarında George’un taşıdığı araştırma ekipmanlarını paylaşmışlar, ayaklarıyla, taşlarla ve çekiçlerle parçalıyorlar.</p>
	<p class="block16">George’un gözü bana kaydığında hemen parmağımı dudaklarıma götürüp onu uyarıyorum. Kalabalık grubun arkasındayım; tabancalı genç orada olduğumu bilmiyor.</p>
	<p class="block16">“Tabancanı indir,” diyor George.</p>
	<p class="block16">“Olmaz!” diye yanıtlıyor genç. Solgun gözleri George’la arkasındaki gruba gidip geliyor. “Bunu alana kadar bir sürü derde girdim, şimdi sana verecek değilim.”</p>
	<p class="block16">“O zaman... bırak gideyim. Tabanca sende kalabilir.”</p>
	<p class="block16">“Arkadaşlarımızı nereye götürdüğünü söyleyene kadar bırakmam!” diyor genç.</p>
	<p class="block16">“Arkadaşlarına dokunmadık,” diyor George. “Biz asker değiliz. Sadece bilim insanlarıyız.”</p>
	<p class="block16">“Ben de inandım,” diyor genç. “Kurşun geçirmez yelek ne oluyor o zaman? Bu askeri malzeme değilse, ben de Amerika’nın en zengin çocuğuyum. Şimdi ağzındaki baklayı çıkar bakalım!”</p>
	<p class="block16">Gerileyip gecekondulardan birinin arkasına geçiyorum, sonra tabancamın ucunu köşeden çıkarıp “Hey!” diye sesleniyorum.</p>
	<p class="block16">Kalabalık aynı anda bana dönüyor, ama genç hâlâ tabancasını George’a doğrultuyor. Ben de böyle olmasını ummuştum.</p>
	<p class="block16">“Namlumun uçundasınız,” diyorum. “Şimdi uslu uslu gidin.”</p>
	<p class="block16">“Onu vururum!” diyor genç.</p>
	<p class="block16">“Asıl ben seni vururum,” diyorum. “Hükümet için çalışıyoruz, ama asker değiliz. Arkadaşlarının nerede olduğunu bilmiyoruz. Onu bırakırsan, buradan hemen ayrılacağız. Onu öldürürsen, göz açıp kapayana kadar askerlerin gelip hepinizi tutuklayacağından emin olabilirsin. Ve onlar bizim kadar hoşgörülü davranmayacaktır.”</p>
	<p class="block16">O sırada George’un arkasından Amar avluya girince kalabalıktan biri “Çok kalabalıklar!” diye ciyaklıyor. Ardından herkes kaçışıyor. Tabancalı genç de en yakınındaki aralığa dalınca George ve Amar’la yalnız kalıyoruz. Yine de geri gelmeleri ihtimaline karşı tabancamı indirmiyorum.</p>
	<p class="block16">Amar sarıldığında George yumruğuyla onun sırtına vuruyor. Sonra Amar, George’un omzunun üzerinden bana bakıyor. “Hâlâ bu sorunlara genetik hasarlıların neden olduğunu düşünmüyor musun?”</p>
	<p class="block16">Gecekondulardan birinin yanından geçerken kapının hemen iç tarafında yere çömelmiş küçük bir kız görüyorum. Kollarıyla dizlerini sarmış. Kat kat tentelerin arasından beni görünce belli belirsiz sızlanıyor. Bu insanların askerlerden bu kadar korkmaları gerektiğini kimden öğrendiklerini merak ediyorum. Genç bir oğlanın çaresizce silah doğrultmasına neyin neden olduğunu merak ediyorum.</p>
	<p class="block16">“Hayır,” diyorum. “Düşünmüyorum.”</p>
	<p class="block16">Bu konuda suçlayabileceğim başkaları var.</p>
	<p class="block15">Kamyona döndüğümüzde Jack ve Violet, tampon bölgesindekiler tarafından çalınmayan gözlem kamerasını yerleştiriyorlar. Violet’in elindeki ekranda bir sürü rakam var, sırasıyla rakamları okuyor, Jack de kendi ekranına geçiriyor.</p>
	<p class="block16">“Siz neredeydiniz ya?” diyor.</p>
	<p class="block16">“Saldırıya uğradık,” diye yanıtlıyor George. “Artık gitmemiz gerekiyor.”</p>
	<p class="block16">“Neyse ki son koordinatları da girdik,” diyor Violet. “Hadi gidelim.”</p>
	<p class="block16">Tekrar kamyona biniyoruz. Amar arkamızdan kapıları kapattığında tabancamı emniyeti açık bir şekilde yere bırakıyorum, tabancayı elimden bıraktığım için seviniyorum. Bu sabah uyandığımda, birine tabanca doğrultacağım aklımın ucundan geçmemişti. Buradaki zorlu hayat koşullarıyla karşılaşacağımı da bilmiyordum.</p>
	<p class="block16">“Buradan nefret etmenin nedeni, içindeki Fedakâr,” diyor Amar. “Yüzünden okuyabiliyorum.”</p>
	<p class="block16">“Bunun nedeni içimdeki birçok şey,” diye yanıtlıyorum.</p>
	<p class="block15">“Aynısını Dörtte de gördüm. Fedakârlık insanları fena halde ciddi yapıyor. Fedakârlar otomatikman ihtiyacı görebiliyor,” diyor. “Cesurluk topluluğuna geçenlerde bu özellikle belirginleşiyor. Cesur olan Bilgeler, daha acımasız oluyor. Dü- rüştlerse şamatacı, her an kavgaya hazır adrenalin manyaklarına dönüşüyorlar. Oysa Cesur olmayı seçen Fedakârlar... bilemiyorum, sanırım askere dönüşüyorlar. Devrimci askerlere. Kendine güvenebilseydi Dört de bir devrimci olabilirdi,” diye ekliyor. “Kendisinden bu kadar şüphe etmese, bence müthiş bir lider olurdu. Hep böyle düşünmüşümdür.”</p>
	<p class="block16">“Sanırım haklısın,” diyorum. “Binlerinin peşine takıldığında başı sürekli derde giriyor. Nita’yla olduğu gibi. Ya da Evelyn.”</p>
	<p class="block16">Peki ya sen, diye soruyorum kendime. Sen de onu peşine takmak istemedin mi?</p>
	<p class="block16">Hayır, istemedim, diye karşı çıkıyorum, ama buna inandığımdan emin değilim.</p>
	<p class="block16">Amar başını sallıyor.</p>
	<p class="block16">Tampon bölgesinde gördüklerim, birer hıçkırık gibi içimde birikiyor. Gecekondulardan birinde çömelmiş küçük kızın annem olduğunu, sırf korunabilmek için her tür silaha sarıldığını, kışları ısınmak için dumana boğulduğunu hayal ediyorum. Kurtarıldıktan sonra neden yerleşkeden gitmeye bu kadar can attığını bilemiyorum. Yerleşke onu bağrına bastıktan sonra, hayatının geri kalanında yerleşkeye karşı çalışmıştı. Nereden geldiğini unutmuş muydu yoksa?</p>
	<p class="block15">Olamaz. Bütün hayatını Topluluksuzlar’a yardım etmeye çalışarak geçirmişti. Belki bunun tek nedeni Fedakârlık görevini tam olarak yerine getirme isteği değildi. Belki geride bıraktığı insanları düşünerek diğerlerine yardım etmek istiyordu.</p>
	<p class="block16">Birden onu, tampon bölgeyi, hatta annemin burada görmüş olabileceği şeyleri düşünmekten yoruluyorum. Kafamı dağıtmak için aklıma gelen ilk düşünceye sarılıyorum. “Demek Tobias’la iyi arkadaştınız?”</p>
	<p class="block16">“Onunla iyi arkadaş olan var mı?” diye başını iki yana sallıyor Amar. “Evet, ona Dört adını ben verdim. Onun korkularıyla yüzleşmesini izledim, onun aslında ne kadar sorunlu olduğunu gördüm ve yeni bir hayata başlamasının işine yarayacağını düşünerek ona Dört diye seslenmeye başladım. Ama hayır, iyi arkadaş olduğumuzu söyleyemem. En azından benim istediğim kadar iyi arkadaş değildik.”</p>
	<p class="block16">Amar arkasına yaslanıp gözlerini yumduğunda dudaklarında küçük bir gülümseme beliriyor.</p>
	<p class="block16">“Ya,” diyorum. “Ondan... hoşlanıyor muydun?”</p>
	<p class="block16">“Bunu da nereden çıkardın şimdi?”</p>
	<p class="block16">Omuz silkiyorum. “Ondan bahsediş şeklinden.”</p>
	<p class="block16">“Derdin buysa, ondan artık hoşlanmıyorum. Ama evet, bir zamanlar hoşlanıyordum ve onun aynı şekilde hissetmediği belli olunca kendimi geri çektim,” diyor Amar. “Aramızda kalmasını tercih ederim.”</p>
	<p class="block16">“Tobias açısından mı? Yok, ona söylemem.”</p>
	<p class="block16">“Hayır, yani kimseye anlatma. Ve sadece Tobias’la aramızda geçenlerden bahsetmiyorum.”</p>
	<p class="block16">George’un eksilen ekipman yığınının üzerinde artık görülebilen kafasına bakıyor.</p>
	<p class="block16">Bir kaşımı kaldırarak ona bakıyorum. George’la aralarında bir çekim olmasına şaşırmıyorum. İkisi de Uyumsuz, ikisi de kendi sahte ölümlerini düzenlemek zorunda kaldılar. İkisi de tanımadıkları bir dünyada birer yabancı.</p>
	<p class="block16">“Anlaman lazım,” diyor Amar. “Büro, yeniden yaratım işine -şu genleri aktarma meselesine- kafayı takmış durumda. George’la ben, ikimiz de SG’yiz, o yüzden daha güçlü bir genetik yapı üretemeyecek her tür karmaşık ilişki... teşvik edilmiyor, diyelim.”</p>
	<p class="block16">“Hımmm.” Başımı sallıyorum. “Beni dert etme. Güçlü genler üretmeye kafayı takmış değilim.” Çarpık çarpık sırıtıyorum.</p>
	<p class="block16">“Teşekkürler,” diyor.</p>
	<p class="block16">Birkaç saniye sessizce oturup, kamyon hızlanırken bulanıklaşan harap binaları izliyoruz.</p>
	<p class="block16">“Dört’e iyi geldiğini düşünüyorum,” diyor.</p>
	<p class="block16">Kucağımdaki ellerime bakıyorum. Ayrılmanın eşiğinde olduğumuzu ona açıklama havamda değilim. Amar’ı tanımıyorum, hem tamsam bile bu konuda konuşmak istemezdim. Tek söyleyebildiğim “Ya?” diye sormak oluyor.</p>
	<p class="block16">“Öyle. Ondaki gerçek Tobias’ı ortaya çıkardığını görebiliyorum. Hiç yaşamadığın için bilemezsin, ama sen yanında değilken o çok farklı biri. Fazlasıyla... takıntılı, her an patlamaya hazır, kendine güvensiz...”</p>
	<p class="block16">“Takıntılı mı?”</p>
	<p class="block16">“Defalarca kendi korku senaryosuna giren biri için başka ne denir?”</p>
	<p class="block16">“Bilemiyorum... azimli?” Biraz susuyorum. “Cesur?”</p>
	<p class="block16">“Evet, tabii. Ama aynı zamanda biraz delice değil mi? Yani çoğu Cesur, kendi korku senaryosuna girmektense uçurumdan atlamayı tercih eder. Cesaret ve belki maçoluk bir yere kadar, Tobıas’ın bu konulardaki çizgisi bir parça bulanık.”</p>
	<p class="block16">“O çizgi bana hiç yabancı değil,” diyorum.</p>
	<p class="block16">“Biliyorum,” diye sırıtıyor Amar. “Her neyse, söylemek istediğim, iki farklı kişiyi ne zaman çarpıştırsan sorun çıkar, ama siz ikinizin aranızdaki ilişkinin çok değerli olduğunu görebiliyorum, hepsi bu.”</p>
	<p class="block16">Burnumu kırıştırıyorum. “İnsanları çarpıştırmak mı? Gerçekten mi?”</p>
	<p class="block16">Amar avuçlarını birleştirip iki yana eğiyor. Gülmeden edemiyorum, ama göğsüme saplanan sancıya da aldırmadan edemiyorum.</p>
	<h1 class="block14" id="toc_id_32">OTUZ BEŞİNCİ BÖLÜM TOBIAS</h1>
	<p class="block15"><span class="text6">Kontrol odasinda pencerelere yakin siralanmiş </span>sandalyelere doğru yürüyorum ve şehirdeki farklı kameraları teker teker tarıyor, annemle babamı arıyorum. Önce Evelyn’i buluyorum. Bilgelik Merkezi’nin lobisinde, ben ayrıldıktan sonra ikinci ve üçüncü sağ kolu olan Therese ve topluluksuz adamla baş başa vermiş bir şeyler konuşuyor. Mikrofonun sesini açsam da mırıltılardan fazlasını duyamıyorum.</p>
	<p class="block16">Kontrol odasının arkasındaki pencerelerden şehrin üzerindekinin aynısı boş gece göğünü görebiliyorum, sadece yerdeki küçük mavi ve kırmızı ışıklar uçaklara rehberlik ediyor. Burada her şey bu kadar farklıyken, aynı göğün altında olduğumuzu düşünmek son derece tuhaf.</p>
	<p class="block15">Artık saldırıdan önceki akşam güvenlik sistemini devre dışı bırakanın ben olduğum kontrol odasındaki herkes tarafından biliniyor, ama bunu yapabilmek için gece nöbetçilerinden birine huzur serumu veren ben değildim, Nita’ydı. Yine de ma salarından uzak durduğum sürece çoğunlukla beni görmezden geliyorlar.</p>
	<p class="block16">Başka bir ekrandaki kayıdarı tarayarak, Marcus ve Johanna yı arıyorum. Yandaşlarla ilgili bir gelişme olup olmadığını görmek istiyorum.</p>
	<p class="block16">Şehrin her yerindeki kameralar çalışıyor; Acımasız Merkezi’nin yakınındaki köprü, Pire, Fedakârlık bölgesinin ana girişi, dönme dolap, Dostluk tarlaları... Ama bir şey göremiyorum.</p>
	<p class="block16">“Buraya sık sık gelmeye başladın,” diyor Cara yaklaşırken. “Yerleşkenin geri kalanında dolaşmaktan korkuyor musun? Yoksa başka bir şey mi var?”</p>
	<p class="block16">Haklı, kontrol odasına sık sık gelmeye başladım. Tris’in kararını beklerken, tekrar birleşmek için Büro’ya karşı planımızı beklerken, bir şey, herhangi bir şey olmasını beklerken zamanımı burada geçiriyorum.</p>
	<p class="block16">“Hayır,” diyorum. “Sadece annemle babamı gözümden ayırmamaya çalışıyorum.”</p>
	<p class="block16">“Nefret ettiğin annenle babanı mı?” Yanımda durup kollarını göğsünde kavuşturuyor. “Evet, hiçbir işinin olmamasını istediğin insanları uyanık olduğun her saat izlemek istemeni anlıyorum. Çok mantıklı.”</p>
	<p class="block16">“Onların ikisi de çok tehlikeli insanlar,” diyorum. “Ne kadar tehlikeli olduklarını benden iyi bilen olmadığı için daha da tehlikeliler.”</p>
	<p class="block16">“İyi de korkunç bir şey yaparlarsa, buradan ne yapabilirsin ki? Dumanla işaret mi göndereceksin?”</p>
	<p class="block16">Ateş saçan gözlerimi ona dikiyorum.</p>
	<p class="block16">“İyi, aman, tamam.” Pes edercesine ellerini iki yanında kaldırıyor. “Ben sadece artık onların dünyasında olmadığını hatırlatmaya çalışıyorum. Hepsi bu.”</p>
	<p class="block16">“Mesaj alınmıştır.”</p>
	<p class="block16">Bilgelikten birinin ilişkiler ve duygular hakkında bir görüş sahibi olabileceği hiç aklıma gelmezdi, ama Cara’nın zeki gözleri her şeyi görebiliyor. Korkularımı. Geçmişimdeki bir sapma arayışımı. Telaşlanmamak elde değil.</p>
	<p class="block16">Kameralardan birinin farklı açılarını tararken durup geri sarıyorum. Sahne karanlık, çünkü mesai saati değil, ama bir binanın etrafından senkronize hareketlerle bir kuş sürüsü gibi koşan bir grup insan görüyorum.</p>
	<p class="block16">“Harekete geçmişler,” diyor Cara heyecanla. “Yandaşlar gerçekten saldırıya geçiyor.”</p>
	<p class="block16">“Hey!” diye sesleniyorum, kontrol odasındaki kadınlardan birine. Beni her gördüğünde iğrenircesine bakan orta yaşlı kadın başını kaldırıyor. “Kamera yirmi dört!” diyorum. “Çabuk!”</p>
	<p class="block16">Kadın ekranına dokunurken diğerleri onun etrafına doluşuyor. Hatta o sırada koridordan geçenler bile neler olup bittiğini anlamak için durduğunda Cara’ya dönüyorum.</p>
	<p class="block16">“Diğerlerini çağırabilir misin?” diye soruyorum. “Bence bunu görmeliler.”</p>
	<p class="block16">Başıyla onaylarken gözlerinde kıvılcımlar çakıyor, sonra hızla kontrol odasından çıkıyor.</p>
	<p class="block16">Karanlık binanın etrafındaki insanlar, birbirlerinden ayrıştıracak üniformalar giymemişler, ama kollarında topluluksuz bandı da görünmüyor ve hepsi silahlı. Yüzleri inceliyorum, tanıdık bir şey arıyorum, ama kayıt fazlasıyla bulanık. Başlarım oynatarak sessizce işaretleşmelerini, karanlıkta koyu gölgelerden ibaret kollarını salladıklarını görüyorum.</p>
	<p class="block16">Bir şeylerin olmasını beklerken sabırsızlıkla başparmağımı ısırıyorum. Birkaç dakika sonra Cara, diğerleriyle birlikte geri dönüyor. Büyük ekranların başına toplanan kalabalığa eklendiklerinde Peter, insanların dönüp bakmasını sağlayacak kadar yüksek sesle “Pardon!” diyor.</p>
	<p class="block16">“Ne var?” diye soruyor yanıma geldiğinde. “Neler oluyor?”</p>
	<p class="block16">“Yandaşlar ordu kurmuş,” diyorum soldaki ekranı işaret ederken. “Dostluk ve Bilgelik dâhil, her topluluktan insan var. Son zamanlarda sürekli onları izliyorum.”</p>
	<p class="block16">“Bilgelik mi?” diye soruyor Caleb.</p>
	<p class="block16">“Yandaşlar yeni düşman topluluksuzların düşmanı,” diye yamdıyor Cara. “Bu da Bilgeler’e ve Yandaşlar’a ortak bir payda sağlıyor: Evelyn’i bastırmak.”</p>
	<p class="block16">“Orduda Dostluk’tan insanların da mı olduğunu söyledin sen?” diye soruyor Christina.</p>
	<p class="block16">“Şiddetin bir parçası olmuyorlar,” diyorum. “Ama amaca hizmet veriyorlar.”</p>
	<p class="block16">“Yandaşlar, ilk silah deposunu birkaç gün önce bastı,” diyor omzunun üzerinden, yakınımızdaki bir masada oturan görevli genç kadın. “Bu İkincisi. Silahları ilk baskında ele geçirdiler. İlk baskından sonra Evelyn çoğu silahı başka yere taşıttı, ama bu depoyu henüz taşıyamadılar.”</p>
	<p class="block16">Evelyn ne biliyorsa, babam da biliyor: İnsanların ödünü koparmanı sağlayacak güç, sahip olman gereken tek güç. Ve silahlar, ona bu gücü veriyor.</p>
	<p class="block16">“Amaçlan ne?” diye soruyor Caleb.</p>
	<p class="block16">“Yandaşlar, şehri eski haline döndürmek istiyorlar,” diyor Cara. “Edith Prior’ın belirttiği üzere bir grup insanı şehrin dışına göndermek ya da toplulukları zorla yeniden oluşturmak pahasına hem de. Başta Edith Prior’ın söylediklerinin önemli olduğunu düşünmüştüm, ama artık aslında bir anlamı olmadığını öğrenmiş bulunmaktayım. Yandaşlar, Topluluksuzlar’ın elde ettiği güce saldırmaya hazırlanıyor. Ayrılmadan önce Johannayla böyle konuşmuştuk. Babanla ittifak kurma meselesi gündeme gelmemişti, Tobias, ama sanırım Johanna kendi kararlarını verebilir.”</p>
	<p class="block16">Şehirden çıkmadan önce Yandaşların liderinin Cara olduğu aklımdan çıkıp gitmiş.</p>
	<p class="block16">Şimdi toplulukların ayakta kalmasını önemsediğinden pek emin değilim, ama insanların hayatını umursadığını biliyorum. Ekranlara bakarken gözlerindeki heyecana eşlik eden korkudan bunu anlayabiliyorum.</p>
	<p class="block16">Etrafımızdakilerin heyecanlı tartışmalarına rağmen, mikrofonların patlamasına neden olan silah seslerini duyabiliyoruz. Önümdeki ekrana birkaç kez dokunduğumda, istilacıların girmeyi başardığı binanın içini görüyoruz. İçerideki masanın üzerinde küçük kutular -mermiler- ve birkaç tabanca var. Buradaki insanların sahip oldukları silahlar düşünülünce, masadakiler devede kulak kalır, ama şehirdeki bütün mahrumiyet göz önüne alınırsa büyük değer taşıdıklarını biliyorum.</p>
	<p class="block16">Kolunda topluluksuz bandı taşıyan birçok adam ve kadın masayı korumaya alıyor, ama Yandaşlar teker teker hepsini hızla etkisiz hale getiriyor. Aralarından birini tanıyorum. Zeke, Topluluksuz adamlardan birinin çenesine tabancasının kabzasını indiriyor. Topluluksuzlar iki dakika içinde hallediliyor, kurşunlar etlerine saplanır saplanmaz hepsi yere yığılıyor. Yandaşlar depoya dağılırken birer moloz yığınıymış gibi yerdeki cesetlerin üzerine basıyor, toplayabildikleri her malzemeyi topluyorlar. Zeke, yüzünde sadece birkaç kez tanık olduğum sert bir ifadeyle bulduğu tabancaları masanın üzerine yığıyor.</p>
	<p class="block16">Uriah’ın başına gelenlerden haberi bile yok.</p>
	<p class="block16">Masadaki kadın, ekranın birkaç noktasına dokunuyor. Üzerindeki küçük ekranlardan birinde bir görüntü var. Az önce seyrettiğimiz kaydın dondurulmuş bir anı. Kadın tekrar dokununca görüntü hedefe iyice odaklanıyor. Kısacık kesilmiş saçları olan bir adam ve uzun siyah saçıyla yüzünün bir tarafını kapatan kadını görüyoruz.</p>
	<p class="block16">Marcus. Ve Johanna. İkisi de silahlı.</p>
	<p class="block16">“İkisi birlikte, Yandaş topluluk üyelerinin çoğunu amaçları doğrultusunda ayaklanmasını sağladı. Yine de Yandaşların, Topluluksuzlar’dan sayıca az olması şaşırtıcı.” Kadın sandalyesinde arkasına yaslanarak başını iki yana sallıyor. “Topluluksuzlar’ın sayısı, sandığımızdan fazlaydı. Her şey bir yana, dağınık bir nüfusun doğru bir şekilde sayılması zaten çok zordur.”</p>
	<p class="block16">“Johanna mı? İsyana liderlik mi ediyor? Hem de silahla? Bu çok saçma,” diyor Caleb.</p>
	<p class="block16">Bir keresinde Johanna bana karar vermek zorunda kalsa, topluluğunun savunduğu üzere pasif kalmak yerine, Bilgelik Merkezi’ne karşı hareketi destekleyebileceğini söylemişti. Ama topluluğuna ve onların korkularına teslim olmuştu. Şimdi topluluklar dağıldığı için, ateşli Dostluk savunuculuğundan başka bir şeye dönüştüğü anlaşılıyor. Hatta Yandaşların lideri olarak bir asker olmuş.</p>
	<p class="block16">“Sandığın kadar saçma değil,” dediğimde, Cara her kelimeme başını sallayarak onay veriyor.</p>
	<p class="block16">Ekrandakilerin, rüzgârda uçuşan yapraklar gibi hızla silahları ve mermileri odadan dışarı taşımalarını izliyorum. Omuzlarıma yeni bir yük binmiş gibi ağırlaştığımı hissediyorum. Yanlındakilerin -Cara, Christina, Peter, hatta Caleb’ın- aynı şeyi hissedip hissetmediğini merak ediyorum. Şehir, bizim şehrimiz, öncekinden çok daha büyük bir yıkımla karşı karşıya.</p>
	<p class="block15">Büro verleşkesinin güvenliğinde, artık oraya ait değilmişiz gibi yapmamız mümkün, ama biz o şehre aitiz. Hep ait olacağız.</p>
	<h1 class="block14" id="toc_id_33">OTUZ ALTINCI BÖLÜM TRIS</h1>
	<p class="block15"><span class="text6">Hava karanlik. Yerleşkeye gİrdîğîmİz sirada kar yağiyor. </span>Tipi, pudra şeker gibi yola savruluyor. Sonbaharın erken kar yağışı bu; sabaha kadar erimiş olacak. Kamyondan iner inmez, kurşun geçirmez yeleğimi hemen çıkarıyorum ve tabancamla birlikte Amar’a geri veriyorum. Tabancayı elimde tutmak hâlâ beni rahatsız ediyor. Rahatsızlığımın zamanla geçeceğini sanıyordum, ama artık o kadar emin değilim. Belki tabanca tutmayı hiç sevmeyeceğim ve belki bu en doğrusudur.</p>
	<p class="block16">Kapılardan girer girmez, sıcak hava her yerimi sarıyor. Tampon bölgesini gördükten sonra, yerleşke eskisinden daha temiz geliyor gözüme. Yaptığım karşılaştırma can sıkıcı. Dışarıda bir yerlerde soğuktan korunabilmek için derme çatma gecekondularını tentelere saran insanlar varken, nasıl bu gıcır gıcır döşemelerde yürüyüp kalın giysiler giyebilirim?</p>
	<p class="block16">Fakat otel yatakhanesine varana kadar canımın sıkıntısı geçiyor.</p>
	<p class="block16">Gözlerim Christina ya da Tobias’ı arıyor, ama ikisi de burada değil. Sadece Peter ve Caleb var. Peter, kucağındaki kocaman kitaptan not defterine notlar alıyor. Caleb ise cam gibi gözlerle tabletten annemin günlüğünü okuyor. Onu görmezden gelmeye çalışıyorum.</p>
	<p class="block16">“Şeyi gördünüz mü...” İyi de kimi arıyorum ben? Christina mı, Tobias mı?</p>
	<p class="block16">“Dört’ü mü?” diye soruyor Caleb, benim yerime karar vererek. “Onu soyağacı odasında görmüştüm.”</p>
	<p class="block16">“Ne... odası?”</p>
	<p class="block16">“Odalardan birinde atalarımızın isimleri sergileniyor. Bir parça kâğıt alabilir miyim?” diye soruyor Peter’a.</p>
	<p class="block16">Peter, defterinden bir sayfa koparıp Caleb’a uzattığında, ağabeyim üzerine bir şeyler karalıyor. Odaya nasıl gideceğimi yazıyor. “Daha önce gittiğimde orada bizimkilerin de isimlerini buldum. Odanın sağ tarafında, kapıdan sonraki ikinci plaka.”</p>
	<p class="block16">Kâğıdı, bana bakmadan veriyor. Düzgün el yazısına bakıyorum. Onu yumruklamamdan önce Caleb birlikte yürümek için ısrar ediyordu. Kendini savunmak ya da en azından bir açıklama yapmak için çabalıyordu. Ama yumruktan sonra mesafesini koruyor. Ya benden korkuyor ya da sonunda pes etti.</p>
	<p class="block16">İki seçenek de kendimi iyi hissetmemi sağlamıyor.</p>
	<p class="block16">“Teşekkürler,” diyorum. “Şey... burnun nasıl?”</p>
	<p class="block16">“İyi,” diyor. “Bence çürük rengi gözlerimin rengini daha çok ortaya çıkarıyor, ne dersin?”</p>
	<p class="block16">Belli belirsiz gülümseyince ben de gülümsüyorum. Ama bu aşamadan sonra nasıl davranacağımızı ikimizin de bilmediği açık bir şekilde görülebiliyor, çünkü ikimiz de söyleyecek söz bulamıyoruz.</p>
	<p class="block16">“Bir saniye, bugün bir yere gittin, değil mi?” diyor birkaç saniye sonra. “Şehirde bir şeyler oluyor. Yandaşlar, Evelyn’e karşı ayaklandı; silah depolarından birine saldırdılar.”</p>
	<p class="block16">Ona bakakalıyorum. Birkaç gündür şehirde neler olup bittiğini merak etmeyi bırakmıştım; burada olup bitenler başımı yeterince ağrıtıyor zaten.</p>
	<p class="block16">“Yandaşlar mı?” diye soruyorum. “Johanna Rey es m liderlik ettiği insanlar... bir depoya mı saldırdı?”</p>
	<p class="block16">Sınırı geçmeden önce şehirde yeni çatışmalar patlayacağından emindim. Sanırım tahminim gerçek olmuş bile. Ama bir şey hissetmiyorum, çünkü sevdiğim herkes burada sayılır.</p>
	<p class="block16">“Johanna Reyes ve Marcus Eaton,” diyor Caleb. “Ama Johanna oradaydı ve elinde tabanca vardı. Gerçekten komikti. Büro’dakiler bu durumdan çok rahatsız oldu.”</p>
	<p class="block16">“Vay canına,” derken başımı iki yana sallıyorum. “Sanırım vakti gelmişti.”</p>
	<p class="block16">Yine sessizlik sarmalına yakalanıyoruz, sonra aynı anda ikimiz de uzaklaşıyoruz. Caleb karyolasına dönerken ben onun yazdığı yol tarifini izleyerek koridorda yürüyorum.</p>
	<p class="block16">İleride soyağacı odasını görüyorum. Bronz duvarlar, sarı ışıkta parlıyor. Kapıda dururken bir günbatımının karşısındaymışım gibi hissediyorum, parlaklık her yanımı sarıyor. Tobias’ın parmağı -sanırım- kendi ailesinin soyağacı üzerinde kayıyor, ama başka bir şey düşünüyormuş gibi görünüyor.</p>
	<p class="block16">Amar’ın bahsettiği o takıntılı hali görüyormuş gibi hissediyorum. Tobias’ın ekranlarda annesiyle babasını takip ettiğini biliyorum, şimdiyse bu odada bilmediği hiçbir şey olmamasına rağmen isim plakalarına bakıyor. Onun Evelyn’le bağ kurma ve hasarlı olmadığını kanıtlama gibi konularda çaresizce çırpındığını düşünürken haklıydım, ama bu ikisinin birbiriyle bağlantılı olduğu aklıma hiç gelmemişti. Kendi geçmişinden nefret ederken aynı zamanda sana o geçmişi yaşatan insanları sevmek için önüne geçilmez bir istek duymanın nasıl bir his olduğunu bilemiyorum. Tobias’ın gönlündeki bu ikilemi nasıl göremedim? Güçlü ve nazik yanlarının yanı sıra aynı zamanda can acıtan ve kırılgan yanları olabileceğini daha önce nasıl fark edemedim?</p>
	<p class="block16">Caleb, annemin bir keresinde ona herkesin içinde kötülük olabileceğini ve birini sevebilmek için kendi içimizdeki kötülüğü tanımamız gerektiğini söylediğini anlatmıştı. Böylece herkesi affedebilirmişiz. Ondan daha iyi biri değilken, geçmişte kırılganlığımın beni kör etmesine izin vermişken, çaresizliğini Tobias’a karşı kullanmam doğru olur mu?</p>
	<p class="block16">“Selam,” diyorum, Caleb’ın verdiği kâğıdı kırıştırıp cebime tıkarken.</p>
	<p class="block16">Döndüğünde o bildik sert ifadesiyle bana bakıyor. Onu tanıdığım ilk birkaç haftada olduğu gibi, en derin düşüncelerini korurcasına temkinli bir hali var.</p>
	<p class="block16">“Dinle,” diyorum. “Aslında seni affedip affedemeyeceğimi düşünüp karar vermeye çalışıyordum, ama şimdi biliyorum ki Nita’yı kıskanmakla suçlaman dışında seni affetmemi gerektirecek bir şey yapmadın... ”</p>
	<p class="block16">Araya girmek için ağzını açıyor, ama onu susturmak için elimi kaldırıyorum.</p>
	<p class="block16">“Birlikte olacaksak seni tekrar tekrar affetmem gerekecek ve sen de benimle birlikte olmak istiyorsan aynı şekilde beni tekrar tekrar affetmen gerekiyor,” diyorum. “Yani mesele affetmek falan değil. Asıl anlamaya çalışmam gereken şey, birbirimize hâlâ iyi gelip gelmediğimiz.”</p>
	<p class="block16">Yerleşkeye dönerken Amar’ın her ilişkide sorunlar olabileceğine dair söylediklerini düşünmüştüm. Tanıdığım birçok Fedakâr anne babadan daha fazla tartışan kendi annemle babam gelmişti aklıma. Oysa ölene kadar ikisi de birbirinin yanında olmuştu.</p>
	<p class="block16">Sonra ne kadar güçlendiğimi, birlikte olduğum insanla kendimi nasıl güvende hissettiğimi düşündüm. Beraber olduğumuz sürece Tobias’ın sürekli ne kadar cesur olduğumu söylediğini, saygı gördüğümü, sevildiğimi, sevilmeye değer görüldüğümü hatırladım.</p>
	<p class="block16">“Eee?” diyor. Sesi kadar gözleri ve elleri de bir parça huzursuz.</p>
	<p class="block16">“Eeesi,” diyorum. “Beni törpüleyebilecek kadar keskin tek kişinin sen olduğunu düşünüyorum hâlâ.”</p>
	<p class="block16">“Öyleyim,” diyor sertçe.</p>
	<p class="block16">Ve onu öpüyorum.</p>
	<p class="block16">Kollarını belime dolayıp sıkıca sarılıyor, ayaklarımı yerden kesiyor. Yüzümü omzuna gömüp gözlerimi yumuyorum, rüzgâr gibi temiz kokusunu içime çekiyorum.</p>
	<p class="block16">Aşık olanların hiçbir yere kaçamadıklarını, ne olursa olsun başka seçenekleri kalmadığını düşünürdüm. Belki ilişkilerin başında bu doğrudur, ama şu anda doğru gelmiyor.</p>
	<p class="block16">Ben Tobias’a âşık oldum. Yine de hâlâ onunla birlikte olmamın sebebi, başka seçeneğimin olmaması değil. Onunla olmayı seçtiğim için buradayım, her sabah uyandığımda, kavga ettiğimiz, birbirimize yalan söylediğimiz ya da birbirimizi hayal kırıklığına uğrattığımız her günün akşamında onunla olmayı seçiyorum. Her seferinde tekrar tekrar onu seçiyorum ve o da beni seçiyor.</p>
	</body></html>
