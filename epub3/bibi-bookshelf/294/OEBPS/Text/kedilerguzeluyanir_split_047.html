<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kedilerguzeluyanir</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik" id="calibre_toc_38">"Our Bazaar!"</h1>

  <p class="normal">Kadının dükkâna girmesiyle Ahmet'in bildiği dünya değişti.</p>

  <p class="normal">Tam da öğlen ezanı okunuyordu. Birden caminin hoparlörü bozuldu, tiz bir çığlık kapladı çarşıyı, sonra da kesiliverdi müezzinin sesi.&nbsp;Nazarlığı tutan&nbsp;çivi gevşedi, takvim yere düştü. Enikliğinden beri girişteki paspasın üstünde uyuyan sokak köpeği, havlayarak hırlayarak, belirsiz bir düşmanı kovalamaya başladı.</p>

  <p class="normal">Kadın içeri girdi, dünya değişti. Bir daha da asla aynı dünya olmadı.</p>

  <p class="normal">Teni öylesine beyaz, saçının kızılı o kadar ışıltılıydı ki, Ahmet'in aklına çocukluğundan kalma bir görüntü düşüverdi: Niğde'de, renklerin birbirine karıştığı bir macuncu tepsisinin önünde içi bulanmıştı, beyaz macuna bulaşan renklerin damar damar yayılmasına sinirlenmişti.</p>

  <p class="normal">Şöyle bir baktı halılara kadın. Önce ne yapacağını bilemedi Ahmet. Neden sonra yerinden kalkıp yıllar önce ezberlediği oyununu oynamaya karar verdi. Kırık dökük İngilizcesiyle oynadığı oyun; "<span class="ideitalik">Hello! Can I help you? Good carpets, good and old! Good price, very cheap!</span>" Karşı taraf sohbete hevesli olursa biraz daha uzatırdı: <span class="ideitalik">"Is this your first time in Turkey? Do you like Kapadokya? Do you want to drink tea, apple tea or water? Turkish coffee?"</span></p>

  <p class="normal">Bunların hiçbiri olmadı. Önce kekeledi, sonra donup kaldı. Konuşamadı Ahmet. Kadın birkaç halının önünde daha uzun durdu, okşadı, düğümlerine baktı, arkalarını çevirdi. Normalde bu kadarcık ilgiye bülbül kesilen Ahmet, suspus kadını izledi. Ellerini, saçlarını... Ama o kadarla kalmadı. Sandaletli ayaklarına, askılı bluzun izi çıkmış yanık omuzlarına, sutyensiz göğüslerine, koltuk altlarına baktı. En çok da dudaklarına baktı. Öpüşmeyi çok severdi Ahmet. Isırarak emerek öpmek isterdi kadınları.</p>

  <p class="normal">Koklayacak kadar yakınlaştığı bir anda, iki kadınla bir adam girdi dükkâna. Konuşmalarından Fransız olduklarını anladı Ahmet. Keşke Fransızca bilseydi. Kadın hiçbir şey demeden çıkarken... Bir anda durdu kapıda ve Ahmet'e döndü. Döndü, baktı. Köpek hâlâ havlıyordu ve kadın, "<span class="ideitalik">Thank you!</span>" dedi. Dili dudaklarından dışarı çıktı bir anlığına. Ahmet terledi.</p>

  <p class="normal">Unutmuştu. Heyecandan dükkânın kartını vermeyi unutmuştu Ahmet. Hızla koştu kadının arkasından, "Miss! Miss!" diye seslendi. Kadın şaşkın dönüp baktı, dükkânlarının önüne tabure atmış oturan esnaf baktı, belirsiz düşmanı kovalamış, paspasına dönen köpek baktı ve Ahmet'in eli kadının eline değdi kartı verirken: <span class="ideitalik">"If you want to buy a carpet? You will come our bazaar!"</span></p>

  <p class="normal">O gün dükkânı her zamankinden daha erken kaparken neden "<span class="ideitalik">our bazaar</span>," dedim, diye düşünüyordu Ahmet; neden "<span class="ideitalik">my bazaar</span>," demedim. Neden bir anlığına unutamadım babamın varlığını?</p>
</body>
</html>
