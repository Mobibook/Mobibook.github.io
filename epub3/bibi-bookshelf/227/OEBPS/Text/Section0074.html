<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block5"><span class="text1">Sonraki günlerde, bir yandan</span> <span class="text2">Yüksek Konsey'in çağrısını beklerken, bir yandan da eski alışkanlıklarına döndüler. Taita ve Fenn sabahın erken saatlerinden öğle yemeğine kadar çalışıyorlardı. Öğleden sonra ya okçuluk çalışıyor ya da Meren ve diğerleriyle birlikte, civarlardaki ormanlarda domuz avına çıkıyorlardı. Nakonto ve İmbali av tazıları gibi çıplak ayakla koşturuyor, hayvanların hakkından gelmek için sadece mızrakla balta kullanıyorlardı. Hilto da kargısıyla onlara katılıyor, Meren ise yeni gözünü keskinleştirmek için yayını kullanıp, yaralı hayvanın işini kılıcıyla bitiriyordu. Yırtıcı, gözü pek, dişleriyle insanı paramparça edebilecek iri, yaşlı erkek domuzların peşine düşüyorlardı. Aslında daha küçük olsalar da dişilerin dişleri daha keskindi ve erkekler kadar saldırgan oluyorlardı; etleri de daha lezizdi. Fenn de Kasırga'nın üstünde büyük erkek domuzlardan birinin avına katılıp, küçük yeni yayını denemek istediğinde, Taita, ona izin vermedi. Bunlar kısa boyunlu ve çok kalın derili hayvanlardı, ancak en ağır oklarla vurulabilirlerdi. Hörgüçlü sırtları, kabarık siyah kıllarıyla Kasırga'nın üzengisiyle aynı hizaya geliyorlardı. Bir kafa darbesiyle insanın bacağını kemiğine kadar parçalayabilirlerdi.</span></p>

  <p class="block5">Yine de, çalıların arasından homurdanarak yağlı bir dişi çıkınca, Hilto ve Meren geri çekilip, "Bu sana göre Fenn!" diye haykırdılar.</p>

  <p class="block5">Avı şöyle bir tartan Taita, Fenn'i bırakmaya karar verdi. Kıza hayvanın arkasından hangi açıyla yanaşacağını, eyerden sarkıp, kısa, iki ucu kıvrık süvari yayını nasıl ipi dudaklarına değene dek gereceğini göstermişti. "İlk ok işi bitirmeli," demişti. "İyice yaklaş ve oku kalbine gönder."</p>

  <p class="block5">Dişi domuz bir tehlikeye maruz kalacağını hissedince hemen döndü ve başını öne eğip saldırıya hazırlandı, keskin beyaz dişleri ağzının iki yanından dışarı çıkıyordu. Fenn, Kasırga'yı iyice yaklaştırıp domuzun geri çekilmesini sağladı ve o arada okunu göğsüne fırlattı. Okun sivri kenarları damarları, akciğerleri ve yüreği parçaladı. Taita ile ötekiler Fenn'e tezahürat yaptılar.</p>

  <p class="block5">Taita, "Şimdi de Pers atışı!" diye haykırdı. Bunu büyük Ecbatana ovalarındaki atlılardan öğrenmiş ve kıza da öğretmişti. Kız elindeki yayı bırakmadan ustaca çevirdi ve öbür eline geçirdi. Sonra dizleriyle Kasırga'yı yavaşlattı ve domuzun belli bir mesafeye kadar yaklaşmasına izin verdi. Eyerde hiç dönmeden, arka arkaya hayvanın göğsüne ve boynuna oklarını fırlattı. Domuz da asla vazgeçmemiş ve yere yığılıp ölene kadar mücadeleyi sürdürmüştü. O yere yığılınca, Fenn heyecandan kızarmış bir halde güldü ve ödül olarak hayvanın kuyruğunu, kulaklarını almak üzere atını sürdü.</p>

  <p class="block5">Taita, "Bugünlük bu kadar yeter!" diye seslendiğinde güneş ufka yaklaşmıştı. "Atlar yorulduğuna göre sizler de yorulmuş olmalısınız. Mutangi'ye dönüyoruz." Köyden iki fersah uzaktaydılar ve yollan sık ormanın içinden geçiyordu. Ağaçların gölgesi yola vurmuştu ve hava karanlıktı. Tek sıra halinde ilerliyorlardı, Taita ve Fenn önden gidiyor, Nakonto ile İmbali de avlan yükledikleri atları yedeğe almış olarak en arkadan geliyordu.</p>

  <p class="block5">Aniden yolun sağ tarafından gelen dehşet çığlıklarıyla hepsi irkildi. Atlarını dizginlediler ve silahlarına davrandılar. Ormandan koşarak bir kız fırladı. Tuniği çamurlanıp yırtılmış, dizleri sıyrılmış ve çıplak ayaklan dikenlerden, taşlardan ötürü kan içinde kalmıştı. Gür siyah saçlarına dallar, yapraklar takılmış, korkudan gözleri fal taşı gibi açılmıştı. Bu haliyle bile çok güzeldi. Teni ay ışığı gibi, bedeni esnek ve biçimliydi. Atları görünce dönüp ışık görmüş bir kırlangıç gibi onlara doğru koşmaya başladı. "Yardım edin!" diye bağırıyordu. "Beni yakalamalarına izin vermeyin!" Meren, onu karşılamak için ileri atıldı. Kız, "Dikkat edin!" diye haykırdı. "Hemen arkamdalar!"</p>

  <p class="block5">Tam o anda ormandan iki tane iri kıllı gölge fırladı, dört ayak üstünde koşuyorlardı. Meren bir an yaban domuzu olduklarını sandı ama sonra her adımda uzun kollarıyla yerden destek aldıklarını fark etti. Kıza yetişmek üzereydiler.</p>

  <p class="block5">Meren, "Maymunlar!" diye bağırdı ve hemen yayını gerip öndeki maymuna nişan aldı. Yayı sonuna kadar gerip okunu fırlattı. Ok, hayvanın göğsünün üst kısmına isabet etmişti. Maymun kükredi ve okun sapını saman çöpüymüş gibi yakaladığı gibi fırlatıverdi. Meren bir tane daha fırlattı ve ilk okun dibine yakın bir yere isabet ettirdi.</p>

  <p class="block5">Şimdi Hilto da dörtnala yardıma koşuyordu. O da yayını gerip öndeki maymunu vurdu. Hayvan kıza o kadar yakındı ki böğürünce kızın dizleri bükülüverdi. Maymun kızı yakalamak için atıldı ama Meren hayvanını aralarına soktu ve eğilip kızı belinden kavradığı gibi atın üstüne aldı. Sonra hızla uzaklaştı. Maymun, arkasından acılı feryatlar atarak, avını elinden kaçırmanın öfkesiyle tepiniyordu. Öteki maymun da hızla arkadaşına yaklaşmaktaydı.</p>

  <p class="block5">Hilto uzun kılıcını çekip hayvanın kafasını uçurmak üzere dörtnala saldırdı. Maymun onun geldiğini görmüş ve o tarafa dönmüştü. Hilto yaklaşırken kılıcını indirdi, maymun da ona saldırmak üzere epey yükseğe zıplamıştı. Hilto bu atağı kılıcıyla karşılayıp bronz ucunu tam göğsünün ortasına sapladı. Kılıcın haç biçimindeki sapı, ancak yarım kol boyu girmesine izin veriyordu. Hilto kılıca abanınca hayvan acıyla böğürdü.</p>

  <p class="block5">İlk maymun ağır yaralı olduğu halde, son gücüyle Meren ve kızı yakalamaya çalışıyordu. Meren önüne oturttuğu kızı tuttuğu için ok atamıyordu ve hayvan gittikçe yaklaşmaktaydı. Taita onun ne yaptığını fark edemeden Fenn Kasırga'yı döndürdü ve yardıma koştu. Taita arkasından, "Buraya gel! Dikkatli ol!" diye boş yere bağırdı. Göğsüne saplı okların dibinden oluk oluk kan kaybeden hayvan bir daha sıçradı ve Meren'in atının sağrısına yerleşti. Ağzını sonuna kadar açmış, sivri sarı dişlerini Meren'in ensesine saplamak üzereydi. Meren atağı karşılamak üzere döndü. Kızı sol eliyle tutarak, sağ eliyle yayının gövdesini hayvanın açık ağzına sokup başını geri itti. Maymun dişlerini yaya geçirip parçalamaya başladı.</p>

  <p class="block5">Fenn küçük yayını germiş olarak Meren'e yaklaşırken Taita yine, "Dikkat et!" diye haykırdı. "Meren'i vurma!" Kız, onu duyduğunu belli edecek bir hareket yapmadı ve uygun açıyı yakalar yakalamaz okunu fırlattı. Aradaki mesafe iki kol boyundan azdı. Ok, maymunun boynundaki ana damarlardan birini deldi ve ucu öteki taraftan çıktı. Mükemmel bir atıştı.</p>

  <p class="block5">Hayvan Meren'in yayını bıraktı ve arka üstü yere yuvarlandı. İki eliyle oka yapışıp acıyla böğürerek debelenmeye başladı. İmbali de ok gibi yetişmişti. Baltasını kaldırıp savurdu ve hayvanın kafatasını yumurta kabuğu gibi parçaladı. Nakonto' da yük atlarını bırakmış, koşarak, öteki maymunu hâlâ kılıcının ucunda tutan Hilto'nun yanına gidiyordu. Kısa hançerini iki kez hayvanın boğazına sapladı ve maymun son kez kükredikten sonra can verdi.</p>

  <p class="block5">Fenn hâlâ Meren'in atıyla yan yana gidiyordu ama artık yavaşlamışlardı. Meren kızı şefkatle göğsüne bastırmıştı. Kız da yüzünü onun boynuna gömmüş, hıçkıra hıçkıra ağlıyordu. Meren, onu yatıştırmak için sırtını okşadı. "Geçti artık güzelim. Ağlamana gerek yok tatlım. Artık emniyettesin. Seni bırakmam." Bir yandan da keyifle sırıtıyordu.</p>

  <p class="block5">Fenn onun yanında giderken Taita da öbür yanına gelmişti. "Genç bayan, hangisi daha tehlikeli bilemiyorum," dedi. "Vahşi maymun mu yoksa seni kurtaran adam mı?" Kız son bir hıçkırıkla başını kaldırıp baktı ama kolunu Meren'in boynundan çekmedi, o da çeksin diye bir çaba harcamıyordu zaten. Kızın gözleri hâlâ ıslaktı, burnu da akıyordu. Hepsi ilgiyle ona bakıyordu.</p>

  <p class="block5">Taita gözyaşlarına rağmen kızın güzel olduğuna karar verdi. Sonra nazik bir sesle, "Bu hayvanlar saldırmadan önce ormanda tek başına ne yapıyordun?" diye sordu.</p>

  <p class="block5">Kız, "Kaçtım ve canavar maymunlar peşimden geldi," diye hıçkırdı. "Canavar maymun mu?" dedi Meren. Kızın kara gözleri Meren'e dikilmişti. "Biz onlara Öyle deriz. Korkunç yaratıklardır. Hepimiz çok korkarız onlardan." Taita, "Cevabın bir sürü yeni soruya yol açtı. Ama biz baştaki soruya dönelim. Nereye gidiyordun?" diye sordu. Kız gözlerini Meren'den ayırıp ona baktı. "Seni bulmaya geliyordum Büyücü. Yardımına ihtiyacım var. Beni sadece sen kurtarabilirsin."</p>

  <p class="block5">"Bu cevap da yeni sorular doğuruyor. Basit bir tanesiyle başlayalım mı? Adın nedir çocuğum?" "Bana Sidudu derler Büyücü," diyen kız dehşetle ürperdi.</p>

  <p class="block5">"Üşümüşsün Sidudu," dedi Taita. "Eve gidene kadar başka soru yok." Taita, Meren'e dönüp ciddileşti ve "Bayan sana rahatsızlık veriyor mu?" diye sordu. "Onu köye kadar taşıyabilecek misin, yoksa indirip yürütelim mi?"</p>

  <p class="block5">Meren de aynı ciddiyetle, "Onun yaratabileceği her tür sıkıntıya katlanabilirim," dedi. "O zaman burada işimiz bitti bence. Yola devam edelim."</p>

  <p class="block5">Köye girdiklerinde hava iyice kararmıştı. Diğer evlerde ışık görünmüyordu ve yollarda kimsecikler yoktu. Ahırların önünde atlarından inerken Sidudu bayağı düzelmiş görünüyordu. Yine de Meren risk almadı ve onu ana salona kadar kucağında taşıdı. Fenn ve İmbali lambaları yakıp, ocakta leziz bir av eti yahnisi hazırlarken, Taita da Sidudu'nun yaralarına baktı. Hepsi de yüzeysel çizikler, berelenmelerdi ve sağına soluna dikenler batmıştı. Taita dikenlerin tümünü çıkarıp, yaralarına merhem sürdükten sonra arkasına dayanıp kızı inceledi. Korku ve nefret dolu bir karmaşa görmüştü. Bu, kafası karışık, mutsuz bir çocuktu ama acı dolu yüzeyin altında temiz ve saf bir aurası vardı. Aslında, erkenden dünyanın kötülükleriyle tanışmak zorunda kalmış, tatlı, masum bir yaratıktı.</p>

  <p class="block5">"Gel çocuğum," dedi. "Konuşmaya başlamadan önce bir şeyler yiyip içmeli ve uyumalısın." Kız, Fenn'in getirdiği soteyi ve karabuğday ekmeğini yedi. Çanağını son lokmasıyla sıyırıp ağzına atarken, Taita, "Beni bulmaya geldiğini söylemiştin," diye hatırlattı. Kız, "Evet Büyücü," diye fısıldadı. Taita, "Niçin?" diye sordu.</p>

  <p class="block5">"Başka kimsenin duymayacağı bir yerde yalnız konuşabilir miyiz?" Bunu çekinerek ve istemeden Meren'e bir göz atarak sormuştu. "Tabii ki. Benim odama gidelim." Taita yağ kandillerinden birini aldı. "Gel." Kızı, Fenn'le paylaştıkları odaya götürüp kendi yatağına oturdu ve kıza da Fenn'inkini gösterdi. Sidudu bacaklarını toplayıp oturdu ve yırtık eteğiyle bacaklarını örttü. Taita, "Şimdi anlat bakalım," dedi.</p>

  <p class="block5">"Jarri'de herkes senin ünlü bir cerrah ve bitkisel tedavi uzmanı olduğunu söylüyor." "O herkes kimdir bilmiyorum ama gerçekten de cerrahım." Kız, "Rahmimdeki bebeği atacak bir ilaç vermeni istiyorum," diye fısıldadı.</p>

  <p class="block5">Taita şaşırmıştı. Böyle bir şey beklemiyordu. Nasıl cevap vereceğine karar vermesi biraz zaman aldı. Sonunda yumuşak bir sesle "Kaç yaşındasın Sidudu?" diye sordu. "On altı, Büyücü."</p>

  <p class="block5">Taita, "Daha küçük olduğunu sanmıştım," dedi. "Ama önemli değil. Taşıdığın çocuğun babası kim? Onu seviyor musun?" Kızın cevabı acı ve sertti. "Sevmiyorum. Ondan nefret ediyorum, keşke geberse," diye patladı. Taita, sonraki sorusunu düşünürken kıza baktı. "Madem nefret ediyorsun niye yattın onunla?"</p>

  <p class="block5">"Ben istemedim ki Büyücü. Başka şansım yoktu. O zalim ve soğuk bir adamdır. Beni döver ve içime öyle feci bir şekilde girer ki, her yerim kan revan içinde kalır." "Niye onu terk etmiyorsun?"</p>

  <p class="block5">"Denedim ama beni geri getirtmek için canavar maymunları yolladı. Sonra yine dövdü. İçime koyduğu çocuktan kurtulana kadar döver diye umdum ama karnıma vurmamaya dikkat ediyordu."</p>

  <p class="block5">"Kim o? Adı ne?"</p>

  <p class="block5">"Kimseye söylemeyeceğine söz verir misin?" Kız biraz duraksayıp, telaşla devam etti. "Hayatımı kurtaran ve buraya kadar taşıyan o iyi adama bile? Beni hakir görmesini istemiyorum."</p>

  <p class="block5">"Meren mi? Tabii ki anlatmam. Ama merak etmene gerek yok. Kimse seni hor görecek değil. Sen iyi, cesur bir kızsın."</p>

  <p class="block5">"Adamın adı Onka... Yüzbaşı Onka. Onu tanıyorsun galiba. Bana senden söz etmişti." Taita'nın eline yapıştı. "Lütfen yardım et baha!" Çaresizlikten Taita'nın elini sarsıyordu. "Ne olur Büyücü! Sana yalvarıyorum! Lütfen yardım et bana! O bebekten kurtulamazsam beni öldürecekler. Onka'nın piçi için ölmek istemiyorum."</p>

  <p class="block5">Taita duruma bir anlam vermeye başlamıştı. Eğer Sidudu, Onka'nın kadınıysa, Albay Tinat'ın söz ettiği kişi, yani Onka'nın şarabına ilaç katıp, onları almaya Albay Tinat'ın gelmesini sağlayan kişi demekti. Yani onlardan biriydi ve korunması gerekiyordu. "Önce seni muayene etmem lazım, ama elimden gelen her şeyi yapacağım. Fenn'i, yani evlatlığımı çağırsam rahatsız olur musun?"</p>

  <p class="block5">"Meren'in arkasındaki maymunu öldüren o güzel, sarışın kızı mı? ondan hoşlandım. Lütfen çağır."</p>

  <p class="block5">Fenn hemen geldi. Taita, ona yapılması gerekenleri anlatınca, Sidudu'nun yanına oturup elini tuttu. "Büyücü dünyanın en iyi cerrahıdır," dedi. "Sakın korkma."</p>

  <p class="block5">"Sırtüstü uzan ve tuniğini kaldır," dedi Taita. Kız dediğini yapınca da çabucak ama adamakıllı muayene etti. "Bu çürükler Onka, seni dövünce mi oldu?" diye sordu. "Evet Büyücü."</p>

  <p class="block5">"Onu senin için öldüreceğim," dedi Fenn. "Onka'dan hiç hoşlanmamıştım zaten ama artık nefret ediyorum."</p>

  <p class="block5">"Zamanı gelince onu ben öldüreceğim," dedi Sidudu, bir yandan da Fenn'in elini sıkıyordu. "Ama sağ ol Fenn. Umarım dostum olursun."</p>

  <p class="block5">"Zaten dost olduk bile," dedi Fenn.</p>

  <p class="block5">Taita muayenesini tamamlamıştı. Sidudu'ya, "Artık örtünebilirsin," dedi.</p>

  <p class="block5">Kız doğrulup üstünü başını düzeltti. "Bebek var değil mi Büyücü?" Tebessümü solmuş, yine mahzunlaşmıştı. "Ne yazık ki, evet demek zorundayım. İki ya da üç aylık hamilesin." "Son iki ayımı geçirdim."</p>

  <p class="block5">"İşin tek iyi tarafı, gebeliğinin fazla ilerlememiş oluşu. Bu durumda cenini almak çok zor olmaz." Kalkıp hekim çantasının yanına gitti. "Sana bir iksir vereceğim. Çok güçlüdür; kusmanı ve bağırsaklarını boşaltmanı sağlar, ama aynı zamanda öteki şeyi de söküp atar." Küçük şişedeki yeşil tozdan, toprak bir çanağa belli bir ölçüde koydu ve üstüne kaynar su ekledi. "Soğur soğumaz bunu iç ve hemen çıkarmamaya çalış."</p>

  <p class="block5">Kız, acı iksiri öğüre öğüre, yudum yudum içip bitirmeye çalışırken yanında oturdular. Bitirdikten sonra bir süre spazmlar geçirerek oturdu Sonunda sakinleşir gibi oldu. Boğuk bir sesle, "Birazdan iyi olurum, diye fısıldadı.</p>

  <p class="block5">Fenn kesin bir tavırla, "Bu gece bizimle kalmalısın," dedi. "Yardırmaz gerekebilir."</p>

  <p class="block5">Gecenin en karanlık vaktinde, Sidudu'nun inlemeleriyle uyandılar. fenn hemen yatağından fırlayıp yağ kandilini yaktı. Sonra Sidudu'nun yağa kalkmasına yardım etti ve kramplarla iki büklüm olan kızı, bitişikteki küçük odaya götürdü, orada gece için toprak bir lazımlık vardı. Sidudu'nun içi sulu bir ishal şeklinde boşalmadan hemen önce oturağa yetiştiler. Kızın kramplarıyla sancıları saatler geçtikçe biraz daha arttı ve lazımcın üstünde kıvranmaya devam etti. Fenn yanından ayrılmamıştı, kramplar çok şiddetli olduğunda karnını ovuyor, her nöbetten sonra ter içinde kalan alnını, göğsünü siliyordu. Ay battıktan hemen sonra, Sidudu öncekilerden de şiddetli bir sancıyla kıvranmaya başladı. Acıdan, "Ah, bana yardım et İsis Ana'mız. Yaptıklarım için beni bağışla," diye bağırıyordu. Arkaya kaykılıp ıkındı ve cenin zavallı, kanlı bir jöle yığını halinde oturağa düştü. Fenn, temiz su ve keten bir bezle Sidudu'yu yıkayıp kuruladı. Sonra ayağa kalkmasına yardım edip yatağa götürdü. Taita cenini oturaktan alıp özenle yıkadı ve temiz keten bir örtüye sardı. Cinsiyeti belli olacak kadar büyümemişti. Cenini alıp ahırların yanına gitti, Meren'i de yardıma çağırdı; yerdeki taşlardan birini kaldırıp altındaki toprağı kazdılar ve Tata küçük çıkını içine bıraktı.</p>

  <p class="block5">Meren taşı tekrar yerine yerleştirirken, Taita alçak sesle, "İsis Ana, bunu sen koru," dedi. "Nefret ve acıyla oluşmuştu. Utanç ve acı içinde öldü. Bu hayatı yaşayamadı. Kutsal Ana, sana yalvarıyoruz, bu küçüğe sonra hayatında merhamet et." Odaya dönünce Fenn, ona sorarcasına baktı. "Gitti," dedi Taita. "Kanama yakında durur ve Sidudu birkaç güne kalmaz iyileşir. Artık korkmasına gerek yok."</p>

  <p class="block5">'Onu döven hayvan dışında," diye hatırlattı Fenn.</p>

  <p class="block5">"Doğru. Ama yalnız o değil, hepimiz Yüzbaşı Onka'dan korkmalıyız." Yatağın başına çömelip Sidudu'nun perişan yüzünü inceledi. Ki? derin bir uykuya dalmıştı. "Yanından ayrılma Fenn, ama bırak uyuyabildiği kadar uyusun. Benim halletmem gereken meseleler var."</p>

  <p class="block5">Taita odadan çıkar çıkmaz Nakonto ile İmbali'yi çağırdı. "Maymunları öldürdüğümüz yere gidin. Cesetleri ormana saklayın. Sonra da yük atlarını ve domuz leşlerini bulun. Atılan okları da toplayın ve bizden kalan tüm izleri örtün. Bitirince de hemen buraya dönün." Onlar gider gitmez Taita, Meren ile Hilto'ya, "Albay Tinat, Mutangi'deki ajanının köyün lideri Bilto olduğunu söylemişti," dedi. "Bizden Tinat'a mesaj ulaştıracak. Gizlice Bilto'ya gidin. Sidudu'nun bizim yanımızda olduğunu Tinat'a haber versin..." O sırada bir sürü atlının dörtnala gelip evin önünde durdukları duyuldu. Sonra bağırarak verilen emirler köyü sardı, kapılar çarpılıyor, kadınlar ağlıyor, çocuklar sızlanıyordu. "Korkarım çok geç," dedi Taita. "Askerler geldi bile. Eminim ki Sidudu'yu arıyorlar."</p>

  <p class="block5">"Onu saklamamız lazım." Meren ayağa fırlamıştı. Tam o sırada kabaralı sandaletlerin ahırların önündeki taşlıktan eve doğru yaklaştığı duyuldu ve kapı güm güm vuruldu. Meren kınındaki kılıca davrandı. "Yüksek Konsey adına, kapıyı açın!" Bu Onka'nın kızgın sesiydi. Taita alçak sesle, "Kılıcı yerine bırak," dedi Meren'e. "Kapıyı aç ve içeri al onları." "Ama Sidudu ne olacak?" Meren, Taita'nın odasına doğru baktı, çok sinirliydi.</p>

  <p class="block5">"Fenn'in sağduyusuna güvenmek zorundayız," diye cevap verdi Taita. "Onka daha fazla şüphelenmeden kapıyı aç." Meren kapıya gidip sürgüyü kaldırdı. Onka içeri daldı. Taita, "Ah, Yüzbaşı Onka," diye karşıladı onu. "Bu beklenmedik ziyaretinizi neye borçluyuz?"</p>

  <p class="block5">Onka biraz çaba harcayarak kendini toparladı. "Anlayış göstermenizi diliyorum Büyücü, ama kaçak bir kızı arıyoruz. Aklı başında değil ve tehlikeli olabilir." "Kaç yaşında, nasıl biri?" "Genç ve güzeldir. Onu gördünüz mü?" "Ne yazık ki hayır." Taita merakla Meren'e baktı. "Bu tarife uyan birini sen gördün mü albay?"</p>

  <p class="block5">"Görmedim." Meren çok iyi bir yalancı sayılmazdı ve Onka kuşkuyla yüzünü inceliyordu. Meren, "Büyücü'yü ve onun ev halkını rahatsız etmeden önce sabahı beklemeliydiniz," diye püskürdü.</p>

  <p class="block5">Onka içtenmiş gibi görünmeye zahmet etmeden, "Bir kez daha özür dilerim," dedi. "Ama mesele acil ve sabahı bekleyemem. Evi arayabilir iniyim?"</p>

  <p class="block5">"Ben ne dersem diyeyim bunu yapacaksınız zaten," diye gülümsedi Taita. "Ama çabuk olun ve lütfen bir an önce huzura kavuşturun."</p>

  <p class="block5">Onka iç odaya giden kapıya atılıp hızla açtı ve içeri daldı.</p>

  <p class="block5">Taita da peşinden gelmiş ve kapının ağzında durmuştu. Onka odanın ortasındaki yatak ve kürk battaniye yığınına gitti. Kılıcının ucuyla örtüleri kaldırdı. Altlarında kimse yoktu. Odayı gözleriyle tarayıp hemen bitişikteki tuvalet odasına daldı ve lazımlığı görünce yüzünü buruşturdu. Tekrar odaya döndü ve bu kez daha dikkatle araştırdı. Meren de Taita'nın yanına geldi. "Boş!" dedi heyecanla. Onka hemen ona döndü. "Şaşırmış gibisin." "Hiç de değil," diye savunmaya geçti Meren. "Sadece Büyücü'nün Elemiş olduğu şeyi bir daha belirttim."</p>

  <p class="block5">Onka bir an ona bakıp Taita'ya döndü. "Sadece görevimi yaptığımı biliyorsunuz Büyücü. Evin kalanını da aradıktan sonra sizi kaleye götürme emri aldım. Oligarşlar bekliyor. Lütfen hemen gitmek üzere hazırlanın."</p>

  <p class="block5">"Pekâlâ. Gecenin bu saati hiç uygun değil ama Yüksek Konsey" buyruklarına boyun eğeceğim." Onka, Meren'i kenara itip odadan çıktı.</p>

  <p class="block5">Onlar çıkar çıkmaz Taita İç Göz'ünü açtı. Odanın karşı köşesinde it ayrı auranın titreştiğini hemen gördü. Üzerlerine konsantre olunca Fenn ile Sidudu ortaya çıktılar. Fenn, sol koluyla kızı koruması altına almıştı Öteki eliyle de Taita'nın altın tılsımını tutuyordu. Aurasını soluk bir ışm, indirgemişti. Sidudu'nun aurası dehşet içinde dans edip kıvranıyordu ama buna rağmen Fenn ikisini de koruyucu büyüsünün arkasında gizlemeyi başarmıştı. Taita, Fenn'in gözünün içine baktı ve ona sözsüz bir mesai gönderdi. "Bravo sana. Öylece kalın. Ortalık yatışınca Meren'i size yollayacağım. Sizi buradan daha iyi bir yere götürür."</p>

  <p class="block5">Mesajı alırken Fenn'in gözleri büyüdü, sonra yine kısıldı ve "Dediğini yapacağım," diye cevap verdi. "Onka, Konsey'in seni çağırdığını söyledi. Ayrı kaldığımız süre boyunca senin için dua edeceğim."</p>

  <p class="block5">Taita bir süre daha gözlerini ondan ayırmadı. Bütün gücüyle, onun için duyduğu korkuyu bastırıp, ona sevgi ve korumasını yolladı. Kız, ona gülümsedi ve aurası her zamanki ateşli ve güzel halini aldı. Sağ elinde tılsımı tutarak, Taita'ya doğru daire biçimindeki kutsama işaretini yaptı. Taita, "Gizlenmeye devam edin," diye bir daha tembih etti ve odadan çıktı.</p>

  <p class="block5">Meren salonda tek başına bekliyordu ama Taita, Onka ile adamlarının evin arkasını alt üst ettiklerini duyabiliyordu. "Beni iyi dinle Meren," dedi ve iyice yanına sokulup alçak sesle konuşmaya başladı. "Fenn ile Sidudu hâlâ odamdalar." Meren konuşmak için ağzını açtı ama Taita elini kaldırıp susturdu. "Fenn bir gizlenme büyüsü yapmış. Onka ile ben kaleye gitrn üzere ayrılınca, onların yanına gidebilirsin. Bilto'ya Tinat'a iletmesi ıy bir mesaj ulaştırman gerekecek. Kızların durumunun ne kadar nazik bir duruma geldiğini anlat. Ben yokken ki bu uzun bir süre olabilir, onları gizleyecek bir yer bulması lazım. Oligarşların beni yine Bulut Bahçeleri'ne göndermek niyetinde olduğunu tahmin ediyorum." Meren endişeli görünüyordu. "Çok acil bir durum olursa ya da amacımıza ulaşırsak Fenn'le yıldızlar üzerinden haberleşirim. Bu arada siz de Tinat'la hepimizin Jarri'den koruması için gereken hazırlıklara devam etmelisiniz. Anladın mı?"</p>

  <p class="block5">"Evet Büyücü."</p>

  <p class="block5">"Bir mesele daha var iyi kalpli Meren. Her şeye rağmen Eos'a direnemeyebilirim. Beni de bütün diğerleri gibi tüketip yok edebilir. Böyle bir şey olursa, her şey bitmeden Fenn'i uyarmaya çalışırım. Sakın beni kurtarmaya kalkmayın. Fenn'i de al ve Jarri'den hep birlikte kaçın. Karnak'a ulaşmaya çalışın ve olanları Firavun'a anlatın."</p>

  <p class="block5">"Peki Büyücü."</p>

  <p class="block5">"Fenn'i hayatın pahasına koru. Canlı canlı Eos'un eline düşmesine izin verme. Ne demek istediğimi anlıyor musun?"</p>

  <p class="block5">"Anlıyorum Büyücü. Horus'a ve kutsal üçlüye böyle bir şey olmasın diye dua edeceğim, ama Fenn'i ve Sidudu'yu sonuna kadar koruyacağım."</p>

  <p class="block5">Taita gülümsedi. "Evet benim eski ve güvenilir dostum. Sidudu bunca zamandır beklediğin kişi olabilir."</p>

  <p class="block5">"Prenses Merykara'nın ona ilk âşık olduğum zamanlardaki halini hatırlatıyor bana," dedi Meren.</p>

  <p class="block5">Taita, "Sidudu'nun verebileceği mutluluğu ve çok daha fazlasını hak ediyorsun Meren," diye fısıldadı. "Ama artık sus. Onka geliyor."</p>

  <p class="block5">Onka fırtına gibi odaya daldı. Hislerini gizlemek zahmetine katlanmamıştı. Taita, "Onu buldunuz mu?" diye sordu.</p>

  <p class="block5">"Bulamadığımı biliyorsunuz." Onka tekrar Taita'nın odasına gidip bir süre orada dikildi, boş odayı kuşkuyla süzüyordu. Sonra başını öfkeyle sallayarak tekrar Taita'nın yanına döndü. "Bir an önce kaleye doğru hareket etmemiz lazım."</p>

  <p class="block5">"Eğer oligarşlar beni Bulut Bahçeleri'ne gönderecekse kalın giysilere ihtiyacım olacak."</p>

  <p class="block5">"Her şey temin edilecektir," dedi Onka. "Gelin."</p>

  <p class="block5">Taita veda anlamında Meren'in omzunu sıktı. "Kararların titiz, yüreğin pek olsun," dedi ve Onka'nın ardından ahırlara doğru gitti. Onka’nın adamlarından biri eyerlenmiş bir kısrağın başını tutuyordu. Taita hemen durdu.</p>

  <p class="block5">"Benim kısrağım, Duman Yeli nerede?"</p>

  <p class="block5">"Seyisler onun aksadığını ve binemeyeceğinizi söyledi," diye cevap verdi Onka. "Gitmeden önce onu görmem lazım."</p>

  <p class="block5">"Mümkün değil. Aldığım emre göre sizi hiç oyalanmadan kaleye götürmem lazım." Taita biraz daha tartıştı ama işe yaramadı. Çaresiz bir şekilde Meren'e baktı. "Ben Duman Yeli ile ilgilenirim Büyücü. Merak etme." Taita tanımadığı ata bindi ve yola koyuldular.</p>

  <p class="softbreak">&nbsp;</p>
</body>
</html>
