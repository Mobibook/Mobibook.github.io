<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block5"><span class="text1">Memnon sarayının kapılarından çıkarken</span> <span class="text2">Taita öğleden sonra güneşinin yüksekliğini kontrol etti. Birkaç saatlik gün ışığı kalmıştı. Ani bir dürtüyle muhafız birliğinin başındaki çavuşa, direk Teb'e giden yoldan değil, önce batıdaki tepelere oradan da büyük kraliyet mezarlığına ulaşan cenaze yolundan gitmelerini emretti. Bu mezarlık kayalık vadilerden birinde gizliydi. Taita'nın sevgili Lostris'inin dünyevi bedeninin mumyalanmasına tanıklık ettiği tapınağın önünden geçtiler. Bu olay yetmiş yıl önce olmuştu, ama zaman o yürek paralayıcı törenin izlerini silmemişti. Taita tılsımına dokundu, içinde onun o güzelim başından kestiği saç buklesi vardı. Bir bayırı tırmanıp taş teraslardan oluşan piramidin tepesindeki muazzam bir yapı olan Hathor Tapınağı'ndan geçtiler. Taita yanında iki rahibe adayıyla alt terasta gezinen bir rahibeyi tanıdı ve onunla konuşmak üzere o tarafa yöneldi.</span></p>

  <p class="block5">"Kutsal Hathor korusun seni rahibe diyerek atından indi. Hathor bütün kadınların efendisi olduğu için başrahip de dişiydi.</p>

  <p class="block5">"Seyahatlerinden döndüğünü duymuştum Büyücü." Kadın koşup Taita'ya sarıldı. "Hepimiz bizi ziyaret etmeni ve maceralarını anlatmanı umuyorduk."</p>

  <p class="block5">"Sahiden de ilginizi çekeceğini umduğum şeyler var. Mezopotamya ve Camadan'ın ve Babil'in ötesindeki Horasan yolunu kesen dağlık bölgelerin papirüs haritalarını da getirdim."</p>

  <p class="block5">"Bunların çoğu bizim için yeni." Başrahibe hevesle gülümsüyordu "Yanında mı haritalar?"</p>

  <p class="block5">"Hayır! Şu an başka bir işle uğraşıyorum ve burada seninle karşılaşmayı beklemiyordum. Ruloları Teb'de bıraktım. Ancak, ilk fırsatta getireceğim."</p>

  <p class="block5">"Ne zaman istersen," dedi başrahibe. "Burası sana daima açıktır. Şu ana kadar sağladığın bilgilere minnettarız. Eminim ki şimdi daha da ilginç şeyler biliyorsundur."</p>

  <p class="block5">"O zaman nezaketinizi istismar edeceğim. Bir iyilik isteyebilir miyim?"</p>

  <p class="block5">"Elimden gelen her şeyi yaparım. Sen sadece adını koy."</p>

  <p class="block5">"Volkanlara karşı dayanılmaz bir ilgi duyuyorum."</p>

  <p class="block5">"Hangilerine? Pek çok var ve bir sürü değişik yerde bulunuyorlar."</p>

  <p class="block5">"Denize yakın olanlar, belki bir adada veya büyük bir nehrin ya da gölün kıyısında da olabilir. Bir listeye ihtiyacım var rahibe."</p>

  <p class="block5">"Bu zor bir istek değil," dedi kadın. "En kıdemli haritacımız Nubank Birader de hep volkanlara ve termal sular ve gayzerler gibi diğer yeraltı ısı kaynaklarına ilgi duymuştur. Sana istediğin listeyi zevkle hazırlar, ama liste fazla ayrıntılı ve yorucu olabilir. Nubank yanlış yapmama konusunda çok titizdir. Bir an evvel işe başlatırım."</p>

  <p class="block5">"Ne kadar sürer?"</p>

  <p class="block5">"On gün içinde bizi ziyarete gelir misin saygın Büyücü?" Taita, onunla vedalaştı ve mezarlık kapılarına kadar bir fersah daha yol gitti.</p>

  <p class="softbreak">&nbsp;</p>
</body>
</html>
