<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block5"><span class="text1">Kadırganın kaptanı, aniden çıkıp</span> <span class="text2">gölün yüzeyini silip süpüren şiddetli fırtınaları anlatmıştı. Bu yüzden pek çok geminin gölün dibinde yattığını söylüyordu. Her gece, engin suların üstüne karanlık çökünce, filo demirleyeceği bir koy veya küçük körfez buluyordu. Ancak günün ilk ışıkları tavus kuşunun kuyruğu gibi yayılınca, yelkenler açılıyor, kürekler suya indiriliyor ve pruvalar yeniden batıya çevriliyordu. Gölün büyüklüğü Taita'yı hayretler içinde bırakmaktaydı. Kıyılar sonsuz uzanıp gidiyordu sanki.</span></p>

  <p class="block5">Orta Deniz ya da Hintlilerin koca Okyanus'u kadar büyük müydü, yoksa hiçbir sınırı yok muydu? İkisi yalnız kalınca, Fenn papirüs kâğıtlarına haritalar çiziyor veya önünden geçtikleri adaları ya da kıyıda gördükleri şekilleri not alıyordu.</p>

  <p class="block5">Taita, "Bunları Hathor Tapınağı'ndaki coğrafya uzmanı rahiplere götürürüz," diyordu. "Bu sırlardan, mucizelerden hiç haberleri yok."</p>

  <p class="block5">Kızın yeşil gözlerinde hülyalı bir bakış oluyordu. "Ah Büyücü, ben de seninle diğer hayatımı yaşadığım ülkeye dönmek istiyorum. Benim için çok önemli şeyler hatırlamamı sağladın. Bir gün beni de oraya götüreceksin, değil mi?" Taita, "Mutlaka Fenn," diye söz veriyordu.</p>

  <p class="block5">Taita güneşi, ayı ve diğer semavi cisimleri gözlemleyerek göl kıyısının güneye doğru meylettiğini hesapladı. "Bu da, gölün batı sınırına ulaştığımıza inanmama yol açıyor," dedi. "Yani yakında güneye yelken açacağız."</p>

  <p class="block5">"O zaman, dünyanın sonuna gelip boşluğa düşeceğiz." Fenn böyle bir felaket ihtimaline karşı gayet cesur bir tutum içindeydi. "Sonsuza kadar mı düşeriz, yoksa başka bir yerde ve başka bir zamanda yine dünyaya döner miyiz? Ne diyorsun Büyücü?"</p>

  <p class="block5">"Umarım, kaptanımız boşluğa gittiğimizi görür görmez geri dönmeyi akıl eder de zaman ve boşluğun içinde yuvarlanmak zorunda kalmayız. Bu zamanda ve burada olmaktan gayet memnunum." Taita, kızın hayal gücüne kıkırdadı.</p>

  <p class="block5">O gece, Fenn'in bacağındaki yarayı muayene etti ve tamamen iyileştiğini görüp şükretti. At kılından iplerin etrafındaki et şişmiş ye kızarmış olduğuna göre, onları çıkarmanın zamanı gelmişti. Düğümleri kesti ve fildişi bir pensle ipleri aldı. İplerin bıraktığı deliklerden hafif bir iltihap sızıntısı oldu. Taita, onu koklayıp gülümsedi. "Tertemiz. Bundan daha iyi bir sonuç ümit edemezdim. Bak ne güzel bir yara izi kaldı sana, o da nilüfer yaprağına benziyor."</p>

  <p class="block5">Kız başını yana eğerek, küçük parmağının tırnağı kadar olan yara izini inceledi. "Çok akıllısın Büyücü. Eminim bu deseni de sen yapmışsındır. Bana, İmbali'deki dövmelerden daha çok yakıştı bu. Şimdi kıskançlıktan çatlayacak!"</p>

  <p class="block5">Garip adaların önünden geçtiler, üzerlerinde yetişen aşın kalın gövdeli ağaçlar, mavi gökyüzü çanağını tutan dev sütunlara benziyordu. Yüksek dallarında kartallar yuvalarına tünemişlerdi. Parlak beyaz kafaları ve kızılımsı gövdeleriyle muhteşem hayvanlardı. Havalanırken vahşi, melodik bir çığlık atıyor, sonra göle dalıp pençelerinde iri bir balıkla çıkıyorlardı.</p>

  <p class="block5">Her sahilde, yatıp güneşlenen canavar gibi timsahlar, sığlıklarda toplanmış hipopotamlar gördüler. Yuvarlak gri sağrıları granit kayalar gibiydi. Tekrar açık sulara yelken açınca, Taita'nın tahmin ettiği gibi kıyı güneye doğru döndü ve dünyanın sonuna doğru ilerlediler. Büyük siyah bufalo, fil ve burunlarının üstünde keskin boynuzları olan devasa domuzlara benzeyen hayvan sürüleriyle dolu, bitmek bilmez ormanları geride bıraktılar. Bu hayvanı ilk kez görüyorlardı ve Taita resimlerini çizmiş, Fenn de aynen benzettiğini söylemişti.</p>

  <p class="block5">"Dostum olan rahipler, böyle garip bir hayvanın varlığına inanamayacak," dedi Taita. "Meren, acaba şu burnu boynuzlu yaratıklardan birini öldürebilir miydin, dönüşte armağan olarak Firavun'a sunardık?" O kadar kaygısız bir ruh hali içindeydiler ki, günün birinde kuzeydeki ülkelerine dönebileceklerine inanmaya başlamışlardı.</p>

  <p class="block5">Meren her zamanki gibi ava hevesliydi ve teklifin üstüne atladı. "Eğer Tinat'la kaptanı bir, iki gün demirlemeye ikna edebilirsen, sahile gidip avlarım bir tane."</p>

  <p class="block5">Taita, Tinat'a uzun süredir mavnalarda hareketsiz kalan atların dörtnala koşturulmasının çok yararlı olacağı bahanesiyle yaklaştı ve onu şaşırtıcı bir uysallık içinde buldu.</p>

  <p class="block5">"Haklısın Büyücü. Hem taze et temin etmek de fena olmaz. Askerler, köleler, besleyecek bir sürü insan var."</p>

  <p class="block5">O gece göl kıyısında geniş bir sel havzasına geldiler. Orman içindeki açıklıkta, gri memelilerden, küçük, zarif antiloplara kadar envai çeşit av hayvanı vardı. Açıklık, doğudan doğan ve göle dökülen küçük bir haliçle ikiye bölünüyordu. Gemi girişine elverişliydi ve filo için güvenli bir liman teşkil ediyordu. Atları karaya çıkardılar ve adamlar nehir kıyısında bir kamp kurdu. Hepsi de ayaklarının altında sağlam toprağı hissetmekten mutluydu ve ertesi sabah ata binerken bayram havasındaydılar. Tinat kendi avcılarına bufalo sürülerine 'saldırıp dişi ve buzağıları seçmelerini emretti, onların eti daha leziz oluyordu, yaşlı erkeklerin eti o kadar sert ve kötü kokuluydu ki yemek neredeyse imkânsızdı.</p>

  <p class="block5">Artık Meren ile Hilto'nun Tamafupa'da aldıkları yaralar iyileşmişti. O boynuz burunlu canavarların peşine düşebilirlerdi. Nakonto ile îmbali de yaya olarak onlara katıldılar, Taita ile Fenn ise izleyici olarak geride kalacaklardı. Son anda Albay Tinat atını Taita'ya doğru sürüp, "Avı sizinle birlikte at üstünde izlemek isterim," dedi. "Umarım benim de bulunmama itiraz etmezsiniz."</p>

  <p class="block5">Taita şaşırmıştı. Bu suratsız adamdan böyle dostça bir yaklaşım beklemiyordu. "Varlığından zevk duyarım albay. Biliyorsun, şu burnunda boynuzu olan garip yaratıkların peşindeyiz."</p>

  <p class="block5">O arada süvari birlikleri düzlüğe ulaşmış, heyecanlı çığlıklarla bufaloları rahatsız edip mızraklarını kullanmak için yanlarına sokulmaya başlamıştı. Güçlü hayvanlar körfeze doğru yönelince bu sefer de ok salvolarıyla vuruyorlardı. Çok geçmeden ortalığa kara cesetler yayıldı ve panik içindeki sürüler çaresiz bir şekilde oradan oraya koşturur oldular.</p>

  <p class="block5">Sersemlemiş sürülerle atlılardan uzak durmak ve rahatça gergedan avlayabilecekleri bir yer bulmak için Meren küçük halici geçip kıyı boyunca at sürdü. Peşindekiler de, gemileri göremedikleri ve kendilerinden başka kimsenin bulunmadığı yerlere kadar onu izlediler. İleride, dişi ve yavrulardan oluşan küçük aile grupları halinde çayıra yayılmış gergedanlar vardı. Ama Meren, Firavun'a yaraşır bir ganimet olması için boynuzlu kabile reisi bulmaya kararlıydı.</p>

  <p class="block5">Demir atmış gemilerden uzaklaştıkça, Taita, Albay Tinat'ın üstüne ruh halinin değiştiğini fark etti. Durgunluğundan ve kontrollü halinden sıyrılmış hatta Fenn'in bazı gevezeliklerine tebessüm etmişti. "Vesayetiniz altındaki çocuk çok zeki bir kız," diye belirtti. "Peki aynı zamanda sağduyulu mu?"</p>

  <p class="block5">"Dediğiniz gibi o küçük bir kız ve kötülükten, melanetten tamamen uzak." Tinat biraz daha gevşedi ve Taita da İç Göz'ünü açıp adamın durumunu inceledi. Baskı altında, diye düşündü. Subaylarının onu benimle rahatça sohbet ederken görmesini istemiyor. Adamları arasındaki birinden korkuyor. Mutlaka Yüzbaşı Onka'dır, onu muhtemelen amirlerine muhbirlik etsin diye yollamışlar. Tinat'ın bana anlatacağı bir şey var ama korkuyor.</p>

  <p class="block5">Taita, zihin yoluyla Fenn'e ulaştı ve onun da almaya hazır olduğunu gördü. Kıza Tenmass diliyle bir mesaj yolladı: "Meren'in yanına git. Beni Tinat'la yalnız bırak."</p>

  <p class="block5">Fenn hemen ona dönüp gülümsedi. "Lütfen beni affet Büyücü," dedi tatlı bir tavırla. "Biraz Meren'in yanına gideceğim. Bana da bir yay yapmaya söz vermiş," diyerek dizleriyle Kasırga'yı eşkine kaldırdı ve Taita'yı Tinat'la baş başa bıraktı.</p>

  <p class="block5">iki adam bir süre sessizce yol aldılar, sonunda Taita, "Firavun Nefer Seti ile yaptığım görüşmeden anladığım kadarıyla, aldığınız emir Nil kaynağını bulmak ve sonra da Karnak'a dönüp bulduklarınızı rapor etmekti," dedi. Tinat, ona keskin bir bakış fırlattı ama cevap vermedi.</p>

  <p class="block5">Taita özellikle biraz bekledikten sonra devam etti: "Dönüp başarılarını ona bildirmemen ve fazlasıyla hak ettiğin ödülü almaman tuhaf. Mısır'ın tam aksi yönünde yol aldığımızı keşfetmek de beni şaşırtıyor."</p>

  <p class="block5">Taita kısa bir süre daha sessiz kaldıktan sonra, yumuşak bir sesle, "Firavun Nefer Seti artık benim hükümdarım değil," dedi. "Mısır da artık vatanım değil. Adamlarım ve ben daha güzel, daha cömert bir ülkeyi yurt edindik. Mısır lanetlendi."</p>

  <p class="block5">"Senin düzeyindeki bir subayın vatani görevine sırt çevirebileceğini asla tahmin edemezdim."</p>

  <p class="block5">"Bunu yapan ilk Mısır subayı ben değilim. Doksan yıl önce bu yeni ülkeyi keşfeden ve Mısır'a asla dönmeyen biri daha vardı. Benzer bir görevle Kraliçe Lostris tarafından gönderilmişti. Adı da General Lord Aquer'di." Taita, "Onu iyi tanırdım," diye araya girdi. "İyi bir askerdi ama ne yapacağı belli olmayan biriydi."</p>

  <p class="block5">Tinat gözucuyla baktı ama Taita'nın yargısı üzerine bir yorum yapmadı. Sözüne devam etti: "Lord Aquer, Jarri'nin, yani Ay Dağları Ülkesi'nin kurulmasına öncülük etti. Onun neslinden gelenler de orayı güçlü ve ileri bir devlet haline getirdiler. Onlara hizmet etmekten onur duyuyorum."</p>

  <p class="block5">Taita, İç Göz'üyle Tinat'ı inceledi ve bu cümlenin doğru olmadığım gördü: bu yabancı hükümete hizmet etmekten onur duymak bir yana, Tinat büyük bir telaş içindeydi. "Şimdi bizi de oraya götürüyorsun değil mi şu Jarri ülkesine?"</p>

  <p class="block5">"Aldığım emir böyle Büyücü," dedi Tinat.</p>

  <p class="block5">"Ülkenin kralı kim?"</p>

  <p class="block5">"Kralımız yok. Soylu ve bilge adamlardan oluşan bir oligarşi yönetiyor bizi." "Onları kim seçiyor?" "Belirli erdemlerinden ötürü seçiliyorlar." Taita, onun bu sözleri de inanarak söylemediğini gördü. "Sen de o oligarşinin üyesi misin?"</p>

  <p class="block5">"Hayır Büyücü. Doğuştan soylu olmadığım için asla bu onura erişemem. Ben Jarri'ye sonradan gelmiş biriyim, göçmenim." Taita, "Yani Jarri toplumu sınıflardan mı oluşuyor?" diye sordu. "Soylular, avam tabakası ve köleler?"</p>

  <p class="block5">"Dış hatlarıyla öyle. Ama bize avam değil, göçmen deniyor."</p>

  <p class="block5">"Siz Jarrililer de Mısır tanrılarına mı tapıyorsunuz?"</p>

  <p class="block5">"Hayır Büyücü, bizim tek bir tanrımız var."</p>

  <p class="block5">"Kim o?"</p>

  <p class="block5">"Bilmiyorum. Sadece dine kabul edilenler biliyor adını. Bir gün ben de o mertebeye ulaşayım diye dua ediyorum." Taita bu sözlerde pek çok çelişki olduğunu gördü: Tinat'ın, Onka’nın duymayacağını bildiği halde dile getiremediği bir şey vardı.</p>

  <p class="block5">"Bana o ülkeyi biraz daha anlat, senin değerinde bir adamı çeken mükemmel özellikleri olmalı." Taita, onu konuşmaya teşvik ediyordu.</p>

  <p class="block5">"Kelimeler yetmez," diye cevap verdi Taita. "Ama yakında orada olacağız ve kendi kararınızı vereceksiniz." Açık konuşma fırsatını kullanmamaya karar vermiş gibiydi.</p>

  <p class="block5">"Albay Tinat, bizi Basmaralardan kurtarınca, oraya sırf bu amaçla gönderildiğine inanmama yol açan şeyler söylemiştin. Haklı mıyım?"</p>

  <p class="block5">"Haddinden fazla konuştum... çünkü size karşı büyük bir saygı ve takdir besliyorum. Ama bana baskı yapmamanızı istemek zorundayım. Üstün ve meraklı bir zihne sahip olduğunuzu biliyorum ama artık farklı âdetten ve kanunları olan bir ülkeye giriyorsunuz. Bu aşamada konuksunuz, o yüzden konukluğun sınırları içinde kalırsanız hepimiz açısından daha uygun olur." Artık Tinat tümüyle içine kapanmıştı.</p>

  <p class="block5">"Yani beni ilgilendirmeyen işlere burnumu sokmayayım mı?"</p>

  <p class="block5">"Kesinlikle," dedi Tinat. Bu ciddi bir uyarıydı ve ancak bu kadarın söyleyebilmişti.</p>

  <p class="block5">"Ben daima bu tavrın, tiranların yararına ve köleleri uyutmak için geçerli olduğunu düşünmüşümdür."</p>

  <p class="block5">"Tehlikeli bir görüş bu Büyücü, Jarri'deyken kendinize saklamanız gerekir." Tinat ağzını bronz miğferinin vizörüymüş gibi sıkı sıkıya kapadı ve Taita artık daha fazla bir şey öğrenemeyeceğini anladı, ama hayal kırıklığına uğramamıştı. Aslında bu kadar çok şey öğrendiğine şaşırmıştı bile. Avcıların boğuk haykırışlarını duydular. Epey ileride, Meren oklarına değecek bir avın peşine düşmüştü.</p>

  <p class="block5">Nuh tufanı öncesinden kalma canavar, ateş püskürten bir ejderha gibiydi. Kendisini sıkıştıran avcılara karşı kısa ama öfkeli ataklar yapıyor, koca toynaklarıyla ortalığı tozutuyor, boynuzlu burnunu iki yana sallıyordu. Domuza benzer gözleri parlak, kulakları dikti. Burnundaki boynuz insan boyundaydı ve ağaç gövdelerine, beyaz karınca yuvalarına sürtüle sürtüle kılıç gibi bilenmiş ve parlamıştı.</p>

  <p class="block5">Sonra Taita, Fenn'i gördü ve boğazından bir asidin yükseldiğini hissetti. Hayvanla flört ediyordu. Kendi ustalığına ve Kasırga'nın hızına duyduğu güvenle, hayvanın burnunun dibinde sağa sola dönüyor, onu saldırması için kışkırtıyordu. Taita, Duman Yeli'nin böğrünü mahmuzladı ve onu geri çekmek üzere fırladı. Aynı anda, ona acil zihinsel bir mesaj yollamıştı. Fenn'in bir kılıç ustası gibi mesajını bertaraf ettiğini ve zihnim ona kapattığını hissetti. Öfke ve endişeden deliye dönmüştü. "Küçük şeytan," diye mırıldandı.</p>

  <p class="block5">O anda gergedanın gözü Kasırga'nın parlak tenine takıldı ve Fenn’in meydan okumasını kabullendi. Homurdanarak ve iri gövdesiyle yeri sarsarak üstlerine doğru atıldı. Fenn tayın boynunu okşadı ve dörtnala gitmeye başladılar. Boynuzun ucuyla Kasırga'nın uçuşan kuyruğu arasındaki mesafeyi tartmak için dönüp baktı. Ara fazla açılınca, hayvan onlara yetişilsin diye Kasırga'yı dizginledi.</p>

  <p class="block5">Taita, onun için endişe duyduğu halde, hayvanı Meren'e yaklaştırmaktaki becerisine ve soğukkanlılığına hayran olmadan edemedi. Meren arka arkaya üç ok attı ve hepsi de hayvanın omzundaki kalıp gri posta iyice gömüldü. Gergedan sersemledi ve Taita ağzından kanlı köpükler geldiğini gördü. En azından bir ok akciğerine saplanmış olmalıydı. Fenn, hayvanı kışkırtmaya devam etti. Büyük bir ustalıkla, Meren'in rahat rahat nişan alabileceği bir çemberde döndürüp duruyordu. Meren de ok üstüne ok yolluyordu, derine gömülen uçları hayvanın kalbine ve her iki ciğerine isabet etmişti.</p>

  <p class="block5">Akciğerleri kan dolan gergedan yavaşladı. Ölüm uyuşukluğu, güçlü bacaklarını taşa çevirmişti. Sonunda başı öne sarkmış, ağzından burnundan kanlar akıtarak durdu. Nakonto yandan fırladı ve mızrağını kulağının arkasına saplayıp beynine kadar soktu. Gergedan muazzam cüssesiyle devrilince yer sarsıldı ve bir toz bulutu kalktı.</p>

  <p class="block5">Taita yanlarına geldiğinde, hepsi atlarından inmiş ve cesedin başına toplanmıştı. Fenn heyecanla dans ederken diğerleri de gülerek alkışlıyordu. Taita itaatsizliği yüzünden onu kadırgaya göndererek cezalandırmaya kararlıydı ama asık suratla atından inerken, kız, ona koşup kollarını boynuna doladı.</p>

  <p class="block5">"Taita, hepsini gördün mü? Muhteşem değil miydi? Kasırga ve benimle gurur duymadın mı?" Sonra daha Taita, onu paylamak üzere ağzını açamadan, dudaklarını kulağına yapıştırıp, "Bana karşı çok kibar ve iyisin, seni çok seviyorum sevgili Taita," diye fısıldadı.</p>

  <p class="block5">Taita öfkesinin yatıştığını hissetti ve kendi kendine acaba kim kimi tutuyor diye sordu. Bunlar, onun diğer yaşamında mükemmelleştirdiği içerilerdi. Taita da kendini hâlâ onlara karşı savunmasız hissediyordu.</p>

  <p class="softbreak">&nbsp;</p>
</body>
</html>
