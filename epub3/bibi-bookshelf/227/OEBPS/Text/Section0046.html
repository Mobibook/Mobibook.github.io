<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block5"><span class="text1">Kıyısından güneye doğru gittikçe</span> <span class="text2">Nil birazcık daha güçlü akar oldu ama yine de eski halinin yanında çok cılız kalıyordu. Meren, "Yirmi kat küçüldü," diye hesapladı ve bunu dile getirmese de Taita da ona hak verdi. Bazen Meren'e bir usta olmadığını ve böyle konulan onlarla daha iyi başa çıkacak yetkin kişilere bırakmasını hatırlatmak gerekiyordu.</span></p>

  <p class="block5">Batı kıyısından yol alırken atlar ve adamlar her geçen gün biraz daha güçlendi. Poto'nun tarif ettiği göle vardıklarında hiçbirinde sinek hastalığından eser kalmamıştı. Muazzam bir göldü. Meren, "Bu bir göl değil deniz olmalı," dedi ama Taita, onu bir sürahi su örneği almaya yolladı.</p>

  <p class="block5">"Şimdi iç bakalım benim sevgili Meren'im," diye emretti. Meren dikkatle bir yudum aldı ve yutkundu. Sonra sürahinin geri kalanını başına dikti.</p>

  <p class="block5">"Tuzlu deniz suyu mu?" diye gülümsedi Taita. "Hayır Büyücü, bal gibi tatlı. Yanılmışım, sen haklıydın."</p>

  <p class="block5">Göl o kadar büyüktü ki, kendi rüzgâr sistemini yaratmış gibiydi. Şafakta hava hâlâ durgun ve serindi. Sanki gölün yüzeyinden dumanlar yükseliyormuş gibi görünüyordu. Adamlar heyecanla bu konuyu tartıştılar Biri, "Volkan gölü ısıtıyor," dedi. Başka biri, "Hayır," dedi. "Su buhar olup yükseliyor. Başka bir yerde yağmur halinde inecek." Meren ise otoriter bir tavırla, "Hayır, bu sularda yaşayan deniz canavarının kızgın nefesi," diye belirtti. Sonunda gerçeği söylesin diye Taita'ya baktılar. Taita, "Örümcekler," deyince yeniden hararetle tartışmaya başladılar. "Örümcekler uçmaz. Sinekleri kastediyor... ya da yusufçukları." "Bizimle eğleniyor," dedi Meren. "Onu iyi tanırım. Bu küçük şakalara bayılır."</p>

  <p class="block5">İki gün sonra rüzgâr yön değiştirdi ve o bulutlardan biri kampın üstüne sürüklendi. Sonra da aşağı inmeye başladı. Fenn zıplayıp buluttan bir şey aldı.</p>

  <p class="block5">"Örümcekler!" diye haykırdı. "Taita asla yanılmaz." Bulut, yeni dünyaya gelmiş sayısız örümcekten oluşuyordu, henüz saydam haldeydiler. Hepsi ince birer ağ örmüştü ve o rüzgâra takılan ağlarla gölün başka bir tarafına uçuyorlardı.</p>

  <p class="block5">Güneş çıkar çıkmaz rüzgâr arttı ve öğlene kadar sulan çılgınca köpürttü. Öğleden sonra ise azaldı ve güneş batınca ortalık tamamen duruldu. Flamingolar pembe bir çizgi halinde ufku kapladı. Hipopotamlar homurdanıp böğürerek sığ çamurlarda granit taşlar gibi yuvarlandılar, uzun dişli rakiplerini korkutmak için pembe çenelerini sonuna kadar açıp kapadılar. Güçlü timsahlar kumlara serildi, ağızlarını açtılar ve su kuşları sivri san dişlerinin arasındaki etleri temizlemeye başladı. Geceler sakin geçiyor, yıldızlar siyah kadifeyi andıran su yüzeyine yansıyordu.</p>

  <p class="block5">Batıya doğru göl o kadar büyüyordu ki kara görünmüyordu, sadece ağarın dalgalandırdığı suda kayık gibi bata çıka yüzen adalar vardı. Güneyde ise gölün kıyısını ancak uzaktan görebiliyorlardı. Sivri dağ başları veya volkanlar yoktu, sadece alçak tepelerin mavimsi izi vardı.</p>

  <p class="block5">Poto onları yerlilerin vahşeti konusunda uyardığı için, göl kıyısında yetişen dikenli akasya ağaçlarının dallarını da kullanarak güvenli bir kamp kurdular. Gündüzleri atlar ve katırlar ya kıyıdaki güzel otlaklarda otluyor, ya da sığlık yerlerde bulunan su bitkileriyle kendilerine ziyafet çekiyordu.</p>

  <p class="block5">Fenn, "Kalulu'yu, hani şu şamanı ne zaman arayacağız?" diye sordu. "Bu akşam, sen yemeğini bitirince."</p>

  <p class="block5">Taita söz verdiği gibi Fenn'i alıp sahile indi ve kuru odunları toplayıp küçük bir ateş yaktılar. Ateşin başına çömeldiler ve Taita, Fenn'in ellerini kendi ellerinin arasına alıp bir korunma halkası oluşturdu. "Eğer Kalulu, Poto'nun iddia ettiği gibi bir ustaysa, ona havadan mesaj yollayabiliriz," dedi.</p>

  <p class="block5">Fenn huşu içinde, "Sahiden bunu yapabilir misin Taita?" diye sordu.</p>

  <p class="block5">"Poto'ya göre, buraya çok yakın bir yerde yaşıyormuş, belki iki, üç fersah ötemizde yani. Ona erişmek kolay." "Uzaklık önemli mi?" diye sordu Fenn.</p>

  <p class="block5">Taita başını salladı. "Adını biliyoruz. Fiziksel görünümünü biliyoruz, bacakları yok. Tabii ruhani adını da bilsek veya elimizde onunla ilgili bir şey, mesela bir saç kılı, tırnak, ter, idrar veya dışkı olsa daha kolay ölürdü. Yine de, elimizde olanla birine ulaşmayı sana öğreteceğim." Taita kesesinden bir tutam bitki çıkardı ve ateşe attı. Yanan bitkilerden keskin kokulu bir duman çıktı, "Bu, etrafta dolanması muhtemel herhangi bir kötü etkiyi uzaklaştırır," diye açıkladı. "Şimdi alevlere bak. Eğer Kalulu gelirse onu orada göreceksin."</p>

  <p class="block5">Ellerini bırakmadan Taita'nın göğsünden gelen mırıltılar eşliğinde hafifçe sallanmaya başladılar. Fenn, onun öğrettiği şekilde zihnini boşaltınca üç sihirli güç sembolünü tekrarlayıp içlerinden birleştirdiler.</p>

  <p class="block5">"Mensaar!"</p>

  <p class="block5">"Kydash!" ,</p>

  <p class="block5">"Ncube!"</p>

  <p class="block5">Etraflarındaki hava çınladı. Taita o havaya doğru konuştu.</p>

  <p class="block5">"Kalulu dinle! Bacakları olmayan kişi, kulaklarını aç!" Ay yükselip, zirvesinin yarı yoluna ulaşırken çağrısını zaman zaman tekrarladı.</p>

  <p class="block5">Aniden çarpmayı hissettiler. Fenn heyecanla soludu, sanki parmak uçlarından statik bir yük boşalmıştı. Ateşe gözlerini dikti ve bir yüz gördü. Çok yaşlı ama sonsuz bilgeliğe sahip bir maymuna benziyordu.</p>

  <p class="block5">"Kim çağırıyor?" Kızgın dudaklar bu soruyu Tenmass dilinde sormuştu.</p>

  <p class="block5">"Kalulu'yu arayan kim?"</p>

  <p class="block5">"Ben Gallalalı Taita'yım."</p>

  <p class="block5">"Eğer Doğru'dan yanaysan bana ruhani adını söyle." Taita bunun başının üzerinde bir sembol olarak şekillenmesini sağladı: tek kanadı kırık bir şahin. Aynı havayı paylaşan kötü bir güç de olabileceği için, bunu telaffuz etmek ölümcül bir tehlike yaratıyordu. "Seni onaylıyorum, Doğru'luk kardeşim," dedi Kalulu.</p>

  <p class="block5">"Sen de kendi ruhani adını göster," dedi Taita. Ateşteki yüzün üzerinde ağır ağır çömelmiş bir Afrika yaban tavşanı belirdi. Bu mitolojik bir bilgeydi, tavşan Kalulu'nun başı ve uzun kulakları dolunayın üzerine çizilmişti. "Seni onaylıyorum sağ elin kardeşi. Yardım istemek için çağırdım seni," dedi Taita. "Nerede olduğunu biliyorum, ben de yakınındayım. Üç gün içinde sana geleceğim," dedi Kalulu.</p>

  <p class="softbreak">&nbsp;</p>
</body>
</html>
