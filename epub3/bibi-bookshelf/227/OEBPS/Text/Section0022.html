<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block5"><span class="text1">Tekrar hayvanlarına binip nehir</span> <span class="text2">yoluna düşer düşmez Taita ve Meren tahtırevanın iki yanındaki yerlerini aldılar. Sonra da Taita ile Demeter, Mısır dilinden Tenmass diline döndüler, böylece muhafız birliğindekiler konuştuklarını anlamayacaktı. Taita, "Soe'den çok önemli epeyce bilgi edindik," diyerek konuyu açtı.</span></p>

  <p class="block5">"En önemlisi, cadının varlığını biliyor oluşu," dedi Demeter. "Onun konuşmasını duymuş. Sesini mükemmel bir şekilde taklit edebiliyor."</p>

  <p class="block5">"Sen cadının ses rengini benden iyi biliyorsun ve haklı olduğundan hiç kuşkum yok," diye ona hak verdi Taita. "Önemli saydığım bir husus daha var. Soe Mısırlı. Yukarı Krallık aksanıyla konuşuyor."</p>

  <p class="block5">"Ben bunu fark etmemiştim. Dilinizi nüansları anlayacak kadar iyi bilmiyorum."</p>

  <p class="block5">Taita, "Cadının şimdiki gizlenme yerini gösteren bir ipucu olabilir bu. Eğer Soe'nin Teb'e ulaşmak için uzak bir yoldan gelmediğini varsayarsak, araştırmamıza İki Krallık'tan veya en azından hemen bunların sınırındaki yerlerden başlamamız gerekir."</p>

  <p class="block5">"O bölgede hangi volkanlar bulunuyor?"</p>

  <p class="block5">"Mısır'da ne volkan ne de büyük göller var. Nil Orta Deniz'e dökülüyor. Bu, kuzeye en yakın su. Etna on günlük yelken mesafesinde. Eos'un orada olmadığından emin misin hâlâ?"</p>

  <p class="block5">"Eminim." Demeter başını salladı.</p>

  <p class="block5">"Pekâlâ. O yönde başka hangi büyük volkan var?" dedi Taita. "Etna'nın karşısındaki anakarada bulunan Vezüv mü?"</p>

  <p class="block5">Demeter kararsız bir tavırla alt dudağını kemirdi. "Bu köpek orada da avlanmayacak," dedi sonunda. "Onun elinden kaçtıktan sonra, Vezüv'ün otuz fersah kuzeyine kadar uzanan bir manastırda kalmıştım. Cadı o kadar yakınlarda olsaydı eminim ki, varlığını hissederdim ya da o benimkini hissederdi. Hayır, Taita, başka yerlere bakmamız lazım."</p>

  <p class="block5">"Şimdilik senin içgüdülerine göre hareket edelim," dedi Taita. "Doğu sınırımızda Kızıldeniz var. Arabistan'da veya Kızıldeniz kıyılarına yakın bir yerde bir volkan bilmiyorum. Sen biliyor musun?"</p>

  <p class="block5">"Hayır, oralara gitmiştim ama ne bir volkan gördüm ne de olduğuna dair bir şey duydum."</p>

  <p class="block5">"Zagreb Dağları'nın ötesindeki topraklarda iki tane volkan görmüştüm, ama onların etrafı muazzam ovalarla ve sıradağlarla çevriliydi. Aradığımız tarife uymuyorlar."</p>

  <p class="block5">"Mısır'ın güneyinde ve batısında daha büyük topraklar var," dedi Demeter. "Ama başka bir olasılığı düşünelim. Afrika'nın içlerinde büyük nehirlerle göller ve onlardan birine yakın bir volkan olabilir mi?"</p>

  <p class="block5">"Ben duymadım... ama dur, kimse Etiyopya'dan güneyi keşfetm'5 değil."</p>

  <p class="block5">"Duyduğuma göre, Mısır'dan göç edilirken sen Kraliçe Lostris'e Kuzey Rüzgârı Ülkesi Qebui'ye kadar rehberlik etmişsin, yani Nil'in iki güçlü akıntıya ayrıldığı yere kadar."</p>

  <p class="block5">"Doğru. Qebui'den sol kolu takip ederek Etiyopya Dağları'na doğru gitmiştik. Sağ kol, ileri gitmeyi imkânsız hale getiren sonsuz bir bataklıktan doğuyor. Hiç kimse onun güney ucuna kadar gidemedi. Bazıları bataklığın gerçekten sonsuz olduğunu, ta dünyanın sonuna dek gittiğini söylüyor.''</p>

  <p class="block5">"O zaman, Hathor Tapınağı'ndaki rahiplerin bulacağı diğer fikirleri duymayı beklememiz lazım. Ne zaman haber verecekler bize?"</p>

  <p class="block5">"Başrahibe on gün içinde gitmemi söylemişti," diye hatırlattı Taita.</p>

  <p class="block5">Demeter tahtırevanının perdesini kenara çekti ve dönüp tepelere doğru baktı. "Tapınağa yakınız şu anda. Oraya gidelim, rahibelerin konukseverliğine sığınalım ve gece uyuyacak birer döşek isteyelim. Sabaha haritacılarıyla ve coğrafyacılarıyla oturup çalışabiliriz."</p>

  <p class="block5">Taita, "Firavun huzuruna çağıracak olursa adamları bulamaz beni," diye mırıldandı. "Saraydan tekrar ayrılmadan önce onu bir görsem daha iyi olur."</p>

  <p class="block5">Demeter, Habari'ye. "Birliği durdur," diye seslendi. "Hemen durun, sana söylüyorum." Sonra Taita'ya döndü. "Seni korkutmak istemiyorum Taita, ama artık benim zamanımın yaklaştığını hissediyorum. Rüyalar görüyorum ve karanlık sezgilerim var. Senin ve Meren'in sağladığınız korumaya rağmen, cadı yakında beni yok etmeyi başaracak. Sayılı günüm kaldı."</p>

  <p class="block5">Bir cevap gerekmiyordu. Onun yerine Taita dönüp Habari'yi çağırdı. "Birliği geri döndür. Hathor Tapınağı'na gidiyoruz." Arada bir fersah mesafe ya var ya yoktu.</p>

  <p class="block5">Bir süre sessizce yol aldılar, sonunda Demeter yeniden konuşmaya başladı. "Benim yaşlı, takatsiz bedenim olmayınca daha hızlı yol alırsın."</p>

  <p class="block5">"Kendine karşı çok acımasızsın," diye söylendi Taita. "Senin yardımın ve fikirlerin olmasa asla bu kadarını yapamazdım."</p>

  <p class="block5">"Avın sonuna ve öldürme anına dek yanında olmak isterdim. Ama öyle olmayacak." Bir süre daha sustuktan sonra devam etti. "Soe ile nasıl başa çıkılacak? Önünde açık bir yol var. Eğer Firavun, Soe'nin Mintaka'yı büyülediğini ve onun kafasına ektiği fikirleri duyarsa, onu yakalatmak için askerlerini yollar ve sen de onu baskı altında sorgulama şansına sahip olursun. Duyduğuma göre Teb'deki zindancılar işlerinde hayli ustaymış. İşkence fikri sana kötü mü geliyor?"</p>

  <p class="block5">"Eğer Soe'nin fiziksel acı çekmekle yetineceğini düşünsem, umurumda bile olmazdı. Ama onu sen de gördün. Adam cadıyı korumak için kendi isteğiyle ölür. Onunla o kadar yakın bağlan var ki, ıstırap çektiğini ve bunun sebebini hemen anlar. Firavun ile Mintaka’nın, etraflarına ölümlerine yol açacak bir ağ ördüğünü anladıklarını tahmin eder." "Öyle olur," dedi Demeter.</p>

  <p class="block5">"Dahası, Mintaka, Soe'nin yardımına koşar ve Nefer de aslında onun kendisine karşı komplo kurmaktan suçlu olduğunu anlar. Bu onların aşkını ve birbirlerine duydukları güveni yok eder. Onlara böyle bir şey yapamam." "O zaman cevabı tapınakta bulmayı ümit etmek zorundayız."</p>

  <p class="block5">Rahipler uzaktan geldiklerini görüp onları karşılasın ve ana girişe ulaşan yokuşu çıkarken yol göstersin diye iki rahibe adayı yolladılar, başrahibe de merdivenin başında bekliyordu.</p>

  <p class="block5">"Seni gördüğüme çok sevindim Büyücü. Ben de Teb'e bir ulak gönderip Nubank Birader'in istediğin şeyi büyük bir gayretle hazırladığını bildirecektim. Bulduklarını anlatmaya hazır. Fakat sen benden önce davrandın." Taita'yı bir anne gibi kucakladı. "Binlerce kez hoş geldin. Tapınak hizmetlileri erkekler bölümünde bir yer hazırlıyor sana. Bizimle dilediğin kadar kalmalısın. Bilgi dolu konuşmalarını dinlemeyi dörtgözle bekliyorum."</p>

  <p class="block5">"Çok nazik ve zarifsin başrahibe. Çok bilgili ve ünlü başka bir büyücüyle birlikteyiz."</p>

  <p class="block5">"O da buyursun. Adamlarınıza da seyislerin bölümünde yer hazırlanıyor."</p>

  <p class="block5">Hayvanlarından indiler ve tapınağa girdiler, Meren, Demeter'e yardım ediyordu.</p>

  <p class="block5">Ana salonda, neşe, annelik ve sevgi tanrıçası Hathor'un heykeli önünde durdular. Tanrıça, benekli bir inek şeklinde tasvir edilmişti ve boynuzlan altın bir ayla süslüydü. Rahibeler dua ettiler ve sonra bir papaz adayı çağırıp Taita ile Demeter'i rahiplerin bölümüne götürmesini söylediler. Papaz adayı iki adamı taş duvarlı bir hücreye götürdü, karşı duvarın dibine iki tane döşek serilmiş, el yüz yıkamaları için birer leğen su bırakılmıştı.</p>

  <p class="block5">"Akşam yemeği vaktinde gelip sizi yemekhaneye götüreceğim. Nubank Birader de orada olacak."</p>

  <p class="softbreak">&nbsp;</p>
</body>
</html>
