<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block5"><span class="text1">Her gün, güneyin biraz</span> <span class="text2">daha derinlerine indiler ve Meren'le adamlarının kararlılığında hiçbir değişiklik olmadı. Bir gece kampın etrafına çit döşenirken Taita, Meren'i kenara çekip, "Adamlarının moralini yüksek tutmak için ne yapıyorsun?" diye sordu. "Bence dayanma güçlerinin sonuna geldiler, Asuvan'a, evlerine dönmek istiyorlar. Yakında bir isyanla karşılaşabiliriz." Bunları onu sınamak için söylüyordu, ama Meren öfkelenmişti.</span></p>

  <p class="block5">"Onlar benim adamlarım ve hepsini gayet iyi tanıyorum. Belli ki, sen tanıyamamışsın Büyücü. Ne başlarında isyankâr bir saç teli var ne de ciğerlerindeki havada. Sözlerine benim kadar bağlılar."</p>

  <p class="block5">Taita, "Bağışla beni, Meren. Senden nasıl kuşku duyabildim?" diye mırıldandı, ama Meren'in boğazından cadının sesinin yankılarının yükseldiğini duymuştu. Kendini, bu kadar sorunun üstüne bir de asık suratlarla ve huysuzluklarla uğraşmama gerek yok neyse ki, diyerek avuttu, bu Eos işimi kolaylaştırıyor.</p>

  <p class="block5">O sırada Fenn kamptan koşarak fırladı, bir yandan da, "Büyücü! Taita! Çabuk gel!" diye bağırıyordu, "LıToLiti'nin bebeği dışarı fırladı ve ben tekrar içeri itemiyorum!"</p>

  <p class="block5">"Bir an önce gelip o zavallı yavruyu senin elinden kurtarmalıyım," diyen Taita ayağa fırladı ve Fenn'le birlikte kampa koştu. Taita, Shilluk kızının yanına çöküp onu yatıştırırken doğum çabucak oluverdi. Fenn bu süreci dehşet içinde izlemişti. LiToLiti'nin her haykırışında o da yerinden zıplıyordu. Kasılmalar arasında kız soluk soluğa, ter içinde yatarken, "Artık hiç de eğlenceli bir spor gibi görünmüyor," dedi. "Seninle ikimizin bu işle uğraşmasına hiç gerek yok bence."</p>

  <p class="block5">Gece yarısı olmadan, LiToLiti tepesinde bir tutam kara, kıvırcık saçı olan, amber rengi bir oğlan doğurmuştu. Taita'ya göre, çocuğun gelişi, bu acı yolda yitirdikleri diğer genç hayatların telafisiydi. Hepsi babayla birlikte sevindiler.</p>

  <p class="block5">Adamlar birbirlerine, "Bu iyi bir kehanet," diyordu. "Tanrılar bize gülümsedi. Artık seferimiz mutlaka başarılı olacak."</p>

  <p class="block5">Taita danışmak için Nakonto'yu buldu. "Halkının âdeti nasıldır? Kadın yola devam etmeden önce ne kadar dinlenmeli?"</p>

  <p class="block5">"İlk karım davarlarımızı yeni bir otlağa götürürken doğurmuştu. Suları geldiğinde öğleni geçiyordu. Yolun kenarında işlerini görsünler diye anasıyla ikisini orada bıraktım. Hava kararmadan bana yetiştiler, bu da iyi oldu çünkü etrafta aslanlar vardı." "Sizin kadınlarınız güçlüymüş," dedi Taita. Nakonto hafifçe şaşırmış gibiydi. "E onlar Shilluk," dedi. Taita, "Bu da durumu açıklıyor," diyerek ona hak verdi.</p>

  <p class="block5">Ertesi sabah LiToLiti, bebeğini, kendisinin eğilmesine gerek kalmadan meme emebilecek şekilde kucağına bağladı ve şafakla birlikte erkeğinin peşinden yola koyuldu.</p>

  <p class="block5">Sulak, otlak bir arazide yola devem ettiler. Kumlu toprak hayvanların ayaklarının altında esnekti. Taita hafif yaraları ve rahatsızlıkları merhemiyle tedavi ettiği için durumlan iyiydi. Etrafta sonsuz antilop ve bufalo sürüleri olduğu için et sıkıntısı hiç çekmiyorlardı. Günler birbiri ardına sorunsuz geçip gidiyordu. Önlerinde fersah fersah açık arazi uzanmaktaydı.</p>

  <p class="block5">Sonunda, karşıki puslu mavi ufukta dik yamaçlı tepeler göründü. Sonraki günlerde görüntü giderek büyüdü ve gökyüzünün yarısını kaplar hale geldi, Nil'in aktığı sarp geçidi görebiliyorlardı. Dağları aşmak için en rahat geçidin orası olduğunu bildiklerinden, doğruca o geçide yöneldiler. Yaklaştıkça sık ormanlarla kaplı yamaçları ve üzerlerindeki fil yollarını görebiliyorlardı. Nihayet Meren daha fazla dayanamadı. Ağır ilerleyen ana birlikten ayrılıp küçük bir keşif kolu kurdu. Doğal olarak, Taita'nın yanında at süren Fenn de onlarla geldi. Nehrin aktığı boğaza girip fil yolundan yamacın zirvesine doğru tırmanmaya başladılar. Nakonto ileri fırlayıp yeri incelemek için diz çöktüğünde yarı yola ancak gelmişlerdi.</p>

  <p class="block5">Taita, "Ne oldu?" diye seslendi. Bir cevap gelmeyince atını sürdü ve Shilluk'un kafasını karıştıran şeyi anlamak için yana doğru eğildi.</p>

  <p class="block5">"At izleri." Nakonto yeri gösteriyordu. "Çok yeni. Sadece bir günlük."</p>

  <p class="block5">"Dağ zebrası mı?" diyerek şansını denedi Taita.</p>

  <p class="block5">Nakonto anlamlı bir şekilde başını salladı.</p>

  <p class="block5">Fenn, Meren için, "Üstünde binici olan atlar," diye tercüme etti.</p>

  <p class="block5">Meren endişelendi. "Yabancı atlılar. Medeniyetten bu uzakta kim olabilir? Düşman olabilirler. Kim olduklarını öğrenmeden peşlerinden gitmemeliyiz." Dönüp geldikleri yola baktı. Aşağıdaki düzlükte birliğin kaldırdığı san tozu görebiliyordu, hâlâ iki, üç fersah uzaktaydılar. "Ötekileri beklememiz lazım, o zaman daha güçlü oluruz." Taita cevap veremeden, tepedeki düzlükten biri seslendi ve sesi tepelerde yankılandı. Hepsi irkildi.</p>

  <p class="block5">Meren, "Bizi keşfettiler!" diye bağırdı. "Ama Seth'in ferahlatıcı nefesi adına, bunlar her kimse Mısır diliyle konuşuyorlar." Avuçlarını boru gibi yapıp ağzının yanlarına koydu ve o da yukarıya seslendi. "Kimsiniz siz?" "Kutsal Firavun Nefer Seti'nin askerleri!" "Ortaya çıkın da sizi görelim," diye seslendi Meren.</p>

  <p class="block5">Üç yabancı atlı onlara doğru gelmeye başlayınca rahatlayarak güldüler Meren o mesafeden bile birinin mavi Mamose Evi sancağını taşıdığım görebiliyordu, yaklaştıkça her halleriyle Mısırlı oldukları iyice belli olmuştu. Meren onları karşılamak üzere ileri çıktı. İki grup bir araya geline hayvanlardan indiler ve büyük bir sevinçle kucaklaştılar.</p>

  <p class="block5">Grubun lideri, "Ben Yüzbaşı Rabat'ım," diye kendini tanıttı. "Firavun Nefer Seti'nin hizmetindeki Albay AhActon birliğinde subayım."</p>

  <p class="block5">"Ben de Albay Meren Cambese, aynı ilahi, Firavun için özel bir göreve gidiyorum." Meren daha yüksek rütbeli olduğu için, Rabat bir yumruğunu göğsüne götürerek selam durdu. Meren devam etti. "Ve bu da büyücü, Gallalalı Taita." Rabat'ın gözünde gerçek bir saygı ifadesi belirdi ve tekrar selam durdu. Taita, onun aurasından sınırlı bir zekâya sahip olduğunu ama aynı zamanda saf ve dürüst olduğunu anlamıştı.</p>

  <p class="block5">"Ünün senden önde gidiyor Büyücü. Lütfen izin ver seni kampımıza götüreyim ve onur konuğumuz ol."</p>

  <p class="block5">Rabat, küçük olduğu için Fenn'e aldırmamıştı ama o bu hor görmenin farkındaydı. Taita'ya Shilluk dilinde, "Ben bu Rabat'tan hoşlanmadım," dedi. "Kibirli biri o."</p>

  <p class="block5">Taita gülümsedi. Fenn baştacı edilmeye alışmıştı. Bu hali, Lostris'in Mısır hükümdarı olduğu zamanki halini hatırlatıyordu. "O sadece kaba bir asker," diye avuttu kızı "Ve uğraşmana değmez." Fenn'in ifadesi yumuşadı. "Emrin nedir Büyücü?" diye sordu Rabat.</p>

  <p class="block5">"Birliğimizin geri kalanı epeyce yük taşıyor." Taita düzlükteki toz bulutunu gösterdi. "Lütfen adamlarından birini onlara rehberlik etmesi için yolla." Rabat hemen bir adamını görevlendirdi ve sonra sarp, kayalık yolda onların önüne düştü.</p>

  <p class="block5">Taita, onunla yan yana giderken, "Albay AhActon nerede komutan?" diye sordu. "Nehir boyunca ilerlerken bataklık hastalığından öldü." "Yedi yıl önce miydi bu?"</p>

  <p class="block5">"Hayır, Büyücü. Tam dokuz yıl ve iki ay önceydi," diye düzeltti Rabat. "Bunca zamandır sevgili yurdumuz Mısır'dan uzağız."</p>

  <p class="block5">Taita, Karnak'tan buraya gelmek için geçen süreyi hesaba katmayı unuttuğunu fark etti. "Albay AhActon'un yerine kim kumanda ediyor orduya?" diye sordu. "Albay Tinat Ankut." "O nerede?"</p>

  <p class="block5">"Firavun'un emrine uyarak orduyu nehir boyunca güneye götürdü, geni yirmi adam ve bazı kadınlarla birlikte burada bıraktı, bunlar ya yolda doğum yaptılar ya da artık gidemeyecek kadar hasta ve güçsüz düştüler."</p>

  <p class="block5">"Albay Tinat niye burada bıraktı seni?"</p>

  <p class="block5">"Bana ekin ekmemi, bir at sürüsünü de dönüşünde hazır tutmamı emretti, ayrıca geri çekilmek zorunda kalırsak burada bir üs olmasını istiyordu."</p>

  <p class="block5">"Gittiklerinden beri bir haber aldın mı onlardan?"</p>

  <p class="block5">"Birkaç ay sonra kurtulan atlarla birlikte üç adam gönderdi. Anlaşılan, güneyde gittikleri ülkede atları sokunca öldüren bir tür sinek varmış ve sürüsünün neredeyse tamamını kaybetmiş. O üç kişi geldikten sonra kendisinden bir daha haber almadık. Bu yabancı yerle onu ve adamlarını yuttu. Bu çok uzun yıllar önceydi. Bunca zamandır karşılaştığımız ilk medeni insanlar sizsiniz." Sesi mahzunlaştı.</p>

  <p class="block5">Onun cesaretini ölçmek için, "Burayı terk edip yanındakilerle birlikte Mısır'a dönmeyi hiç düşünmedin mi?" diye sordu Taita.</p>

  <p class="block5">Rabat, "Bunu düşündüm," diye itiraf etti. "Ama bana verilen emir ve görevim bu mevzii tutmaktı." Biraz duraksadıktan sonra devam etti. "Üstelik Mısır ile aramızda insan yiyen Chimalar ve büyük bataklıklar vardı." Taita muhtemelen asıl bu nedenle kıpırdamadın yerinden, diye düşündü. Konuşurken geçidin başına kadar gelmişlerdi ve önlerinde geniş bir plato uzanıyordu. Hemen o anda, buradaki havanın aşağıdaki ovalardan çok daha hoş olduğunu fark ettiler.</p>

  <p class="block5">Ortalıkta otlayan büyükbaş hayvanlar vardı ve Taita onların gerisinde çamurdan duvarları olan sağlam bir askeri kale görüp şaşırdı. Bu uzak ve vahşi yerde kale bir hayal gibiydi; iki yıl önce Qebui'den ayrıldıklarından beri gördükleri ilk medeniyet belirtisiydi. Mısır'da hiç kimsenin haberdar olmadığı kayıp bir ileri karakoldu burası. "Buranın adı nedir?" diye sordu Taita. "Albay Tinat, Adaki Kalesi demişti."</p>

  <p class="block5">Otlayan hayvanların arasından ilerlediler, bunlar yüksek, uzun bacaklı, geniş ve çıkıntılı omuzlu hayvanlardı ve ağır, yayvan boynuzları vardı. Hepsinin postu farklı bir renk ve desendeydi, iki tane birbirinin aynı olan yoktu. Ya kırmızı beyaz ya siyah, sarıydılar, zıt renklerde de lekeleri, benekleri bulunuyordu.</p>

  <p class="block5">"Bu hayvanları nereden buldunuz?" diye sordu Taita. "Hiç böylesini görmemiştim."</p>

  <p class="block5">"Yerli kabilelerden satın aldık. Onlar bu hayvanlara zebu diyor. Sürü bize süt ve et sağlıyor. Onlar olmasa şimdikinden bile daha fazla sıkıntı çekeriz."</p>

  <p class="block5">Meren kaşlarını çattı ve ruhsuzluğundan dolayı Rabat'ı paylamak üzere ağzını açtı, ama Taita, onun niyetini anlayarak başını çabucak sallayıp susturdu. Bu adam hakkında Taita da diğerleriyle aynı düşüncedeydi ama daha sonra bu adamın işbirliğine ihtiyaç duyacakları için ona saldırmanın bir yararı olmayacaktı. Kalenin etrafındaki tarlalarda karabuğday, kavun ve Taita'nın bilmediği bazı sebzeler ekiliydi. Rabat onlara yerlilerin verdiği isimleri saydı ve iri, parlak siyah bir sebzeyi koparmak üzere atından indi. Sonra onu, Taita'ya uzattı. "Etle birlikte pişirilince lezzetli ve besleyici oluyor."</p>

  <p class="block5">Kaleye vardıklarında, garnizondaki kadın ve çocuklar kapılara koşup karşıladılar, yanlarında ekşi süt ve karabuğday ekmekleri vardı. Hepsi elli kişi kadardı ve yeterince yakınlık gösterseler de hallerinde bir pejmürdelik, bir mahzunluk vardı. Kaledeki barınma imkânları sınırlıydı. Kadınlar Taita ile Fenn'e küçük, penceresiz bir hücre verdiler. Zemin sıkıştırılmış topraktı, karıncalar askeri bir nizamla kabaca yontulmuş duvarlarda yürüyor ve parlak siyah kakalaklar kütük duvarlardaki çatlaklardan girip çıkıyordu. Odanın önceki sakinlerinin yıkanmamış bedenleri ve eşyaları kötü bir koku yaymak taydı. Rabat özür dileyerek Meren ile diğer subay ve askerlerin, kendi askerleriyle birlikte ortak barakalarda yatacaklarını açıkladı. Taita şükran ve üzüntüyle bu konukseverlik teklifini geri çevirdi.</p>

  <p class="block5">Meren'le ikisi, kaleden yarım fersah uzakta, bir akarsuyun kıyısında, gölgeli ağaçlarla dolu uygun bir arazi buldular. Kalede kalmamalarından ötürü rahatlamış görünen Rabat, Meren'in Şahin Mührü'ne büyük saygı gösterdi ve taze süt, karabuğday ve düzenli aralıklarla kesilmiş öküz eti verdi.</p>

  <p class="block5">Hilto, Taita'ya, "Umarım burada fazla kalmayız," dedi ikinci gün. "Bu insanların morali o kadar bozuk ki, bizim adamlarımızı da etkileyebilir. Bizimkilerin morali düzgün ve öyle de kalsınlar istiyorum. Üstelik, bütün kadınlar evli ve bizim adamların çoğu çok uzun süredir bekâr. Yakında onlarla oynaşmak isteyecekler ve sorun çıkacak."</p>

  <p class="block5">"Gerekli düzenlemeleri yapar yapmaz yola çıkacağımıza söz veriyorum iyi Hilto." Taita ve Meren sonraki günleri melankolik Rabat'la görüşerek geçirdiler.</p>

  <p class="block5">Taita, "Albay Tinat'la güneye kaç kişi gitti?" diye sordu.</p>

  <p class="block5">Pek çok cahil insan gibi Rabat'ın da hatırı sayılır bir hafızası vardı ve hiç duraksamadan cevap verdi. "Altı yüz yirmi üç kişi ve yüz kırk beş tane de kadın."</p>

  <p class="block5">"Merhametli İsis, Karnak'tan hareket etmiş olan o bin kişiye ne oldu?"</p>

  <p class="block5">"Bataklıklar karmaşık ve derindi," diye cevap verdi Rabat. "Çoğuluz bataklık hummasına yakalandık. Rehberlerimiz güvenilmez kişilerdi Ve yerli kabilelerin saldırısına uğradık. Çok fazla insan ve at zayiatı verdik. Eminim siz de benzer şeyleri yaşamışsınızdır Adari'ye gelene kadar."</p>

  <p class="block5">"Evet öyle oldu. Ama bataklıklardaki su çekilmişti ve rehberlerimiz iyiydi." "Demek ki siz daha şanslıymışsınız." "Albay Tinat'ın adamlarla atları buraya yolladığını söyledin. Kaç at yollamıştı?" Taita daha ılımlı bir konuya dönmüştü. "Elli altı at geri geldi, hepsini de sinekler sokmuştu. Çoğu buraya geldikten sonra öldü. Sadece on sekiz tanesi kurtuldu. Atları teslim ettikten sonra, Albay Tinat'ın adamları tekrar ona katılmak üzere güneye döndü. Onlar için bulduğum hamalları da götürdüler."</p>

  <p class="block5">"Yani Tinat'ın adamlarından burada kalan olmadı?"</p>

  <p class="block5">"Biri çok hasta olduğu için onu göndermedim. Bugüne kadar yaşamayı başardı."</p>

  <p class="block5">"Onu sorguya çekmek isterdim," dedi Taita.</p>

  <p class="block5">"Hemen gönderirim."</p>

  <p class="block5">Kurtulan yegane kişi uzun boylu ama iskelet gibi sıskaydı. Taita sıskalığının ve cılız beyaz saçlarının, yaşlılığın değil hastalığın kalıntıları olduğunu bir bakışta anladı. Yine de adam sağlığına kavuşmuştu. Rabat'ın kumandasındaki diğer adamların çoğunun aksine neşeli ve istekliydi.</p>

  <p class="block5">"Başına gelen felaketi duydum," dedi Taita. "Cesaretini ve gayretlerini kutluyorum." "Bunu yapan tek kişi sen oldun Büyücü, teşekkür ederim." "Adın ne?" "Tolas." "Rütben?"</p>

  <p class="block5">"At doktoruyum ve aynı zamanda çavuşum." "Albay Tinat kurtulan atları geri getirmeni emretmeden önce nereye kadar gitmiştiniz?"</p>

  <p class="block5">"Yaklaşık yirmi günlük yoldu Büyücü, belki iki yüz fersah kadar. Albay Tinat hızlı ilerlemeye kararlıydı... fazla hızlı. Bunun, at kaybımızı artırdığına inanıyorum." "Neden o kadar telaşlıydı?" Tolas hafifçe gülümsedi. "Bana açıklamadı Büyücü ya da fikrimi sormadı."</p>

  <p class="block5">Taita bir süre düşündü. Tinat cadının etkisine girmiş olabilirdi, o da onu güneye doğru çekmiş olmalıydı. "Peki iyi Tolas, atlara musallat olan hastalığı anlat bana. Yüzbaşı Rabat bahsetti ama ayrıntılara girmedi. Niçin hastalığın o sineklerden kaynaklandığını düşündün?"</p>

  <p class="block5">"Sineklerle ilk karşılaşmamızdan on gün sonra ortaya çıktı. Atlar aşırı derecede terlemeye başladı, gözleri o kadar kan doldu ki, yan yarıya kör oldular. Çoğu ilk belirtilerin görülmesinden sonraki on, on beş gün içinde öldü." "Sen bir at doktorusun. Hiçbir tedavi bilmiyor musun?"</p>

  <p class="block5">Tolas duraksadı ve soruya cevap vermedi. Onun yerine, "Bindiğin gri kısrağı gördüm," dedi. "Hayatım boyunca on binlerce at gördüm ama bu kısrak en güzellerinden biri. Asla onun gibisini bulamayabilirsin bir daha." "Attan iyi anladığın belli Tolas, ama bana niye böyle bir şey söyledin?"</p>

  <p class="block5">"Çünkü böyle bir atı sineklere kurban etmek yazık olur. Eğer yola devam etmeye kararlıysan, ki öyle olduğunu sanıyorum, kısrağı ve tayını dönene kadar benimle bırak. Ona kendi çocuğummuş gibi bakarım." "Bunu düşüneceğim," dedi Taita. "Ama soruma dönelim: bu sinek hastalığına karşı bir ilaç biliyor musun?" "Buralardaki yerliler böğürtlenden damıttıkları bir iksir kullanıyor. Büyükbaş hayvanlarına ondan veriyorlar."</p>

  <p class="block5">"Peki, Adari Kalesi'nden ayrılmadan önce niye Albay Tinat'ı bu konuda uyarmadılar?" "O zamanlar yerlilerle temasımız yoktu. Ben hasta atlarla birlikte dönünce ilaç satmak istediler." "İlaç etkili mi?"</p>

  <p class="block5">"Her zaman değil," dedi Tolas. "Bana öyle geliyor ki hastalanan on attan altısını iyi etti. Ama belki de öbürleri mikrop kapalı çok oluyordu."</p>

  <p class="block5">"İlacı kullanmasan kaç tane kaybın olurdu?"</p>

  <p class="block5">"Kesin olarak söyleyemem."</p>

  <p class="block5">"Tahminde bulun."</p>

  <p class="block5">"Bence bazı hayvanlarda o sineklere karşı doğuştan bağışıklık var. Çok az bir kısmı, mesela yüz attan beşi hastalanmıyor. Ötekiler, belki yüz attan otuzu veya kırkı hastalanıyor, ama iyileşiyor. Geri kalanı ise ölüyor. Hastalanıp iyileşen hayvanlar sonraki mikroplara karşı bağışıklık kazanmış oluyor."</p>

  <p class="block5">"Bunu nereden biliyorsun?"</p>

  <p class="block5">"Yerlilerden."</p>

  <p class="block5">"Senin baktığın atlardan kaçı hastalandıktan sonra iyileşti?"</p>

  <p class="block5">"Çoğuna ilaç vermek için çok geç kalmıştık. Ancak, on sekiz tanesi ayağa kalktı," dedi Tolas hemen, sonra da ekledi. "Onlar bağışıklık kazandı."</p>

  <p class="block5">"Pekâlâ Tolas bu yerli ilacından çok miktarda almam lazım. Benim için temin edebilir misin?"</p>

  <p class="block5">"Daha iyisini yapabilirim. Neredeyse dokuz yıldır bu konu üzerinde çalışıyorum. Yerliler ketum davranıp formülünü vermiyorlar ama kullandıkları bitkileri buldum. Kadınlar toplarken onları gözetledim."</p>

  <p class="block5">"Bana da gösterir misin?"</p>

  <p class="block5">"Tabii ki Büyücü," dedi Tolas. "Ama yine hatırlatıyorum, tedavi edilen bir sürü at ölebilir. Senin gri kısrak böyle bir riske atılmayacak kadar değerli bir hayvan."</p>

  <p class="block5">Taita gülümsedi. Belli ki Tolas, Duman Yeli'ne âşık olmuştu ve yanında kalsın istiyordu. "Bana anlattığın her şeyi dikkate alacağım. Ama şimdi asıl düşünmem gereken o ilacın sırrını öğrenmek."</p>

  <p class="block5">"Yüzbaşı Rabat'ın izniyle yarın ormana götürürüm seni, o böğürtlenlerden toplarız. Bulundukları bölgeye gitmek için birkaç saat at sürmek lazım."</p>

  <p class="block5">"Harika." Taita memnundu. "Şimdi de Albay Tinat'la güneye gittiğiniz yolu tarif et." Tolas, ona hatırlayabildiği her şeyi anlatırken, Fenn de kjl tablete notlar aldı. Tolas'ın anlatacakları bitince, Taita, "Bana anlattıkların paha biçilmez değerde Tolas," dedi.</p>

  <p class="block5">"Ama şimdi de sinek bölgesine geldiğimizi nasıl anlayacağımızı söylemelisin."</p>

  <p class="block5">Tolas işaret parmağını Fenn'in kil tablete çizdiği haritaya uzattı. "Güneye doğru giderken, yaklaşık yirminci günde bir bakirenin memelerine benzeyen bir çift tepe göreceksiniz. Birkaç fersah öteden görünüyorlar. İşte o tepeler sınır. Ne olur gri kısrağı götürme. Yoksa o berbat yerde yitirirsin onu."</p>

  <p class="softbreak">&nbsp;</p>
</body>
</html>
