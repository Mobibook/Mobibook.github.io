<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block5"><span class="text1">Papirüslerin arasından çıkmak için</span> <span class="text2">havanın kararmasını beklediler ve alçak bayırı tırmanıp düzlüğe çıktılar. Yumuşak kumda atların toynakları hemen hemen hiç ses çıkarmıyordu. Karanlıkta Nakonto öne düşüp, grubu yıldızların ışığında gümüşi pırıltılar veren ağaçlara doğru götürdü. Ağaçlık bölgeye ulaşınca, dönüp bataklığın kenarına paralel olarak gitmeye başladı. Kısa bir süre sessizce yol aldıktan sonra, ormana daldılar, dallara çarpmamak için atlarının üstünde eğilmeleri gerekiyordu. Fazla ilerlemeden ağaçların üstündeki gökyüzüne pembemsi bir ışık yayıldı. Nakonto onları ışığa doğru götürüyordu. Artık, hırslı bir ritimle çalan davulları duyabiliyorlardı. O yöne doğru gittikçe davul sesleri yükselip toprağın kalbinden gelen bir nabız sesine dönüştü. Biraz daha yaklaşınca, davulların gümbürtüsüne ahenksiz bir koro da katılmıştı.</span></p>

  <p class="block5">Nakonto ormanın kıyısında grubu durdurdu. Taita atını Meren'in yanına sürdü ve boş bir alana kurulmuş olan ilkel köye baktı, köyde saz damlı, çamur sıvalı kulübeler vardı, dört tane muazzam kamp ateşi yakılmıştı ve bunlardan gökyüzüne kıvılcımlar yağmaktaydı. Sondaki kulübelerin yanında dizi dizi ızgaralar bulunuyordu, bunların üzerlerine yerleştirilmiş olan koca koca balıkların derisi alevlerin ışığında gümüş gibi parlıyordu. Ateşlerin etrafında düzinelerce insan kıvranıp bükülerek dans etmekteydi. Tepeden tırnağa beyaza boyalı bedenlerinde siyah, sarı ve kızıl renklerde garip desenler vardı. Taita beyaz kil ve külle kaplı çıplak bedenlerinin altında her iki cinsten de insan olduğunu fark etmişti. Dans ederken vahşi bir ritimle şarkı söylüyorlardı, şarkıları yabani hayvanların ulumasını andırmaktaydı.</p>

  <p class="block5">Aniden, dans edip tepinen başka bir Luo grubu çalınan atlardan birini sürükleyerek ortaya getirdi. Atı bütün biniciler tanımıştı, bu Sığırcık adındaki kısraktı. Luolar hayvanın boynuna siyah bir kement doladılar ve beş kişi kemende asılırken bir düzine kadarı da atın böğrüne, bacaklarına saldırdı, bir yandan da sivri çubuklarla hayvanı dürtüyorlardı ve açtıkları yaralardan kanlar akıyordu. Luolardan biri iki eliyle kavradığı kalın tokmaklı sopayı havaya kaldırıp hayvana hücum etti. Ve tokmağı olanca gücüyle hayvanın başına indirdi. Kısrak yere devrilmiş, spazmlarla sarsılıyordu; bağırsakları yeşil bir sıvının içinden dışarı akıyordu. Boyalı Luolar cesedin başına üşüşüp çakmaktaşından bıçaklarıyla giriştiler. Hâlâ titreyen etinden parçalar koparıp ağızlarına atıyorlardı. Çenelerinden sızan kanlar boyalı göğüslerinden aşağı iniyordu. Bir cesedin başında boğuşup uluyan vahşi köpekler gibiydiler. Bu görüntüleri askerler dehşet içinde izliyorlardı.</p>

  <p class="block5">Meren, Taita'ya bir bakış fırlattı ve o da başını salladı. Bunun üzerice Meren alçak ama net bir sesle, "Sol ve sağ kanatlar yayılarak ilerlesin, ye komut verdi. Kanatlar açıldı. Pozisyonlarını alır almaz Meren tekrar islendi. "Öldürmek için saldıracaksınız! Hazır ol!" Kılıçlarını çektiler, "ileri marş! Tırıs! Dörtnal! Hücum!"</p>

  <p class="block5">Yakın düzende ileri atıldılar, atlar omuz omuza koşuyordu. Luolar o kadar kendilerinden geçmişlerdi ki askerler köye dalana kadar hiçbir şeyi fark etmediler. O zaman kaçmaya çalıştılar ama çok geç kalmışlardı. Atlar aralarına dalmış, önüne geleni ezip geçiyordu. Kılıçlar inip kalkıyor, keskin kenarları etlere, kemiklere isabet ediyordu. İki Shilluk da öne atılmışlar, bağırarak saldırıyor, bıçaklıyor, zıplıyor ve yeniden bıçaklıyorlardı.</p>

  <p class="block5">Taita, Nakonto'nun mızrağını savurduğunu gördü, mızrak bir Luo'nun omuz kemiğine saplanıp kalmıştı. Nakonto mızrağını geri çekince Luo'nun neredeyse bütün kanı yere aktı, alevlerin ışığında kan siyah bir şelale gibiydi.</p>

  <p class="block5">Göğüsleri göbeğine kadar sarkmış boyalı bir kadın başını korumak için kollarını kaldırmıştı. Meren üzengilerinin üstünde yükseldi ve kılıcıyla kadının kollarından birini dirseğinden budadı, sonra kılıcını bir daha savurup kadının savunmasız kalan başını olgun bir kavun gibi kopardı. Kadının ağzındaki çiğ et parçası, ölüm feryadıyla birlikte yere düştü. Askerler bitişik nizam alıp Luoları devirmeye devam ettiler, kılıç tutan elleri ölümcül bir ritimle inip kalkıyordu. Shilluklar da kaçmaya kalkanları yakaladı. Kigelia ağacının uzun, içi oyulmuş gövdesinin başında oturan davulcular o kadar kendilerini kaptırmışlardı ki, başlarını kaldırıp olanlara bakmıyorlardı bile.</p>

  <p class="block5">Atlılar gidip oturdukları yerde onları da kılıçtan geçirene kadar, tahta sopalarıyla o delice ritmi çalmaya devam ettiler. Sonra debelenerek kanlar içinde davullarının üstüne yığıldılar.</p>

  <p class="block5">Meren köyün diğer ucuna gidip durumu kontrol etti. Geride kimse kalmamıştı. Sığırcık'ın leşinin bulunduğu yer boyalı çıplak cesetlerle kaplıydı Yaralı birkaç Luo sürünerek kaçmaya çalışıyordu. Tozların içinde debelenen ve inleyen başka Luolar da vardı. İki Shilluk onların arasında koşuşuyor, kana susamış bir halde uluyarak önlerine geleni bıçaklıyorlardı.</p>

  <p class="block5">Meren, "İşlerini bitirmek için Shilluklara yardım edin!" diye emretti. Adamları atlarından indiler ve koşarak cesetlerin yanına gidip sağ kalanları aramaya başladılar.</p>

  <p class="block5">Taita atını Meren'in yanına sürdü. Hücumda ilk sırada yer almamış a!îla yakından izlemişti. "Kulübelere kaçanlar olduğunu gördüm," dedi. "Onları dışarı çıkarın ama hepsini öldürmeyin. Nakonto onlardan ilerideki bölgeler hakkında bilgi alabilir."</p>

  <p class="block5">Meren, yüzbaşılarına emir verdi ve adamlar kulübe kulübe dolaşıp kimse var mı diye bakmaya başladı. Kulübelerden dışarı iki, üç Luo kadını fırladı, yanlarında ağlayan küçük çocuklar vardı. Onları köyün ortasına doğru sürdüler ve orada iki Shilluk, kadınlara kendi dillerinde emirler verdi. Ellerini başlarının arkasında iki birleştirip yere çömelttiler. Çocuklar annelerine yapışmıştı, dehşet içindeki yüzlerinden yaşlar süzülüyordu.</p>

  <p class="block5">Meren, "Şimdi de kurtulan atları bulmamız lazım," diye bağırdı. "Hepsini kesip yemiş olamazlar. Önce şurayı arayın!" Kasapların Sığırcık'ı sürükleyerek getirdikleri karanlık koruyu gösteriyordu. Hilto birliğini alıp karanlığa daldı. Aniden bir at kişnemesi duyuldu. Hilto sevinçle, "Buradalar!" diye haykırdı. "Meşaleleri getirin!"</p>

  <p class="block5">Adamlar kulübelerin çatısındaki sazları söküp kaba meşaleler oluşturdular ve yakıp Hilto'nun peşinden koruya daldılar. Yakalanan kadınlarla çocukların başına beş nöbetçi bırakan Meren ve Taita da meşale taşıyanların peşinden gitti. Hilto ve adamları ileriden bağırarak yol gösteriyorlardı.</p>

  <p class="block5">Taita ve Meren de atlarından inip oraya koştular. Meren telaşla, "Kaç tane kalmış?" diye sordu.</p>

  <p class="block5">"Sadece on bir tane. Yedi tanesini bu çakallara kaptırdık," diye cevap verdi Hilto. Luolar bütün atları kısa iplerle aynı ağaca bağlamışlardı. Hayvanlar boyunlarını yere bile uzatamıyorlardı.</p>

  <p class="block5">Hilto hiddetle, "Ne otlanmalarına ne de su içmelerine izin vermemişler," diye bağırdı. "Bunlar ne biçim insan?"</p>

  <p class="block5">Meren, "Atları çözün," diye emretti. Askerler atlarından inip emre itaat etmek üzere koştular. Fakat atlar o kadar sıkışık durumdaydı ki aralarına girmekte büyük güçlük çektiler.</p>

  <p class="block5">Aniden askerlerden biri öfke ve acıyla bağırdı. "Dikkat edin! Buraya bir Luo saklanmış. Mızrağı var, beni yaraladı." Bir itişme sesi ve ardından tiz, çocuksu bir çığlık duyuldu. "Yakalayın şunu! Kaçırmayın." "Burada küçük bir barbar var. Beni yaralayan bu."</p>

  <p class="block5">Tam o anda bir çocuk atların arasından elinde hafif bir mızrakla ok gibi fırladı. Askerlerden biri onu tutmaya çalıştı, ama çocuk onu bıçakladı ve köye doğru karanlığın içinde gözden kayboldu. Taita, onu ancak şöyle bir görebilmişti ama onda farklı bir şey olduğunu hissetti. Luoların çocukları bile tıknaz ve çarpık bacaklıydı ama bu bir papirüs dalı gibi inceydi ve bacakları çok düzgündü. Ürkmüş bir ceylanın zarafetiyle koşuyordu. Aniden o boyalı çocuğun aslında bir kız olduğunu fark etti ve yoğun bir deja vu duygusuyla sarsıldı: "Bütün tanrılara yemin ederim ki onu daha önce görmüştüm," diye kendi kendine söylendi.</p>

  <p class="block5">Yaralanan asker atların arasından çıkarken, "O küçük domuzu gördüğüm yerde geberteceğim, hem de ağır ağır," diye bağırıyordu. Ön kolunda bir mızrak yarası vardı ve parmak uçlarından yere kan damlıyordu.</p>

  <p class="block5">"Hayır!" diye bağırdı Taita telaşla. "O bir kız. Onu canlı istiyorum. Köye doğru kaçtı. Etrafını çevirin ve kulübeleri bir daha arayın. Mutlaka içlerinden birine saklanmıştır."</p>

  <p class="block5">Birkaç adamı atlarla ilgilenmek üzere bırakıp hızla köye döndüler. Meren kulübelerin etrafını çevirtirken, Taita da kadınlarla çocukların başında bekleyen Nakonto ile Nontu'yu sorguya çekti. "Bu tarafa doğru koşan bir çocuk gördünüz mü? Şu boylarda ve diğerleri gibi beyaz kille kaplı?"</p>

  <p class="block5">Başlarını salladılar.</p>

  <p class="block5">Nakonto, "Bunlardan başkasını görmedik," dedi.</p>

  <p class="block5">Meren, "Fazla uzağa gitmiş olamaz," diye güvence verdi Taita'ya "Köyü çevirdik. Elimizden kaçamaz. Onu bulacağız." Habari'nin birliğ'1" evleri tek tek aramaya yolladı. Tekrar Taita’nın yanına dönünce, "Bu cam velet neden önemli, Büyücü?" diye sordu.</p>

  <p class="block5">"Emin değilim ama bence o Luolardan değil. Farklı. Hatta Mısırlı bile olabilir." "Bundan şüpheliyim Büyücü. O bir vahşi. Çıplak ve boyayla kaplı." Taita, "Yakalayın onu," diyerek kestirip attı.</p>

  <p class="block5">Meren bu ses tonunu iyi bilirdi ve hemen araştırmayı daha ciddileştirmek üzere oradan ayrıldı. Adamlar kulübeleri dikkatle araştırıyorlardı, kimse karnına bir mızrak yemeyi istemiyordu. Onlar köyün yansını aradıkları sırada ormanın üstünden şafağın ilk ışıklan görünmeye başladı. Taita huzursuz ve sıkıntılıydı. Hatırlaması gereken bir şey vardı.</p>

  <p class="block5">Güneyden esen şafak rüzgârı burnuna ızgaralardaki yarı pişmiş balıkların kokusunu getirdi. Kokudan kaçınmak için uzaklaştı ve düşündüğü şeyi hatırladı.</p>

  <p class="block5">Bir ay balığım nerede ararsın? Öteki balıkların arasında saklanmış olarak bulacaksın beni. Bu Fenn'in sesiydi, Tanrıça’nın taş heykelinin ağzından konuşmuştu. Acaba peşinde oldukları o çocuk bir yaradılış çarkının eseri miydi? Uzun zaman önce yaşamış birinin yeniden dirilmiş hali miydi?</p>

  <p class="block5">"Dönmeye söz vermişti," dedi yüksek sesle. "Pekâlâ da mümkün... yoksa duyduğum hasret mi aldatıyor beni?" Sonra kendi sorusuna yanıt verdi. "Bir insanın asla hayal edemeyeceği şeyler vardır. Hiçbir şey imkânsız değildir."</p>

  <p class="block5">Taita kimsenin ona bakmadığından emin olduktan sonra hızla etrafına bakındı ve rahat bir tavırla köyün sonuna, ızgaraların durduğu yere doğru yürümeye başladı. Diğerlerinin görüş alanından çıkar çıkmaz tavrı değişti. Avının kokusunu almak için havayı koklayan bir köpek gibi durdu. Sinirleri yerinden oynadı. Fenn çok yakınlardaydı, varlığı adeta elle dokunulabilir gibiydi. Küçük kızın mızrağına karşı koymak üzere asasını hazır tutarak ilerledi. Birkaç adımda bir tek dizinin üstüne çöküp sıkışık bir şekilde dizilmiş olan balıkların arasına bakıyordu. Aralıklı olarak dizilmiş odunlar ve dumanlar görüşünü kapatıyordu. Fenn'in orada saklanmadığından emin olmak için her odun yığınının etrafını ayrı dolanmak zorundaydı ve bu da ilerlemesini yavaşlatıyordu. Artık günün ilk ışıkları köyü aydınlatmaya başlamıştı. Tam, bir sonraki odun yığınının etrafından dolanırken ileride sinsi bir hareket fark etti. Dikkatle baktı. Kimsecikler yoktu. Ama yere bakınca küllerin üzerinde küçük ayak izleri gördü. Peşine düşüldüğünün farkındaydı ve bir odun öbeğinden diğerine fırlayarak saklanıyordu.</p>

  <p class="block5">Taita, hayali birine, "Burada veletten bir iz yok, burada değil," diye bağırdı ve köye doğru ilerlemeye başladı. Özellikle gürültü yaparak yürüyordu, sonra ani bir hareketle yürüdükten sonra, sessizce geri dönüp geniş bir daire çizdi. Kızın son ayak izlerini gördüğü noktaya gelip çömeldi ve onu beklemeye başladı. En küçük bir harekete, en ufak bir sese karşı tetikteydi. Kız artık onu gözden kaybettiği için endişelenecek ve yeniden pozisyon değiştirecekti. Taita kendini gözlerden saklayacak bir büyü de yaptı. Sonra da etrafına bakınmaya başladı.</p>

  <p class="block5">Onu keşfedince, "Ah!" diye mırıldandı. Kız çok yakınındaydı ama kımıldamadan duruyordu. Taita ondaki korku ve kuşkuyu hissedebiliyordu. Odun yığınlarından birinin altına gizlenmişti. Taita bütün gücünü kızın üstüne toplayıp onu kendisine doğru gelmeye ikna edecek sinyaller yollamaya başladı.</p>

  <p class="block5">Meren köyün bulunduğu taraftan, "Büyücü, nerdesin?" diye seslendi. Cevap alamayınca telaşlandı.</p>

  <p class="block5">"Büyücü, beni duyuyor musun?" Sonra Taita'nın beklediği yere doğru gelmeye başladı.</p>

  <p class="block5">Bu işine geldiği için Taita içinden onu yüreklendiriyordu. Gelmeye devam et. Kızı harekete geçmek zorunda bırakacaksın. Ah! İşte gidiyor.</p>

  <p class="block5">Kız yeniden harekete geçmişti. Meren'den kaçmak için emekleyerek Taita'nın bulunduğu tarafa doğru geliyordu.</p>

  <p class="block5">Hadi biraz daha yaklaş. Kızı çevreleyen büyünün gücünü artırdı. Bana gel.</p>

  <p class="block5">Meren çok daha yakından, "Büyücü!" diye bağırdı. Kız odun yığınının köşesinde, tam Taita'nın önünde ortaya çıkmıştı. Meren'in sesinin geldiği tarafa bakmak için durunca, Taita, onun dehşet içinde titrediğini gördü. Kız şimdi kendi bulunduğu yana bakıyordu. Yüzü beyaz kille kaplıydı, saçı koca bir yığın halinde tepede toplanmıştı, sanki kile ve akasya sakızına bulanmış gibiydi. Dumanlar ve boya yüzünden gözleri öyle bir kan çanağına dönmüştü ki, Taita renklerini anlayamıyordu. Dişleri de özellikle karartılmıştı. Yakaladıkları bütün Luo kadınlarının dişleri ve saçları da böyleydi. Belli ki, bu da onların ilkel güzellik anlayışıydı.</p>

  <p class="block5">Küçük kız orada dehşete düşmüş bir şekilde başını dikip beklerken Taita, İç Göz'ünü açtı. Kızın aurası onu asil ve muhteşem bir ışık halesi şeklinde sarmıştı, tıpkı Taita'nın rüyalarında gördüğü gibiydi. Ö korkunç kil ve pislik tabakasının altındaki bu üzgün, pejmürde yaratık Fenn'di. Söz verdiği gibi ona dönmüştü. Taita'nın o andaki duyguları, uzun hayatı boyunca yaşadığı tüm duygularından daha güçlüydü. Önceki yaşamı bittiğinde iç organlarını çıkarıp cesedini keten şeritlerle sardıktan sonra lahdine yatırdığı andan itibaren Taita'nın üstüne çöken acıyı bile bastırıyordu.</p>

  <p class="block5">Şimdi, yine o soğuk ve yalnız yıllardan önce Taita'nın bakımına verildiği yaşta karşısına çıkmıştı. Bütün o acılar ve üzüntüler, bedenindeki her bir siniri, kası, lifi sarsan bu tek sevinçle silinip gitmişti.</p>

  <p class="block5">O sarsıntı yüzünden, Taita'nın kendi etrafında oluşturduğu gizlenme perdesi de bozuldu. Çocuk bunu hemen hissetti. Dönüp Taita'nın bulunduğu tarafa baktı, kan çanağına dönmüş olan gözleri o komik maskenin ortasında kocaman olmuştu. Taita'nın varlığını hissediyor, ama onu henüz göremiyordu. Taita, onun güç sahibi olduğunu fark etti. Henüz psişik yeteneği kapalı ve denetimsizdi, ama Taita biliyordu ki, kendisinin sevgi dolu eğitimiyle kısa sürede onunkine eş bir duruma gelecekti. Yükselen güne§in ışınları kızın gözlerine vurdu ve gözlerinin koyu yeşilini ortaya çıkardı. Bu, Fenn yeşiliydi.</p>

  <p class="block5">Meren onlara doğru koşuyordu, ayak sesleri toprağın kalbinden gelir gibiydi. Fenn için tek bir kaçış yolu açıktı: odun yığınları ile ızgaraların arasındaki dar boşluk. Doğruca Taita'nın kollarına koştu. Taita'nın kollan onu sarınca da şok içinde bir çığlık kopardı ve mızrağını düşürdü. Çırpınıp Taita'nın gözlerine pençe atmaya çalıştı, ama Taita, onu sıkıca göğsüne bastırdı. Kızın tırnaklan uzun ve sivriydi, içlerinde siyah kirler birikmişti ve Taita'nın alnında ve yanaklarında iz bırakmışlardı. Bir kolunu onun beline sarılı tutan Taita, öteki eliyle iki kolunu birden yakalayıp ikisinin arasına sıkıştırdı. Kız hareketsiz kalınca eğilip yüzüne yakından baktı, onun kontrolünü ele geçirmek için gözlerini gözlerine dikti. Kız, onun ne yaptığını içgüdüsel olarak anlayıp üstüne saldırmaya çalıştı, fakat Taita tam zamanında onun dikkatini dağıtıp başını geri çekmişti. Kızın keskin kara dişleri burnunun bir santim ucundan geçti.</p>

  <p class="block5">"Gözümün nuru, o eski burnum daha lazım bana. Eğer açsan sana daha leziz bir şeyler bulalım." Gülümsedi.</p>

  <p class="block5">Tam o anda Meren ortaya çıktı, merak ve endişe içinde görünüyordu. "Büyücü!" diye bağırdı. "O kirli cadıyı yanına yaklaştırma. Birini öldürmeye çalıştı, aynı şeyi sende de deneyecek." Koşmaya başladı. "Bırak ben tutayım. Onu bataklığa götürür ilk karşıma çıkan gölde boğarım."</p>

  <p class="block5">"Geri dur Meren!" Taita sesini yükseltmemişti. "Ona dokunma." Meren şaşırdı. "Ama Büyücü, o..."</p>

  <p class="block5">"Öyle bir şey yapmayacak. Git Meren. Bizi yalnız bırak. Biz birbirimizi seviyoruz. Sadece onu buna ikna etmem gerekiyor." Meren hâlâ kararsızdı. "Git dedim. Hemen." Meren gitti.</p>

  <p class="block5">Taita, Fenn'in gözlerine bakarak güven verici bir şekilde gülümsedi. "Fenn, seni öyle çok bekledim ki." Gücünü ortaya koyan bir ses tonuyla konuşmuştu ama kız şiddetle direniyordu. Tükürdü ve salyaları Taita'nın yüzünden çenesine doğru aktı.</p>

  <p class="block5">"İlk karşılaştığımızda böyle güçlü değildin. Somurtkan ve isyankârdın, evet, gerçekten öyleydin ama şimdiki gibi güçlü değildin." Taita kıkırdadı ve kız göz kırptı. Hiçbir Luo böyle bir ses çıkarmamıştı. Bir an için kızın koyu yeşil gözlerinde bir ilgi ifadesi çaktı ve gözlerini Taita'ya dikti.</p>

  <p class="block5">"O zamanlar çok güzeldin, bir de şimdiki haline bak." Taita'nın sesinde hâlâ hipnotize edici bir etki vardı. "Boşluktan gelen bir görüntü gibisin." Bunu sanki okşar gibi söylemişti. "Saçların kirli." Kızın başını okşadı ama o bundan kaçınmaya çalıştı. Kalın kil ve akasya sakızı karışımı yüzünden saçının rengini tam olarak kestirmek mümkün değildi, ama bir kızıl bit ordusu o karmaşık kütlenin içinden çıkıp koluna tırmanırken bile Taita sesinin sakinliğini ve yüzündeki güven verici tebessümü korudu.</p>

  <p class="block5">"Ahura Maasda ve Doğru şahittir ki, kokarcadan daha beter kokuyorsun," dedi kıza. "Derini temizlemek için bir ay uğraşmam gerekecek." Kız kurtulmak için debelenip çığlıklar attı. "Şimdi de üstündeki pisliği bana bulaştırıyorsun. Seni sakinleştirene kadar ben de sana benzeyeceğim. Meren’le askerlerinden uzakta kamp kurmamız gerek. En katı askerler bile ikimizin ortak kokusuna dayanamaz." Konuşmaya devam etti. Kelimelerin anlamı önemli değildi, ama ses tonu kızı giderek yatıştırdı. Taita, onun gevşediğini hissediyordu, gözlerindeki o düşmanca ışık da sönmüştü. Uykusu gelmiş gibi gözlerini kırpıştırınca Taita kollarını gevşetti. Kız o anda açıldı ve gözlerinde yine o kötücül ışık parladı. Tekrar çırpınmaya başladığı için Taita da onu yeniden sımsıkı tutmak zorunda kaldı.</p>

  <p class="block5">"İnatçısın." Sesindeki hayranlık ve onay ifadesini gizlemeye çalışmadı. "Sende bir savaşçının yüreği ve bir zamanlar olduğun tanrıçanın kararlılığı var." Kız bu kez yatışmaya daha yatkındı. Taita'ya göçen bitler tuniğinin altına girmişlerdi, ama hiç aldırmadı ve konuşmaya devam etti.</p>

  <p class="block5">"Sana seni anlatayım Fenn. Bir zamanlar yine benim vesayetim altındaydın. Sana pek aldırmayan kötü bir adamın kızıydın. Nasıl olup da senin S'bi harika bir şeyin babası olduğunu bugüne dek anlayabilmiş değilim.</p>

  <p class="block5">Anlatılamayacak kadar güzeldin Fenn. Bu sineklerin, bitlerin ve pisliğin altında yine öyle olduğunu biliyorum." Kıza çocukluğunu sevgiyle anlatıp yapmış olduğu veya söylediği komik şeyleri tekrarlarken onun direnişi de yavaş yavaş kınlıyordu. Artık Taita güldüğünde kızgınlıkla değil ilgiyle bakmaktaydı. Yine göz kırpmaya başlamıştı. Taita kollarını bir daha gevşettiğinde kaçmaya çalışmayıp kucağında oturdu. Sonunda Taita ayağa kalktığında güneş zirveye ulaşmıştı. Kız başını kaldırıp ciddi bir tavırla ona baktı ve Taita da uzanıp onun elini tuttu. Kız elini çekmeye çalışmadı.</p>

  <p class="block5">"Gel hadi. Sen değilsen bile ben kesinlikle açım." İkisi yan yana köye doğru yürümeye başladılar.</p>

  <p class="block5">Meren kampın yeterince uzağına geçici bir kamp kurdurmuştu: Lou cesetleri yakında güneşin altında çürümeye başlayacak ve o bölge oturulmaz hale gelecekti. Onlar kampa yaklaşırken Meren de karşılamak için koştu. "Seni gördüğüme sevindim Büyücü. O cadı sana bir şey yaptı sandım," diye bağırdı. Fenn, Taita'nın arkasına saklandı ve Taita'nın bacağına yapıştı. "Horus'un yaralı gözü aşkına, bu çok kötü kokuyor. Ta buradan duyabiliyorum."</p>

  <p class="block5">Taita, "Sesini alçalt," diye emretti. "Onu görmezden gel. Gözünü dikip bakma, yoksa bütün çabamı bir anda boşa çıkarırsın. Kampa sen önden git ve adamlarına ona bakmamalarını ve korkutmamalarını söyle. Yemek de hazırlasınlar onun için."</p>

  <p class="block5">Meren kederle başını salladı. "Yani şimdi bir de dişi tayımız mı oldu bakacak?"</p>

  <p class="softbreak">&nbsp;</p>
</body>
</html>
