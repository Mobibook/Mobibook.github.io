<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>romeovejuliet</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik1" id="calibre_toc_8">1. Sahne</h2>
				<p class="h2baslik">(Verona. Bir alan.)</p>
				<p class="normal"><span class="indentmetinitalik1">(Capulet’lerin uşakları Sampson ve Gregory kılıç ve kalkanla girerler.)</span></p>
				<p class="normal">SAMPSON</p>
				<p class="normal">Gregory, şunu bil ki, bu hakaretlerin altında kalamayız.</p>
				<p class="normal">GREGORY</p>
				<p class="normal">Kalamayız, kalırsak belimiz kırılır.</p>
				<p class="normal">SAMPSON</p>
				<p class="normal">Anladın mı, kafamız kızarsa çekeriz kılıçları.</p>
				<p class="normal">GREGORY</p>
				<p class="normal">Çekeriz elbet. Sağ kaldıkça sen boynunu celladın ilmiğinden çekmeye bak!</p>
				<p class="normal">SAMPSON</p>
				<p class="normal">Yoo, kızarsam şimşek gibi vururum.</p>
				<p class="normal">GREGORY</p>
				<p class="normal">Ama vuracak kadar da çabuk kızmazsın.</p>
				<p class="normal">SAMPSON</p>
				<p class="normal">Montague’lerin bir köpeği beni kızdırmak için yeter de artar bile.</p>
				<p class="normal">GREGORY</p>
				<p class="normal">Kızmak, yerinde duramamaktır; yiğit olan durup dayanır; demek ki, sen kızdın mı tabanları yağlayacaksın.</p>
				<p class="normal">SAMPSON</p>
				<p class="normal">O evin bir köpeği bile beni karşı koymaya mecbur eder. Montague’lerden bir erkek ya da bir kadın görmem yeter, duvara yakın yürürüm.</p>
				<p class="normal">GREGORY</p>
				<p class="normal">Korkaksın da ondan! Korkaklar duvara yakın gider!</p>
				<p class="normal">SAMPSON</p>
				<p class="normal">Haklısın. Kadınlar güçsüz yaratıklar olduklarından hep duvara itilirler. Ama ben Montague’lerin erkeklerini duvardan itip kızlarını dayarım oraya.</p>
				<p class="normal">GREGORY</p>
				<p class="normal">Nasıl yapacaksın bunu? Kavga iki efendiyle, iki tarafın uşakları arasında...</p>
				<p class="normal">SAMPSON</p>
				<p class="normal">Hepsi aynı kapıya çıkar; bakmam gözlerinin yaşına; erkeklerle dövüştükten sonra kızların canına okur, uçururum başlarını.</p>
				<p class="normal">GREGORY</p>
				<p class="normal">Kızların başlarını da mı?</p>
				<p class="normal">SAMPSON</p>
				<p class="normal">Evet, kızların ya da kızlıklarının... Artık nasıl anlarsan!</p>
				<p class="normal">GREGORY</p>
				<p class="normal">Nasıl duyarlarsa, öyle anlasınlar seni.</p>
				<p class="normal">SAMPSON</p>
				<p class="normal">Ben dayandıkça, duyarlar beni; herkes bilir ne yaman bir et parçası olduğumu.</p>
				<p class="normal">GREGORY</p>
				<p class="normal">İyi ki balık değilsin, olsaydın muhakkak çiroz olurdun. Hadi çıkar aletini bakalım. İşte Montague’lerden iki kişi geliyor!</p>
				<p class="normal"><span class="indentmetinitalik1">(İki uşak daha girer. Abraham ve Balthasar.)</span></p>
				<p class="normal">SAMPSON</p>
				<p class="normal">Çıkardım aletimi işte; sen başla, ben arkandayım.</p>
				<p class="normal">GREGORY</p>
				<p class="normal">Nasıl yani? Arkanı dönüp tüyecek misin yoksa?</p>
				<p class="normal">SAMPSON</p>
				<p class="normal">Merak etme!</p>
				<p class="normal">GREGORY</p>
				<p class="normal">Merak ediyorum.</p>
				<p class="normal">SAMPSON</p>
				<p class="normal">Bırak onlar başlasınlar; yasa bizden yana olsun.</p>
				<p class="normal">GREGORY</p>
				<p class="normal">Suratımı asacağım yanlarından geçerken, neye yorarlarsa yorsunlar.</p>
				<p class="normal">SAMPSON</p>
				<p class="normal">Cesaret edebilecekler mi bakalım: Ben de onlara başparmağımı ısıracağım; buna katlanırlarsa rezil oldular demektir.</p>
				<p class="normal">ABRAHAM</p>
				<p class="normal">Hey bana baksana! Başparmağını bize mi ısırıyorsun?</p>
				<p class="normal">SAMPSON</p>
				<p class="normal">Evet, başparmağımı ısırıyorum.</p>
				<p class="normal">ABRAHAM</p>
				<p class="normal">Peki, bize mi ısırıyorsun başparmağını?</p>
				<p class="normal">SAMPSON</p>
				<p class="normal"><span class="indentmetinitalik1">(Gregory’ye)</span></p>
				<p class="normal">Evet dersem, yasa bizden yana mı?</p>
				<p class="normal">GREGORY</p>
				<p class="normal">Hayır!</p>
				<p class="normal">SAMPSON</p>
				<p class="normal">Hayır, size ısırmıyorum başparmağımı. Ama başparmağımı da ısırıyorum.</p>
				<p class="normal">GREGORY</p>
				<p class="normal">Kavga mı çıkartmak istiyorsun?</p>
				<p class="normal">ABRAHAM</p>
				<p class="normal">Kavga mı? Yooo!</p>
				<p class="normal">SAMPSON</p>
				<p class="normal">Kavga istiyorsan hadi, ben hazırım! Efendim, en az senin efendin kadar soyludur.</p>
				<p class="normal">ABRAHAM</p>
				<p class="normal">Daha soylu da değil.</p>
				<p class="normal">SAMPSON</p>
				<p class="normal">Öyle olsun!</p>
				<p class="normal"><span class="indentmetinitalik1">(Benvolio girer.)</span></p>
				<p class="normal">GREGORY</p>
				<p class="normal"><span class="indentmetinitalik1">(Sampson’a:)</span></p>
				<p class="normal">Daha soyludur, de! Bak efendimizin akrabalarından biri geliyor.</p>
				<p class="normal">SAMPSON</p>
				<p class="normal">Elbette daha soylu!</p>
				<p class="normal">ABRAHAM</p>
				<p class="normal">Amma da attın şimdi!</p>
				<p class="normal">SAMPSON</p>
				<p class="normal">Erkekseniz çekin kılıçlarınızı. Gregory, unutma o yaman vuruşunu.</p>
				<p class="normal"><span class="indentmetinitalik1">(Kapışırlar.)</span></p>
				<p class="normal">BENVOLIO</p>
				<p class="normal">Ayrılın budalalar!</p>
				<p class="normal"><span class="indentmetinitalik1">(Kılıcıyla kılıçlarına vurur.)</span></p>
				<p class="normal">İndirin kılıçlarınızı. Farkında değilsiniz yaptığınızın.</p>
				<p class="normal"><span class="indentmetinitalik1">(Tybalt girer.)</span></p>
				<p class="normal">TYBALT</p>
				<p class="normal">Ne o, şu yüreksiz uşak parçalarına kılıç mı sallıyorsun yoksa!</p>
				<p class="normal">Dön Benvolio, dön de gör ölümünü, bak bana!</p>
				<p class="normal">BENVOLIO</p>
				<p class="normal">Niyetim barıştırmak, tut kılıcını kınında,</p>
				<p class="normal">Ya da benimle birlikte kullan bu adamları ayırmakta!</p>
				<p class="normal">TYBALT</p>
				<p class="normal">Hem çekmişsin kılıcını, hem söz ediyorsun barıştan,</p>
				<p class="normal">Nasıl tiksinirsem cehennemden, Montague’lerden ve senden</p>
				<p class="normal">Öyle tiksinirim bu sözden. Kendini kolla, ödlek!</p>
				<p class="normal"><span class="indentmetinitalik1">(Vuruşurlar.)</span></p>
				<p class="normal"><span class="indentmetinitalik1">(Bir Subay ve halktan üç dört kişi sopa ve mızraklarla girerler.)</span></p>
				<p class="normal">SUBAY</p>
				<p class="normal">Ey vatandaşlar, sopalılar, baltalılar, mızraklılar!</p>
				<p class="normal">Vurun, bastırın şunları!</p>
				<p class="normal">HALK</p>
				<p class="normal">Kahrolsun Capulet’ler, kahrolsun Montague’ler!</p>
				<p class="normal"><span class="indentmetinitalik1">(Sırtında cüphesi yaşlı Capulet ve karısı girer.)</span></p>
				<p class="normal">CAPULET</p>
				<p class="normal">Bu ne gürültü? Heey, uzun kılıcımı verin bana!</p>
				<p class="normal">LADY CAPULET</p>
				<p class="normal">Kılıç da ne oluyor? Verin bir koltuk değneği şuna!</p>
				<p class="normal">CAPULET</p>
				<p class="normal">Kılıcımı diyorum! Geliyor Montague, geliyor ihtiyar</p>
				<p class="normal">Beni aşağılamak için, üstelik elinde bir de kılıç var.</p>
				<p class="normal"><span class="indentmetinitalik1">(Yaşlı Montague karısıyla girer.)</span></p>
				<p class="normal">MONTAGUE</p>
				<p class="normal">Alçak Capulet seni! Bırakın beni, tutmayın!</p>
				<p class="normal">LADY MONTAGUE</p>
				<p class="normal">Bir adım bile düşmana yaklaşmayacaksın!</p>
				<p class="normal"><span class="indentmetinitalik1">(Prens Escalus maiyetiyle girer.)</span></p>
				<p class="normal">PRENS</p>
				<p class="normal">Serkeş uyruklar, barış ve dirliğin düşmanları,</p>
				<p class="normal">Komşu kanıyla kılıçlarını kirletenler,</p>
				<p class="normal">İşitmiyor musunuz? Heey, size söylüyorum be herifler!</p>
				<p class="normal">Damarlarından fışkıran mor fıskiyelerde</p>
				<p class="normal">Kötü niyetli öfkenin ateşini söndüren serseriler!</p>
				<p class="normal">İşkencenin acısını tatmak istemezseniz eğer</p>
				<p class="normal">Atın kanlı ellerden hışımla sallanan silahları</p>
				<p class="normal">Dinleyin kızgın prensinizin buyruklarını!</p>
				<p class="normal">Siz Capulet ve Montague; bir hiç yüzünden çıkardığınız</p>
				<p class="normal">Kavgalarınız üç kez dirliğini bozdu sokaklarımızın;</p>
				<p class="normal">Yaşlı başlı yurttaşları Verona’nın, atarak bir yana</p>
				<p class="normal">Kendilerine yaraşan ağır süslü giysilerini</p>
				<p class="normal">Barışla paslanmış ellerine eski mızraklarını alıp</p>
				<p class="normal">Kullanmak zorunda hissettiler kendilerini</p>
				<p class="normal">Bastırmak için sizin uğursuz kininizi.</p>
				<p class="normal">Bir daha bozarsanız sokaklarımızın barışını siz</p>
				<p class="normal">Bunun bedelini canlarınızla ödeyeceksiniz!</p>
				<p class="normal">Bu seferlik hepiniz dağılın hemen</p>
				<p class="normal">Sen Capulet, benimle geleceksin,</p>
				<p class="normal">Sen de öğleden sonra Montague</p>
				<p class="normal">Kararımı öğrenmek için bu konuda</p>
				<p class="normal">Her zamanki yargı yerine, Freetown’da</p>
				<p class="normal">Bir daha söylüyorum: Hemen dağılsın canını sevenler!</p>
				<p class="normal"><span class="indentmetinitalik1">(Montague, karısı ve Benvolio’dan başka herkes çıkar.)</span></p>
				<p class="normal">MONTAGUE</p>
				<p class="normal">Kim tazeledi bu eski kavgayı?</p>
				<p class="normal">Konuş yeğenim, başladığında burada mıydın?</p>
				<p class="normal">BENVOLIO</p>
				<p class="normal">Hasmımızın uşakları sizinkilerle</p>
				<p class="normal">Vuruşmaktaydılar buraya geldiğimde</p>
				<p class="normal">Tam kılıcımı çekmiştim ki, ayırmak niyetiyle</p>
				<p class="normal">Öfkeli Tybalt geldi çekilmiş kılıcıyla</p>
				<p class="normal">Alçaltıcı sözler savurup kulaklarıma</p>
				<p class="normal">Döndürdü kılıcını, biçmeye çalıştı rüzgârı</p>
				<p class="normal">İncinmedi rüzgâr kılıç vuruşlarından ama</p>
				<p class="normal">Küçümseyerek yalnızca ıslık çaldı.</p>
				<p class="normal">Düello ederken biz, hamleler, vuruşlarla</p>
				<p class="normal">İki tarafın kavgasına katıldı halk da</p>
				<p class="normal">Derken Prens geldi, el koydu olaya.</p>
				<p class="normal">LADY MONTAGUE</p>
				<p class="normal">Ya Romeo nerede, gördünüz mü bugün onu?</p>
				<p class="normal">İyi ki bu kavgada Romeo’m yoktu.</p>
				<p class="normal">BENVOLIO</p>
				<p class="normal">Efendim, o tapınılası güneş süzülmeden</p>
				<p class="normal">Bir saat önce doğunun altın penceresinden</p>
				<p class="normal">Huzursuz gönlüm sürüklemişti beni kent dışına</p>
				<p class="normal">Orada, kentin batısındaki akçaağaçların altında,</p>
				<p class="normal">Yürürken alacakaranlıkta, rastladım oğlunuza.</p>
				<p class="normal">Yürüdüm ona doğru, ama geldiğimi görünce</p>
				<p class="normal">Dalıverdi hemen korunun derinliklerine.</p>
				<p class="normal">Kendimi onun yerine koydum ben de</p>
				<p class="normal">Düşünceliyken insan yalnızlığı sevdiğinden</p>
				<p class="normal">Ben bile yorgun benliğime fazla geldiğimden</p>
				<p class="normal">Onunkine değil, kendi gönlüme uydum,</p>
				<p class="normal">Benden kaçandan kaçtım seve seve.</p>
				<p class="normal">MONTAGUE</p>
				<p class="normal">Kaç sabah ona, orada rastlamışlar</p>
				<p class="normal">Gözyaşlarıyla taze sabah çiylerini çoğaltırken,</p>
				<p class="normal">Ve bulutlara bulutlar katarken derin ahlarla;</p>
				<p class="normal">Ama herkese yaşama sevinci veren güneş,</p>
				<p class="normal">Kaldırmaya başlarken en uzak yerlerinde doğunun</p>
				<p class="normal">Gölgeli perdelerini Şafak Tanrıçası’nın yatağından;</p>
				<p class="normal">Işıktan eve kaçıp kapanıyor odasına oğlum,</p>
				<p class="normal">Çekip perdelerini güzelim gündüze kilit vuruyor,</p>
				<p class="normal">Kendine uydurma bir gece yaratıyor.</p>
				<p class="normal">Bu gidiş iyi öğütlerle giderilmedikçe</p>
				<p class="normal">İşin sonu karanlık ve uğursuz bence.</p>
				<p class="normal">BENVOLIO</p>
				<p class="normal">Bilir misiniz, soylu amcacığım, nedenini?</p>
				<p class="normal">MONTAGUE</p>
				<p class="normal">Bilmiyorum, ondan öğrenemediğim gibi.</p>
				<p class="normal">BENVOLIO</p>
				<p class="normal">Onu hiç çektiniz mi sorguya?</p>
				<p class="normal">MONTAGUE</p>
				<p class="normal">Kendim de çektim, başka dostlar da...</p>
				<p class="normal">Ama o, kendine saklıyor bütün duygularını,</p>
				<p class="normal">Doğru mu yapıyor bilemem – öğrenmek çok zor</p>
				<p class="normal">Öylesine kapalı, bir şey söylemekten öylesine sakınıyor</p>
				<p class="normal">Sorgulardan, araştırmalardan uzak tutuyor kendini,</p>
				<p class="normal">Tatlı yapraklarını havaya açamadan</p>
				<p class="normal">Güzelliklerini güneşe sunamadan</p>
				<p class="normal">Kıskanç bir kurdun kemirdiği bir tomurcuk gibi.</p>
				<p class="normal">Nereden geldiğini bilseydik kederinin</p>
				<p class="normal">Seve seve bulurduk devasını derdinin.</p>
				<p class="normal"><span class="indentmetinitalik1">(Romeo girer.)</span></p>
				<p class="normal">BENVOLIO</p>
				<p class="normal">İşte geliyor bakın. Lütfen siz çekilin.</p>
				<p class="normal">Ya derdini öğrenir ya da azarı yerim.</p>
				<p class="normal">MONTAGUE</p>
				<p class="normal">Dilerim, kaldığına değer, öğrenirsin gerçeği.</p>
				<p class="normal">Gel hanım çıkalım haydi!</p>
				<p class="normal"><span class="indentmetinitalik1">(Montague ile karısı çıkarlar.)</span></p>
				<p class="normal">BENVOLIO</p>
				<p class="normal">Günaydın kuzenim!</p>
				<p class="normal">ROMEO</p>
				<p class="normal">Gün erken mi o kadar?</p>
				<p class="normal">BENVOLIO</p>
				<p class="normal">Dokuzu henüz vurdu.</p>
				<p class="normal">ROMEO</p>
				<p class="normal">Amma da uzun geliyor bu kederli saatler.</p>
				<p class="normal">Çabucak uzaklaşan babam mıydı buradan?</p>
				<p class="normal">BENVOLIO</p>
				<p class="normal">Evet. Nedir Romeo’nun saatlerini uzatan keder?</p>
				<p class="normal">ROMEO</p>
				<p class="normal">Saatleri kısaltacak şeyin bende olmaması.</p>
				<p class="normal">BENVOLIO</p>
				<p class="normal">Âşık mısın yoksa?</p>
				<p class="normal">ROMEO</p>
				<p class="normal">Dışarısında kaldım...</p>
				<p class="normal">BENVOLIO</p>
				<p class="normal">Aşkın mı?</p>
				<p class="normal">ROMEO</p>
				<p class="normal">Sevgisinden oldum sevgilimin.</p>
				<p class="normal">BENVOLIO</p>
				<p class="normal">Ah, uzaktan nazik görünen aşk</p>
				<p class="normal">Nasıl da acımasız ve kaba denendiğinde!</p>
				<p class="normal">ROMEO</p>
				<p class="normal">Ah sevgi, gözleri bağlıyken bile</p>
				<p class="normal">Nasıl da görür, yolunu seçer dilediğince!</p>
				<p class="normal">Nerede yiyelim? Yine kavga mı oldu burada?</p>
				<p class="normal">Hayır anlatma, duydum olanları.</p>
				<p class="normal">Neler doğuyor nefretten, ama daha çoktur sevgiden doğan</p>
				<p class="normal">Ey kavgacı sevgi! Sevilen nefret!</p>
				<p class="normal">Ey ağır hafiflik! Ağırbaşlı uçarılık!</p>
				<p class="normal">Ey hiçten yaratılan her şey!</p>
				<p class="normal">Uyumlu biçimlerin, biçimsiz kargaşası,</p>
				<p class="normal">Kurşun tüy, parlak duman, soğuk ateş, sayrılı sağlık!</p>
				<p class="normal">Hep uyanık uyku... Bunların hiçbiri değil.</p>
				<p class="normal">Bu sevgiyi duyarım, ama haz duymam ondan.</p>
				<p class="normal">Gülmeyecek misin?</p>
				<p class="normal">BENVOLIO</p>
				<p class="normal">Hayır kuzenim, yeğ tutarım ağlamayı.</p>
				<p class="normal">ROMEO</p>
				<p class="normal">Ne diye canım?</p>
				<p class="normal">BENVOLIO</p>
				<p class="normal">O canını sıkan derdine.</p>
				<p class="normal">ROMEO</p>
				<p class="normal">Ne yaparsın, böyledir çilesi aşkın,</p>
				<p class="normal">Taş gibi oturmuş bağrıma acılarım.</p>
				<p class="normal">Benimkine katılınca senin de üzüntülerin</p>
				<p class="normal">Büsbütün artıyor derdim, kararıyor gönlüm.</p>
				<p class="normal">İç çekişlerin buğusuyla yükselen bir dumandır sevgi</p>
				<p class="normal">Duman dağılınca, tutuşan bir ateş olur âşıkların gözlerinde</p>
				<p class="normal">Keder indi mi bir kez âşıkların gözyaşlarıyla beslenen bir deniz oluverir</p>
				<p class="normal">Başka ne olabilir? En akıllıca çılgınlık,</p>
				<p class="normal">Soluk kesen bir zehir ve bir panzehir ölümden kurtaran.</p>
				<p class="normal">Hoşça kal kuzenim!</p>
				<p class="normal">BENVOLIO</p>
				<p class="normal">Dur, ben de geliyorum.</p>
				<p class="normal">Kırarsın beni, bırakıp gidersen.</p>
				<p class="normal">ROMEO</p>
				<p class="normal">Yitirdim kendimi; burada değilim ben</p>
				<p class="normal">Bu Romeo değil, o başka bir yerde.</p>
				<p class="normal">BENVOLIO</p>
				<p class="normal">Hadi söyle bana: Kimi seviyorsun sen?</p>
				<p class="normal">ROMEO</p>
				<p class="normal">Acı duymamı istersen söyleyeyim.</p>
				<p class="normal">BENVOLIO</p>
				<p class="normal">Acı çekme, ama söyle bana kim?</p>
				<p class="normal">ROMEO</p>
				<p class="normal">Hasta adama vasiyetname yazdırmak</p>
				<p class="normal">Ölümünü hızlandıran bir şey olur ancak.</p>
				<p class="normal">Açıkçası kuzenim, bir kadını seviyorum.</p>
				<p class="normal">BENVOLIO</p>
				<p class="normal">Hedeften vurmuşum, âşıksın derken.</p>
				<p class="normal">ROMEO</p>
				<p class="normal">Yaman nişancısın! Sevdiğim de çok güzel!</p>
				<p class="normal">BENVOLIO</p>
				<p class="normal">Güzel hedef tez vurulur, kuzenim.</p>
				<p class="normal">ROMEO</p>
				<p class="normal">İşte şimdi ıskaladın ama!</p>
				<p class="normal">Aşk tanrıcığı Cupidon’un oku işlemez ona,</p>
				<p class="normal">Bakire Tanrıça Diana’nın zekâsıyla donanmış</p>
				<p class="normal">Ve iffetten bir zırh ile korunup silahlandığından</p>
				<p class="normal">Etkilenmiyor aşkın çocukça oklarından,</p>
				<p class="normal">Yılmıyor sevgi sözleriyle kuşatılmaktan,</p>
				<p class="normal">Saldırgan gözlerin bakışlarından yok hiç çekinmesi,</p>
				<p class="normal">Ermişleri baştan çıkaran bir kucak altına yumuyor </p>
				<p class="normal">gözlerini</p>
				<p class="normal">Güzellikte zengin, ama yoksul da sayılır</p>
				<p class="normal">Ölünce çünkü güzelliğiyle birlikte gidecek varı yoğu.</p>
				<p class="normal">BENVOLIO</p>
				<p class="normal">Kız kalmaya and içmiş desene.</p>
				<p class="normal">ROMEO</p>
				<p class="normal">Öyle, bu tutumluluğu sürüklüyor onu israfa</p>
				<p class="normal">Onun zorbalığından aç kalan güzellik çünkü</p>
				<p class="normal">Süremez oluyor gelecek kuşaklara.</p>
				<p class="normal">Çok güzel, çok akıllı, çok akıllıca güzel.</p>
				<p class="normal">Sevaba girmek için kırıyor umudumu,</p>
				<p class="normal">And içmiş sevmemeye; bu andla yaşayan ölüye döndüm,</p>
				<p class="normal">Yaşıyorsam eğer bu andı bildirmek için.</p>
				<p class="normal">BENVOLIO</p>
				<p class="normal">Beni dinle ve onu düşünme, unut!</p>
				<p class="normal">ROMEO</p>
				<p class="normal">Öğret bana, nasıl unutulur düşünmek?</p>
				<p class="normal">BENVOLIO</p>
				<p class="normal">Özgür kıl gözlerini; başka güzellere bak!</p>
				<p class="normal">ROMEO</p>
				<p class="normal">Güzelliği o zaman daha çok çıkar ortaya</p>
				<p class="normal">Güzellerin yüzünü örten mutlu maskeler</p>
				<p class="normal">Kara olduğu için gizlediği kişiler</p>
				<p class="normal">Bakana güzelmiş gibi gelirler.</p>
				<p class="normal">Sonradan kör olan âşık unutamaz</p>
				<p class="normal">Daha önce gördüğü değerli hazineyi.</p>
				<p class="normal">Eşsiz güzellikte bir kadın göster bana,</p>
				<p class="normal">Ancak vesile olur anımsatmaya</p>
				<p class="normal">Kimin ondan da güzel olduğunu.</p>
				<p class="normal">Öğretemezsin bana unutmayı.</p>
				<p class="normal">Hoşça kal.</p>
				<p class="normal">BENVOLIO</p>
				<p class="normal">Ya öğreteceğim ya da gözüm açık gidecek.</p>
		</body>
</html>