<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>romeovejuliet</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik1" id="calibre_toc_31">2. Sahne</h2>
				<p class="h2baslik">(Verona, Rahip Lawrence’ın hücresi.)</p>
				<p class="normal"><span class="indentmetinitalik1">(Rahip John girer.)</span></p>
				<p class="normal">RAHİP JOHN</p>
				<p class="normal">Kutsal Rahip Lawrence! Hey din kardeşim!</p>
				<p class="normal">RAHİP LAWRENCE</p>
				<p class="normal">Bu Rahip John’un sesine benziyor.</p>
				<p class="normal">Mantua’dan hoş geldin! Ne diyor Romeo?</p>
				<p class="normal">Düşüncesini yazdıysa, mektubu ver bana.</p>
				<p class="normal">RAHİP JOHN</p>
				<p class="normal">Bizim tarikattan yalınayaklı rahiplerden birini</p>
				<p class="normal">Aramaya gitmiştim bana yoldaşlık etsin diye;</p>
				<p class="normal">Birini kentte hastaları ziyaret ederken buldum.</p>
				<p class="normal">Onunla görüşürken sağlık memurları geldi,</p>
				<p class="normal">Bulunduğumuz evin vebalı olduğundan kuşkulandılar,</p>
				<p class="normal">Mühürleyip kapıları bizi dışarı salmadılar.</p>
				<p class="normal">Bu yüzden Mantua’ya gitmem de gecikti.</p>
				<p class="normal">RAHİP LAWRENCE</p>
				<p class="normal">Peki ya mektubu kim götürdü Romeo’ya?</p>
				<p class="normal">RAHİP JOHN</p>
				<p class="normal">Gönderemedim ki – işte daha burada.</p>
				<p class="normal">Mektubu size yollayacak birini de bulamadım.</p>
				<p class="normal">Öyle korkuyorlardı ki salgından.</p>
				<p class="normal">RAHİP LAWRENCE</p>
				<p class="normal">Hay aksi şeytan! Rahipliğim üzerine and içerim ki,</p>
				<p class="normal">Son derece önemli bir işle ilgili</p>
				<p class="normal">Sorumluluğu olan bir konuya dairdi.</p>
				<p class="normal">Felaket doğurabilir yerine varmaması –</p>
				<p class="normal">Rahip John, acele gidip bir kol demiri bul,</p>
				<p class="normal">Hemen hücreme getir.</p>
				<p class="normal">RAHİP JOHN</p>
				<p class="normal">Şimdi gider, getiririm, kardeşim.</p>
				<p class="normal">RAHİP LAWRENCE</p>
				<p class="normal">Mezarlığa artık yalnız gitmeliyim.</p>
				<p class="normal">Güzel Juliet uyanacak üç saat içinde.</p>
				<p class="normal">Bu olup bitenleri bildiremedim diye Romeo’ya</p>
				<p class="normal">Çok kızacak bana; ama bir daha yazarım Mantua’ya,</p>
				<p class="normal">Romeo gelinceye dek hücremde saklarım onu –</p>
				<p class="normal">Zavallı canlı ölü, kapatıldı bir ölünün mezarına!</p>
				<p class="normal"><span class="indentmetinitalik1">(Çıkar.)</span></p>
		</body>
</html>