<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>romeovejuliet</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik1" id="calibre_toc_25">1. Sahne</h2>
				<p class="h2baslik">(Rahip Lawrence’ın hücresi.)</p>
				<p class="normal"><span class="indentmetinitalik1">(Rahip ve Kont Paris girerler.)</span></p>
				<p class="normal">RAHİP LAWRENCE</p>
				<p class="normal">Perşembeye mi efendim? Vakit çok az.</p>
				<p class="normal">PARIS</p>
				<p class="normal">Babam Capulet öyle istiyor,</p>
				<p class="normal">O böyle acele ederken</p>
				<p class="normal">Ağırdan almak bana düşmez.</p>
				<p class="normal">RAHİP LAWRENCE</p>
				<p class="normal">Öyle ama, kızın ne düşündüğünü bilmiyorum, dediniz.</p>
				<p class="normal">Yol biraz dolambaçlı, bu da hoşuma gitmedi.</p>
				<p class="normal">PARIS</p>
				<p class="normal">Pek fazla ağlıyor Tybalt’ın ölümüne,</p>
				<p class="normal">Bu yüzden pek az söz açabildim sevgiden;</p>
				<p class="normal">Gözyaşı dökülen bir evde gülümsemez ki Venüs.</p>
				<p class="normal">Babası, tehlikeli buluyor efendim,</p>
				<p class="normal">Kızının böyle kendini kedere kaptırmasını;</p>
				<p class="normal">Kızın dindirmek için gözyaşı selini,</p>
				<p class="normal">Akıllıca düşünüp düğünümüz olsun istiyor bir an önce;</p>
				<p class="normal">Hem yalnız kalınca hep bu kurduğu şeyi</p>
				<p class="normal">Kalabalıkta belki unutabilir diye düşünüyor.</p>
				<p class="normal">Biliyorsunuz artık acelemin nedenini.</p>
				<p class="normal">RAHİP LAWRENCE</p>
				<p class="normal"><span class="indentmetinitalik1">(Kendi kendine:)</span></p>
				<p class="normal">Keşke bilmeseydim neden gecikmesi gerektiğini –</p>
				<p class="normal">Bakın efendim, küçük hanım da buraya doğru geliyor.</p>
				<p class="normal"><span class="indentmetinitalik1">(Juliet girer.)</span></p>
				<p class="normal">PARIS</p>
				<p class="normal">Ne mutlu karşılaşma, sevgilim, eşim!</p>
				<p class="normal">JULIET</p>
				<p class="normal">Bu dediğiniz eğer evlenirsem, belki olur efendim.</p>
				<p class="normal">PARIS</p>
				<p class="normal">Belki değil, sevgilim, bu perşembe olması gerek.</p>
				<p class="normal">JULIET</p>
				<p class="normal">Olması gereken olur.</p>
				<p class="normal">RAHİP LAWRENCE</p>
				<p class="normal">Hiç şaşmaz.</p>
				<p class="normal">PARIS</p>
				<p class="normal">Günah çıkartmak için mi geldiniz bu rahibe?</p>
				<p class="normal">JULIET</p>
				<p class="normal">Bunu açıklamak, günahlarımı size çıkartmak olur.</p>
				<p class="normal">PARIS</p>
				<p class="normal">Beni sevdiğinizi inkâr etmeyin sakın.</p>
				<p class="normal">JULIET</p>
				<p class="normal">Onu sevdiğimi size itiraf edeceğim.</p>
				<p class="normal">PARIS</p>
				<p class="normal">Elbette edersiniz, beni seviyorsunuz.</p>
				<p class="normal">JULIET</p>
				<p class="normal">Öyle olursa eğer, daha değerli olur</p>
				<p class="normal">Arkanızdan söylenen, yüzünüze söylenenden.</p>
				<p class="normal">PARIS</p>
				<p class="normal">Zavallı yavrum, ağlamaktan yüzün bozulmuş.</p>
				<p class="normal">Büyük bir zafer sayılmaz gözyaşları için.</p>
				<p class="normal">JULIET</p>
				<p class="normal">Onlar bozmadan da çirkindi yüzüm zaten.</p>
				<p class="normal">PARIS</p>
				<p class="normal">Bu sözlerle, yaşlardan fazla haksızlık ediyorsun yüzüne.</p>
				<p class="normal">JULIET</p>
				<p class="normal">Haksızlık değil ki efendim, gerçeğin ta kendisi,</p>
				<p class="normal">Ne söyledimse ben, yüzüme karşı söyledim.</p>
				<p class="normal">PARIS</p>
				<p class="normal">Yüzün benim, sen de ona iftira ettin.</p>
				<p class="normal">JULIET</p>
				<p class="normal">Olabilir, o benim değil çünkü.</p>
				<p class="normal">Şimdi vaktiniz var mı kutsal pederim?</p>
				<p class="normal">Yoksa akşam duasından sonra mı geleyim?</p>
				<p class="normal">RAHİP LAWRENCE</p>
				<p class="normal">Vaktim var, düşünceli kızım, gel –</p>
				<p class="normal">Yalnız kalmamıza izin var mı efendim?</p>
				<p class="normal">PARIS</p>
				<p class="normal">İbadeti bozmaktan Tanrı beni korusun.</p>
				<p class="normal">Juliet, perşembe sabahı erkenden kaldırırım seni.</p>
				<p class="normal">Hoşça kal; o vakte kadar sakla bu kutsal öpücüğü.</p>
				<p class="normal"><span class="indentmetinitalik1">(Çıkar.)</span></p>
				<p class="normal">JULIET</p>
				<p class="normal">Ah kapayın kapıyı, sonra da gelip yanıma ağlayın.</p>
				<p class="normal">Ne umut kaldı, ne çıkar yol, ne de çare!</p>
				<p class="normal">RAHİP LAWRENCE</p>
				<p class="normal">Ah, Juliet, kızım, biliyorum kederini;</p>
				<p class="normal">Çare bulmakta aklımın sınırını aşıyor bu.</p>
				<p class="normal">Duydum ki, bu perşembe Kont’la evlenmen gerekliymiş,</p>
				<p class="normal">Hiçbir şey bunu geciktiremezmiş.</p>
				<p class="normal">JULIET</p>
				<p class="normal">Kutsal peder, bırak şimdi duyduklarını</p>
				<p class="normal">Nasıl önlenebilir bütün bunlar, onu söyle.</p>
				<p class="normal">Aklınla bir çare bulamazsan buna,</p>
				<p class="normal">Akıllıca olduğunu söyle de kararımın</p>
				<p class="normal">Ben bulayım çaresini hemen bu hançerle.</p>
				<p class="normal">Tanrı gönüllerimizi birleştirdi, sense ellerimizi;</p>
				<p class="normal">Ellerinle Romeo’ya bağladığın bu el</p>
				<p class="normal">Başka bir halt karıştırmadan</p>
				<p class="normal">Ya da bağlı gönlüm alçakça bir isyanla başkasına dönmeden</p>
				<p class="normal">Bu hançer işini bitirsin elimin de, gönlümün de.</p>
				<p class="normal">Onun için, uzun yılların bilgisi ve görgüsüyle,</p>
				<p class="normal">Hemen bana akıl ver. Yoksa bak</p>
				<p class="normal">Bu kanlı hançer, dertlerimle benim aramda</p>
				<p class="normal">Hakem rolü oynayacak;</p>
				<p class="normal">Uzun ömrünün ve derin bilginin</p>
				<p class="normal">Şerefli bir sonuca götüremediği bu durumu</p>
				<p class="normal">Bir karara bağlayacak.</p>
				<p class="normal">Çabuk söyle. Sözlerin bu duruma çare bulamayacaksa,</p>
				<p class="normal">Can atıyorum ben ölmeye.</p>
				<p class="normal">RAHİP LAWRENCE</p>
				<p class="normal">Dur, kızım. Bir umut görür gibiyim:</p>
				<p class="normal">Ama bu önlemek istediğimiz şey kadar</p>
				<p class="normal">Güç ve umutsuz bir çaba gerektirecek.</p>
				<p class="normal">Evlenmektense Kont Paris’le</p>
				<p class="normal">Kendi canına kıyacak istem gücü var içinde,</p>
				<p class="normal">O zaman bu utancı defetmek için</p>
				<p class="normal">Ölüme benzer bir şeyi göze alabilirsin:</p>
				<p class="normal">Ölümden kaçabilmek için ölümle pazarlık edeceksin,</p>
				<p class="normal">Gözün kesiyorsa, açıklayayım çareyi sana.</p>
				<p class="normal">JULIET</p>
				<p class="normal">Paris’le evlenmektense, söyleyin de</p>
				<p class="normal">Atayım kendimi şu kulenin tepesinden,</p>
				<p class="normal">Haydutlar yatağında gezineyim,</p>
				<p class="normal">Ya da gizleneyim yılan kovuklarında;</p>
				<p class="normal">Zincire vurun beni homurdanan ayılarla</p>
				<p class="normal">Ya da kapatın beni geceleyin mezarlık mahzenine,</p>
				<p class="normal">Ölülerin takırdayan kemikleriyle,</p>
				<p class="normal">Çürümüş bacaklar, çenesiz sarı kafalarla örtün beni;</p>
				<p class="normal">Ya da emret, yeni kazılmış bir mezara girip</p>
				<p class="normal">Kefeni içine saklanayım bir ölünün.</p>
				<p class="normal">İşitmesi bile tüyler ürpertici olan bu şeyleri,</p>
				<p class="normal">Ben yapmaya razıyım korkmadan, duraksamadan,</p>
				<p class="normal">Tek lekesiz bir eş olarak kalayım</p>
				<p class="normal">Canım sevgilim için.</p>
				<p class="normal">RAHİP LAWRENCE</p>
				<p class="normal">Tamam öyleyse. Eve git neşeli görün,</p>
				<p class="normal">Razıyım de Paris’le evlenmeye. Yarın çarşamba:</p>
				<p class="normal">Bir yolunu bul, yalnız yatmaya bak yarın gece,</p>
				<p class="normal">Senin odanda uyumasın dadın.</p>
				<p class="normal">Bu şişeyi al. İçiver hemen yatağa girdiğinde</p>
				<p class="normal">Bu damıtılmış şurubu;</p>
				<p class="normal">O anda damarlarından soğuk ve uyuşukluk veren bir şeyin</p>
				<p class="normal">Aktığını hissedeceksin; duracak doğal atışı nabzının;</p>
				<p class="normal">Ne sıcaklık, ne de soluk; yaşadığını gösteren hiçbir şey </p>
				<p class="normal">kalmayacak,</p>
				<p class="normal">Bütün gülleri solup küle dönecek dudaklarının, </p>
				<p class="normal">yanaklarının;</p>
				<p class="normal">Hayatın gündüzünü nasıl kaparsa ölüm,</p>
				<p class="normal">Tıpkı onun gibi kapanacak gözlerinin panjurları;</p>
				<p class="normal">Bedenini yumuşak tutan o hayati güç kaybolup </p>
				<p class="normal">Soğuk ve kaskatı, ölüm gibi görünecek.</p>
				<p class="normal">Ölümden ödünç alınan bu durum, tam kırk iki saat sürecek;</p>
				<p class="normal">Derken kendine geleceksin tatlı bir uykudan uyanır gibi.</p>
				<p class="normal">Şimdi, güvey sabahleyin seni kaldırmaya geldiğinde,</p>
				<p class="normal">Yatağında ölü bulacaklar seni.</p>
				<p class="normal">Sonra ülkemizin töreleri uyarınca,</p>
				<p class="normal">En güzel giysilerinin içinde, yüzün açık, tabuta </p>
				<p class="normal">koyacaklar seni.</p>
				<p class="normal">Capulet’lerin aile mezarlığı olan o eski mahzene </p>
				<p class="normal">götürecekler.</p>
				<p class="normal">Ben uyanacağın zamanı hesaplayıp bu arada,</p>
				<p class="normal">Planımızı bildireceğim mektupla Romeo’ya.</p>
				<p class="normal">O buraya gelecek; uyanmanı bekleyeceğiz ikimiz birlikte,</p>
				<p class="normal">Romeo seni alıp Mantua’ya götürecek aynı gece.</p>
				<p class="normal">Gevşetmezsen yüreğini, ancak bu yol kurtarır seni</p>
				<p class="normal">Şimdiki bu utançtan.</p>
				<p class="normal">JULIET</p>
				<p class="normal">Ver, ver! Korkunun sözünü etme bana!</p>
				<p class="normal">RAHİP LAWRENCE</p>
				<p class="normal">Al! Hadi git artık! Güçlü ol,</p>
				<p class="normal">Kazançlı çık bu kararından.</p>
				<p class="normal">Ben de kocana bir mektup yazıp</p>
				<p class="normal">Bir rahiple son hız yollayacağım Mantua’ya.</p>
				<p class="normal">JULIET</p>
				<p class="normal">Aşkım bana güç verecek, bu da başarmamı sağlayacak.</p>
				<p class="normal">Hoşça kal sevgili peder!</p>
		</body>
</html>