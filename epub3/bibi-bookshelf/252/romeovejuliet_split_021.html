<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>romeovejuliet</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik1" id="calibre_toc_20">1. Sahne</h2>
				<p class="h2baslik">(Kentin bir alanı.)</p>
				<p class="normal"><span class="indentmetinitalik1">(Mercutio ile Benvolio uşaklarıyla girerler.)</span></p>
				<p class="normal">BENVOLIO</p>
				<p class="normal">Kuzum Mercutio, n’olur gidelim artık buradan;</p>
				<p class="normal">Hava sıcak, Capuletler de ortalarda;</p>
				<p class="normal">Bir karşılaştık mı mutlaka kavga çıkar,</p>
				<p class="normal">Bu sıcakta, delikanlılığı vurur herkesin başına.</p>
				<p class="normal">MERCUTIO</p>
				<p class="normal">Biliyor musun, sen, meyhanenin eşiğinden içeri adımını atar atmaz, kılıcı masanın üzerine atıp “Tanrım, beni sana muhtaç etmesin!” diyen, ama ikinci kadehi yuvarlayınca, ortada hiçbir neden yokken meyhaneci çırağına kılıç çeken adamlara benziyorsun.</p>
				<p class="normal">BENVOLIO</p>
				<p class="normal">Yok canım, nereden çıkardın?</p>
				<p class="normal">MERCUTIO</p>
				<p class="normal">Hadi hadi, sen de İtalya’daki herkes gibi ateşlisin. Çabucak kızarsın, kızınca da çabucak kendini kaybedersin.</p>
				<p class="normal">BENVOLIO</p>
				<p class="normal">Amma da yaptın ha!</p>
				<p class="normal">MERCUTIO</p>
				<p class="normal">Öyle öyle! Senin gibi iki kişi bir araya gelse, az sonra ortada kimsecikler kalmaz; çünkü birbirini öldürürler. Ah, sen yok musun, sen! Sakalında seninkinden bir fazla ya da bir eksik kıl var diye kavga çıkarırsın sen. Kestane yiyen birini görsen, senin de gözlerin kestane renginde diye, evet sırf bu yüzden, kavga edersin. Ah, bu gözler! Bu gözler kavgayı aramaz da, hangi gözler arar? Yumurta nasıl besinle doluysa, senin de kafan öyle kavgayla dolu; ama senin kafan çalkanmış bir yumurta gibi kavgadan cılk bir duruma geldi. Güneşte uyuyan köpeğini uyandırdığı için, sokakta öksüren biriyle kavgaya tutuşan adamsın sen. Paskalya’dan önce yeni ceketini giydi diye bir terziye çatmadın mı? Ya yeni ayakkabılarına eski bağ takan adama ettiklerine ne demeli? Bir de kavga çıkarmayalım diye bana akıl öğretmeye kalkışıyorsun!</p>
				<p class="normal">BENVOLIO</p>
				<p class="normal">Eğer ben senin kadar kavgacı olsaydım, hayatımı bir saat bir çeyrek için koruyana, varımı yoğumu verirdim.</p>
				<p class="normal">MERCUTIO</p>
				<p class="normal">Varını yoğunu ha! Amma da ucuzmuş hayatın.</p>
				<p class="normal"><span class="indentmetinitalik1">(Tybalt, birkaç kişiyle girer.)</span></p>
				<p class="normal">BENVOLIO</p>
				<p class="normal">Demedim mi, işte Capulet’ler geliyor.</p>
				<p class="normal">MERCUTIO</p>
				<p class="normal">Vız gelir, tırıs gider.</p>
				<p class="normal">TYBALT</p>
				<p class="normal">Arkamdan gelin, onlarla konuşacağım.</p>
				<p class="normal">İyi akşamlar beyler! Tek bir sözüm var birinize.</p>
				<p class="normal">MERCUTIO</p>
				<p class="normal">Tek bir sözünüz var, birimize ha!</p>
				<p class="normal">Çiftleştir de tam olsun: Bir söz, bir tokat gibi.</p>
				<p class="normal">TYBALT</p>
				<p class="normal">Fırsat verirseniz beyler, o işi de yapabileceğimi görürsünüz.</p>
				<p class="normal">MERCUTIO</p>
				<p class="normal">O fırsatı biz vermeden siz bulamaz mısınız?</p>
				<p class="normal">TYBALT</p>
				<p class="normal">Sen de Romeo ile aynı havayı çalıyorsun, Mercutio.</p>
				<p class="normal">MERCUTIO</p>
				<p class="normal">Aynı havayı mı? Sen bizi çalgıcı yerine koyuyorsun demek! Eğer bizi çalgıcı yerine koyarsan, uyumsuz havadan başka bir şey bulamazsın. İşte kemanımın yayı; seni bir dans ettirsin de gör. Vay canına! Çalgıcı demek!</p>
				<p class="normal">BENVOLIO</p>
				<p class="normal">Kalabalığın ortasında durmuş konuşuyoruz.</p>
				<p class="normal">Ya tenha bir yere çekilin,</p>
				<p class="normal">Ya soğukkanlı tartışın derdinizi,</p>
				<p class="normal">Ya da ayrılın. Bize bakıyor herkes.</p>
				<p class="normal">MERCUTIO</p>
				<p class="normal">Gözler bakmak içindir. Varsın baksınlar.</p>
				<p class="normal">Yerimden kımıldamam başkalarının keyfi için.</p>
				<p class="normal"><span class="indentmetinitalik1">(Romeo girer.)</span></p>
				<p class="normal">TYBALT</p>
				<p class="normal">Size iyi akşamlar, geliyor benim adamım.</p>
				<p class="normal">MERCUTIO</p>
				<p class="normal">Senin adamının giydiğini giyerse o,</p>
				<p class="normal">Ben de kafamı keserim. Hadi buyur meydana, görelim.</p>
				<p class="normal">Kaygılanma seni izleyecektir. Ancak bu anlamda</p>
				<p class="normal">Beyimiz “adamım” diyebilir ona.</p>
				<p class="normal">TYBALT</p>
				<p class="normal">Romeo, sana karşı katlandığım sevgi,</p>
				<p class="normal">Şu sözlerden başkasını bulamıyor senin için:</p>
				<p class="normal">“Sen alçağın birisin!”</p>
				<p class="normal">ROMEO</p>
				<p class="normal">Tybalt, seni sevmemi gerektiren şey</p>
				<p class="normal">Alıkoyuyor beni böyle bir selama</p>
				<p class="normal">Gereken karşılığı vermekten.</p>
				<p class="normal">Alçak değilim ben;</p>
				<p class="normal">Haydi yoluna, uğurlar olsun,</p>
				<p class="normal">Sen beni hiç mi hiç tanımıyorsun.</p>
				<p class="normal">TYBALT</p>
				<p class="normal">Hey çocuk, mazur gösteremez</p>
				<p class="normal">Bana ettiğin hakaretleri bunlar:</p>
				<p class="normal">Onun için dön ve çek kılıcını.</p>
				<p class="normal">ROMEO</p>
				<p class="normal">Hiçbir zaman hakaret etmedim sana,</p>
				<p class="normal">Hem ben, aklının alabileceğinden</p>
				<p class="normal">Daha çok severim seni,</p>
				<p class="normal">Sonra anlayacaksın bu sevginin nedenini;</p>
				<p class="normal">Bu yüzden, soylu Capulet, bil ki,</p>
				<p class="normal">Benim adım kadar değer veririm senin adına.</p>
				<p class="normal">MERCUTIO</p>
				<p class="normal">Of miskin, şerefsiz, çirkin bir boyun eğiş!</p>
				<p class="normal">Hepsini temizler bir kılıç hamlesi.</p>
				<p class="normal"><span class="indentmetinitalik1">(Kılıcını çeker.)</span></p>
				<p class="normal">Sıçan avcısı Tybalt, bu yana gelsene!</p>
				<p class="normal">TYBALT</p>
				<p class="normal">Senin benden ne alıp veremediğin var?</p>
				<p class="normal">MERCUTIO</p>
				<p class="normal">Kediler kralı, dokuz canından yalnızca birini. Onu da hemen almak niyetindeyim. Geri kalan sekizine gelince, belki bir güzel pataklarım. Kılıcını şöyle kulağından tutup kınından çıkaracak mısın? Çabuk ol, yoksa onu daha çıkarmadan benimki bulacak senin kulaklarını.</p>
				<p class="normal">TYBALT</p>
				<p class="normal"><span class="indentmetinitalik1">(Kılıcını çeker.)</span></p>
				<p class="normal">Hazırım öyleyse.</p>
				<p class="normal">ROMEO</p>
				<p class="normal">Mercutio, dostum, indir kılıcını.</p>
				<p class="normal">MERCUTIO</p>
				<p class="normal">Hadi bakalım, göster ünlü hamleni.</p>
				<p class="normal"><span class="indentmetinitalik1">(Vuruşurlar.)</span></p>
				<p class="normal">ROMEO</p>
				<p class="normal">Benvolio, çek kılıcını şunları ayıralım.</p>
				<p class="normal">Ayıptır beyler, vazgeçin bu rezillikten!</p>
				<p class="normal">Tybalt, Mercutio, Verona sokaklarında</p>
				<p class="normal">Kavgayı kesinlikle yasak etti prensimiz.</p>
				<p class="normal">Dur Tybalt! Mercutio dostum!</p>
				<p class="normal"><span class="indentmetinitalik1">(Tybalt, Romeo’nun kolunun altından Mercutio’yu yaralar ve adamlarıyla kaçar.)</span></p>
				<p class="normal">MERCUTIO</p>
				<p class="normal">Yaralandım.</p>
				<p class="normal">Tanrı belasını versin her iki ailenin de!</p>
				<p class="normal">İşim bitti benim. Gitti mi o?</p>
				<p class="normal">Yara almadan hem de?</p>
				<p class="normal">BENVOLIO</p>
				<p class="normal">Ne, yaralandın mı?</p>
				<p class="normal">MERCUTIO</p>
				<p class="normal">Sıyrık, yalnızca bir sıyrık, ama bu da yeter.</p>
				<p class="normal">Uşağım nerede? Koş kerata, bir cerrah getir!</p>
				<p class="normal"><span class="indentmetinitalik1">(Uşak çıkar.)</span></p>
				<p class="normal">ROMEO</p>
				<p class="normal">Cesaret, dostum. Yaran tehlikeli olamaz.</p>
				<p class="normal">MERCUTIO</p>
				<p class="normal">Evet, ne kuyu kadar derin, ne de kilise kapısı kadar geniş; ama bu da yeter, bitirir işimi. Yarın beni ararsan, mezarımda bulursun. İnanın, bu dünyada işim kalmadı artık. Tanrı cezasını versin iki ailenin de! Vay canına, bir köpek, bir sıçan, bir kedi adam öldürecek kadar tırmalasın ha! Parmak hesabıyla dövüşen, kendini beğenmiş, haydut, alçak herif! Ne halt etmeye aramıza girdin? Senin kolunun altından yaraladı beni.</p>
				<p class="normal">ROMEO</p>
				<p class="normal">Hepimizin iyiliğini düşünüyordum.</p>
				<p class="normal">MERCUTIO</p>
				<p class="normal">Yakın bir eve götür beni, yoksa bayılacağım.</p>
				<p class="normal">İki ailenin de Tanrı belasını versin!</p>
				<p class="normal">Yem yaptılar beni böceklere.</p>
				<p class="normal">Vuruldum, hem de derin</p>
				<p class="normal">İki ailenin de!</p>
				<p class="normal"><span class="indentmetinitalik1">(Mercutio ile Benvolio çıkarlar.)</span></p>
				<p class="normal">ROMEO</p>
				<p class="normal">Prensin yakın akrabası bu soylu kişi,</p>
				<p class="normal">Benim can dostum, benim yüzümden aldı,</p>
				<p class="normal">Bu öldürücü yarayı.</p>
				<p class="normal">Tybalt’sa bir saatlik hısmım;</p>
				<p class="normal">Ünüm lekelendi onun kara çalmasıyla.</p>
				<p class="normal">Ah, sevgili Juliet, güzelliğin kadınlaştırdı beni,</p>
				<p class="normal">Yumuşattı özümdeki yiğitlik çeliğini.</p>
				<p class="normal"><span class="indentmetinitalik1">(Benvolio girer.)</span></p>
				<p class="normal">BENVOLIO</p>
				<p class="normal">Ah Romeo, Romeo, yiğit Mercutio öldü.</p>
				<p class="normal">Toprağı çok zamansız hor gören</p>
				<p class="normal">O kahraman ruhu yükseldi bulutlara.</p>
				<p class="normal">ROMEO</p>
				<p class="normal">Bugünün kara yazısı,</p>
				<p class="normal">Daha nice günler üstüne düştü;</p>
				<p class="normal">Bu başlattı ileride son bulacak yası.</p>
				<p class="normal"><span class="indentmetinitalik1">(Tybalt girer.)</span></p>
				<p class="normal">BENVOLIO</p>
				<p class="normal">İşte öfkeli Tybalt geliyor yine.</p>
				<p class="normal">ROMEO</p>
				<p class="normal">Hem sağ, hem de zaferle! Mercutio ise öldü.</p>
				<p class="normal">Anlayışlı yumuşaklık, haydi göklere artık,</p>
				<p class="normal">Ey ateş gözlü öfke yol göster bana!</p>
				<p class="normal">Haydi Tybalt, şu demin bana söylediğin</p>
				<p class="normal">O “alçak” sözünü geri al bakalım.</p>
				<p class="normal">Mercutio’nun ruhu çünkü başımızın az üstünde,</p>
				<p class="normal">Seninkini bekliyor ona yoldaşlık etsin diye.</p>
				<p class="normal">Ya sen gideceksin onunla, ya ben ya da her ikimiz.</p>
				<p class="normal">TYBALT</p>
				<p class="normal">Bu sen olacaksın zavallı, aşağılık çocuk!</p>
				<p class="normal">Onunla aynı telden çalıyordun bu dünyada,</p>
				<p class="normal">Devam et çalmaya orada da!</p>
				<p class="normal">ROMEO</p>
				<p class="normal">Kararı bu verecek!</p>
				<p class="normal"><span class="indentmetinitalik1">(Vuruşurlar. Tybalt düşer.)</span></p>
				<p class="normal">BENVOLIO</p>
				<p class="normal">Kaç Romeo, hiç durma!</p>
				<p class="normal">Kentliler öfkeli buraya geliyor; Tybalt’sa öldü.</p>
				<p class="normal">Öyle donakalmış oyalanma. Yakalanırsan eğer,</p>
				<p class="normal">Prens seni ölüme mahkûm eder.</p>
				<p class="normal">Hadi, kaç git buradan.</p>
				<p class="normal">ROMEO</p>
				<p class="normal">Ah, oyuncağıyım ben yazgının!</p>
				<p class="normal">BENVOLIO</p>
				<p class="normal">Daha ne bekliyorsun?</p>
				<p class="normal"><span class="indentmetinitalik1">(Romeo çıkar, az sonra yurttaşlar girerler.)</span></p>
				<p class="normal">YURTTAŞ</p>
				<p class="normal">Mercutio’yu öldüren ne yana kaçtı?</p>
				<p class="normal">Nerelere savuştu Tybalt denen o katil?</p>
				<p class="normal">BENVOLIO</p>
				<p class="normal">İşte Tybalt, burada yatıyor.</p>
				<p class="normal">YURTTAŞ</p>
				<p class="normal">Kalk bakalım ayağa efendi, gel benimle,</p>
				<p class="normal">Prens adına emrediyorum, sözümü dinle!</p>
				<p class="normal"><span class="indentmetinitalik1">(Prens, maiyeti, ihtiyar Montague, Capulet, eşleri ve başkaları girerler.)</span></p>
				<p class="normal">PRENS</p>
				<p class="normal">Nerede kavgayı çıkartan aşağılık adamlar?</p>
				<p class="normal">BENVOLIO</p>
				<p class="normal">Ey soylu Prens, baştan sona anlatabilirim</p>
				<p class="normal">Bu öldürücü kavganın talihsiz seyrini.</p>
				<p class="normal">Burada yatıyor akrabanız Mercutio’yu öldüren</p>
				<p class="normal">Sonra genç Romeo’nun kılıcıyla can veren kişi.</p>
				<p class="normal">LADY CAPULET</p>
				<p class="normal">Tybalt, kuzenim! Kardeşimin oğlu!</p>
				<p class="normal">Ah Prens! Ah kocacığım!</p>
				<p class="normal">Ah, kanı akıtılmış sevgili akrabamın!</p>
				<p class="normal">Prens, mademki hakseversiniz,</p>
				<p class="normal">Kanımıza karşılık, Montague kanı isteriz.</p>
				<p class="normal">Ah kuzenim, kuzenim benim!</p>
				<p class="normal">PRENS</p>
				<p class="normal">Kim başlattı bu kanlı kavgayı?</p>
				<p class="normal">BENVOLIO</p>
				<p class="normal">Burada öldürülen, Romeo’nun kendi eliyle öldürdüğü</p>
				<p class="normal">Tybalt başlattı. Tatlı diller döktü Romeo,</p>
				<p class="normal">Bu kavganın anlamsızlığını anlattı ona;</p>
				<p class="normal">Ve sizin bundan hiç hoşlanmadığınızı da;</p>
				<p class="normal">Bütün bunlar tatlı sesle, sakin bakışlarla,</p>
				<p class="normal">Alçakgönüllü bir tavırla söylendiyse de,</p>
				<p class="normal">Tybalt’ın barışa sağır olan serkeş öfkesini</p>
				<p class="normal">Bir türlü yatıştıramadı; tersine, elindeki sivri kılıcını</p>
				<p class="normal">Tybalt, doğrulttu göğsüne korkusuz Mercutio’nun;</p>
				<p class="normal">O da, o denli ateşli, pervasız,</p>
				<p class="normal">Ölüm saçan bir kılıçla karşıladı Tybalt’ı.</p>
				<p class="normal">Askerce küçümseyerek bir yana iterken ölümü elinin tersiyle</p>
				<p class="normal">Tybalt’a saldırdı öbür eliyle de.</p>
				<p class="normal">Ama Tybalt’ın ustalığı önünde</p>
				<p class="normal">Boşa gidiyordu bütün hamleleri.</p>
				<p class="normal">“Durun arkadaşlar! Ayrılın!” diye bağıran Romeo,</p>
				<p class="normal">Sözlerinden daha kıvrak davrandı</p>
				<p class="normal">Ve çevik koluyla öldürücü kılıçları indirdi,</p>
				<p class="normal">Sonra aralarına girdi.</p>
				<p class="normal">İşte ne olduysa o anda oldu; kolunun altından </p>
				<p class="normal">Romeo’nun</p>
				<p class="normal">Tybalt’ın kalleş bir hamlesi</p>
				<p class="normal">Canını aldı yiğit Mercutio’nun.</p>
				<p class="normal">Sonra kaçtı Tybalt, ama az sonra geri geldi,</p>
				<p class="normal">Romeo’yla dövüşmek için.</p>
				<p class="normal">Romeo da öç duygusuyla yanmaya başladığından</p>
				<p class="normal">Şimşek gibi kapıştılar.</p>
				<p class="normal">Vuruldu koca Tybalt, davranıp onları ayıramadan.</p>
				<p class="normal">O yere yıkılırken Romeo kaçıp gitti.</p>
				<p class="normal">Gerçek budur, yalansa ölmeye hazır kulunuz Benvolio.</p>
				<p class="normal">LADY CAPULET</p>
				<p class="normal">Montague’nün dostudur o;</p>
				<p class="normal">Taraflı davranıp söylemiyor doğruyu.</p>
				<p class="normal">Bu uğursuz kavgada onlardan</p>
				<p class="normal">Herhalde yirmi kişi kadar vardı.</p>
				<p class="normal">Bu yirmi kişi de ancak bir kişiyi öldürebilir.</p>
				<p class="normal">Adalet istiyorum Prensim, vermeniz gerekeni!</p>
				<p class="normal">Romeo, Tybalt’ı öldürdü. Romeo da ölmelidir.</p>
				<p class="normal">PRENS</p>
				<p class="normal">Romeo onu öldürdü, ama o da Mercutio’yu.</p>
				<p class="normal">Kim ödeyecek şimdi, bu değerli kanın bedelini?</p>
				<p class="normal">MONTAGUE</p>
				<p class="normal">Herhalde Romeo değil Prensim,</p>
				<p class="normal">O dostuydu Mercutio’nun;</p>
				<p class="normal">Onun tek kabahati,</p>
				<p class="normal">Son vererek Tybalt’ın yaşamına</p>
				<p class="normal">Yasanın yapacağı işi yapmaktı.</p>
				<p class="normal">PRENS</p>
				<p class="normal">Bu suçtan dolayı</p>
				<p class="normal">Kendisini sürüyoruz hemen buradan.</p>
				<p class="normal">Nefretinizin sonuçları bizi de zedeliyor yakından;</p>
				<p class="normal">İlkel kavgalarınız yüzünden kanımız akıyor bizim de.</p>
				<p class="normal">Sizi öyle bir cezaya çarptırayım ki,</p>
				<p class="normal">Pişman olasınız hepiniz kanımız aktığına;</p>
				<p class="normal">Tıkalıdır kulaklarımız yalvarıp yakarmalara,</p>
				<p class="normal">Gözyaşları, dualar, dilekçeler yumuşatamaz bizi,</p>
				<p class="normal">Onun için, başvurmayınız hiçbir yola.</p>
				<p class="normal">Romeo, hemen uzaklaşsın buradan,</p>
				<p class="normal">Yoksa son saati olur ele geçtiği zaman.</p>
				<p class="normal">Bu cesedi kaldırın hemen ve dinleyin bizi:</p>
				<p class="normal">Kim acırsa katillere, bağışlamış sayılacak canileri.</p>
				<p class="normal"><span class="indentmetinitalik1">(Çıkarlar.)</span></p>
		</body>
</html>