<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>romeovejuliet</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik1" id="calibre_toc_30">1. Sahne</h2>
				<p class="h2baslik">(Mantua’da bir sokak.)</p>
				<p class="normal"><span class="indentmetinitalik1">(Romeo girer.)</span></p>
				<p class="normal">ROMEO</p>
				<p class="normal">İnanacak olursam eğer uykunun aldatıcı gerçeğine,</p>
				<p class="normal">Yakında sevinçli haberleri belirtiyor düşlerim;</p>
				<p class="normal">Gönlümün sahibesi hafiften oturuyor tahtında.</p>
				<p class="normal">Sonra bilmediğim bir ruh bütün gün</p>
				<p class="normal">Beni yukarılara çıkarıyor neşeli düşüncelerle.</p>
				<p class="normal">Sevgilim gelip ölü buluyor beni düşümde</p>
				<p class="normal">(Ölünün düşünmesine fırsat veren garip bir düş!)</p>
				<p class="normal">Ve öyle bir hayat soluğu veriyor ki öperek dudaklarımdan</p>
				<p class="normal">Dirilip imparator oluyorum birden.</p>
				<p class="normal">Ah, aşkın gölgeleri bile sevinçle dolu olursa böyle</p>
				<p class="normal">Kimbilir ne tatlıdır aşkın kendisine kavuşmak!</p>
				<p class="normal"><span class="indentmetinitalik1">(Romeo’nun uşağı Balthasar, ayağında çizme girer.)</span></p>
				<p class="normal">Ne haber Verona’dan? Ne var ne yok Balthasar?</p>
				<p class="normal">Rahipten mektup getirmedin mi bana?</p>
				<p class="normal">Karım nasıl? İyi mi babam?</p>
				<p class="normal">Juliet’im ne yapıyor? Bir daha soruyorum,</p>
				<p class="normal">O iyiyse hiçbir şey kötü olamaz çünkü.</p>
				<p class="normal">BALTHASAR</p>
				<p class="normal">İyi öyleyse, hiçbir şey de kötü olamaz artık,</p>
				<p class="normal">Capulet’lerin mezarında dinleniyor vücudu,</p>
				<p class="normal">Meleklerle birlikte ölümsüz ruhu.</p>
				<p class="normal">Aile mahzenine indirilirken gördüm,</p>
				<p class="normal">Hemen at kiralayıp döndüm bunu anlatmak için.</p>
				<p class="normal">Bağışlayın, getirdiğim için bu kötü haberi.</p>
				<p class="normal">ROMEO</p>
				<p class="normal">Demek böyle ha! Yıldızlarım, alacağınız olsun sizin!</p>
				<p class="normal">Evimi biliyorsun, kâğıtla mürekkep getir bana,</p>
				<p class="normal">Sonra da at kirala; bu gece oraya gideceğim.</p>
				<p class="normal">BALTHASAR</p>
				<p class="normal">Yalvarırım efendim, soğukkanlı olun!</p>
				<p class="normal">Benziniz soldu, yüzünüz altüst oldu;</p>
				<p class="normal">Bir felaketi haber veriyor çılgın bakışlarınız.</p>
				<p class="normal">ROMEO</p>
				<p class="normal">Sus, yanılıyorsun. Yalnız bırak beni,</p>
				<p class="normal">Sana ne dedimse onu yap,</p>
				<p class="normal">Mektup yok mu rahipten?</p>
				<p class="normal">BALTHASAR</p>
				<p class="normal">Hayır, efendiciğim.</p>
				<p class="normal">ROMEO</p>
				<p class="normal">Önemli değil artık. Hadi sen fırla, atları kirala.</p>
				<p class="normal">Hemen geliyorum arkandan.</p>
				<p class="normal"><span class="indentmetinitalik1">(Balthasar çıkar.)</span></p>
				<p class="normal">Juliet’im benim, bu gece seninle yatacağım,</p>
				<p class="normal">Bunun yolunu bulmalı şimdi. Ey kötü düşünceler</p>
				<p class="normal">Ne de çabuk girersiniz aklına umutsuz kişilerin!</p>
				<p class="normal">Geçenlerde görmüştüm, bir eczacı olacak buralarda bir yerde,</p>
				<p class="normal">Partal giyimli, gür kaşlı, çukura kaçmış gözleri vardı;</p>
				<p class="normal">Şifalı otlar topluyordu, yavan bakışlıydı,</p>
				<p class="normal">İliklerine işlemişti sefalet; tamtakır dükkânında</p>
				<p class="normal">Kurutulmuş bir kaplumbağa, dondurulmuş bir timsah,</p>
				<p class="normal">Sonra da biçimsiz balık derileri asılıydı.</p>
				<p class="normal">Raflardaysa tek tük kutular, yeşil toprak çanaklar,</p>
				<p class="normal">Keseler, küflü tohumlar, sicim parçaları,</p>
				<p class="normal">Kat kat gül kuruları, raflara dağıtılmıştı</p>
				<p class="normal">Gösterişli olsun diye.</p>
				<p class="normal">Kendime şöyle demiştim bu yoksulluğu görünce:</p>
				<p class="normal">“İnsana zehir gerekirse günün birinde,</p>
				<p class="normal">Mantua’da bunu satmanın cezası ölüm de olsa,</p>
				<p class="normal">İşte bu zehri satacak zavallı bir sefil sana.”</p>
				<p class="normal">Ah, ihtiyacımdan önce bunu düşünmüşüm demek.</p>
				<p class="normal">Bu yoksul adam satacak o zehri işte bana.</p>
				<p class="normal">Yanılmıyorsam, evi şurası olacak,</p>
				<p class="normal">Tatil olduğu için dükkânı kapalı biçarenin.</p>
				<p class="normal">Hey, eczacı!</p>
				<p class="normal"><span class="indentmetinitalik1">(Eczacı girer.)</span></p>
				<p class="normal">ECZACI</p>
				<p class="normal">Kim o kapımda bağıran?</p>
				<p class="normal">ROMEO</p>
				<p class="normal">Gel buraya ahbap. Yoksulluğun anlaşılıyor.</p>
				<p class="normal">İşte sana kırk altın. Bir içimlik zehir ver bana.</p>
				<p class="normal">Ama çabuk etkilemeli, yayılıp bütün damarlara,</p>
				<p class="normal">Bir anda öldürmeli bu canından bezmiş adamı.</p>
				<p class="normal">Ateşlenen barut nasıl çılgınca, çarçabuk</p>
				<p class="normal">Dışarı uğrarsa ölümcül topun rahminden,</p>
				<p class="normal">Öyle fırlasın soluğum da bu gövdeden.</p>
				<p class="normal">ECZACI</p>
				<p class="normal">O tür öldürücü zehirler bende bulunur ama</p>
				<p class="normal">Ölüm cezası veriyor Mantua yasaları satanlara.</p>
				<p class="normal">ROMEO</p>
				<p class="normal">Böyle tamtakır sefaletin göbeğinde yaşıyorsun da</p>
				<p class="normal">Hâlâ mı korkuyorsun ölmekten?</p>
				<p class="normal">Açlık yer etmiş yanaklarında,</p>
				<p class="normal">Gözlerin ihtiyaç ve sıkıntını ele veriyor,</p>
				<p class="normal">Nefret ve yoksulluk çökmüş omuzlarına:</p>
				<p class="normal">Ne dünya senin dostun, ne de yasalar;</p>
				<p class="normal">Seni zengin etmek için hiçbir yasa koymuyor dünya;</p>
				<p class="normal">Öyleyse, züğürtlükten kurtulmak için</p>
				<p class="normal">Al şunu, çiğne yasayı...</p>
				<p class="normal">ECZACI</p>
				<p class="normal">Arzum değil, yoksulluğum boyun eğiyor buna.</p>
				<p class="normal">ROMEO</p>
				<p class="normal">Ben de arzuna değil, yoksulluğuna veriyorum parayı.</p>
				<p class="normal">ECZACI</p>
				<p class="normal">Bunu herhangi bir sıvıyla karıştırıp içiver,</p>
				<p class="normal">Yirmi erkek gücü de olsa o anda bitirir işini.</p>
				<p class="normal">ROMEO</p>
				<p class="normal">Al işte altınların daha beter bir zehir insan ruhuna,</p>
				<p class="normal">Şu satışı yasaklanan zavallı karışımlardan,</p>
				<p class="normal">Daha çok cinayet işler şu rezil dünyada.</p>
				<p class="normal">Ben sana zehir sattım; sense bana hiçbir şey.</p>
				<p class="normal">Hoşçakal! Yiyecek al kendine, semir biraz.</p>
				<p class="normal">Gel, sen panzehirsin, zehir değil,</p>
				<p class="normal">Gel benimle Juliet’in mezarına,</p>
				<p class="normal">Çünkü orada gereklisin bana.</p>
				<p class="normal"><span class="indentmetinitalik1">(Çıkarlar.)</span></p>
		</body>
</html>