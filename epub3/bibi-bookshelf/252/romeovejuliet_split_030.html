<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>romeovejuliet</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik1" id="calibre_toc_28">4. Sahne</h2>
				<p class="h2baslik">(Capulet’lerin evi.)</p>
				<p class="normal"><span class="indentmetinitalik1">(Lady Capulet ile Dadı girerler.)</span></p>
				<p class="normal">LADY CAPULET</p>
				<p class="normal">Al şu anahtarları, biraz daha baharat getir, dadı.</p>
				<p class="normal">DADI</p>
				<p class="normal">Mutfaktan pasta için hurma ve ayva istiyorlar.</p>
				<p class="normal"><span class="indentmetinitalik1">(Capulet girer.)</span></p>
				<p class="normal">CAPULET</p>
				<p class="normal">Hadi kalkın artık, kımıldayın biraz. Bu horozun ikinci ötüşü.</p>
				<p class="normal">Sabah çanı çaldı. Saat tam üç.</p>
				<p class="normal">Angelica, fırındaki etlere bak.</p>
				<p class="normal">Masraftan kaçınmayın.</p>
				<p class="normal">DADI</p>
				<p class="normal">Hadi oradan, burnunuzu sokmayın kadın işine.</p>
				<p class="normal">En iyisi yatın siz! Bu geceki uykusuzluktan</p>
				<p class="normal">Yarın hasta olacaksınız yoksa.</p>
				<p class="normal">CAPULET</p>
				<p class="normal">Hayır, yatmam. Bundan önemsizleri için de sabahladım.</p>
				<p class="normal">Hiç de hastalanmadım.</p>
				<p class="normal">LADY CAPULET</p>
				<p class="normal">Öyle ya, gece kuşuymuşsunuz bir zamanlar siz</p>
				<p class="normal">Ama böyle sağı solu kollamayasınız diye</p>
				<p class="normal">Ben sizi kollayacağım.</p>
				<p class="normal"><span class="indentmetinitalik1">(Lady Capulet ile Dadı çıkarlar.)</span></p>
				<p class="normal">CAPULET</p>
				<p class="normal">Seni kıskanç seni!</p>
				<p class="normal"><span class="indentmetinitalik1">(Üç dört uşak şişler, odunlar ve sepetlerle girerler.)</span></p>
				<p class="normal">Hey, onlar nedir?</p>
				<p class="normal">UŞAK</p>
				<p class="normal">Aşçı istedi, ama niçin bilmiyorum.</p>
				<p class="normal">CAPULET</p>
				<p class="normal">Hadi çabuk, çabuk!</p>
				<p class="normal"><span class="indentmetinitalik1">(Uşak çıkar.)</span></p>
				<p class="normal">Bana bak sen! Git bu odunların daha kurularını getir.</p>
				<p class="normal">Peter’i bul, yerini göstersin sana.</p>
				<p class="normal">UŞAK</p>
				<p class="normal">Odunları bulacak kafam var efendim.</p>
				<p class="normal">Peter’e sormama hiç gerek yok.</p>
				<p class="normal">CAPULET</p>
				<p class="normal">Vay yavrum, bu ne belagat! Neşe kelebeği sen de!</p>
				<p class="normal">Seni odun kafalı seni.</p>
				<p class="normal"><span class="indentmetinitalik1">(Uşak çıkar.)</span></p>
				<p class="normal">Gördün mü sabah oldu bile.</p>
				<p class="normal">Kont çalgıcılarıyla gelir neredeyse,</p>
				<p class="normal">Çünkü bana öyle demişti.</p>
				<p class="normal"><span class="indentmetinitalik1">(Çalgı sesi duyulur.)</span></p>
				<p class="normal">Hah işte, geliyorlar.</p>
				<p class="normal">Dadı! Hanım! Hey buraya bakın! Dadı, diyorum!</p>
				<p class="normal"><span class="indentmetinitalik1">(Dadı girer.)</span></p>
				<p class="normal">Git de Juliet’i uyandır; giydirip süsle onu.</p>
				<p class="normal">Ben de gidip Paris’le gevezelik edeyim.</p>
				<p class="normal">Hadi çabuk, çabuk! Güvey geldi bile.</p>
				<p class="normal">Çabuk diyorum size!</p>
				<p class="normal"><span class="indentmetinitalik1">(Çıkarlar.)</span></p>
		</body>
</html>