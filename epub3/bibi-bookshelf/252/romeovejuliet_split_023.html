<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>romeovejuliet</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik1" id="calibre_toc_22">3. Sahne</h2>
				<p class="h2baslik">(Rahip Lawrence’ın hücresi.)</p>
				<p class="normal"><span class="indentmetinitalik1">(Rahip girer.)</span></p>
				<p class="normal">RAHİP LAWRENCE</p>
				<p class="normal">Buraya gel, Romeo, ürkek adam.</p>
				<p class="normal">Acı, gönül vermiş iyi niteliklerine,</p>
				<p class="normal">Felaketle kıyılmış senin nikâhın.</p>
				<p class="normal"><span class="indentmetinitalik1">(Romeo girer.)</span></p>
				<p class="normal">ROMEO</p>
				<p class="normal">Peder, ne haber? Prens’in kararı nedir?</p>
				<p class="normal">Benimle tanışmak için elini uzatan</p>
				<p class="normal">Henüz bilmediğim dert hangisidir?</p>
				<p class="normal">RAHİP LAWRENCE</p>
				<p class="normal">Hiç yabancısı değildir benim sevgili oğlumun,</p>
				<p class="normal">Bu tür dertlerin arkadaşlığı.</p>
				<p class="normal">Prens’in kararıyla ilgili haberim var sana.</p>
				<p class="normal">ROMEO</p>
				<p class="normal">Kıyamet günü yargısından hafif mi Prens’in yargısı?</p>
				<p class="normal">RAHİP LAWRENCE</p>
				<p class="normal">Daha hafif bir karar çıktı Prens’in dudaklarından:</p>
				<p class="normal">Ölüm cezası değil, sürgün cezası.</p>
				<p class="normal">ROMEO</p>
				<p class="normal">Sürgün ha! İnsaf et, “ölüm” desene şuna;</p>
				<p class="normal">Sürgünün bakışlarında çünkü</p>
				<p class="normal">Daha çok dehşet var ölümünkinden,</p>
				<p class="normal">“Sürgün” deme n’olur!</p>
				<p class="normal">RAHİP LAWRENCE</p>
				<p class="normal">Sen yalnızca Verona’dan sürüldün;</p>
				<p class="normal">Dayanmalısın, dünya geniş ve büyük.</p>
				<p class="normal">ROMEO</p>
				<p class="normal">Benim için dünya yok Verona surları dışında,</p>
				<p class="normal">Araf var, işkence, cehennem var yalnızca.</p>
				<p class="normal">Buradan sürülmek demek, dünyadan sürülmektir,</p>
				<p class="normal">Dünyadan sürülmekse ölümdür benim için.</p>
				<p class="normal">“Sürgün” yanlış adıdır ölümün.</p>
				<p class="normal">Ölüme “sürgün” demek,</p>
				<p class="normal">Altın bir baltayla başımı kesmek,</p>
				<p class="normal">Sonra da beni öldüren vuruşa gülümsemektir.</p>
				<p class="normal">RAHİP LAWRENCE</p>
				<p class="normal">Korkunç bir günah! Kaba bir nankörlük!</p>
				<p class="normal">Yasamızda ölümdür bu suçunun cezası;</p>
				<p class="normal">Ama iyi yürekli prensimiz,</p>
				<p class="normal">Senden yana çıkıp yasayı bir yana itti,</p>
				<p class="normal">Ölüm denen o kara sözü sürgüne çevirdi.</p>
				<p class="normal">Bu iyiliği göremiyorsun sen.</p>
				<p class="normal">ROMEO</p>
				<p class="normal">Bu iyilik değil, işkence!</p>
				<p class="normal">Cennet burada, Juliet’in yaşadığı yerde.</p>
				<p class="normal">Her kedi, köpek, minik fare, bütün değersiz şeyler,</p>
				<p class="normal">Burada, cennette yaşayıp onu görebilsin de,</p>
				<p class="normal">Romeo göremesin! Romeo’dan daha değerli,</p>
				<p class="normal">Daha saygıdeğer, daha şerefli rütbede olsun, öyle mi</p>
				<p class="normal">Leşe konan pis sinekler!</p>
				<p class="normal">Onlar, Juliet’in elindeki sütbeyazlığa değebilsin de</p>
				<p class="normal">Ölümsüz mutluluğu çalabilsin de dudaklarından,</p>
				<p class="normal">(O dudaklar ki, saf bakir bir alçakgönüllülükle</p>
				<p class="normal">Kızarırlar günah sanıp kendi öpüşlerini)</p>
				<p class="normal">Romeo yoksun kalsın bütün bunlardan sürüldü diye,</p>
				<p class="normal">Bu hak tanınsın sineklere de, Romeo’ya tanınmasın;</p>
				<p class="normal">Söyle şimdi ne farkı var bu sürgünden ölümün?</p>
				<p class="normal">Beni öldürmek için yok muydu</p>
				<p class="normal">“Sürgün”den başka bir şeyin?</p>
				<p class="normal">Şöyle hazırlanmış bir zehir, keskin bir bıçak,</p>
				<p class="normal">Ya da ne bileyim, bir ölüm aracın</p>
				<p class="normal">Birdenbire öldüren? Sürülmek ha!</p>
				<p class="normal">Rahip efendi, lanetliler kullanırlar bu sözü cehennemde,</p>
				<p class="normal">Uluyarak karşılarlar bu sözü orada bile.</p>
				<p class="normal">Sen ki kutsal bir Tanrı adamısın,</p>
				<p class="normal">Günah çıkartılansın ve benim yakın dostumsun;</p>
				<p class="normal">Nasıl için elverdi de,</p>
				<p class="normal">Allak bullak ettin beni şu “sürgün” sözüyle?</p>
				<p class="normal">RAHİP LAWRENCE</p>
				<p class="normal">Dur hele, çılgın âşık, biraz beni dinle.</p>
				<p class="normal">ROMEO</p>
				<p class="normal">Sürgünden söz edeceksin yine.</p>
				<p class="normal">RAHİP LAWRENCE</p>
				<p class="normal">Bu sözden korunacak bir zırh vereyim sana;</p>
				<p class="normal">Felsefe, felaketin tatlı davasıdır;</p>
				<p class="normal">O avutacak seni sürgünde bile.</p>
				<p class="normal">ROMEO</p>
				<p class="normal">Hâlâ mı sürgün! Yere batsın felsefe!</p>
				<p class="normal">Felsefe bir Juliet yaratamadıkça,</p>
				<p class="normal">Başka yere taşıyamadıkça bir kenti,</p>
				<p class="normal">Bir prensin kararını değiştiremedikçe</p>
				<p class="normal">Hiç yararı yok, yeter bundan söz etme!</p>
				<p class="normal">RAHİP LAWRENCE</p>
				<p class="normal">Görüyorum ki, kulak yok çılgınlarda.</p>
				<p class="normal">ROMEO</p>
				<p class="normal">Nasıl olsun, göz olmazsa akıllılarda?</p>
				<p class="normal">RAHİP LAWRENCE</p>
				<p class="normal">Bırak da durumunu birlikte görüşelim.</p>
				<p class="normal">ROMEO</p>
				<p class="normal">Konuşamazsın ki hissedemediğin şeyi;</p>
				<p class="normal">Genç olsaydın benim kadar,</p>
				<p class="normal">Sevgilin de Juliet olsaydı eğer,</p>
				<p class="normal">Onunla evlenmiş olsaydın bir saat önce;</p>
				<p class="normal">Benim gibi Tybalt’ı öldürseydin;</p>
				<p class="normal">Severken delicesine, benim gibi sürülseydin,</p>
				<p class="normal">O zaman konuşabilirdin işte,</p>
				<p class="normal">Yolardın o zaman saçını başını.</p>
				<p class="normal">Ölçüsünü almak için kazılmamış mezarının</p>
				<p class="normal">Şimdi benim yaptığım gibi yerlere kapanırdın.</p>
				<p class="normal"><span class="indentmetinitalik1">(Kapı vurulur.)</span></p>
				<p class="normal">RAHİP LAWRENCE</p>
				<p class="normal">Kalk, kapı vuruluyor. Romeo, çabuk saklan!</p>
				<p class="normal">ROMEO</p>
				<p class="normal">Ben saklanmam. Ama inleyen yüreğin soluğu</p>
				<p class="normal">Bir sis gibi beni sarıp saklarsa</p>
				<p class="normal">Beni arayan gözlerden, o başka.</p>
				<p class="normal"><span class="indentmetinitalik1">(Kapı vurulur.)</span></p>
				<p class="normal">RAHİP LAWRENCE</p>
				<p class="normal">Dinle, kapıya nasıl vuruyorlar! Kim o?</p>
				<p class="normal">Romeo, hadi kalk! Yakalanacaksın. – Bekleyin biraz –</p>
				<p class="normal">Hadi çabuk! Çalışma odama saklan</p>
				<p class="normal"><span class="indentmetinitalik1">(Kapı vurulur.)</span></p>
				<p class="normal">– Bir dakika –</p>
				<p class="normal">Hay Allah! Ne budalalık! – Geliyorum, geliyorum –</p>
				<p class="normal"><span class="indentmetinitalik1">(Kapı vurulur.)</span></p>
				<p class="normal">Kim bu, kapıyı böyle çalan? Nereden geliyorsun?</p>
				<p class="normal">Ne istiyorsun?</p>
				<p class="normal">DADI</p>
				<p class="normal"><span class="indentmetinitalik1">(Dışarıdan:)</span></p>
				<p class="normal">Neden geldiğimi içerde söyleyeceğim.</p>
				<p class="normal">Lady Juliet gönderdi beni.</p>
				<p class="normal">RAHİP LAWRENCE</p>
				<p class="normal">Hoş geldin öyleyse!</p>
				<p class="normal"><span class="indentmetinitalik1">(Dadı girer.)</span></p>
				<p class="normal">DADI</p>
				<p class="normal">Ah, kutsal Peder, söyleyin bana, kutsal Peder,</p>
				<p class="normal">Hanımımın efendisi, Romeo nerede?</p>
				<p class="normal">RAHİP LAWRENCE</p>
				<p class="normal">Kendi gözyaşlarıyla sarhoş, işte yatıyor yerde.</p>
				<p class="normal">DADI</p>
				<p class="normal">Ah, ah, o da hanımımın durumunda. Tıpkı onun gibi.</p>
				<p class="normal">RAHİP LAWRENCE</p>
				<p class="normal">Ne hüzünlü bir benzeyiş! Ne acınacak durum.</p>
				<p class="normal">DADI</p>
				<p class="normal">O da böyle yere serilmiş ağlıyor,</p>
				<p class="normal">Hıçkırarak ağlıyor, ağlayarak hıçkırıyor.</p>
				<p class="normal">Kalkın, ayağa kalkın! Erkek gibi davranın.</p>
				<p class="normal">Juliet’in hatırı için, onun hatırı için toparlayın kendinizi!</p>
				<p class="normal">Neden bu kadar umutsuzluğa kapılıyorsunuz?</p>
				<p class="normal">ROMEO</p>
				<p class="normal"><span class="indentmetinitalik1">(Kalkar.)</span></p>
				<p class="normal">Dadı</p>
				<p class="normal">DADI</p>
				<p class="normal">Ah efendim ah! Ölüm her şeyin sonu, ne gelir elden.</p>
				<p class="normal">ROMEO</p>
				<p class="normal">Juliet’ten mi söz ettin? O nasıl, ne yapıyor?</p>
				<p class="normal">Katil gözüyle bakmıyor mu bana,</p>
				<p class="normal">Çocukluk dönemini yaşayan sevincimizi</p>
				<p class="normal">Lekeledim diye bir yakınının kanıyla?</p>
				<p class="normal">O nerede? Ne yapıyor? Ne diyor</p>
				<p class="normal">Benim gizli eşim hükümsüz bırakılan aşkımıza?</p>
				<p class="normal">DADI</p>
				<p class="normal">Ah ne desin, efendiciğim, durmadan ağlıyor.</p>
				<p class="normal">Bir yatağa atıyor kendini, bir ayağa fırlıyor,</p>
				<p class="normal">Bazen adını anıyor Tybalt’ın,</p>
				<p class="normal">Sonra da ağlayarak Romeo’ya sesleniyor,</p>
				<p class="normal">Derken yere atıyor kendini yine.</p>
				<p class="normal">ROMEO</p>
				<p class="normal">Bu ad, sanki bir tüfeğin öldürücü namlusundan</p>
				<p class="normal">Fırlayan kurşun gibi öldürdü sevgilimi.</p>
				<p class="normal">O adın lanetli eli de kıydı yakınına.</p>
				<p class="normal">Söyle rahip, söyle bana</p>
				<p class="normal">Hangi aşağılık yerinde gövdemin barınıyor bu ad?</p>
				<p class="normal">Söyle de, paramparça edeyim o iğrenç yeri.</p>
				<p class="normal"><span class="indentmetinitalik1">(Hançerini çeker.)</span></p>
				<p class="normal">RAHİP LAWRENCE</p>
				<p class="normal">İndir şu umutsuz elini! Erkek değil misin sen?</p>
				<p class="normal">Görünüşün haykırıyor erkek olduğunu oysa</p>
				<p class="normal">Ama gözyaşların kadınca.</p>
				<p class="normal">Yırtıcı bir hayvanın bilinçsiz öfkesini</p>
				<p class="normal">Hatırlatıyor bana çılgınca davranışların.</p>
				<p class="normal">Sende erkek kalıbına yakışmayan bir kadın var</p>
				<p class="normal">Ya da her ikisine benzeyen bir canavar.</p>
				<p class="normal">Beni şaşırtıyorsun. Kutsal görevim üzerine and içerim ki,</p>
				<p class="normal">Daha sağlam yaradılışlı bilirdim seni.</p>
				<p class="normal">Tybalt’ı sen mi öldürdün? Şimdi de kendini mi vuracaksın?</p>
				<p class="normal">Böylece senin varlığınla var olan karına mı kıyacaksın</p>
				<p class="normal">Kendine yönelterek bu iğrenç nefreti?</p>
				<p class="normal">Nedir bu dil uzatmak, doğumuna, yere, göğe?</p>
				<p class="normal">Doğum, yer, gök, üçü de birleşiyor diye mi sende</p>
				<p class="normal">Terk etmek istiyorsun üçünü de?</p>
				<p class="normal">Yazık, yazık, kalıbından utan,</p>
				<p class="normal">Ayıp ediyorsun erkekliğine, sevgine, aklına karşı,</p>
				<p class="normal">Bol parasını yerinde kullanamayan bir tefeci gibi,</p>
				<p class="normal">Yerinde kullanmıyorsun aklını, erkekliğini, sevgini.</p>
				<p class="normal">Erkekçe yiğitlikten uzaklaşan soylu kalıbın</p>
				<p class="normal">Balmumundan bir biçimmiş meğerse.</p>
				<p class="normal">Üstüne titremeye and içtiğin sevgiyi öldürmekle,</p>
				<p class="normal">O sevgi andının boş bir yalan olduğunu göstereceksin;</p>
				<p class="normal">Kalıbının ve aşkının süsü olan aklın,</p>
				<p class="normal">Her ikisinin de bozarak biçimini,</p>
				<p class="normal">Acemi bir askerin barutluğundaki barut gibi,</p>
				<p class="normal">Ateş alıyor sayesinde bilgisizliğinin,</p>
				<p class="normal">Ölüme sürüklüyor, koruyacağı yerde seni.</p>
				<p class="normal">Olmaz böyle oğlum, kendine gel!</p>
				<p class="normal">Az önce uğruna ölmek istediğin Juliet’in yaşıyor;</p>
				<p class="normal">Mutlu olman gerekir bu yüzden.</p>
				<p class="normal">Tybalt öldürmek istiyordu seni,</p>
				<p class="normal">Sen onu öldürdün. Bunun için de mutlu olmalısın.</p>
				<p class="normal">Ölümle tehdit eden yasa dostun oluyor,</p>
				<p class="normal">Cezanı sürgüne çeviriyor.</p>
				<p class="normal">Bu da bir mutluluk senin için.</p>
				<p class="normal">Bir yığın mutluluk konuyor başına;</p>
				<p class="normal">Talih yüzüne gülüyor bütün ihtişamıyla;</p>
				<p class="normal">Ama sen, şımarık, somurtkan bir yosma gibi</p>
				<p class="normal">Dudak kıvırıyorsun talihine, aşkına.</p>
				<p class="normal">Gözünü aç! Değerini bilmeyen mutluluğun, sefil olur.</p>
				<p class="normal">Hadi, sözleştiğimiz gibi koş sevgiline</p>
				<p class="normal">Odasına çıkıp yatıştır kendisini.</p>
				<p class="normal">Ama sakın geç kalayım deme,</p>
				<p class="normal">Sonra nöbetçi koyarlar, geçemezsin Mantua’ya.</p>
				<p class="normal">Biz bir yolunu bulup evlendiğinizi açıklayıncaya,</p>
				<p class="normal">Tarafları barıştırıp Prens’in affını sağlayıncaya dek</p>
				<p class="normal">Kalırsın orada. Sonra seni çağırırız buraya.</p>
				<p class="normal">O zaman giderken duyduğun kederin</p>
				<p class="normal">Bin katı bir sevinçle dönersin sen.</p>
				<p class="normal">Sen önden git dadı. Hanımına selam söyle.</p>
				<p class="normal">Yatırmaya baksın evdekileri bir an önce;</p>
				<p class="normal">Zaten derin acı çabucak uyutacaktır onları.</p>
				<p class="normal">Romeo da geliyor hemen.</p>
				<p class="normal">DADI</p>
				<p class="normal">Ah, Tanrım, bu güzel öğütleri dinlemek için</p>
				<p class="normal">Bütün bir gece kalabilirim. Başka şeymiş bilgi!</p>
				<p class="normal">Efendim, hanımıma söylerim geleceğinizi.</p>
				<p class="normal">ROMEO</p>
				<p class="normal">Olur, tatlıma söyle de hazırlansın beni azarlamaya.</p>
				<p class="normal">DADI</p>
				<p class="normal">Size vermemi istediği yüzük, efendim.</p>
				<p class="normal">Acele edin biraz, çok geç oluyor.</p>
				<p class="normal">ROMEO</p>
				<p class="normal">Bununla huzurumu kazandım yeniden.</p>
				<p class="normal">RAHİP LAWRENCE</p>
				<p class="normal">Hadi artık, iyi geceler, önce beni dinle:</p>
				<p class="normal">Ya nöbetçi konmadan hemen kentten uzaklaş</p>
				<p class="normal">Ya da güneş doğarken kılık değiştir, öyle çık surlardan.</p>
				<p class="normal">Mantua’da kal. Ben uşağını bulur,</p>
				<p class="normal">Olup bitenleri bildiririm zaman zaman.</p>
				<p class="normal">Elini ver. Geç oldu. Güle güle. İyi geceler!</p>
				<p class="normal">ROMEO</p>
				<p class="normal">Sevinçler üstü bir sevinç beklemeseydi şimdi beni</p>
				<p class="normal">Acı olurdu böyle çabucak bırakıp gitmek seni.</p>
				<p class="normal">Hoşça kal!</p>
				<p class="normal"><span class="indentmetinitalik1">(Çıkarlar.)</span></p>
		</body>
</html>