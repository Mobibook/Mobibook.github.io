<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>romeovejuliet</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik1" id="calibre_toc_23">4. Sahne</h2>
				<p class="h2baslik">(Capulet’lerin evi.)</p>
				<p class="normal"><span class="indentmetinitalik1">(Yaşlı Capulet, Lady Capulet ve Paris girerler.)</span></p>
				<p class="normal">CAPULET</p>
				<p class="normal">Öyle ters olaylar oldu ki, efendim;</p>
				<p class="normal">Zaman olmadı konuyu kızımıza açmaya.</p>
				<p class="normal">Kabul edersiniz ki, akrabamız Tybalt’ı pek çok severdi;</p>
				<p class="normal">Ben de severdim. Ne yapalım, ölmek için doğmuşuz.</p>
				<p class="normal">Çok geç oldu; bu gece inmez aşağıya.</p>
				<p class="normal">İnanın, siz konuğumuz olmasaydınız,</p>
				<p class="normal">Bir saat önce yatmış olacaktım ben de.</p>
				<p class="normal">PARIS</p>
				<p class="normal">Aşka vakit kalmıyor böyle acı günlerde.</p>
				<p class="normal">İyi geceler hanımefendi. Saygılarımı iletin kızınıza lütfen!</p>
				<p class="normal">LADY CAPULET</p>
				<p class="normal">İletirim, sabah erkenden de öğrenirim düşüncesini,</p>
				<p class="normal">Odasına kapandı bu gece kederinden.</p>
				<p class="normal">CAPULET</p>
				<p class="normal">Kont Paris, kızımın sevgisi konusunda</p>
				<p class="normal">Şimdiden söz verebilirim size.</p>
				<p class="normal">Her konuda olduğu gibi, bunda da</p>
				<p class="normal">Sözümden çıkacağını sanmıyorum;</p>
				<p class="normal">Sanmıyorum da ne demek, hiç kuşkum yok!</p>
				<p class="normal">Hanım, yatmadan önce yanına git de</p>
				<p class="normal">Damadım Paris’in sevgisini bildir ona;</p>
				<p class="normal">Sonra da söyle, gelecek çarşambaya</p>
				<p class="normal">– Durun bakayım – bugün günlerden ne?</p>
				<p class="normal">PARIS</p>
				<p class="normal">Pazartesi, efendim.</p>
				<p class="normal">CAPULET</p>
				<p class="normal">Pazartesi! Hı hıh! Öyleyse, çarşamba pek yakın,</p>
				<p class="normal">Perşembe olsun, evet söyle kızımıza</p>
				<p class="normal">Perşembeye evlenecek bu soylu kontla.</p>
				<p class="normal">Acaba hazırlanabilir miyiz? Çok mu acele yoksa?</p>
				<p class="normal">Öyle büyük törene gerek yok, bir iki dost yeter;</p>
				<p class="normal">Bildiğiniz gibi, Tybalt yeni öldü daha,</p>
				<p class="normal">Hısmımız olduğundan, büyük şenlik yaparsak</p>
				<p class="normal">Kayıtsız kaldık sanılır onun ölümüne;</p>
				<p class="normal">Onun için beş altı dostumuzu çağırırız, biter.</p>
				<p class="normal">Peki, siz ne dersiniz perşembeye?</p>
				<p class="normal">PARIS</p>
				<p class="normal">Keşke yarın perşembe olsaydı, efendimiz.</p>
				<p class="normal">CAPULET</p>
				<p class="normal">Tamam, kararlaştırıldı öyleyse, perşembeye.</p>
				<p class="normal">Hanım, sen de yatmadan önce Juliet’in yanına git,</p>
				<p class="normal">Hazırla onu düğün gününe. – Güle güle Kont!</p>
				<p class="normal">Hey, ışık getirin odama! Amma da geç olmuş,</p>
				<p class="normal">Birazdan pek erken diyeceğiz. İyi geceler!</p>
				<p class="normal"><span class="indentmetinitalik1">(Çıkarlar.)</span></p>
		</body>
</html>