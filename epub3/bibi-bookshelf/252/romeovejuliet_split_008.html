<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>romeovejuliet</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik1" id="calibre_toc_9">2. Sahne</h2>
				<p class="h2baslik">(Bir sokak.)</p>
				<p class="normal"><span class="indentmetinitalik1">(Capulet, Kont Paris, aynı zamanda Soytarı olan Uşak girerler.)</span></p>
				<p class="normal">CAPULET</p>
				<p class="normal">Montague de söz vermiş benim gibi,</p>
				<p class="normal">Cezalarımız aynıymış; bence güç değil zaten</p>
				<p class="normal">Barışı korumak biz yaşlılar için.</p>
				<p class="normal">PARIS</p>
				<p class="normal">İkinizin de şanlı bir geçmişi var,</p>
				<p class="normal">Yazık böyle kavgalı yaşamanız uzun yıllar.</p>
				<p class="normal">Neyse efendimiz. Önerime ne dersiniz?</p>
				<p class="normal">CAPULET</p>
				<p class="normal">Önce de söylediğim gibi size;</p>
				<p class="normal">Kızım yabancısı dünyanın henüz,</p>
				<p class="normal">Daha geçtiğini görmedi on dört baharın.</p>
				<p class="normal">Hele iki yaz daha gururla solup gitsin de</p>
				<p class="normal">Kızımız gelinlik çağa geldi diyelim biz de.</p>
				<p class="normal">PARIS</p>
				<p class="normal">Ondan daha gençleri mutlu anneler oldu.</p>
				<p class="normal">CAPULET</p>
				<p class="normal">Öyle erken evlenen ama tez bozulur.</p>
				<p class="normal">Ondan başka, toprak yuttu tüm umutlarımı</p>
				<p class="normal">Dünyalığımın tek mirasçısı odur.</p>
				<p class="normal">Ona kur yap, nazik Paris, gönlünü kazanmaya çalış;</p>
				<p class="normal">Dileğim, onun isteğinin bir parçasıdır ancak.</p>
				<p class="normal">Kabul ederse kızım, onun seçme sınırları içindedir</p>
				<p class="normal">Benim onayım ve destekleyici oyum.</p>
				<p class="normal">Her zamanki şölenlerimden birini veriyorum bu gece</p>
				<p class="normal">Sevdiğim birçok dostu çağırdım evime</p>
				<p class="normal">Konuklarımızdan biri de siz olun Paris,</p>
				<p class="normal">Başım üstünde yeriniz, şölenimi</p>
				<p class="normal">Daha da zenginleştirecek varlığınız.</p>
				<p class="normal">Bu gece, yerde yürüyen, ama göğü aydınlatan</p>
				<p class="normal">Nice yıldızlar göreceksiniz fakirhanemde.</p>
				<p class="normal">Nasıl bir coşku duyarsa tutkulu gençler,</p>
				<p class="normal">Topallayan kışın ardınca gelen</p>
				<p class="normal">Renk renk giysilere bürünmüş Nisan’ı görünce,</p>
				<p class="normal">Öyle bir haz duyacaksınız siz de</p>
				<p class="normal">Taze, dişi goncalar arasında bu gece.</p>
				<p class="normal">Hepsini dinleyin, görün hepsini,</p>
				<p class="normal">Uygun olanı seçin kendinize;</p>
				<p class="normal">Böyle çevrenizde bir sürü güzel peri,</p>
				<p class="normal">Kızım, onlar arasında, kalabalıktan biri.</p>
				<p class="normal">Hadi gidelim.</p>
				<p class="normal"><span class="indentmetinitalik1">(Uşağa bir kâğıt vererek:)</span></p>
				<p class="normal">Al oğlum,</p>
				<p class="normal">Güzel Verona’yı dolaş baştan başa</p>
				<p class="normal">Adı burada yazılı olanları bul da, söyle</p>
				<p class="normal">Evim ve konukseverliğim açık herkese.</p>
				<p class="normal"><span class="indentmetinitalik1">(Capulet ve Paris çıkarlar.)</span></p>
				<p class="normal">UŞAK</p>
				<p class="normal">Adları burada yazılı olanları bulacakmışım ha! Kunduracı mezurasıyla, terzi kundura kalıbıyla, balıkçı kalemi, ressam da ağları ile uğraşmalıymış meğer. Bense bu kâğıtta adları yazılı olanları bulmak zorundayım, yazanın yazdığı adların ne olduğunu bilmiyorum ki! Bilginlere başvurmalı. Hah tam zamanında!</p>
				<p class="normal"><span class="indentmetinitalik1">(Benvolio ile Romeo girerler.)</span></p>
				<p class="normal">BENVOLIO</p>
				<p class="normal">Adam sen de, yeni bir ateş söndürür başkasının yaktığını,</p>
				<p class="normal">Yeni bir acıyla hafifler eski bir ağrı,</p>
				<p class="normal">Başın döndü mü öbür yana döndür başını,</p>
				<p class="normal">Başkasının güçsüzlüğüyle iyileşir umutsuz keder,</p>
				<p class="normal">Gözlerine yeni bir zehir bul ki,</p>
				<p class="normal">Yok etsin ötekinin zehrini.</p>
				<p class="normal">ROMEO</p>
				<p class="normal">Şifalı otun birebir gelir buna.</p>
				<p class="normal">BENVOLIO</p>
				<p class="normal">Anlamadım, neye?</p>
				<p class="normal">ROMEO</p>
				<p class="normal">Kırılacak incik kemiğine...</p>
				<p class="normal">BENVOLIO</p>
				<p class="normal">Delirdin mi Romeo?</p>
				<p class="normal">ROMEO</p>
				<p class="normal">Deli değilim, ama daha beter bağlıyım bir deliden;</p>
				<p class="normal">Zindana kapatılmışım, aç susuz bırakılmışım,</p>
				<p class="normal">İşkence edilip kırbaçlanmışım.</p>
				<p class="normal">Hadi iyi akşamlar dostum!</p>
				<p class="normal">UŞAK</p>
				<p class="normal">Size de! Okumanız var mı efendim?</p>
				<p class="normal">ROMEO</p>
				<p class="normal">Evet, okurum alnımın kara yazısını.</p>
				<p class="normal">UŞAK</p>
				<p class="normal">Onu ezberlemişsinizdir herhalde. Acaba gördüğünüz bir şeyi okuyabilir misiniz?</p>
				<p class="normal">ROMEO</p>
				<p class="normal">Eğer harfleri ve dili bilirsem, evet.</p>
				<p class="normal">UŞAK</p>
				<p class="normal">Çok dürüstsünüz efendim, hoşça kalın!</p>
				<p class="normal">ROMEO</p>
				<p class="normal">Dur ahbap; okumam var.</p>
				<p class="normal"><span class="indentmetinitalik1">(Okur:)</span></p>
				<p class="normal">“Sinyor Martino, eşi ve kızları:</p>
				<p class="normal">Kont Anselmo ve güzel kız kardeşleri;</p>
				<p class="normal">Vitrivio’nun dul eşi;</p>
				<p class="normal">Sinyor Placentino ve sevimli yeğenleri;</p>
				<p class="normal">Mercutio ile kardeşi Valentine;</p>
				<p class="normal">Amcam Capulet, eşi ve kızları;</p>
				<p class="normal">Güzel yeğenlerim Rosaline ile Livia;</p>
				<p class="normal">Sinyor Valentino ile kuzeni Tybalt;</p>
				<p class="normal">Lucia ile şirin Helena.”</p>
				<p class="normal"><span class="indentmetinitalik1">(Kâğıdı geri verir.)</span></p>
				<p class="normal">Güzel bir topluluk, nereye gelecek bunlar?</p>
				<p class="normal">UŞAK</p>
				<p class="normal">Yukarıya.</p>
				<p class="normal">ROMEO</p>
				<p class="normal">Yukarıya nereye?</p>
				<p class="normal">UŞAK</p>
				<p class="normal">Bizim eve, yemeğe.</p>
				<p class="normal">ROMEO</p>
				<p class="normal">Kimin evine?</p>
				<p class="normal">UŞAK</p>
				<p class="normal">Efendimin.</p>
				<p class="normal">ROMEO</p>
				<p class="normal">Öyle ya, daha önce sormalıydım.</p>
				<p class="normal">UŞAK</p>
				<p class="normal">Siz sormadan ben söyleyeyim. Efendim, büyük zengin Capulet’tir; Montague’lerden değilseniz, siz de gelip bir kadeh şarap tokuşturun. Hoşça kalın!</p>
				<p class="normal"><span class="indentmetinitalik1">(Çıkar.)</span></p>
				<p class="normal">BENVOLIO</p>
				<p class="normal">Bu geleneksel şöleninde Capulet’lerin</p>
				<p class="normal">Birlikte olacak Verona’nın tapılan eşsiz güzelleriyle</p>
				<p class="normal">Senin çok sevdiğin Rosaline’nin;</p>
				<p class="normal">Git de bak bulanmamış gözlerle,</p>
				<p class="normal">Karşılaştır yüzünü sevgilinin sana göstereceklerimle:</p>
				<p class="normal">Kuğunun karga olduğunu o zaman göreceksin.</p>
				<p class="normal">ROMEO</p>
				<p class="normal">Gözlerimin sarsılmaz inancı,</p>
				<p class="normal">Kanarsa böyle bir yalana, ateş olsun gözyaşlarım</p>
				<p class="normal">Ve yaşlar içinde çoğu kez boğulup da ölemeyen bu gözler,</p>
				<p class="normal">Yakılsın günahkâr gibi cehennem ateşinde.</p>
				<p class="normal">Sevgilimden güzel biri ha! Her şeyi gören güneş</p>
				<p class="normal">Onun benzerini görmedi dünya yaratılalı beri.</p>
				<p class="normal">BENVOLIO</p>
				<p class="normal">Hadi canım, güzel gördün onu yanında kimse </p>
				<p class="normal">olmadığından,</p>
				<p class="normal">Tek başına o yer aldı her iki gözünde senin;</p>
				<p class="normal">Hele onun aşkı bir başka güzelle</p>
				<p class="normal">Tartılsın bir kez o billur terazide;</p>
				<p class="normal">Öyle pırıl pırıl birini bu akşam göstereceğim sana,</p>
				<p class="normal">Hiç de güzel gelmeyecek o anda</p>
				<p class="normal">Şimdi en güzel görünen.</p>
				<p class="normal">ROMEO</p>
				<p class="normal">Seninle geleceğim ama</p>
				<p class="normal">Böyle bir şey görmeye değil,</p>
				<p class="normal">Sevgilimin güzelliğiyle haz duymaya.</p>
				<p class="normal"><span class="indentmetinitalik1">(Çıkarlar.)</span></p>
		</body>
</html>