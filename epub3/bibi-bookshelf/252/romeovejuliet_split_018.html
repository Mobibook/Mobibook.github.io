<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>romeovejuliet</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik1" id="calibre_toc_18">5. Sahne</h2>
				<p class="h2baslik">(Capulet’lerin bahçesi.)</p>
				<p class="normal"><span class="indentmetinitalik1">(Juliet girer.)</span></p>
				<p class="normal">JULIET</p>
				<p class="normal">Dadımı gönderdiğimde saat dokuzdu,</p>
				<p class="normal">Yarım saate kalmaz dönerim demişti.</p>
				<p class="normal">Belki de bulamadı; ama olamaz!</p>
				<p class="normal">Ah topal kadın, n’olacak! Aşkın habercileri,</p>
				<p class="normal">Loş tepeler üzerinden sürüp dağıtan gölgeleri,</p>
				<p class="normal">Güneş ışınlarından on kez daha hızlı,</p>
				<p class="normal">Süzülerek uçup giden düşünceler olmalı.</p>
				<p class="normal">Bunun için sevgiyi kumrular çekip taşır.</p>
				<p class="normal">Bunun için Cupidon’un rüzgâr kanatları vardır.</p>
				<p class="normal">Güneş, bugünkü yolculuğunun en yüksek doruğunda,</p>
				<p class="normal">Dokuzdan on ikiye üç uzun saat geçti de o hâlâ gelmedi.</p>
				<p class="normal">O da sevseydi, ılık gençlik kanı aksaydı damarlarında,</p>
				<p class="normal">Top gibi uçabilirdi o da;</p>
				<p class="normal">Sözlerim, onu top gibi fırlatırdı sevgilime,</p>
				<p class="normal">Sevgilimin sözleri, top gibi onu geri atardı bana.</p>
				<p class="normal">Oysa bu yaşlılar yok mu, ölü taklidi yaparlar hep,</p>
				<p class="normal">Hımbıl, isteksiz, ağır ve kurşun gibi donuk.</p>
				<p class="normal"><span class="indentmetinitalik1">(Dadı ve Peter girerler.)</span></p>
				<p class="normal">Ah Tanrım, geliyor! Balım dadı, ne haberler?</p>
				<p class="normal">Onu görebildin mi? Uşağını gönder.</p>
				<p class="normal">DADI</p>
				<p class="normal">Peter, sen kapıda bekle.</p>
				<p class="normal"><span class="indentmetinitalik1">(Peter çıkar.)</span></p>
				<p class="normal">JULIET</p>
				<p class="normal">Benim tatlı dadıcığım </p>
				<p class="normal">Tanrım, neden üzgün duruyorsun öyle?</p>
				<p class="normal">Haber kötü de olsa, anlat sen güler yüzle.</p>
				<p class="normal">Yok, iyiyse haberlerin, böyle surat asıp bozuk çalarak</p>
				<p class="normal">Uyumunu bozma tatlı haberin.</p>
				<p class="normal">DADI</p>
				<p class="normal">Yoruldum, biraz kendi halime bırak beni.</p>
				<p class="normal">Kemiklerim sızlıyor, ayaklarıma kara sular indi.</p>
				<p class="normal">JULIET</p>
				<p class="normal">Kemiklerimi sana verebilsem de, haberin benim olsa!</p>
				<p class="normal">Hadi, n’olur, yalvarırım anlat!</p>
				<p class="normal">Benim tonton, benim şeker dadıcığım, hadi!</p>
				<p class="normal">DADI</p>
				<p class="normal">Tanrım, bu ne acele! Biraz sabredemez misin sen?</p>
				<p class="normal">Görmüyor musun, soluk soluğa kaldım.</p>
				<p class="normal">JULIET</p>
				<p class="normal">Soluk soluğa kaldım demeye soluğun var da,</p>
				<p class="normal">Nasıl oluyor da soluğum kalmadı dersin?</p>
				<p class="normal">Mazeret uydurmakla zaman yitireceğine</p>
				<p class="normal">Bundan çok kısa sürecek haberi versene!</p>
				<p class="normal">Haberin iyi mi, kötü mü, bir bunu söyle!</p>
				<p class="normal">Daha sonra dinlerim işin ayrıntısını,</p>
				<p class="normal">Meraktan kurtar beni, tatlı mı haber, acı mı?</p>
				<p class="normal">DADI</p>
				<p class="normal">Ne diyeyim basit bir seçim yapmışsın; erkeğini seçmeyi hiç de bilmiyormuşsun ya! Romeo mu? Yoo, hayır, o değil. Yüzü bütün erkeklerden daha yakışıklıysa da, bacakları bütün erkeklerin bacaklarından daha düzgün; eline, ayağına, boyuna bosuna gelince: Üzerinde durmaya değmezse de, hiç kimseninki ile kıyaslanamaz. Bir nezaket çiçeği değilse de, inan bana kuzu gibi uysal ve nazik. Hadi kızım işin iş; dua et Tanrı’ya. Yemek yendi mi yoksa?</p>
				<p class="normal">JULIET</p>
				<p class="normal">Hayır, hayır. Bütün bunları ben zaten biliyorum.</p>
				<p class="normal">Evlenmemiz için ne dedi? Ondan haber ver sen bana.</p>
				<p class="normal">DADI</p>
				<p class="normal">Of of, nasıl da başım ağrıyor,</p>
				<p class="normal">Çatlayacak sanki başım.</p>
				<p class="normal">Kırk parça olacak zonklamaktan.</p>
				<p class="normal">Bir yandan da sırtım. Ah sırtım, sırtım!</p>
				<p class="normal">Beni koştur oradan oraya,</p>
				<p class="normal">Sokak sokak dolaştırıp canımı çıkar...</p>
				<p class="normal">Hiç mi yüreğin sızlamıyor!</p>
				<p class="normal">JULIET</p>
				<p class="normal">İnan ki, üzüldüm rahatsızlığına.</p>
				<p class="normal">Ama n’olur, benim tatlı, çok tatlı dadıcığım,</p>
				<p class="normal">Söyle hadi, ne dedi sevgilim?</p>
				<p class="normal">DADI</p>
				<p class="normal">Sevgilin, saygıdeğer, kibar, iyi yürekli, yakışıklı ve tam anlamıyla erdemli bir beyzade gibi dedi ki: – Annen nerede?</p>
				<p class="normal">JULIET</p>
				<p class="normal">Annem nerede mi? İçeride elbette. Nerede olacak ki. Amma da tuhafsın! “Sevgilin bir beyzade gibi dedi ki: Annen nerede?”</p>
				<p class="normal">DADI</p>
				<p class="normal">Tanrı’nın sevimli kulu.</p>
				<p class="normal">Ateş bacayı sardı ha! Bu ne sabırsızlık!</p>
				<p class="normal">Sızlayan kemiklerime merhemin bu mu?</p>
				<p class="normal">Bundan böyle kendin götür, kendin getir haberini!</p>
				<p class="normal">JULIET</p>
				<p class="normal">Amma da yaygaracısın. Söyle hadi, Romeo ne dedi?</p>
				<p class="normal">DADI</p>
				<p class="normal">Bugün kiliseye gidip günah çıkartmaya iznin var mı?</p>
				<p class="normal">JULIET</p>
				<p class="normal">Evet, var.</p>
				<p class="normal">DADI</p>
				<p class="normal">Öyleyse hemen koş Rahip Lawrence’ın hücresine!</p>
				<p class="normal">Orada seni karısı yapacak bir koca beklemekte.</p>
				<p class="normal">Ne o, al al oldu yanakların heyecandan;</p>
				<p class="normal">Bir haber duyar duymaz kıpkırmızı kesilir, böyle.</p>
				<p class="normal">Hadi kiliseye koş şimdi. Benim başka işim var,</p>
				<p class="normal">Merdiven bulayım da, ortalık kararınca</p>
				<p class="normal">Onunla tırmansın sevgilin kuş yuvasına.</p>
				<p class="normal">Ben çekeyim cefasını, sen de sür sefasını;</p>
				<p class="normal">Ama yükü sen taşıyacaksın bu gece.</p>
				<p class="normal">Ben yemeğe gidiyorum, hadi sen de hücreye.</p>
				<p class="normal">JULIET</p>
				<p class="normal">Güzel talihine koşuyorum ben</p>
				<p class="normal">Benim sadık dadıcığım, hoşça kal!</p>
				<p class="normal"><span class="indentmetinitalik1">(Çıkarlar.)</span></p>
		</body>
</html>