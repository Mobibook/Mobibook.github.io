<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>romeovejuliet</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik1" id="calibre_toc_21">2. Sahne</h2>
				<p class="h2baslik">(Capulet’lerin bahçesi.)</p>
				<p class="normal"><span class="indentmetinitalik1">(Juliet girer.)</span></p>
				<p class="normal">JULIET</p>
				<p class="normal">Dörtnala koşun ey ateş ayaklı küheylanlar,</p>
				<p class="normal">Güneş Tanrısı Phoebus’un sarayına doğru!</p>
				<p class="normal">Phaeton gibi bir sürücü sizi kırbaçlayıp batıya kadar,</p>
				<p class="normal">Bulutlu geceyi hemen getirmeli.</p>
				<p class="normal">Öyle ser ki örtünü sevgi yaratan gece,</p>
				<p class="normal">Meraklı gözler kapansın; ve Romeo,</p>
				<p class="normal">Kimseler görüp konuşmadan atılsın kollarıma.</p>
				<p class="normal">Âşıklar görerek yapabilirler sevgi törenlerini</p>
				<p class="normal">Işığında kendi güzelliklerinin.</p>
				<p class="normal">Aşk körse eğer, en çok gece yaraşır ona.</p>
				<p class="normal">Gel soylu gece, ey ağırbaşlı karalar giymiş ana,</p>
				<p class="normal">Gel de öğret bana, nasıl kaybedilir</p>
				<p class="normal">Bir çift lekesiz bekârete oynanan oyun.</p>
				<p class="normal">Bu tanımadığım aşk cesaret buluncaya kadar,</p>
				<p class="normal">Yanaklarımda kanat çırpan bu vahşi kanı</p>
				<p class="normal">Kara pelerininle ört ki, gerçek sevgi</p>
				<p class="normal">Alçakgönüllü davranıp doğal görünsün;</p>
				<p class="normal">Gel gece; gel Romeo; gel sen gecemin gündüzü;</p>
				<p class="normal">Çünkü gecenin kanatları üstünde sen</p>
				<p class="normal">Kuzgunun sırtına henüz düşen kardan daha ak görünürsün!</p>
				<p class="normal">Gel ey sevecen gece, gel, sevimli, kara kaşlı gece,</p>
				<p class="normal">Bana Romeo’mu ver; sonra öldüğünde,</p>
				<p class="normal">Al da küçük yıldızlara böl onu;</p>
				<p class="normal">Onlar göğün yüzünü öyle bir süsleyecektir ki,</p>
				<p class="normal">Bütün dünya gönül verip geceye,</p>
				<p class="normal">Tapmayacaktır artık o muhteşem güneşe.</p>
				<p class="normal">Ah aşk yuvasını ben satın aldım,</p>
				<p class="normal">Ama sahip olamadım henüz; ben de satıldım,</p>
				<p class="normal">Ama tat veremedim daha.</p>
				<p class="normal">Yeni giysilerini giyemediği için sabırsız bir çocuğa</p>
				<p class="normal">Ne denli uzun gelirse bayramdan önceki gece</p>
				<p class="normal">O denli uzun ve sıkıcı geldi bugün.</p>
				<p class="normal">Hah, işte dadım geliyor.</p>
				<p class="normal"><span class="indentmetinitalik1">(Dadı, elinde ip merdivenle girer.)</span></p>
				<p class="normal">Haber de getiriyor.</p>
				<p class="normal">Romeo’nun adını anan her dil</p>
				<p class="normal">Cennete özgü bir incelikle konuşur.</p>
				<p class="normal">Söyle, dadı, ne haber? Elindeki nedir?</p>
				<p class="normal">Romeo’nun getirmeni istediği ip merdiven mi?</p>
				<p class="normal">DADI</p>
				<p class="normal">Evet, ip merdiven.</p>
				<p class="normal"><span class="indentmetinitalik1">(Yere atar.)</span></p>
				<p class="normal">JULIET</p>
				<p class="normal">Eee, ne haber? Niye ovuşturuyorsun öyle ellerini?</p>
				<p class="normal">DADI</p>
				<p class="normal">Vah ki vah! O öldü, öldü, öldü.</p>
				<p class="normal">Bittik, hanımım, mahvolduk.</p>
				<p class="normal">Yazık oldu, öldürdüler onu! Öldü o, gitti!</p>
				<p class="normal">JULIET</p>
				<p class="normal">Bu denli acımasız olabilir mi Tanrı!</p>
				<p class="normal">DADI</p>
				<p class="normal">Tanrı olamaz, ama Romeo olabilir.</p>
				<p class="normal">Ah Romeo, Romeo. Kimin aklına gelirdi. Ah Romeo, ah!</p>
				<p class="normal">JULIET</p>
				<p class="normal">Neden böyle şeytan gibi azap çektiriyorsun bana?</p>
				<p class="normal">Bu işkence daha beter cehennem azabından.</p>
				<p class="normal">Kendini mi öldürdü Romeo yoksa? Evet, de yalnızca;</p>
				<p class="normal">Ve bu yalın çift hece çok daha zehirlidir</p>
				<p class="normal">Gözleriyle vuran bir kobranın bakışından.</p>
				<p class="normal">Ben ben değilim “evet” varsa eğer.</p>
				<p class="normal">Sana “evet” dedirten o gözler kapansın!</p>
				<p class="normal">Öldüyse “evet” de, ölmediyse “hayır”;</p>
				<p class="normal">Bir kısa söz belirlesin, sevinç mi, keder mi.</p>
				<p class="normal">DADI</p>
				<p class="normal">Yarasını gözlerimle gördüm, şu gözlerimle</p>
				<p class="normal">(Tanrı korusun) tam şurada yiğit göğsünde.</p>
				<p class="normal">Acınacak bir ölü, kan içinde bir ceset,</p>
				<p class="normal">Solgun, kül gibi solgun, kan bulanmış her yanına.</p>
				<p class="normal">Görür görmez bayılmışım.</p>
				<p class="normal">JULIET</p>
				<p class="normal">Ah parçalan yüreğim! İflas eden benliğim parçalan hemen!</p>
				<p class="normal">Gözlerim, hadi zindana! Bakmayın sakın özgürlüğe!</p>
				<p class="normal">Ey topraktan gelen değersiz beden,</p>
				<p class="normal">Toprağa dön, son ver harekete,</p>
				<p class="normal">Gir kasvetli tabuta Romeo’yla birlikte.</p>
				<p class="normal">DADI</p>
				<p class="normal">Ah Tybalt, Tybalt, en iyi dostum benim!</p>
				<p class="normal">Ah nazik Tybalt! Şerefli beyzade!</p>
				<p class="normal">Senin öldüğünü de mi görecektim.</p>
				<p class="normal">JULIET</p>
				<p class="normal">Böylesine ters esen nasıl bir fırtınadır?</p>
				<p class="normal">Sevgili kuzenimle ondan da sevgili kocam!</p>
				<p class="normal">Kıyamet gününün ürpertici borusu çalınsın öyleyse!</p>
				<p class="normal">Kim yaşıyor peki, o ikisi öldüyse?</p>
				<p class="normal">DADI</p>
				<p class="normal">Tybalt öldü, Romeo sürüldü.</p>
				<p class="normal">Tybalt’ı vurdu diye, Romeo sürgüne gönderildi.</p>
				<p class="normal">JULIET</p>
				<p class="normal">Tanrım! Romeo mu akıttı Tybalt’ın kanını?</p>
				<p class="normal">DADI</p>
				<p class="normal">Evet o ya, o; ne yazık ki o öldürdü Tybalt’ı.</p>
				<p class="normal">JULIET</p>
				<p class="normal">Ey, çiçeklenen yüz ardında saklı yılan yüreği!</p>
				<p class="normal">Hangi ejder korumuştur böyle değerli bir mağarayı?</p>
				<p class="normal">Güzel zorba! Melek yüzlü şeytan!</p>
				<p class="normal">Güvercin tüylü kuzgun! Kurt iştahlı kuzu!</p>
				<p class="normal">Tanrısal görünüşün maskelediği günahkâr!</p>
				<p class="normal">Gerçek görünüşünün tam tersi olan:</p>
				<p class="normal">Cehennemlik ermiş, saygıdeğer düzenbaz!</p>
				<p class="normal">Ey yaratıcı doğa, böyle tatlı bir tenin ölümlü cennetine</p>
				<p class="normal">Bir şeytanın ruhunu verdikten sonra</p>
				<p class="normal">Ne işin vardı cehennemde?</p>
				<p class="normal">Bu kadar kötü yazıyla dolu bu kitap</p>
				<p class="normal">Nasıl güzel ciltlenebilir böyle?</p>
				<p class="normal">Yalan nasıl barınabilir</p>
				<p class="normal">Göz kamaştıran bir sarayda?</p>
				<p class="normal">DADI</p>
				<p class="normal">Erkeklerde inanç, bağlılık, dürüstlük arama;</p>
				<p class="normal">Hepsi yalancı, kötü, hepsi içten pazarlıklı.</p>
				<p class="normal">Benim adamım nerede? Konyak getir bana!</p>
				<p class="normal">Bu kederler, bu acılar, bu dertler beni kocalttı.</p>
				<p class="normal">Romeo’yu Tanrı utandırsın!</p>
				<p class="normal">JULIET</p>
				<p class="normal">Dilin tutulsun bu dileğin için!</p>
				<p class="normal">Utanmak için doğmadı o;</p>
				<p class="normal">Utanç onun alnında durmaya utanır;</p>
				<p class="normal">Orası öyle bir tahttır ki,</p>
				<p class="normal">Evrenin biricik hakanı şeref</p>
				<p class="normal">Ancak orada taç giyebilir.</p>
				<p class="normal">Ah, ben ne canavarım, nasıl çıkıştım ona!</p>
				<p class="normal">DADI</p>
				<p class="normal">Kuzenini öldüreni övecek değilsin ya!</p>
				<p class="normal">JULIET</p>
				<p class="normal">Ya kocam için kötü mü konuşmalıyım?</p>
				<p class="normal">Ah zavallı efendim, üç saatlik karın bile</p>
				<p class="normal">Kötüledikten sonra, hangi dil koruyacak senin adını?</p>
				<p class="normal">Peki ama hain, niçin öldürdün kuzenimi?</p>
				<p class="normal">Çünkü hain kuzenim seni öldürecekti.</p>
				<p class="normal">Geri dönün akılsız gözyaşları, dönün kaynağınıza!</p>
				<p class="normal">Yanlışlıkla sevince verdiğiniz haracı,</p>
				<p class="normal">Acıya vermeniz gerekir aslında.</p>
				<p class="normal">Tybalt’ın öldürmek istediği kocam yaşıyor,</p>
				<p class="normal">Kocamı öldürecek olan Tybalt öldü.</p>
				<p class="normal">Bu avutucu bir şey, neden ağlıyorum öyleyse ben?</p>
				<p class="normal">Daha beter bir söz söyledin ki Tybalt’ın ölümünden,</p>
				<p class="normal">Vurdu beni yüreğimden.</p>
				<p class="normal">Seve seve unuturdum; ama zorluyor belleğimi,</p>
				<p class="normal">Günahkârların vicdanlarını zorlayan lanetli suçlar gibi:</p>
				<p class="normal">“Tybalt öldü, Romeo da – sürüldü.”</p>
				<p class="normal">Şu “sürüldü”, bir tek “sürüldü” sözü yok mu,</p>
				<p class="normal">Binlerce Tybalt’ın denktir ölümüne.</p>
				<p class="normal">Tybalt’ın ölümü yeterli bir acıydı,</p>
				<p class="normal">Eğer o kadarla kalsaydı;</p>
				<p class="normal">Acı başka bir acıyla teselli buluyorsa,</p>
				<p class="normal">Başka kederle birlikte olmaya gereksinim duyuyorsa,</p>
				<p class="normal">Neden “Tybalt öldü”, dedikten sonra</p>
				<p class="normal">“Baban ya da annen, hayır ikisi de öldü,” demedi?</p>
				<p class="normal">O zaman yanıp ağlardım elbette.</p>
				<p class="normal">Tybalt’ın ölümünü izleyen o son kelimeler,</p>
				<p class="normal">“Romeo sürüldü” diyen sözler,</p>
				<p class="normal">Annen, baban, Tybalt, Romeo, Juliet</p>
				<p class="normal">Hepsi öldü gitti, demekle birdir.</p>
				<p class="normal">“Romeo sürüldü” sözlerindeki ölümün</p>
				<p class="normal">Ne sonu, ne sınırı, ne ölçüsü, ne ucu bucağı var!</p>
				<p class="normal">Hiçbir söz anlatamaz bu acının derinliğini.</p>
				<p class="normal">Annemle babam nerede, dadı?</p>
				<p class="normal">DADI</p>
				<p class="normal">Tybalt’ın cesedi önünde ağlayıp dövünüyorlar,</p>
				<p class="normal">Gider misin oraya? Seni götüreyim.</p>
				<p class="normal">JULIET</p>
				<p class="normal">Yaralarını gözyaşlarıyla mı yıkıyorlar?</p>
				<p class="normal">Onların gözyaşları tükenince</p>
				<p class="normal">Benimkiler akacak Romeo sürüldü diye.</p>
				<p class="normal">Şu merdiveni topla, dadı.</p>
				<p class="normal">Siz de aldatıldınız zavallı ipler,</p>
				<p class="normal">Siz de, ben de: Sürüldü çünkü Romeo.</p>
				<p class="normal">Bir yol olacaktınız yatağıma uzanan;</p>
				<p class="normal">Oysa bakire olan ben, bakire-dul kaldım şimdi.</p>
				<p class="normal">Gelin ipler; gel dadı. Gelinlik yatağıma gireceğim,</p>
				<p class="normal">Bekâretimi Romeo’ya değil, ölüme vereceğim.</p>
				<p class="normal">DADI</p>
				<p class="normal">Sen odana git, hadi. Romeo’yu bulayım</p>
				<p class="normal">Yatıştırması için seni. Biliyorum yerini.</p>
				<p class="normal">Dinle, burada olacak Romeo’n bu gece.</p>
				<p class="normal">Şimdi gider görürüm; saklanıyor rahibin hücresinde.</p>
				<p class="normal">JULIET</p>
				<p class="normal">Ah, evet, bul onu! Şu yüzüğü ver benim sadık şövalyeme,</p>
				<p class="normal">Söyle de, son kez vedalaşmak için gelsin.</p>
		</body>
</html>