<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>romeovejuliet</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik1" id="calibre_toc_17">4. Sahne</h2>
				<p class="h2baslik">(Bir sokak.)</p>
				<p class="normal"><span class="indentmetinitalik1">(Benvolio ile Mercutio girerler.)</span></p>
				<p class="normal">MERCUTIO</p>
				<p class="normal">Bu Romeo da acaba nerelerde?</p>
				<p class="normal">Eve gitmemiş mi dün gece?</p>
				<p class="normal">BENVOLIO</p>
				<p class="normal">Babasının evine gitmediği besbelli.</p>
				<p class="normal">Uşağıyla konuştum.</p>
				<p class="normal">MERCUTIO</p>
				<p class="normal">Şu Rosaline denen solucan yüzlü, taş yürekli haspa,</p>
				<p class="normal">Öyle bir işkence ediyor ki, aklını kaçıracak bizim oğlan.</p>
				<p class="normal">BENVOLIO</p>
				<p class="normal">İhtiyar Capulet’in akrabası Tybalt,</p>
				<p class="normal">Mektup göndermiş babasının evine.</p>
				<p class="normal">MERCUTIO</p>
				<p class="normal">Yemin ederim, meydan okumuştur.</p>
				<p class="normal">BENVOLIO</p>
				<p class="normal">Romeo cevabını verir.</p>
				<p class="normal">MERCUTIO</p>
				<p class="normal">Eli kalem tutan herkes mektuba cevap verebilir.</p>
				<p class="normal">BENVOLIO</p>
				<p class="normal">Yok canım, meydan okuyana meydan okumak için mektubun sahibine cevap verir yani.</p>
				<p class="normal">MERCUTIO</p>
				<p class="normal">Eyvah! Zavallı Romeo! O çoktan öldü! Ak pak bir yosmanın kapkara gözleriyle hançerlendi; bir aşk türküsü ile kulağından vuruldu; o şaşı Cupidon’un hedefe attığı ok, geldi onun yüreğini buldu. Bu haliyle mi Tybalt’a karşı koyacak?</p>
				<p class="normal">BENVOLIO</p>
				<p class="normal">Ne yani? Tybalt da kimmiş?</p>
				<p class="normal">MERCUTIO</p>
				<p class="normal">Bence Tybalt, kediler beyi Tybert’ten bir gömlek üstündür. O tören salonlarının gösterişli yiğididir. Marş söyler gibi usulüne göre dövüşür: Tempo tutar ta ta ta tam, uygun adım hizayı kollar. En kısa durakları değerlendirir: Bir-ki-hop, üçüncüsü göğsündedir! Ustadır, ipek düğmenin boynunu vuracak kadar. Bir düellocudur o, bir düello düşkünü! Birinci sınıf bir silahşördür, kuralları baştan sona bilir. Ölümsüz bir passado’su vardır! </p>
				<p class="normal"><span class="indentmetinitalik1">(Bir adım ileri hamle yapar.)</span></p>
				<p class="normal">Ya o punto reverso’su </p>
				<p class="normal"><span class="indentmetinitalik1">(Kılıcıyla ters vuruşta bulunur.)</span></p>
				<p class="normal">Sonra da, ay-yay! </p>
				<p class="normal"><span class="indentmetinitalik1">(Öldürücü son hamleyi yapar.)</span></p>
				<p class="normal">BENVOLIO</p>
				<p class="normal">O da nesi?</p>
				<p class="normal">MERCUTIO</p>
				<p class="normal">Peltek dilli, son moda züppeler böyle gösterişli söyleşiyorlar ya! “İsa hakkı için o biçim kılıç! Dövüşken bir adam! Esaslı bir orospu!” Gel de bu duruma kahrolma, babalık! Yeni türün üzerinde uzun süredir tepindikleri için, eski banklara oturunca rahatsız olan bu garip sinekler, bu moda düşkünleri, bu pardonnes-moi’cılar canımıza okudular. Hele bir de bons bons deyişleri var ki!</p>
				<p class="normal"><span class="indentmetinitalik1">(Romeo girer.)</span></p>
				<p class="normal">BENVOLIO</p>
				<p class="normal">İşte Romeo, Romeo geliyor!</p>
				<p class="normal">MERCUTIO</p>
				<p class="normal">Ro’su gitmiş, meo’su kalmış, yumurtası alınmış çiroza dönmüş. Ey ten, ey beden nasıl da balıklaştırmışsın! Artık Petrarca’nın akıcı vezin ve kafiyelerinin seline kapılmış gidiyor. O büyük ozanın sevgilisi Laura, Romeo’nunkinin yanında bulaşıkçı kız gibi kalırdı; ama Laura’nın onu daha iyi kafiyelendirebilen bir sevgilisi vardı. Bununkinin yanında Dido rüküş kalırdı; Kleopatra ise bir çingene; Helen ile Hera oynak sokak karıları; Thisbe gökgözlüydü mökgözlüydü ya, söz etmeye değmez. Sinyor Romeo bon jour! Senin şapşal Fransız pantalonuna güzel bir Fransız selamı işte! Dün gece bizi bir güzel atlattınız, sinyor!</p>
				<p class="normal">ROMEO</p>
				<p class="normal">Günaydın beyler! Ne atlatması?</p>
				<p class="normal">MERCUTIO</p>
				<p class="normal">Tüydün beyim, tüydün! Farkında değil misin?</p>
				<p class="normal">ROMEO</p>
				<p class="normal">Bağışla Mercutio, iş önemliydi. O durumda herkes nezakette kusur edebilir.</p>
				<p class="normal">MERCUTIO</p>
				<p class="normal">Bu demektir ki, insan böyle bir durumda diz kırıp boyun eğmek zorunda kalabilir.</p>
				<p class="normal">ROMEO</p>
				<p class="normal">Nezaketen mi yani?</p>
				<p class="normal">MERCUTIO</p>
				<p class="normal">Tam bir nezaketle üstüne bastın.</p>
				<p class="normal">ROMEO</p>
				<p class="normal">Pek de nazik bir açıklama.</p>
				<p class="normal">MERCUTIO</p>
				<p class="normal">Elbette, ben nezaketin en olgun meyvesiyim.</p>
				<p class="normal">ROMEO</p>
				<p class="normal">Çiçeği olmayasın?</p>
				<p class="normal">MERCUTIO</p>
				<p class="normal">Doğru.</p>
				<p class="normal">ROMEO</p>
				<p class="normal">Sayende ayakkabılarım da çiçeklenmiştir öyleyse.</p>
				<p class="normal">MERCUTIO</p>
				<p class="normal">İyi dedin! Ayakkabılarının altı aşınıncaya kadar laf cambazlığını sürdür. Tek ökçeli kalınca bu cambazlıkların da tek başına güçsüz kalır.</p>
				<p class="normal">ROMEO</p>
				<p class="normal">Ey tek ökçeli nükte, bu tekliğinde eşsizsin!</p>
				<p class="normal">MERCUTIO</p>
				<p class="normal">Dostum Benvolio, yardımıma koş, benim nükteler sıfırı tüketti.</p>
				<p class="normal">ROMEO</p>
				<p class="normal">Kamçılayıp mahmuzla, canlandır onu! Yoksa kazandım diye haykırırım ha!</p>
				<p class="normal">MERCUTIO</p>
				<p class="normal">Nüktelerimiz, yaban kazları gibi yarışacaksa, ben yokum; çünkü senin nüktelerinin bir tekinde bile, benim nüktelerimin hepsinden daha çok kaz uçuşuyor. Nasıl, seni kaz yapmakla puan aldım mı?</p>
				<p class="normal">ROMEO</p>
				<p class="normal">Ne kaz olarak puan aldın, ne de başka bir şeyde.</p>
				<p class="normal">MERCUTIO</p>
				<p class="normal">Bu nükten için kulağını ısıracağım senin.</p>
				<p class="normal">ROMEO</p>
				<p class="normal">Hayır, cici kazım, beni ısırma.</p>
				<p class="normal">MERCUTIO</p>
				<p class="normal">Senin nüktelerin de pek eskiymiş, salçası da keskin.</p>
				<p class="normal">ROMEO</p>
				<p class="normal">Yağlı bir kaza giden salça da bu değil mi?</p>
				<p class="normal">MERCUTIO</p>
				<p class="normal">Nükte değil, geyik derisi; bir parmak çek kol kadar genişlesin!</p>
				<p class="normal">ROMEO</p>
				<p class="normal">Ben de senin şu “geniş” sözünü çekip uzatacaktım: Onu kaza ekledin mi ünü yaygın bir kaz olursun.</p>
				<p class="normal">MERCUTIO</p>
				<p class="normal">Nasıl böyle şakalaşıp atışmak, aşk için inlemekten daha iyi değil mi? İşte şimdi aramıza girdin yine, şimdi yine eski Romeo’sun. Huyunla suyunla, kişiliğinle eskiden neysen osun şimdi. Şu zevzek aşk yok mu aşk, dilini çıkararak şaklabanlıklar yapan, değneğini sokacak delik arayan koskoca bir maskaradır.</p>
				<p class="normal">BENVOLIO</p>
				<p class="normal">Dur bakalım burada.</p>
				<p class="normal">MERCUTIO</p>
				<p class="normal">Öykümün en tatlı yerinde sözümü kesiyorsun.</p>
				<p class="normal">BENVOLIO</p>
				<p class="normal">Yok, işi azıtıp uzatacaksın.</p>
				<p class="normal">MERCUTIO</p>
				<p class="normal">Yanıldın işte! Kısa kesecektim; öykümün dibi göründüğü için niyetim hemen bitirmekti.</p>
				<p class="normal">ROMEO</p>
				<p class="normal">Ya buna ne demeli!</p>
				<p class="normal"><span class="indentmetinitalik1">(Dadı ile Peter girerler.)</span></p>
				<p class="normal">MERCUTIO</p>
				<p class="normal">İşte bir yelkenli sana! Yellim yepelek...</p>
				<p class="normal">BENVOLIO</p>
				<p class="normal">Bir değil, iki! Bir gömlekle bir etek.</p>
				<p class="normal">DADI</p>
				<p class="normal">Peter!</p>
				<p class="normal">PETER</p>
				<p class="normal">Buyrun.</p>
				<p class="normal">DADI</p>
				<p class="normal">Yelpazem, Peter!</p>
				<p class="normal">MERCUTIO</p>
				<p class="normal">Hadi Peter’ciğim, ver yelpazeyi! Yüzünü saklayacak! Yelpazesi daha güzel de ondan.</p>
				<p class="normal">DADI</p>
				<p class="normal">İyi sabahlar, soylu beyler.</p>
				<p class="normal">MERCUTIO</p>
				<p class="normal">İyi akşamlar, güzel bayan.</p>
				<p class="normal">DADI</p>
				<p class="normal">Akşam oldu mu?</p>
				<p class="normal">MERCUTIO</p>
				<p class="normal">Oldu, olacak. Saatin küstah eli tam öğle deliğinin üstünde.</p>
				<p class="normal">DADI</p>
				<p class="normal">Hadi oradan zevzek! Ne biçim adamsın sen!</p>
				<p class="normal">ROMEO</p>
				<p class="normal">O mu sayın bayan; Tanrı onu kendine baş belası diye yaratmış.</p>
				<p class="normal">DADI</p>
				<p class="normal">Çok doğru söylediniz beyim, “baş belası” diye ha? Soylu beylerim, genç Romeo’yu nerede bulabileceğimi söyleyebilir misiniz?</p>
				<p class="normal">ROMEO</p>
				<p class="normal">Ben söyleyebilirim. Ama onu bulduğunuz zaman, aradığınız zamandan daha yaşlı olacak genç Romeo. Bu adı taşıyanların en genci benim. Daha kötüsü can sağlığı.</p>
				<p class="normal">DADI</p>
				<p class="normal">İyi söylediniz.</p>
				<p class="normal">MERCUTIO</p>
				<p class="normal">Demek kötü iyidir ha? Doğrusu güzel anlayış. Hem de akıllıca.</p>
				<p class="normal">DADI</p>
				<p class="normal">Siz Romeo iseniz, sizinle yalnız görüşmek istiyorum.</p>
				<p class="normal">BENVOLIO</p>
				<p class="normal">Yemeğe çağıracak galiba.</p>
				<p class="normal">MERCUTIO</p>
				<p class="normal">Çöpçatan ha, çöpçatan, çöpçatan! Ho ho!</p>
				<p class="normal">ROMEO</p>
				<p class="normal">Ne diye avcılar gibi bağırıyorsun öyle?</p>
				<p class="normal">MERCUTIO</p>
				<p class="normal">Tavşan değil, efendimiz; perhiz çöreğine konmuş, daha yemeden çürüyüp kokmuş bir tavşan diyorsanız efendimiz, o zaman başka elbet.</p>
				<p class="normal"><span class="indentmetinitalik1">(Çevrelerinde dolaşıp şarkı söyler:)</span></p>
				<p class="normal">“Eti kokmuş kart tavşan</p>
				<p class="normal">Ve eti kokmuş kart tavşan</p>
				<p class="normal">Tam perhizlik bir ettir.</p>
				<p class="normal">Ama kart bir şeyse eğer</p>
				<p class="normal">Kokmuşsa daha yemeden</p>
				<p class="normal">Kalabalığa fazla gelir.”</p>
				<p class="normal">Babanlara geliyor musun Romeo? Biz akşam yemeğine oradayız.</p>
				<p class="normal">ROMEO</p>
				<p class="normal">Ben arkadan gelirim.</p>
				<p class="normal">MERCUTIO</p>
				<p class="normal">Hoşça kal, haminnecim, hoşça kal. </p>
				<p class="normal"><span class="indentmetinitalik1">(Şarkı söyler:)</span></p>
				<p class="normal">“Hanım hanım canım hanım...”</p>
				<p class="normal"><span class="indentmetinitalik1">(Mercutio ile Benvolio çıkarlar.)</span></p>
				<p class="normal">DADI</p>
				<p class="normal">Hadi sana güle güle! Kuzum efendim, kimdi bu sulu, çapkınlık kumkuması herif?</p>
				<p class="normal">ROMEO</p>
				<p class="normal">Kendi sesine hayran bir soylu, dadı; bir ayda dinlemeye katlanamayacağı şeyleri bir anda söylemeyi sever.</p>
				<p class="normal">DADI</p>
				<p class="normal">Hele bana sataşmaya kalksın da görelim. Şimdikinden daha da arsızlaşırsa, ayaklarımın altına bir alır, onun gibi yirmisini ezip geçerim. Kendim yapamazsam, yapacak olanı bulurum. Aşağılık herif! Ben onun bildiği kızlardan değilim, ne de onun serseri yosmalarından! </p>
				<p class="normal"><span class="indentmetinitalik1">(Peter’e:)</span></p>
				<p class="normal">Sen de karşıma geçmiş, benimle eğlenen herifleri seyretmekten utanmıyor musun?</p>
				<p class="normal">PETER</p>
				<p class="normal">Ben sizinle eğlenen hiç kimse görmedim. Görseydim, inan olsun, hemen çekerdim kılıcımı. Şöyle geçerli bir neden varsa, bir de yasalar benden yanaysa, o zaman kılıç çekmede kimseden geri kalmam.</p>
				<p class="normal">DADI</p>
				<p class="normal">Hani Tanrı bilir, öyle kızdım ki anlatamam. Her yerim tir tir titriyor. Aşağılık hergele! Kuzum efendim, size bir çift sözüm var. Demin söylediğim gibi, küçük hanım beni size yolladı. Size iletmemi istediği şeyleri şimdilik kendime saklayacağım. Önce siz söyleyin: Niyetiniz onu tavlamaksa, hani derler ya, ahmaklar cennetine göndermekse, bu alçakça bir şey olur; hani derler ya, kızımız henüz pek körpe. Eğer onu aldatacak olursanız bu kibar ve soylu bir kıza yapılabilecek en büyük kötülük olur; hem de erkekliğe yakışmayan büyük bir ahlaksızlık.</p>
				<p class="normal">ROMEO</p>
				<p class="normal">Dadı, hanımına en içten saygılarımı söyle. İtiraf ederim ki, senin bu söz –</p>
				<p class="normal">DADI</p>
				<p class="normal">Söylerim canım, olduğu gibi söylerim. Tanrım, ne kadar mutlu olacak kim bilir.</p>
				<p class="normal">ROMEO</p>
				<p class="normal">Ona ne söyleyeceksin ki, Dadı? Bana kulak vermiyorsun ki!</p>
				<p class="normal">DADI</p>
				<p class="normal">İtiraz ettiğinizi söyleyeceğim, efendim. Bana kalırsa bu tam centilmence bir davranış.</p>
				<p class="normal">ROMEO</p>
				<p class="normal">Ona de ki: Günah çıkartmaya gitmek için</p>
				<p class="normal">Bir çare düşünsün bugün öğleden sonra;</p>
				<p class="normal">Orada, hücresinde Rahip Lawrence’ın</p>
				<p class="normal">Hem günah çıkartacak, hem nikâhlanacak.</p>
				<p class="normal">Zahmetine karşılık bu da sana!</p>
				<p class="normal">DADI</p>
				<p class="normal">Yok efendim, metelik almam.</p>
				<p class="normal">ROMEO</p>
				<p class="normal">Hadi hadi! Ben al diyorum!</p>
				<p class="normal">DADI</p>
				<p class="normal">Bugün öğleden sonra mı?</p>
				<p class="normal">Tasalanmayın orada olacak.</p>
				<p class="normal">ROMEO</p>
				<p class="normal">Sen kilise duvarı arkasında biraz bekleyiver, dadı.</p>
				<p class="normal">Hemen şu sıralarda uşağım</p>
				<p class="normal">Kalın ipten örülmüş bir merdiven getirecek;</p>
				<p class="normal">Bu ıssız gecede ben</p>
				<p class="normal">Bununla tırmanacağım mutluluğun doruğuna.</p>
				<p class="normal">Hoşça kal. Göreyim seni!</p>
				<p class="normal">Ödüllendireceğim zahmetini.</p>
				<p class="normal">Hoşça kal! Sevgi ve saygılarımı ilet hanımına.</p>
				<p class="normal">DADI</p>
				<p class="normal">Tanrım seni kutsasın! Yalnız, efendim...</p>
				<p class="normal">ROMEO</p>
				<p class="normal">Bir şey mi var, dadıcığım?</p>
				<p class="normal">DADI</p>
				<p class="normal">Uşağına güvenir misin? Hani bir söz vardır:</p>
				<p class="normal">İki kişi sır saklar yok ederek birini.</p>
				<p class="normal">ROMEO</p>
				<p class="normal">İnan bana, uşağım tamamen bana bağlıdır.</p>
				<p class="normal">DADI</p>
				<p class="normal">Bir bilsen efendiciğim, hanımım, hanımların en tatlısıdır. Tanrım, bacak kadar bebek güzeliydi. – Ha, kentte Paris diye bir bey var, niyeti kendine yontmak; ama benim iyi huylu hanımcığım, onu görünce kurbağa görmüş gibi oluyor. Onu bazen kızdırır, Paris’in daha yakışıklı olduğunu söylerim; inanın ben böyle söyleyince, yüzü solar, kâğıt gibi olur. Rosemary çiçeği ile Romeo aynı harflerle başlar, değil mi?</p>
				<p class="normal">ROMEO</p>
				<p class="normal">Evet, dadı, ne olacak? R ile başlar ikisi de.</p>
				<p class="normal">DADI</p>
				<p class="normal">Seni alaycı! R ile başlayan köpek adıdır. R şey içindi... Hayır, eminim başka harfle başlıyor. Hanımcığım, seninle Rosemary üstüne öyle güzel cümleler kuruyor ki, duysan bayılırsın.</p>
				<p class="normal">ROMEO</p>
				<p class="normal">Hanımına çok selam söyle.</p>
				<p class="normal">DADI</p>
				<p class="normal">Baş üstüne, hem de binlerce kez. </p>
				<p class="normal"><span class="indentmetinitalik1">(Romeo çıkar.)</span></p>
				<p class="normal">Peter!</p>
				<p class="normal">PETER</p>
				<p class="normal">Buyrun.</p>
				<p class="normal">DADI</p>
				<p class="normal">Peter, yelpazemi al, düş önüme! Hadi çabuk!</p>
		</body>
</html>