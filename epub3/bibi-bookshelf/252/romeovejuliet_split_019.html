<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>romeovejuliet</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik1" id="calibre_toc_19">6. Sahne</h2>
				<p class="h2baslik">(Rahip Lawrence’ın hücresi.)</p>
				<p class="normal"><span class="indentmetinitalik1">(Rahip ve Romeo girerler.)</span></p>
				<p class="normal">RAHİP LAWRENCE</p>
				<p class="normal">Tanrım bu kutsal sözleşmeyi iyi karşılasın,</p>
				<p class="normal">Sonra bize keder verip hışmına uğratmasın!</p>
				<p class="normal">ROMEO</p>
				<p class="normal">Amin, amin! Ne dert gelirse gelsin başıma,</p>
				<p class="normal">Onu gördüğüm kısacık bir anın sevincine,</p>
				<p class="normal">Bil ki bu keder denk olamaz.</p>
				<p class="normal">Kutsal sözlerinle sen bizi bir kez birleştir de</p>
				<p class="normal">O aşk yutan ölüm, ne yaparsa yapsın bundan böyle,</p>
				<p class="normal">Yeter ki, ona, benim diyebileyim.</p>
				<p class="normal">RAHİP LAWRENCE</p>
				<p class="normal">Şiddetle başlayan hazlar, şiddetle son bulurlar,</p>
				<p class="normal">Ölümleri olur zaferleri,</p>
				<p class="normal">Öpüşürken yok olan ateşle barut gibi.</p>
				<p class="normal">En tatlı bal bile tadıldıkça bıkkınlık verir,</p>
				<p class="normal">Aynı tat isteği, iştahı köreltir.</p>
				<p class="normal">Onun için, ölçülü sev ki uzun sürsün sevgin,</p>
				<p class="normal">Hedefe hızlı giden, yavaş kadar geç varır.</p>
				<p class="normal"><span class="indentmetinitalik1">(Juliet girer.)</span></p>
				<p class="normal">İşte geliyor küçük hanım da. Böylesine hafif ayakları</p>
				<p class="normal">Zedeleyebilir mi ömrün dikenli yolları!</p>
				<p class="normal">Oynak yaz havasında yorgun argın sallanan</p>
				<p class="normal">Bir örümcek ağına asılsa bile</p>
				<p class="normal">Yine düşmez sevdalı insan;</p>
				<p class="normal">Öylesine hafiftir aşk denilen kuruntu.</p>
				<p class="normal">JULIET</p>
				<p class="normal">Kutsal pederimin akşamı hayırlı olsun!</p>
				<p class="normal">RAHİP LAWRENCE</p>
				<p class="normal">Romeo, ikimiz için de sana teşekkür edecektir, kızım.</p>
				<p class="normal">JULIET</p>
				<p class="normal">Ona da iyi akşamlar. Ama, teşekkür niye?</p>
				<p class="normal">ROMEO</p>
				<p class="normal">Ah, Juliet! Eğer senin mutluluğun da</p>
				<p class="normal">Büyükse benimki kadar,</p>
				<p class="normal">Benden ustaysan onu söyleyip anlatmada</p>
				<p class="normal">Bizi saran havayı tatlandır soluğunla.</p>
				<p class="normal">Bu güzel buluşmadan duyduğumuz sevinci</p>
				<p class="normal">Açıklasın bir bir müziğin zengin dili.</p>
				<p class="normal">JULIET</p>
				<p class="normal">Hayal gücü, sözden çok tözüyle zengin olduğundan,</p>
				<p class="normal">Özüyle övünür, sözüyle değil;</p>
				<p class="normal">Dilencidir ancak servetini sayanlar;</p>
				<p class="normal">Benim sevgimse öyle büyüyüp çoğalmış ki,</p>
				<p class="normal">Varlığımın yarısını bile saymak gelmez elimden.</p>
				<p class="normal">RAHİP LAWRENCE</p>
				<p class="normal">Bitirelim şu işi, gelin benimle!</p>
				<p class="normal">Hem bağışlayın, yalnız kalamazsınız,</p>
				<p class="normal">İkinizi birleştirinceye dek kutsal kilise.</p>
				<p class="normal"><span class="indentmetinitalik1">(Çıkarlar.)</span></p>
			</body>
</html>