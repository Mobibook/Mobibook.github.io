<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>romeovejuliet</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik1" id="calibre_toc_26">2. Sahne</h2>
				<p class="h2baslik">(Capulet’lerin evi.)</p>
				<p class="normal"><span class="indentmetinitalik1">(Capulet, Lady Capulet, Dadı ve iki üç uşak girerler.)</span></p>
				<p class="normal">CAPULET</p>
				<p class="normal">Al, burada yazılı konukları çağır.</p>
				<p class="normal"><span class="indentmetinitalik1">(Uşaklardan biri çıkar.)</span></p>
				<p class="normal">Sen de koş, bana yirmi usta aşçı tut.</p>
				<p class="normal">UŞAK</p>
				<p class="normal">Hiç acemisini getirir miyim efendim;</p>
				<p class="normal">Önce bir bakarım, parmağını yalıyor mu yalamıyor mu?</p>
				<p class="normal">CAPULET</p>
				<p class="normal">Bakarak nasıl anlayacaksın?</p>
				<p class="normal">UŞAK</p>
				<p class="normal">O da bir şey mi efendim; parmağını yalamayan aşçıdan hayır gelmez; onun için parmağını yalamayanla hiç işim yok benim.</p>
				<p class="normal">CAPULET</p>
				<p class="normal">Hadi bakalım, sen yola düzül!</p>
				<p class="normal"><span class="indentmetinitalik1">(Uşaklardan ikincisi çıkar.)</span></p>
				<p class="normal">Bu kez pek hazırlıksız olacağız.</p>
				<p class="normal">Nasıl, kızım Rahip Lawrence’a mı gitti?</p>
				<p class="normal">DADI</p>
				<p class="normal">Evet efendim.</p>
				<p class="normal">CAPULET</p>
				<p class="normal">İyi, rahibin bir yararı olur belki,</p>
				<p class="normal">İnatçı çocuk, boş yere şımarıklık ediyor.</p>
				<p class="normal"><span class="indentmetinitalik1">(Juliet girer.)</span></p>
				<p class="normal">DADI</p>
				<p class="normal">Rahibin yanından nasıl da sevinçli geliyor bakın.</p>
				<p class="normal">CAPULET</p>
				<p class="normal">Ne haber benim dik kafalım? Nerelerdeydin?</p>
				<p class="normal">JULIET</p>
				<p class="normal">Size ve emirlerinize karşı gelerek saygısızca</p>
				<p class="normal">İşlediğim günah için pişmanlık duymayı</p>
				<p class="normal">Kendime öğrettiğim yerde. Rahip Lawrence</p>
				<p class="normal">Ayaklarınıza kapanıp af dilememi söyledi bana.</p>
				<p class="normal">Bağışlayın beni, yalvarırım size!</p>
				<p class="normal">Sözünüzden dışarı çıkmayacağım bundan böyle.</p>
				<p class="normal">CAPULET</p>
				<p class="normal">Biriniz Kont’a gitsin. İletsin bu haberi!</p>
				<p class="normal">Sağlama bağlayacağım bu bağı yarın sabah.</p>
				<p class="normal">JULIET</p>
				<p class="normal">Genç Kont’a rastladım Lawrence’ın hücresinde</p>
				<p class="normal">Alçakgönüllülük sınırını aşmadan</p>
				<p class="normal">Gereken sevgiyi gösterdim elimden geldiğince.</p>
				<p class="normal">CAPULET</p>
				<p class="normal">Memnun oldum. Çok iyi. Kalk ayağa,</p>
				<p class="normal">Böyle olmalı işte. – Kont’la görüşmek istiyorum.</p>
				<p class="normal">Hadi gidin, söyleyin gelsin buraya.</p>
				<p class="normal">Tanrı şahidim olsun, bu saygıdeğer, kutsal pedere,</p>
				<p class="normal">Derin bir gönül borcu duyuyor bütün Verona.</p>
				<p class="normal">JULIET</p>
				<p class="normal">Dadı, benimle odama gelir misin!</p>
				<p class="normal">Gelinlik giysimi süslemede gereken,</p>
				<p class="normal">Uygun takıları seçmeme yardımcı olursun.</p>
				<p class="normal">LADY CAPULET</p>
				<p class="normal">Hayır, perşembeden önce olmaz. Vakit var daha.</p>
				<p class="normal">CAPULET</p>
				<p class="normal">Git dadı, birlikte git. Kiliseye yarın gideceğiz.</p>
				<p class="normal"><span class="indentmetinitalik1">(Juliet’le Dadı çıkarlar.)</span></p>
				<p class="normal">LADY CAPULET</p>
				<p class="normal">Bitiremeyiz yarına hazırlığımızı. Gece olmak üzere.</p>
				<p class="normal">CAPULET</p>
				<p class="normal">Şişşt! Kolları bir sıvadım mı,</p>
				<p class="normal">İnan karıcığım her şey yoluna girer.</p>
				<p class="normal">Sen Juliet’e git de, yardım et süslenmesine.</p>
				<p class="normal">Bana yatmak yok bu gece; yalnız bırak beni.</p>
				<p class="normal">Ev hanımlığını bir kez de ben yapayım.</p>
				<p class="normal">Hey neredesiniz? Kimseler kalmamış!</p>
				<p class="normal">Kendim gideyim bari Kont Paris’e,</p>
				<p class="normal">Yarına hazırlayayım. Şu aksi kız yola geldi ya,</p>
				<p class="normal">Şaşılası bir hafiflik oldu yüreğimde.</p>
				<p class="normal"><span class="indentmetinitalik1">(Çıkarlar.)</span></p>
		</body>
</html>