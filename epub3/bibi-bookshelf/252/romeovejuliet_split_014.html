<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>romeovejuliet</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik1" id="calibre_toc_14">1. Sahne</h2>
				<p class="h2baslik">(Capulet’lerin bahçesi yanında bir yol.)</p>
				<p class="normal"><span class="indentmetinitalik1">(Romeo girer.)</span></p>
				<p class="normal">ROMEO</p>
				<p class="normal">Nasıl gidebilirim yüreğim buradayken?</p>
				<p class="normal">Geri dön, toprak gövde, dön de bul yüreğini.</p>
				<p class="normal"><span class="indentmetinitalik1">(Duvara tırmanır, bahçeye atlar.)</span></p>
				<p class="normal"><span class="indentmetinitalik1">(Benvolio ve Mercutio girerler.)</span></p>
				<p class="normal">BENVOLIO</p>
				<p class="normal">Romeo! Kuzenim! Hey Romeo!</p>
				<p class="normal">MERCUTIO</p>
				<p class="normal">İnan ki yatmaya gitmiştir, akıllıdır o.</p>
				<p class="normal">BENVOLIO</p>
				<p class="normal">Bu yana doğru geldi, atladı bahçe duvarından,</p>
				<p class="normal">Sen de seslensene Mercutio.</p>
				<p class="normal">MERCUTIO</p>
				<p class="normal">Hayır, ben onun ruhunu çağırayım.</p>
				<p class="normal">Romeo! Uçarı gönül! Çılgın! Tutkun! Âşık!</p>
				<p class="normal">Bir “ah” biçimine gir de öyle çık karşımıza;</p>
				<p class="normal">Yeterli bir kafiye düşür bana!</p>
				<p class="normal">“Heyhat!” diye bağır, “yavrum”la “kumrum”u eşle!</p>
				<p class="normal">Sırdaşım Venüs için hoş bir söz söyle!</p>
				<p class="normal">Hani bir şiir vardır, genç okçu Cupidon’un</p>
				<p class="normal">Şaşı oğlu ve mirasçısı cuk oturttuğu için okunu hedefine</p>
				<p class="normal">Kral Copheteau sevdalanır bir dilenci kızına,</p>
				<p class="normal">Gülünç bir ad tak işte ona.</p>
				<p class="normal">İşitmiyor, kımıldamıyor, gelmiyor şuna bak!</p>
				<p class="normal">Bir de şu ölen maymunun ruhunu kaldırsak!</p>
				<p class="normal">Ey ruh, Rosaline’in parlak gözleri için gel,</p>
				<p class="normal">O yuvarlak alnı ve kızıl dudakları,</p>
				<p class="normal">Biçimli ayakları, düzgün bacakları, oynak kalçaları</p>
				<p class="normal">Ve kalçalarına bitişik yerleri için gel;</p>
				<p class="normal">Gel, ey ruh, olduğun gibi, görün bizlere.</p>
				<p class="normal">BENVOLIO</p>
				<p class="normal">Söylediklerini duyarsa, çok kızar sana.</p>
				<p class="normal">MERCUTIO</p>
				<p class="normal">Bunlara kızmaz o. Onu kızdırır ancak</p>
				<p class="normal">Sevgilisinin minik odasında garip bir ruh kaldırmak;</p>
				<p class="normal">Kız onu yatıştırıp büyüleyinceye kadar</p>
				<p class="normal">Ayakta bırakılırsa, işte o zaman kızar.</p>
				<p class="normal">Ee buna da kızılır hani!</p>
				<p class="normal">Oysa benim ruh çağırmam hem dürüst, hem akıllıca</p>
				<p class="normal">Uyandırıyorum onu sevgilisi adına.</p>
				<p class="normal">BENVOLIO</p>
				<p class="normal">Gel, o şu ağaçlar altına saklanmıştır</p>
				<p class="normal">Yoldaşlık etmek için huylu geceye,</p>
				<p class="normal">Kör olduğundan aşkı, en çok karanlığa uyar.</p>
				<p class="normal">MERCUTIO</p>
				<p class="normal">Aşkı körse eğer, bulamaz hedefini,</p>
				<p class="normal">Bir şeftali ağacının altına oturmuştur şimdi;</p>
				<p class="normal">O çeşitten bir meyve olmasını diliyordur sevgilisinin,</p>
				<p class="normal">Benzetirler ya hani hizmetçi kızlar,</p>
				<p class="normal">Gülüşüp konuşarak şeftaliyi.</p>
				<p class="normal">Ah Romeo, sevgilin şöyle bir açsa da günebakan gibi,</p>
				<p class="normal">Yeseydin sen de yemişini.</p>
				<p class="normal">Romeo, iyi geceler! Yatağıma gidiyorum ben,</p>
				<p class="normal">Bu kadar soğuk bir yer döşeğinde uyuyamam.</p>
				<p class="normal">Gidiyor muyuz, hadi?</p>
				<p class="normal">BENVOLIO</p>
				<p class="normal">Gidelim ya, aramak boşuna bulunmak istemeyeni.</p>
				<p class="normal"><span class="indentmetinitalik1">(Çıkarlar.)</span></p>
		</body>
</html>