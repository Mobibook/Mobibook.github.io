<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>romeovejuliet</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik1" id="calibre_toc_32">3. Sahne</h2>
				<p class="h2baslik">(Verona. Kilise mezarlığı içinde Capulet’lerin aile mezarlığı.)</p>
				<p class="normal"><span class="indentmetinitalik1">(Paris, elinde çiçekler ve bir meşale taşıyan uşağıyla girer.)</span></p>
				<p class="normal">PARIS</p>
				<p class="normal">Meşaleni bana ver oğlum. Hadi sen uzaklaş buradan.</p>
				<p class="normal">Yok, söndür daha iyi, görünmek istemiyorum.</p>
				<p class="normal">Boylu boyunca uzan şu servinin altına,</p>
				<p class="normal">Şu yankılanan zemine kulağını daya;</p>
				<p class="normal">(Kazılan mezarlar yüzünden gevşeyip yumuşamış)</p>
				<p class="normal">Toprak üzerinde yürüyen ayak seslerini</p>
				<p class="normal">Ancak böyle duyarsın: Duyar duymaz yaklaşan birini</p>
				<p class="normal">Islık çal beni uyarmak için.</p>
				<p class="normal">O çiçekleri bana ver, dediğimi yap şimdi.</p>
				<p class="normal">UŞAK</p>
				<p class="normal"><span class="indentmetinitalik1">(Kendi kendine:)</span></p>
				<p class="normal">Yalnız kalmaktan korkar gibiyim</p>
				<p class="normal">Bu mezarlıkta; ama katlanmak zorundayım.</p>
				<p class="normal"><span class="indentmetinitalik1">(Çekilir.)</span></p>
				<p class="normal">PARIS</p>
				<p class="normal">Güzel çiçek, çiçekler serpiyorum gelin yatağına,</p>
				<p class="normal">(Ne yazık! Toz toprak örtü olmuş başına)</p>
				<p class="normal">Her gece çiyler yağdırırım güzel kokulu sularla;</p>
				<p class="normal">Ya da inlemelerde damıttığım gözyaşlarını dökerim üstlerine.</p>
				<p class="normal">Senin için yapacağım sevgi töreninde</p>
				<p class="normal">Mezarını süsleyip ağlayacağım her gece.</p>
				<p class="normal"><span class="indentmetinitalik1">(Uşak ıslık çalar.)</span></p>
				<p class="normal">Çocuk işaret verdi, biri geliyor;</p>
				<p class="normal">Hangi lanetlik ayak bu?</p>
				<p class="normal">Bozmak için gerçek aşkımın törenini</p>
				<p class="normal">Bu gece buraya geliyor böyle?</p>
				<p class="normal"><span class="indentmetinitalik1">(Çekilir.)</span></p>
				<p class="normal"><span class="indentmetinitalik1">(Romeo ile Balthasar girerler; Balthasar’ın elinde meşale, kazma ve kol demiri vardır.)</span></p>
				<p class="normal">ROMEO</p>
				<p class="normal">Şu kazmayla kol demirini ver bana.</p>
				<p class="normal">Dur şu mektubu al, sabah erkenden ilet babama.</p>
				<p class="normal">Işığı ver. Şimdi emrimi dinle canını seviyorsan:</p>
				<p class="normal">Ne işitirsen işit, ne görürsen gör, karışmayacaksın,</p>
				<p class="normal">Sakın yolumun üstüne çıkma.</p>
				<p class="normal">Bu ölüm yatağına inmemin nedeni,</p>
				<p class="normal">Bir bakıma yüzünü görmek için sevgilimin.</p>
				<p class="normal">Ama asıl önemli olan yüzüğü almak onun ölü parmağından;</p>
				<p class="normal">Yüzüğü kullanmak gerek önemli bir işte.</p>
				<p class="normal">Onun için artık sen git. Ama bak, meraklanıp da</p>
				<p class="normal">Ne yapacağımı gözetleyeceğim diye gelirsen geri</p>
				<p class="normal">Gökler tanığım olsun, eklem yerlerinden ayırıp gövdeni</p>
				<p class="normal">Şu aç mezarlığa serperim her parçanı.</p>
				<p class="normal">Zaman korkunç, niyetim çılgınca,</p>
				<p class="normal">Aç kaplanlardan, kükreyen denizlerden</p>
				<p class="normal">Daha haşin, daha amansız.</p>
				<p class="normal">BALTHASAR</p>
				<p class="normal">Gidiyorum efendim, rahatsız etmem sizi.</p>
				<p class="normal">ROMEO</p>
				<p class="normal">Dostluğunu göstermiş olacaksın böylece.</p>
				<p class="normal">Al şunu, yaşa ve mutlu ol. Hoşça kal ahbap!</p>
				<p class="normal">BALTHASAR</p>
				<p class="normal"><span class="indentmetinitalik1">(Kendi kendine:)</span></p>
				<p class="normal">Ne olursa olsun, saklanayım şuralarda bir yere,</p>
				<p class="normal">Bakışları ürkütücü, pek de iyiye benzemiyor niyeti.</p>
				<p class="normal"><span class="indentmetinitalik1">(Çekilir.)</span></p>
				<p class="normal">ROMEO</p>
				<p class="normal">Sen iğrenç kursak, sen ölümün rahmi,</p>
				<p class="normal">Ey yeryüzünün en değerli lokmasını yutan sen!</p>
				<p class="normal">Senin o çürük çenelerini zorla açacağım,</p>
				<p class="normal">O doymaz kursağını daha da yemle dolduracağım.</p>
				<p class="normal"><span class="indentmetinitalik1">(Mezarı açar.)</span></p>
				<p class="normal">PARIS</p>
				<p class="normal">Sevgilimin kuzenini öldürüp</p>
				<p class="normal">Sürgün edilen mağrur Montague bu!</p>
				<p class="normal">Kuzeninin acısından öldüğü sanılan</p>
				<p class="normal">O güzel varlığın mezarına gelmiş şimdi de,</p>
				<p class="normal">Kimbilir ne alçakça bir iş yapacak cesetlere!</p>
				<p class="normal">Onu yakalamalıyım hemen.</p>
				<p class="normal">Bu dinsizce işi bırak aşağılık Montague!</p>
				<p class="normal">Öç duygusu götürülür mü ölümden de öteye?</p>
				<p class="normal">Hüküm giymiş alçak, tutukluyorum seni</p>
				<p class="normal">Söz dinle, benimle gel; sen ölmelisin çünkü.</p>
				<p class="normal">ROMEO</p>
				<p class="normal">Doğru, ben ölmeliyim; onun için geldim buraya.</p>
				<p class="normal">Soylu genç, gel kışkırtma umutsuz bir adamı,</p>
				<p class="normal">Hemen git ve yalnız bırak beni.</p>
				<p class="normal">Aramızdan ayrılanları düşün; onlar korku versin sana.</p>
				<p class="normal">Yalvarırım delikanlı, beni zorla çıldırtıp</p>
				<p class="normal">Boynuma bir günah daha sarma.</p>
				<p class="normal">Hemen git! Gökler tanığım olsun, kendimden çok seviyorum seni,</p>
				<p class="normal">Çünkü bak, kendime karşı silahlanıp da geldim buraya,</p>
				<p class="normal">Durma, uzaklaş buradan. Yaşa da, düşün ileride,</p>
				<p class="normal">“Beni kaçmaya zorladı bir çılgının acıması,” diye.</p>
				<p class="normal">PARIS</p>
				<p class="normal">Boşuna yalvarıp yakarma</p>
				<p class="normal">Tutukluyorum seni suçlu olduğun için.</p>
				<p class="normal">ROMEO</p>
				<p class="normal">Bana meydan okuyorsun ha!</p>
				<p class="normal">Öyleyse sen bilirsin oğlum!</p>
				<p class="normal"><span class="indentmetinitalik1">(Vuruşurlar.)</span></p>
				<p class="normal">UŞAK</p>
				<p class="normal">Aman Tanrım, dövüşüyorlar. Gidip bekçiyi çağırayım.</p>
				<p class="normal"><span class="indentmetinitalik1">(Çıkar. Paris düşer.)</span></p>
				<p class="normal">PARIS</p>
				<p class="normal">Ah, vuruldum! Birazcık acıman varsa</p>
				<p class="normal">Mezarı aç, yatır beni Juliet’in yanına.</p>
				<p class="normal"><span class="indentmetinitalik1">(Ölür.)</span></p>
				<p class="normal">ROMEO</p>
				<p class="normal">İnan ki dileğini yapacağım. Kimmiş, bir bakayım.</p>
				<p class="normal">Mercutio’nun akrabası soylu Kont Paris bu!</p>
				<p class="normal">Yolda atla gelirken bir şeyler söylüyordu uşağım,</p>
				<p class="normal">Ama altüst olan ruhum, onu dinlemiyordu bile.</p>
				<p class="normal">Sanırım, Paris, Juliet’le evlenecek demişti.</p>
				<p class="normal">Böyle dememiş miydi? Düşümde mi gördüm yoksa?</p>
				<p class="normal">Yoksa sapıttım da, Juliet’in adını duyunca</p>
				<p class="normal">Bana mı öyle geliyor? Ah, ver elini bana,</p>
				<p class="normal">Adı felaket kitabına adımla yazılan kişi!</p>
				<p class="normal">Muhteşem bir mezara gömeceğim seni.</p>
				<p class="normal">Mezara mı? Yo hayır, pencereli bir kuleye,</p>
				<p class="normal">Ey öldürülen delikanlı! Juliet burada yattığından</p>
				<p class="normal">Onun güzelliği, bol ışıklı bir taht odasına</p>
				<p class="normal">Çeviriyor burayı.</p>
				<p class="normal"><span class="indentmetinitalik1">(Paris’i mezara koyar.)</span></p>
				<p class="normal">Çoğu kez ölüm yaklaşırken</p>
				<p class="normal">Amma da neşeli oluyor insanlar!</p>
				<p class="normal">İdamlıkların gardiyanları buna,</p>
				<p class="normal">Ölümden önce çakan şimşek dermiş.</p>
				<p class="normal">Buna nasıl şimşek diyebilirim ama?</p>
				<p class="normal">Ah sevgilim! Karım benim!</p>
				<p class="normal">Soluğunun balını çeken ölümün gücü</p>
				<p class="normal">Yetmemiş güzelliğini almaya.</p>
				<p class="normal">Sen yenilmemişsin; güzellik sancağı</p>
				<p class="normal">Hâlâ kıpkızıl duruyor dudaklarında, yanaklarında;</p>
				<p class="normal">Ve ölümün solgun bayrağı çekilmemiş oraya.</p>
				<p class="normal">Yatıyor musun orada Tybalt, kanlı kefeninle?</p>
				<p class="normal">Genç yaşında hayat bağlarını kopartan bu ellerle</p>
				<p class="normal">Düşmanının gençliğini biçmekten daha iyi bir dostluk</p>
				<p class="normal">Nasıl gösterebilirim ki sana?</p>
				<p class="normal">Bağışla beni kuzenim! Ah, sevgili Juliet,</p>
				<p class="normal">Neden böyle güzelsin hâlâ? Yoksa</p>
				<p class="normal">Ele avuca sığmayan ölüm mü âşık oldu sana?</p>
				<p class="normal">İnanayım mı, o iğrenç canavarın bu karanlıkta</p>
				<p class="normal">Sevgilisi olasın diye seni sakladığına?</p>
				<p class="normal">İşte bundan korktuğum için sonsuza dek yanında kalacağım</p>
				<p class="normal">Bu loş gecenin sarayından hiç ayrılmayacağım.</p>
				<p class="normal">Burada yatacağım, sana hizmet eden böceklerin yanında,</p>
				<p class="normal">Sonsuza dek dinlenip burada,</p>
				<p class="normal">Uğursuz talih yıldızımın boyunduruğundan</p>
				<p class="normal">Şu dünya yorgunu bedenimi kurtaracağım.</p>
				<p class="normal">Ey gözler son kez bakın! Kucaklayın son kez ey kollar!</p>
				<p class="normal">Ve ey siz nefes kapıları, yasal bir öpüşle mühürleyin</p>
				<p class="normal">Doyumsuz ölümle yaptığım bu süresiz anlaşmayı!</p>
				<p class="normal">Gel, acı ölüm; gel ey rezil yol gösterici!</p>
				<p class="normal">Sen, umutsuz kaptan, deniz tutmuş şu yorgun tekneyi</p>
				<p class="normal">Yalçın kayalara bindiriver artık! Sevgilime! Aşkıma!</p>
				<p class="normal"><span class="indentmetinitalik1">(İçer.)</span></p>
				<p class="normal">Ey doğru sözlü Eczacı! Gerçekten çabuk etkiliyor ilacın.</p>
				<p class="normal">Ölüyorum işte bir öpücükle.</p>
				<p class="normal"><span class="indentmetinitalik1">(Düşüp ölür.)</span></p>
				<p class="normal"><span class="indentmetinitalik1">(Rahip Lawrence, fener, kazma kürekle girer.)</span></p>
				<p class="normal">RAHİP LAWRENCE</p>
				<p class="normal">Ermiş Francis yardımcım olsun! Amma da çok takıldı</p>
				<p class="normal">Yaşlı ayaklarım bu gece mezarlara! Kim var orada?</p>
				<p class="normal">BALTHASAR</p>
				<p class="normal">Sizi yakından tanıyan bir dost.</p>
				<p class="normal">RAHİP LAWRENCE</p>
				<p class="normal">Tanrı mutluluk versin! Söyle bakalım dostum,</p>
				<p class="normal">Böcekleri, gözsüz kafataslarını aydınlatan</p>
				<p class="normal">O meşale de ne? Capulet’lerin mezarında yanıyor</p>
				<p class="normal">Yanılmıyorsam.</p>
				<p class="normal">BALTHASAR</p>
				<p class="normal">Evet, Kutsal Peder. Efendim orada;</p>
				<p class="normal">Sizin sevdiğiniz biri.</p>
				<p class="normal">RAHİP LAWRENCE</p>
				<p class="normal">Kim o?</p>
				<p class="normal">BALTHASAR</p>
				<p class="normal">Romeo.</p>
				<p class="normal">RAHİP LAWRENCE</p>
				<p class="normal">Ne zamandan beri orada?</p>
				<p class="normal">BALTHASAR</p>
				<p class="normal">Yarım saat oldu.</p>
				<p class="normal">RAHİP LAWRENCE</p>
				<p class="normal">Benimle mezara gel.</p>
				<p class="normal">BALTHASAR</p>
				<p class="normal">Cesaret edemem, kutsal peder;</p>
				<p class="normal">Efendim gitti biliyor beni.</p>
				<p class="normal">Burada kalıp, onu gözetlersem eğer</p>
				<p class="normal">Beni öldüreceğini söyledi.</p>
				<p class="normal">RAHİP LAWRENCE</p>
				<p class="normal">Sen kal öyleyse; ben yalnız giderim.</p>
				<p class="normal">Ah korku giriyor içime, bir felaket olacak diye.</p>
				<p class="normal">BALTHASAR</p>
				<p class="normal">Şu servinin altında uyurken bir düş gördüm,</p>
				<p class="normal">Efendim biriyle dövüşüyordu.</p>
				<p class="normal">Efendim öldürdü onu.</p>
				<p class="normal">RAHİP LAWRENCE</p>
				<p class="normal">Romeo! Eyvah, eyvah! Mahzenin taş eşiğini</p>
				<p class="normal">Lekeleyen bu kan da nedir?</p>
				<p class="normal">Bu sonsuz dinlenme yerinde,</p>
				<p class="normal">Böyle sahipsiz, kanlı kılıçların işi ne?</p>
				<p class="normal"><span class="indentmetinitalik1">(Mezara girer.)</span></p>
				<p class="normal">Romeo! Yazık solmuş! Öbürü de kim? Ne, Paris de mi?</p>
				<p class="normal">Kanlar içinde hem de! Hangi uğursuz saat</p>
				<p class="normal">Bu yürekler acısı durumun yüklenmiş suçunu?</p>
				<p class="normal">Kız uyanıyor.</p>
				<p class="normal"><span class="indentmetinitalik1">(Juliet uyanır.)</span></p>
				<p class="normal">JULIET</p>
				<p class="normal">Ey yardımsever Rahip, efendim nerede?</p>
				<p class="normal">İyi hatırlıyorum nerede olmam gerektiğini,</p>
				<p class="normal">İşte oradayım. Nerede Romeo’m?</p>
				<p class="normal"><span class="indentmetinitalik1">(İçerden sesler gelir.)</span></p>
				<p class="normal">RAHİP LAWRENCE</p>
				<p class="normal">Sesler geliyor. Hadi kızım, gel, çık artık,</p>
				<p class="normal">Bu ölüm, salgın ve doğadışı uyku yuvasından.</p>
				<p class="normal">Karşı konulamayacak kadar büyük bir güç</p>
				<p class="normal">Tasarladıklarımızı altüst etti. Gel, gel gidelim,</p>
				<p class="normal">İşte kocan öldü, yatıyor koynunda,</p>
				<p class="normal">Paris de öyle. Gel, seni yerleştireyim manastıra,</p>
				<p class="normal">Kutsal rahibeler arasına.</p>
				<p class="normal">Bir şey sorma bekçi geliyor çünkü.</p>
				<p class="normal">Gel hadi Juliet’ciğim. Gözüm kesmiyor</p>
				<p class="normal">Daha fazla kalmayı burada.</p>
				<p class="normal">JULIET</p>
				<p class="normal">Git, git buradan hemen. Gelmeyeceğim ben.</p>
				<p class="normal"><span class="indentmetinitalik1">(Rahip çıkar.)</span></p>
				<p class="normal">Bu da ne? Canım sevgilimin avucunda bir şişe!</p>
				<p class="normal">Demek ki, zehirden sevgilinin bu vakitsiz ölümü.</p>
				<p class="normal">Cimri! Hepsini içmiş; bir damla bile</p>
				<p class="normal">Bırakmadın demek kavuşabilmem için sana?</p>
				<p class="normal">Öyleyse dudaklarından öperim,</p>
				<p class="normal">Orada bir parça zehir kalmıştır belki;</p>
				<p class="normal">Bir zamanlar hayat veren dudakların</p>
				<p class="normal">Bu kez son versin hayatıma.</p>
				<p class="normal"><span class="indentmetinitalik1">(Öper.)</span></p>
				<p class="normal">Sıcakmış dudakların hâlâ.</p>
				<p class="normal">BEKÇİBAŞI</p>
				<p class="normal"><span class="indentmetinitalik1">(Dışarıdan:)</span></p>
				<p class="normal">Yol göster oğlum, ne yanda?</p>
				<p class="normal">JULIET</p>
				<p class="normal">Gelen var! Elimi çabuk tutmalıyım.</p>
				<p class="normal">Ey hızır gibi yetişen hançer!</p>
				<p class="normal"><span class="indentmetinitalik1">(Romeo’nun hançerini kapar.)</span></p>
				<p class="normal">Senin kının burası. Orada paslan,</p>
				<p class="normal">Ben de öleyim.</p>
				<p class="normal"><span class="indentmetinitalik1">(Hançeri göğsüne saplar ve Romeo’nun cesedinin üzerine düşer.)</span></p>
				<p class="normal"><span class="indentmetinitalik1">(Paris’in uşağı ile bekçiler gelir.)</span></p>
				<p class="normal">UŞAK</p>
				<p class="normal">İşte burası! Şu meşalenin yandığı yer.</p>
				<p class="normal">BEKÇİBAŞI</p>
				<p class="normal">Yerler kan içinde, koşun, mezarlığı arayın,</p>
				<p class="normal">Birkaçınız gidin, kimi bulursanız yakalayın.</p>
				<p class="normal"><span class="indentmetinitalik1">(Bekçilerden birkaçı çıkar.)</span></p>
				<p class="normal">Ne acıklı bir görünüş! İşte Kont şurada cansız yatıyor;</p>
				<p class="normal">Juliet de orada, kanlar içinde;</p>
				<p class="normal">Gömüleli iki gün olduğu halde, hâlâ sıcak, yeni ölmüş.</p>
				<p class="normal">Hey koşun, haber verin Prens’e.</p>
				<p class="normal">Capulet’ler çağrılsın, uyandırın Montague’leri.</p>
				<p class="normal">Hadi, siz de arayın!</p>
				<p class="normal"><span class="indentmetinitalik1">(Öbür bekçilerden birkaçı çıkar.)</span></p>
				<p class="normal">Bu acıklı şeyleri taşıyan zemini görüyorsak da,</p>
				<p class="normal">İyice araştırıp incelemeden göremeyiz</p>
				<p class="normal">Bu acıklı şeylerin gerçek zeminini.</p>
				<p class="normal"><span class="indentmetinitalik1">(Bekçilerden birkaçı Balthasar ile girerler.)</span></p>
				<p class="normal">İKİNCİ BEKÇİ</p>
				<p class="normal">Bu Romeo’nun uşağı. Mezarlıktaydı.</p>
				<p class="normal">BEKÇİBAŞI</p>
				<p class="normal">Prens gelinceye kadar tutun da kaçmasın.</p>
				<p class="normal"><span class="indentmetinitalik1">(Rahip ile birkaç bekçi gelirler.)</span></p>
				<p class="normal">ÜÇÜNCÜ BEKÇİ</p>
				<p class="normal">Titreyen, iç çekip ağlayan bir rahip bulduk;</p>
				<p class="normal">Mezarlığın kenarından geçerken</p>
				<p class="normal">Elinden aldık bu kazmayla küreği.</p>
				<p class="normal">BEKÇİBAŞI</p>
				<p class="normal">Çok kuşku veren biri! Onu da alıkoyun.</p>
				<p class="normal"><span class="indentmetinitalik1">(Prens, maiyeti ile girer.)</span></p>
				<p class="normal">PRENS</p>
				<p class="normal">Böyle erken bir saatte</p>
				<p class="normal">Bizi yatağımızdan kaldıran uğursuz olay da ne?</p>
				<p class="normal"><span class="indentmetinitalik1">(Capulet, Lady Capulet, adamlarıyla girerler.)</span></p>
				<p class="normal">CAPULET</p>
				<p class="normal">Ne diye sokaklarda bağrışıp duruyorlar?</p>
				<p class="normal">LADY CAPULET</p>
				<p class="normal">Halk sokaklara dökülmüş, kimi bağırıyor “Romeo” diye,</p>
				<p class="normal">Kimi “Juliet”, kimi de “Paris”; hepsi de koşuyorlar</p>
				<p class="normal">Bağrışıp çağrışarak bizim mezarlığa doğru.</p>
				<p class="normal">PRENS</p>
				<p class="normal">Kulaklarımızı ürperten bu dehşet nedir?</p>
				<p class="normal">BEKÇİBAŞI</p>
				<p class="normal">Prens hazretleri, Kont Paris öldürülmüş,</p>
				<p class="normal">İşte yatıyor orada. Romeo da ölmüş.</p>
				<p class="normal">Daha önce ölen Juliet de hâlâ sıcak, yeni ölmüş.</p>
				<p class="normal">PRENS</p>
				<p class="normal">Araştırın, soruşturun ve öğrenin nasıl işlenmiş bu iğrenç </p>
				<p class="normal">cinayet.</p>
				<p class="normal">BEKÇİBAŞI</p>
				<p class="normal">Bir rahiple ölen Romeo’nun uşağını yakaladık;</p>
				<p class="normal">Ölülerin mezarlarını açmaya elverişli araçlar</p>
				<p class="normal">Araçlar vardı ellerinde.</p>
				<p class="normal">CAPULET</p>
				<p class="normal">Aman Tanrım! Hanım bak, nasıl da kan akıyor kızımızdan!</p>
				<p class="normal">Yolunu şaşırmış bu hançer, çünkü bak</p>
				<p class="normal">Kını boş duruyor Montague’nün belinde;</p>
				<p class="normal">Yanlışlıkla girmiş kızımızın göğsüne.</p>
				<p class="normal">LADY CAPULET</p>
				<p class="normal">Ah Tanrım! Bu ölüm manzarası</p>
				<p class="normal">Yaşlı bedenimi mezara çağıran bir çan sanki.</p>
				<p class="normal"><span class="indentmetinitalik1">(Montague ile adamları girerler.)</span></p>
				<p class="normal">PRENS</p>
				<p class="normal">Gel Montague; sen erken kalkmışsın ama</p>
				<p class="normal">Oğlun ve mirasçın senden erken davranmış yatmak için.</p>
				<p class="normal">MONTAGUE</p>
				<p class="normal">Ah efendimiz, karım öldü dün gece!</p>
				<p class="normal">Oğlumun sürülmesinden duyduğu keder tıkadı soluğunu.</p>
				<p class="normal">Bu yaşımda bana karşı fesat hazırlayan</p>
				<p class="normal">Daha hangi acı var?</p>
				<p class="normal">PRENS</p>
				<p class="normal">Bakarsan görürsün.</p>
				<p class="normal">MONTAGUE</p>
				<p class="normal">Ah saygısız! Görgüye sığar mı bu,</p>
				<p class="normal">Nasıl girersin mezara babandan önce.</p>
				<p class="normal">PRENS</p>
				<p class="normal">Çığlıkların ağzını mühürleyin biraz;</p>
				<p class="normal">Şu çapraşık işi çözmeye çalışalım:</p>
				<p class="normal">Bunların kaynağı nedir, başı sonu nerededir?</p>
				<p class="normal">Bunları öğrenelim. Sonra kederinizin önderi olur,</p>
				<p class="normal">Gerekirse sizi ölüme sürüklerim.</p>
				<p class="normal">Bu arada kendinize hâkim olun da</p>
				<p class="normal">Felaket sabrın kölesi olsun.</p>
				<p class="normal">Getirin o şüpheli kişileri!</p>
				<p class="normal">RAHİP LAWRENCE</p>
				<p class="normal">Zaman da, mekân da bana karşı olduğu için,</p>
				<p class="normal">Bu korkunç cinayet yüzünden</p>
				<p class="normal">En çok benden kuşku duyuluyor;</p>
				<p class="normal">Oysa ne gelir ki benim elimden?</p>
				<p class="normal">Beni ister suçlayıp tutuklayın,</p>
				<p class="normal">İster suçsuz bulup bağışlayın.</p>
				<p class="normal">İşte karşınızdayım.</p>
				<p class="normal">PRENS</p>
				<p class="normal">Öyleyse, bu konuda ne biliyorsan anlat!</p>
				<p class="normal">RAHİP LAWRENCE</p>
				<p class="normal">Kısaca anlatayım, çünkü sayılı günlerimin soluğu</p>
				<p class="normal">Bu kadar uzun, sıkıcı bir öyküye yetmez.</p>
				<p class="normal">Şurada ölü yatan Romeo, Juliet’in kocasıydı,</p>
				<p class="normal">Orada ölü yatan Juliet de, Romeo’nun vefalı eşi.</p>
				<p class="normal">Ben evlendirdim onları; son günüydü Tybalt’ın</p>
				<p class="normal">Gizlice evlendikleri gün; Tybalt’ın beklenmedik ölümü,</p>
				<p class="normal">Kentten sürülmesine neden oldu yeni güveyin;</p>
				<p class="normal">Juliet, Tybalt’a değil, Romeo’suna ağlıyordu.</p>
				<p class="normal">Kederin kuşatmasından kurtarmak için siz onu</p>
				<p class="normal">Nişanlayıp Kont Paris’e vermek istediniz zorla;</p>
				<p class="normal">O vakit bana geldi, yalvardı çılgın bakışlarla,</p>
				<p class="normal">Onu bu ikinci evlilikten kurtarmamı istedi;</p>
				<p class="normal">Yoksa Juliet, canına kıyacaktı benim hücremde.</p>
				<p class="normal">Ben de sanatımı kullanıp bir uyku ilacı verdim,</p>
				<p class="normal">Sonra tasarladığım gibi oldu, ölü görünüşü verdi Juliet’e.</p>
				<p class="normal">O arada Romeo’ya da yazdım, buraya gelip bu korkunç gecede,</p>
				<p class="normal">Şurubun etkisi geçmeden, uyanmadan iğreti mezarından Juliet,</p>
				<p class="normal">Ona yazdım yardıma koşmasını.</p>
				<p class="normal">Ama ne yazık ki, bazı nedenler yüzünden geciken Rahip John,</p>
				<p class="normal">Mektubu dün gece geri getirdi bana.</p>
				<p class="normal">Böylece, önceden kararlaştırılan uyanma saatinde</p>
				<p class="normal">Juliet’i almaya geldim aile mezarlığından tek başına;</p>
				<p class="normal">Haber verinceye dek Romeo’ya uygun bir biçimde,</p>
				<p class="normal">Niyetim saklamaktı Juliet’i kendi hücremde.</p>
				<p class="normal">Ne yazık ki uyanma vaktinden biraz önce geldiğimde,</p>
				<p class="normal">Soylu Paris’le, vefalı Romeo’yu ölü buldum burada.</p>
				<p class="normal">Derken Juliet uyandı. Yalvardım ona,</p>
				<p class="normal">Buradan çıkması ve Tanrı’nın emrine boyun eğmesi için;</p>
				<p class="normal">Sonra sesler duyunca korkup kaçtım,</p>
				<p class="normal">Aşırı umutsuzdu; istemedi benimle gelmek,</p>
				<p class="normal">Anlaşılan o sıra kıydı canına.</p>
				<p class="normal">Bildiklerim bu kadar. Bu nikâhtan haberi var dadının da.</p>
				<p class="normal">Bu olup bitenlerde en ufak şey bile</p>
				<p class="normal">Hatam yüzünden ileri gelmişse,</p>
				<p class="normal">Razıyım, en ağır cezaya uğratılayım,</p>
				<p class="normal">Şu geçkin ömrüm feda olsun vaktinden önce.</p>
				<p class="normal">PRENS</p>
				<p class="normal">Biz seni hep kutsal kişi bildik.</p>
				<p class="normal">Romeo’nun uşağı nerede?</p>
				<p class="normal">O ne diyor bu olanlara?</p>
				<p class="normal">BALTHASAR</p>
				<p class="normal">Ben götürdüm efendime Juliet’in ölüm haberini:</p>
				<p class="normal">Mantua’dan buraya, bu aile mezarlığına</p>
				<p class="normal">At kiralayıp geldi. Mahzene girmeden önce</p>
				<p class="normal">Bu mektubu da babasına vermemi söylemişti.</p>
				<p class="normal">Mahzene girerken de ölümle korkuttu beni</p>
				<p class="normal">Uzaklaşmamı ve onu yalnız bırakmamı istedi.</p>
				<p class="normal">PRENS</p>
				<p class="normal">Ver o mektubu bana! Bir göz gezdirelim.</p>
				<p class="normal">Nerede Kont’un bekçiyi uyandıran uşağı?</p>
				<p class="normal">Baksana sen, efendin ne yapıyordu burada?</p>
				<p class="normal">UŞAK</p>
				<p class="normal">Çiçekle süslemeye gelmişti sevdiğinin mezarını;</p>
				<p class="normal">Bana, sen uzak dur, dedi, ben de durdum.</p>
				<p class="normal">Derken meşaleyle geldi biri mezarı açmak için,</p>
				<p class="normal">Efendim birden kılıç çekti ona,</p>
				<p class="normal">Ben de koştum bekçiyi çağırmaya.</p>
				<p class="normal">PRENS</p>
				<p class="normal">Bu mektup doğruluyor rahibin sözlerini;</p>
				<p class="normal">Nasıl âşık olduklarını, kızın ölüm haberini,</p>
				<p class="normal">Sonra yoksul bir eczacıdan zehir alıp</p>
				<p class="normal">Ölmek ve Juliet’le birlikte yatmak için</p>
				<p class="normal">Bu mahzene geldiğini.</p>
				<p class="normal">Hepsini yazmış burada.</p>
				<p class="normal">Şu bizim düşmanlar nerede? Capulet! Montague!</p>
				<p class="normal">Görün işte nasıl bir cezaya uğradı nefretiniz;</p>
				<p class="normal">Tanrı hayatınızın mutluluğunu sevgi ile öldürdü!</p>
				<p class="normal">Ben de göz yumduğum için kavganıza</p>
				<p class="normal">İki hısımdan birden oldum. Hepimiz cezalandık.</p>
				<p class="normal">CAPULET</p>
				<p class="normal">Gel kardeşim, Montague, bana elini ver.</p>
				<p class="normal">Kızımın mirası bu, fazlasını isteyemem.</p>
				<p class="normal">MONTAGUE</p>
				<p class="normal">Ama fazlasını verebilirim ben sana!</p>
				<p class="normal">Kızının heykelini dikeceğim som altından,</p>
				<p class="normal">Verona bu adla bilindiği sürece,</p>
				<p class="normal">Daha üstün bir heykel dikilmeyecek</p>
				<p class="normal">Vefalı ve sadık Juliet’inkinden.</p>
				<p class="normal">CAPULET</p>
				<p class="normal">Aynı ihtişamla Romeo da duracak karısının yanında;</p>
				<p class="normal">Ah, zavallı kurbanları düşmanlığımızın.</p>
				<p class="normal">PRENS</p>
				<p class="normal">Hüzünlü bir barış bu sabahın getirdiği.</p>
				<p class="normal">Güneş, kederinden gösteremiyor yüzünü.</p>
				<p class="normal">Gidip uzun uzun konuşalım bu üzücü şeyleri,</p>
				<p class="normal">Kimi bağışlanacak, cezalanacak kimi.</p>
				<p class="normal">Daha acıklı bir öykü yoktur, bunu böyle bilin</p>
				<p class="normal">Bu öyküsünden, talihsiz Romeo ile Juliet’in.</p>
				<p class="normal"><span class="indentmetinitalik1">(Çıkarlar.)</span></p>
		</body>
</html>