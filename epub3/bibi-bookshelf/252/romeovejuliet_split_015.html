<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>romeovejuliet</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik1" id="calibre_toc_15">2. Sahne</h2>
				<p class="h2baslik">(Capulet’in bahçesi.)</p>
				<p class="normal"><span class="indentmetinitalik1">(Romeo girer.)</span></p>
				<p class="normal">ROMEO</p>
				<p class="normal">Yarayla alay eder, yaralanmamış olan.</p>
				<p class="normal"><span class="indentmetinitalik1">(Juliet yukarıda pencerede görünür.)</span></p>
				<p class="normal">Dur, şu pencereden süzülen ışık da ne?</p>
				<p class="normal">Evet, orası doğu, Juliet de güneşi!</p>
				<p class="normal">Yüksel ey güzel güneş, öldür şu kıskanç ayı,</p>
				<p class="normal">Bak nasıl da sararıp soluvermiş tanrıça kederden</p>
				<p class="normal">Sen ondan çok daha güzelsin diye.</p>
				<p class="normal">Kıskandığı için vazgeç ona bağlılıktan,</p>
				<p class="normal">Sayrılı ve toydur bakirelik giysisi.</p>
				<p class="normal">Soytarılar giyer bunları ancak</p>
				<p class="normal">Sen çıkar bu giysileri, at üzerinden.</p>
				<p class="normal">Kadınım benim, ah benim sevgilim bu!</p>
				<p class="normal">Ne olur ah, bilseydi sevgilim olduğunu!</p>
				<p class="normal">Konuşuyor, ama bir şey de demiyor;</p>
				<p class="normal">Ne çıkar anlatıyor ya gözleriyle</p>
				<p class="normal">Karşılık vereceğim ben de!</p>
				<p class="normal">Amma da yüzsüzüm, konuştuğu ben değilim ki.</p>
				<p class="normal">Tüm göklerin en güzel yıldızlarından ikisi,</p>
				<p class="normal">Yalvarıyorlar onun gözlerine işleri olduğundan:</p>
				<p class="normal">Biz dönünceye dek siz parıldayın, diye.</p>
				<p class="normal">Gözleri gökte olsaydı, yıldızlar da onun yüzünde;</p>
				<p class="normal">Utandırırdı yıldızları yanaklarının parlaklığı,</p>
				<p class="normal">Gün ışığının kandili utandırdığı gibi tıpkı.</p>
				<p class="normal">Öyle parlak bir ışık çağlayanı olurdu ki gözleri gökte,</p>
				<p class="normal">Gece bitti sanarak kuşlar cıvıldaşırdı.</p>
				<p class="normal">Bak, nasıl da dayamış yanağını eline!</p>
				<p class="normal">Ah, eline giydiği eldiven olaydım da</p>
				<p class="normal">Dokunaydım yanağına.</p>
				<p class="normal">JULIET</p>
				<p class="normal">Aaah!</p>
				<p class="normal">ROMEO</p>
				<p class="normal">Konuşuyor. Ey parlak melek, konuş yine!</p>
				<p class="normal">Sen göz kamaştıran bir parlaklık veriyorsun geceye;</p>
				<p class="normal">Cennetin kanatlı ulağısın başımın üstünde,</p>
				<p class="normal">Tıpkı ölümlülerin hayretle açılan gözlerine göründüğün gibi.</p>
				<p class="normal">Tembel bulutlara binip uçarken o havanın kucağında,</p>
				<p class="normal">Onu seyreden insanlar gibi hayranlıkla,</p>
				<p class="normal">Öylece bakıyorum ben sana.</p>
				<p class="normal">JULIET</p>
				<p class="normal">Ah, Romeo, Romeo! Neden Romeo’sun sen?</p>
				<p class="normal">İnkâr et babanı, adını yadsı!</p>
				<p class="normal">Yapamazsan, yemin et sevdiğine,</p>
				<p class="normal">Vazgeçeyim Capulet olmaktan ben.</p>
				<p class="normal">ROMEO</p>
				<p class="normal"><span class="indentmetinitalik1">(Kendi kendine:) </span></p>
				<p class="normal">Daha dinleyeyim mi, yoksa açılayım mı ona?</p>
				<p class="normal">JULIET</p>
				<p class="normal">Benim düşmanım olan adındır yalnızca</p>
				<p class="normal">Sen sensin, Montague olmasan da.</p>
				<p class="normal">Hem Montague nedir ki? Ne eli bir erkeğin,</p>
				<p class="normal">Ne ayağı, ne kolu, ne yüzü, ne de başka bir parçası.</p>
				<p class="normal">N’olur başka bir ad bul kendine.</p>
				<p class="normal">Adın ne değeri var? Şu gülün adı değişse bile</p>
				<p class="normal">Kokmaz mı aynı güzellikte?</p>
				<p class="normal">Romeo’nun da adı Romeo olmasaydı,</p>
				<p class="normal">Kusursuzluğundan hiçbir şey kaybolmazdı.</p>
				<p class="normal">Romeo, bırak, at bu adı! Senin parçan olmayan</p>
				<p class="normal">Bu ada karşılık al bütün varlığımı.</p>
				<p class="normal">ROMEO</p>
				<p class="normal">Alıyorum öyleyse sözünü dinleyerek.</p>
				<p class="normal">“Sevgilim” de ki, vaftiz olayım yeniden;</p>
				<p class="normal">Romeo değilim bundan böyle ben.</p>
				<p class="normal">JULIET</p>
				<p class="normal">Kimsin sen? Böyle geceye gizlenerek</p>
				<p class="normal">Sırrımı öğrenmeye gelen kim?</p>
				<p class="normal">ROMEO</p>
				<p class="normal">Bilmem nasıl söylemeli kim olduğumu</p>
				<p class="normal">Bir ad kullanarak! Ey güzel ermiş,</p>
				<p class="normal">Nefret ediyorum adımdan ben de</p>
				<p class="normal">Sana düşmandır diye.</p>
				<p class="normal">Ben yazmış olsaydım, şimdi yırtar atardım onu.</p>
				<p class="normal">JULIET</p>
				<p class="normal">Daha yüz söz bile içmedi ağzından kulaklarım,</p>
				<p class="normal">Ama bu sesi tanıyorum:</p>
				<p class="normal">Sen Romeo değil misin, Montague’lerden hem de.</p>
				<p class="normal">ROMEO</p>
				<p class="normal">Ne oyum, ne de öbürü güzel ermiş,</p>
				<p class="normal">Hoşlanmıyorsan eğer.</p>
				<p class="normal">JULIET</p>
				<p class="normal">Nasıl geldin buraya söyle, hem niye?</p>
				<p class="normal">Bahçenin duvarları yüksek, zor aşılması,</p>
				<p class="normal">Kim olduğunu düşün bir de,</p>
				<p class="normal">Mezar olur sana bu yer, bizden biri görürse.</p>
				<p class="normal">ROMEO</p>
				<p class="normal">Aşkın hafif kanatlarıyla aştım bu duvarları,</p>
				<p class="normal">Durduramaz sevgiyi çünkü taştan sınırlar,</p>
				<p class="normal">Hem aşkın isteyip de başaramadığı ne var!</p>
				<p class="normal">Engel olamaz bana bu yüzden akrabalar.</p>
				<p class="normal">JULIET</p>
				<p class="normal">Bir görürlerse, sana kıyarlar.</p>
				<p class="normal">ROMEO</p>
				<p class="normal">Hayır, daha çok tehlike saklıdır senin gözlerinde</p>
				<p class="normal">Onların yirmi kılıcından! Tatlı bak yeter;</p>
				<p class="normal">Korur beni onların düşmanlığına karşı.</p>
				<p class="normal">JULIET</p>
				<p class="normal">Dünyada istemem senin burada görülmeni.</p>
				<p class="normal">ROMEO</p>
				<p class="normal">Saklar beni onlardan gecenin pelerini;</p>
				<p class="normal">Beni bulsunlar ne çıkar, yeter ki sen sev beni:</p>
				<p class="normal">Geç ölmektense senin sevginden yoksun</p>
				<p class="normal">Yaşamıma son versin kinleri daha iyi.</p>
				<p class="normal">JULIET</p>
				<p class="normal">Kim yardım etti sana, burayı bulman için?</p>
				<p class="normal">ROMEO</p>
				<p class="normal">Aşk yardım etti, aramamı fısıldayarak;</p>
				<p class="normal">O bana akıl verdi, ona göz oldum ben de.</p>
				<p class="normal">Denizci değilim, ama uzak denizlerde yıkanan</p>
				<p class="normal">Uçsuz bucaksız kıyılar kadar uzak olsan da sen</p>
				<p class="normal">Sana ulaşmak için açılırdım denizlere.</p>
				<p class="normal">JULIET</p>
				<p class="normal">Biliyorsun, gecenin maskesi var yüzümde,</p>
				<p class="normal">Olmasaydı eğer, duyduğun için demin söylediklerimi</p>
				<p class="normal">Nasıl kızardığını görürdün yanaklarımın.</p>
				<p class="normal">Çok isterdim ah bir güzel uyup göreneklere</p>
				<p class="normal">Demin söylediklerimin tümünü inkâr etmeyi!</p>
				<p class="normal">Ama uğurlar olsun görgü kurallarına.</p>
				<p class="normal">Seviyor musun beni? “Evet” diyeceksin, biliyorum,</p>
				<p class="normal">Sözüne güveneceğim ben de; ama yemin edeyim deme,</p>
				<p class="normal">Belki de tutamazsın; Zeus alay edermiş, derler</p>
				<p class="normal">Sözünü tutamayan âşıklarla.</p>
				<p class="normal">Romeo, beni seviyorsan, söyle bana açıkça.</p>
				<p class="normal">Kolayca elde edilmiş sanıyorsan beni eğer,</p>
				<p class="normal">Çatayım kaşlarımı, naz yapıp “hayır” diyeyim sana,</p>
				<p class="normal">Ta ki sen kapanasın ayaklarıma.</p>
				<p class="normal">Yoksa dünyada yapmam öyle bir şey.</p>
				<p class="normal">Doğrusunu istersen güzel Montague,</p>
				<p class="normal">Çılgınca seviyorum seni; belki de bu yüzden</p>
				<p class="normal">Hoppaca buluyorsundur benim hareketlerimi;</p>
				<p class="normal">Ama inan sevgilim, daha bağlı olacağım sana</p>
				<p class="normal">Daha kurnaz olup da çekingen duranlardan.</p>
				<p class="normal">İtiraf edeyim ki, daha çekingen davranmalıydım,</p>
				<p class="normal">Ama farkına varmadan ben, seni sevdiğimi</p>
				<p class="normal">Ağzımdan işitmişsin. N’olur bağışla beni,</p>
				<p class="normal">Hafifliğe yorma sakın</p>
				<p class="normal">Karanlık gecenin açığa vurduğu çaresizliğimi.</p>
				<p class="normal">ROMEO</p>
				<p class="normal">Sevgilim, şu meyve ağaçlarının tepelerini gümüşleyen</p>
				<p class="normal">Kutsal ay üzerine yemin ederim ki...</p>
				<p class="normal">JULIET</p>
				<p class="normal">Yemin etme kararsız ay üstüne sakın;</p>
				<p class="normal">Yörüngesinde her gece yön değiştiren ay gibi,</p>
				<p class="normal">Değişken olur sonra senin de aşkın.</p>
				<p class="normal">ROMEO</p>
				<p class="normal">Ne üstüne yemin edeyim?</p>
				<p class="normal">JULIET</p>
				<p class="normal">Hiç yemin etme; ama ille de edeceksen,</p>
				<p class="normal">O tanrı bilip tapındığım</p>
				<p class="normal">Sevimli varlığın üstüne et yeminini.</p>
				<p class="normal">ROMEO</p>
				<p class="normal">Eğer yüreğimdeki sevgi...</p>
				<p class="normal">JULIET</p>
				<p class="normal">Dur, yemin etme yine.</p>
				<p class="normal">Senin varlığın bana sevinç veriyorsa da,</p>
				<p class="normal">Sevinç duyamıyorum bu geceki anlaşmadan;</p>
				<p class="normal">Pek acele, birden oldu, düşünüp taşınmadan;</p>
				<p class="normal">Daha “çaktı” diyemeden çakıp da kaybolan</p>
				<p class="normal">Yıldırıma benziyor. Tatlım, iyi geceler!</p>
				<p class="normal">Bu sevgi tomurcuğu, öbür görüşmemizde,</p>
				<p class="normal">Yazın olgunlaştıran soluğuyla dönüşebilir güzel bir çiçeğe.</p>
				<p class="normal">İyi geceler! İyi geceler! Yüreğimdeki dinginlik ve huzur</p>
				<p class="normal">Dolsun senin gönlüne de!</p>
				<p class="normal">ROMEO</p>
				<p class="normal">Ah, sana doyamadan mı bırakacaksın beni böyle?</p>
				<p class="normal">JULIET</p>
				<p class="normal">Nasıl bir doyum bekliyorsun ki bu gece?</p>
				<p class="normal">ROMEO</p>
				<p class="normal">Aşkının katkısız yeminini benimkine karşılık.</p>
				<p class="normal">JULIET</p>
				<p class="normal">Onu sana verdim bile, sen daha istemeden,</p>
				<p class="normal">Olsa da keşke bir kez daha versem.</p>
				<p class="normal">ROMEO</p>
				<p class="normal">Geri mi alacaksın yine? Peki, neden sevgilim?</p>
				<p class="normal">JULIET</p>
				<p class="normal">İçtenlikle geri vermek için sana.</p>
				<p class="normal">Elimde olan bir şeyi istiyorum hem,</p>
				<p class="normal">Cömertliğim uçsuz bucaksız denizler gibi,</p>
				<p class="normal">Denizler gibi derin sana olan sevgim.</p>
				<p class="normal">Sana ne kadar verirsem, o kadar çoğalıyor bende kalan,</p>
				<p class="normal">Sonsuz çünkü ikisi de.</p>
				<p class="normal"><span class="indentmetinitalik1">(Dadı, içeriden seslenir.)</span></p>
				<p class="normal">Seslendiler içeriden, hoşça kal, canım sevgilim!</p>
				<p class="normal">Geliyorum dadıcığım! Unutma beni, tatlı Montague!</p>
				<p class="normal">Biraz bekle, şimdi gelirim.</p>
				<p class="normal"><span class="indentmetinitalik1">(Çıkar.)</span></p>
				<p class="normal">ROMEO</p>
				<p class="normal">Ey kutsanmış mutlu gece! Korkuyorum gecedir diye,</p>
				<p class="normal">Bütün bu inanılmayacak tatlı şeylerin bir düş olmasından.</p>
				<p class="normal"><span class="indentmetinitalik1">(Juliet geri gelir.)</span></p>
				<p class="normal">JULIET</p>
				<p class="normal">İki kelimecik daha, sevgili Romeo,</p>
				<p class="normal">Sonra da gerçekten iyi geceler sana!</p>
				<p class="normal">Saygıdeğerse aşkının eğilimi,</p>
				<p class="normal">Amacın evlenmekse, bildir göndereceğim adamla,</p>
				<p class="normal">Nerede, saat kaçta yapmak istiyorsan töreni;</p>
				<p class="normal">O zaman tüm varlığımı sana adar,</p>
				<p class="normal">Ardın sıra gelirim ta ölünceye kadar.</p>
				<p class="normal">DADI</p>
				<p class="normal"><span class="indentmetinitalik1">(İçeriden:) </span></p>
				<p class="normal">Küçük hanım!</p>
				<p class="normal">JULIET</p>
				<p class="normal">Hemen geliyorum</p>
				<p class="normal">Ama kötüyse niyetin sana yalvarırım...</p>
				<p class="normal">DADI</p>
				<p class="normal"><span class="indentmetinitalik1">(İçeriden:) </span></p>
				<p class="normal">Küçük hanım!</p>
				<p class="normal">JULIET</p>
				<p class="normal">Şimdi, Dadı, şimdi!</p>
				<p class="normal">Vazgeç bundan, baş başa bırak beni kederimle.</p>
				<p class="normal">Yarın birini yollarım.</p>
				<p class="normal">ROMEO</p>
				<p class="normal">Ancak seninle yaşar ruhum.</p>
				<p class="normal">JULIET</p>
				<p class="normal">Binlerce kez iyi geceler sana!</p>
				<p class="normal"><span class="indentmetinitalik1">(Çıkar.)</span></p>
				<p class="normal">ROMEO</p>
				<p class="normal">Binlerce kez beter olsun gece, senin ışığın yoksa.</p>
				<p class="normal">Öğrenciler nasıl ayrılırlarsa ders kitaplarından</p>
				<p class="normal">Öyle koşar seven sevdiğine giderken;</p>
				<p class="normal">Okula nasıl canı sıkkın giderse öğrenciler,</p>
				<p class="normal">Öyle ayrılır seven sevdiğinden.</p>
				<p class="normal"><span class="indentmetinitalik1">(Juliet yine girer.)</span></p>
				<p class="normal">JULIET</p>
				<p class="normal">Hişt, Romeo, hişt. Doğancı sesi gerek</p>
				<p class="normal">Ayartmak için bu erkek şahini!</p>
				<p class="normal">Kırık olur tutsaklığın sesi, gür sesle konuşamaz;</p>
				<p class="normal">İnletirdim yoksa Yankı’nın uyuduğu mağarayı.</p>
				<p class="normal">Sesi benimkinden de çok kısılıncaya dek</p>
				<p class="normal">Durmadan söyletirdim onun rüzgâr sesine Romeo’nun adını.</p>
				<p class="normal">Romeo!</p>
				<p class="normal">ROMEO</p>
				<p class="normal">Ruhum çağırıyor beni adımla!</p>
				<p class="normal">Geceleri ne de gümüşsü bir ses verir sevenlerin dilleri,</p>
				<p class="normal">En yumuşak müziktir dinleyen kulaklara.</p>
				<p class="normal">JULIET</p>
				<p class="normal">Romeo!</p>
				<p class="normal">ROMEO</p>
				<p class="normal">Söyle sevgilim.</p>
				<p class="normal">JULIET</p>
				<p class="normal">Yarın kaçta göndereyim?</p>
				<p class="normal">ROMEO</p>
				<p class="normal">Dokuzda.</p>
				<p class="normal">JULIET</p>
				<p class="normal">Mutlak gönderirim; daha yirmi yıl var sanki</p>
				<p class="normal">Unuttum neden geri çağırdığımı seni.</p>
				<p class="normal">ROMEO</p>
				<p class="normal">Anımsayıncaya dek beklerim burada.</p>
				<p class="normal">JULIET</p>
				<p class="normal">Büsbütün unuturum sen beklersen orada,</p>
				<p class="normal">Anımsadığım için seninle olmanın hazzını.</p>
				<p class="normal">ROMEO</p>
				<p class="normal">Ben de beklerim sen unutasın diye,</p>
				<p class="normal">Unuttuğumdan bu evden başkasını.</p>
				<p class="normal">JULIET</p>
				<p class="normal">Neredeyse sabah olacak: Artık gitsen;</p>
				<p class="normal">Yine de şımarık bir çocuğun kuşu gibi uzağa gitme;</p>
				<p class="normal">Yaramazın, elinden bir parça salıverip de</p>
				<p class="normal">Sonra da verdiği özgürlüğü kıskanıp</p>
				<p class="normal">İpek bir iplikle geri çektiği</p>
				<p class="normal">Bukağıya vurulmuş bir tutsak gibi.</p>
				<p class="normal">ROMEO</p>
				<p class="normal">Keşke kuşun olsaydım!</p>
				<p class="normal">JULIET</p>
				<p class="normal">Ne iyi olurdu, tatlım!</p>
				<p class="normal">Ama çok seveyim derken öldürürdüm seni.</p>
				<p class="normal">İyi geceler! Romeo’m elveda!</p>
				<p class="normal">Ayrılık öyle tatlı bir keder ki,</p>
				<p class="normal">Sabaha dek iyi geceler sana!</p>
				<p class="normal"><span class="indentmetinitalik1">(Çıkar.)</span></p>
				<p class="normal">ROMEO</p>
				<p class="normal">Uyku barınsın gözlerinde, barış da gönlünde,</p>
				<p class="normal">Uyku da ben olsam, barış da, ne tatlı bir dinlenme olur!</p>
				<p class="normal">Şu bizim kutsal pederin varayım hücresine</p>
				<p class="normal">Anlatıp bu mutlu olayı, yardımını dileyeyim.</p>
				<p class="normal"><span class="indentmetinitalik1">(Çıkar.)</span></p>
		</body>
</html>