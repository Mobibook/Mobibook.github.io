<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>romeovejuliet</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik1" id="calibre_toc_11">4. Sahne</h2>
				<p class="h2baslik">(Bir sokak.)</p>
				<p class="normal"><span class="indentmetinitalik1">(Romeo, Mercutio, Benvolio, maskeli beş altı kişi ve meşale taşıyanlar girerler.)</span></p>
				<p class="normal">ROMEO</p>
				<p class="normal">Nasıl, bağışlanmamız için söylev mi çekeceğiz?</p>
				<p class="normal">Yoksa özür dilemeden içeri mi gireceğiz?</p>
				<p class="normal">BENVOLIO</p>
				<p class="normal">İçeri girmemiz için</p>
				<p class="normal">Modası geçti böyle teranelerin.</p>
				<p class="normal">Ne eline boyalı bir Tatar yayı verilen</p>
				<p class="normal">Ve korkuluk kılığıyla bayanları korkutan</p>
				<p class="normal">Maskeli Cupidon’a gerek var;</p>
				<p class="normal">Ne de suflör yardımıyla söylenen tiradlara.</p>
				<p class="normal">Dans için ne çalarlarsa çalsınlar</p>
				<p class="normal">Çekip gideriz bir iki danstan sonra.</p>
				<p class="normal">ROMEO</p>
				<p class="normal">Bir meşale verin bana;</p>
				<p class="normal">Tepinmeye hiç niyetim yok benim</p>
				<p class="normal">Işığı ben taşıyayım kederli olduğum için.</p>
				<p class="normal">MERCUTIO</p>
				<p class="normal">Olmaz, sevgili Romeo, sen de dans edeceksin.</p>
				<p class="normal">ROMEO</p>
				<p class="normal">Hayır, etmeyeceğim yeminle,</p>
				<p class="normal">Sizin dans için hafif ayakkabılarınız var;</p>
				<p class="normal">Benimse ruhum kurşun gibi ağır,</p>
				<p class="normal">Kımıldayamıyorum, mıhlıyım sanki yere.</p>
				<p class="normal">MERCUTIO</p>
				<p class="normal">Bir âşıksın sen; ödünç al Cupidon’un kanatlarını</p>
				<p class="normal">Ve süzül yükseklerden herkesin üstüne.</p>
				<p class="normal">ROMEO</p>
				<p class="normal">Öyle bir işledi ki, Cupidon’un oku bana</p>
				<p class="normal">Süzülemem onun hafif kanatlarıyla bile,</p>
				<p class="normal">Öyle bir bağlanmışım ki, yükselemem</p>
				<p class="normal">Biraz olsun sıkıcı kederimin ötesine,</p>
				<p class="normal">Batıyorum aşkın ağır yükü altında.</p>
				<p class="normal">MERCUTIO</p>
				<p class="normal">İçine batmak için aşkına yüklenmelisin,</p>
				<p class="normal">Öyle duyarlı bir şeye sen çok ağır gelirsin.</p>
				<p class="normal">ROMEO</p>
				<p class="normal">Aşk duyarlı bir şey mi ki?</p>
				<p class="normal">Öyle kaba, öyle hoyrattır ki, acıtır diken gibi.</p>
				<p class="normal">MERCUTIO</p>
				<p class="normal">Aşk sana hoyrat davranırsa, sen de hoyrat davran ona.</p>
				<p class="normal">Acıtırsa diken gibi, dikeninle sokup</p>
				<p class="normal">Yeniver aşkı sen de.</p>
				<p class="normal">Yüzümü örtmek için bir maske verin bana!</p>
				<p class="normal">Maske üstüne maske! Beğenmesin ne çıkar</p>
				<p class="normal">Şu maskeli yüzümü meraklı bakışlar.</p>
				<p class="normal">İşte çatık kaşlı bir surat yerime utanacak.</p>
				<p class="normal">BENVOLIO</p>
				<p class="normal">Kapıyı çal da içeriye girelim. Girer girmez de</p>
				<p class="normal">Gücünü bacaklarına versin herkes.</p>
				<p class="normal">ROMEO</p>
				<p class="normal">Meşale verin bana! Varsın kaygısızlar, uçarılar</p>
				<p class="normal">Ökçeleriyle duygusuz hasırları gıdıklasınlar;</p>
				<p class="normal">Bense bir atasözüne uyacağım</p>
				<p class="normal">Mum tutup onların seyrine bakacağım;</p>
				<p class="normal">Şaka dönebilir uğursuz bir kavgaya</p>
				<p class="normal">Eğlenceyi bırakmalı tadında.</p>
				<p class="normal">MERCUTIO</p>
				<p class="normal">“Sus, sesini çıkarma!” muhafızın dediği gibi,</p>
				<p class="normal">Çıkarırız çamurdan kocamış bir at isen,</p>
				<p class="normal">Sen saygıdeğer arkadaşım, boğazına dek batmışsın aşka</p>
				<p class="normal">Hadi, hep birlikte mum yakalım gün ışığına!</p>
				<p class="normal">ROMEO</p>
				<p class="normal">Yok canım, ondan değil.</p>
				<p class="normal">MERCUTIO</p>
				<p class="normal">Demek istiyorum ki,</p>
				<p class="normal">Boş yere harcıyoruz ışıklarımızı</p>
				<p class="normal">Gündüz yanan kandiller gibi</p>
				<p class="normal">İyi niyetimiz yeter; aklımız</p>
				<p class="normal">Beş kez önündedir beş duyumuzun çünkü.</p>
				<p class="normal">ROMEO</p>
				<p class="normal">Doğru, iyi niyetle gidiyoruz bu maskeli baloya,</p>
				<p class="normal">Akıllıca bir iş değil gitmemiz ama!</p>
				<p class="normal">MERCUTIO</p>
				<p class="normal">Sorabilir miyiz neden?</p>
				<p class="normal">ROMEO</p>
				<p class="normal">Bir düş gördüm dün gece.</p>
				<p class="normal">MERCUTIO</p>
				<p class="normal">Ben de gördüm.</p>
				<p class="normal">ROMEO</p>
				<p class="normal">Senin gördüğün neydi?</p>
				<p class="normal">MERCUTIO</p>
				<p class="normal">Düş görenlerin çoğu kez yalan söylediğini.</p>
				<p class="normal">ROMEO</p>
				<p class="normal">Uyurken hep gerçek olanlar görülür düşte.</p>
				<p class="normal">MERCUTIO</p>
				<p class="normal">Kraliçe Mab girmiş öyleyse düşüne.</p>
				<p class="normal">Ebesidir o perilerin,</p>
				<p class="normal">Bir belediye kurul üyesinin</p>
				<p class="normal">Parmağındaki akik taşından da</p>
				<p class="normal">Küçük bir hale girip</p>
				<p class="normal">Zerreciklerin çektiği arabasıyla gelir.</p>
				<p class="normal">Uyuyanların burnu üzerinde gezinir;</p>
				<p class="normal">Uzun örümcek bacaklarından tekerlekleri,</p>
				<p class="normal">Körüğü çekirge kanadından;</p>
				<p class="normal">Minik örümcek ağından dizginleri;</p>
				<p class="normal">Koşumları ay ışığının nemli ışıltısından;</p>
				<p class="normal">Cırcır böceği kemiğinden kamçısının sapı</p>
				<p class="normal">Kamçının kendisi incecik zardan;</p>
				<p class="normal">Gri üniformalı bir sinektir arabacısı,</p>
				<p class="normal">Tembel bir kızın parmağından çıkan</p>
				<p class="normal">Tombul bir kurdun yarısından da küçük bir sinek.</p>
				<p class="normal">Arabası boş bir fındık kabuğu,</p>
				<p class="normal">Eskiden beri peri arabaları ustası</p>
				<p class="normal">Bir sincap ya da kocamış bir tahtakurdu</p>
				<p class="normal">Yapmıştır büyük bir özenle bunu.</p>
				<p class="normal">Böyle her gece dörtnala geçer âşıkların kafasından</p>
				<p class="normal">Onlar da görürler sevda düşleri;</p>
				<p class="normal">Derken saray adamlarının gezinir dizlerinde</p>
				<p class="normal">Diz kırıp eğilme düşü görür onlar da;</p>
				<p class="normal">Gezinince avukatların parmaklarında</p>
				<p class="normal">Görürler düşlerinde kaşındığını avuçlarının;</p>
				<p class="normal">Dudaklarında gezinince güzel bayanların</p>
				<p class="normal">Öpücüklerle dolar düşleri onların;</p>
				<p class="normal">Şekerleme kokusu varsa soluklarında eğer</p>
				<p class="normal">Çoğu kez öfkeli peri, dudaklarını uçuklarla bezer.</p>
				<p class="normal">Dörtnala burnundan geçti mi bir saraylının</p>
				<p class="normal">O anda dilekçe kokusu alır burnu adamın;</p>
				<p class="normal">Bazen bir öşür domuzunun kuyruğuyla gelir,</p>
				<p class="normal">Burnunu gıdıklar uyuyan bir papazın,</p>
				<p class="normal">Papaz da sanır yeni bir adak aldığını;</p>
				<p class="normal">Bir askerin ensesine sürer bazen de arabasını,</p>
				<p class="normal">Asker de düşünde boyunlarını keser düşmanların,</p>
				<p class="normal">Görür ya da pusular, palalar, açılmış gedikler</p>
				<p class="normal">Şerefe kaldırılmış beş kulaçlık kadehler,</p>
				<p class="normal">Sonra trampetler çalar kulağında,</p>
				<p class="normal">Birden uyanır asker korkuyla,</p>
				<p class="normal">Bir iki dua okur, yine dalar uykuya.</p>
				<p class="normal">İşte bu peri Mab’dır: Atların yelesini karıştırır geceleri</p>
				<p class="normal">Büyülü bağlarla onları düğümler ki</p>
				<p class="normal">Binbir felaket gelsin diye çözenin başına;</p>
				<p class="normal">Yine bu korkulu düşlerin perisi,</p>
				<p class="normal">Abanır üstlerine sırtüstü yatarken genç kızlar,</p>
				<p class="normal">Öğretir onlara ilk kez yük taşımayı,</p>
				<p class="normal">Doğru dürüst kadın olmalarını sağlar.</p>
				<p class="normal">Yine bu peri...</p>
				<p class="normal">ROMEO</p>
				<p class="normal">Yeter, Mercutio, yeter!</p>
				<p class="normal">Bunlar hep boş sözler.</p>
				<p class="normal">MERCUTIO</p>
				<p class="normal">Doğru, söz ettiğim düşler,</p>
				<p class="normal">Çocuklarıdır avare beyinlerin</p>
				<p class="normal">Boş bir tasarımın ürünüdürler.</p>
				<p class="normal">Hava kadar ince ve saydam,</p>
				<p class="normal">Kâh kuzeyin donmuş bağrını okşayan,</p>
				<p class="normal">Kâh kızıp uzaklaşarak oradan</p>
				<p class="normal">Yüzünü çiylerin damladığı güneye çeviren</p>
				<p class="normal">Yelden daha tutarsızdır düşler.</p>
				<p class="normal">BENVOLIO</p>
				<p class="normal">Sözünü ettiğin yel, kendimizden geçirdi bizi,</p>
				<p class="normal">İyice geç kaldık yemeğe.</p>
				<p class="normal">ROMEO</p>
				<p class="normal">Bence henüz erken. İçimde bir önsezi</p>
				<p class="normal">Yıldızlara asılı bir olay</p>
				<p class="normal">Başlayacak bu gecenin cümbüşüyle</p>
				<p class="normal">O ürpertici dönemine sanki;</p>
				<p class="normal">Zamansız ölmek gibi, alçakça bir cezayla</p>
				<p class="normal">Durdurup bağrıma gömülü yüreğimi</p>
				<p class="normal">Son verecek aşağılık hayatıma.</p>
				<p class="normal">Ama ey hayatımın dümenini tutan</p>
				<p class="normal">Gemime sen yön ver. Gidelim soylu beyler!</p>
				<p class="normal">BENVOLIO</p>
				<p class="normal">Çalsın davullar, oynasın kızlar!</p>
				<p class="normal"><span class="indentmetinitalik1">(Uygun adım yürüyerek sahneden çıkarlar.)</span></p>
		</body>
</html>