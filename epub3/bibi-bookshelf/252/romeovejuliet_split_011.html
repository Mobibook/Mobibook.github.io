<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>romeovejuliet</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik1" id="calibre_toc_12">5. Sahne</h2>
				<p class="h2baslik">(Capulet’in evi.)</p>
				<p class="normal"><span class="indentmetinitalik1">(Uşaklar peçetelerle girerler.)</span></p>
				<p class="normal">BİRİNCİ UŞAK</p>
				<p class="normal">Potpan nerede? Sofrayı kaldırmaya niçin yardım etmiyor? Tam adamını buldun: O tabak kaldırıp tabak silecek ha!</p>
				<p class="normal">İKİNCİ UŞAK</p>
				<p class="normal">Terbiye ve nezaket iki kişinin eline kalırsa, üstelik bu eller bir de kirliyse, ne kötü bir şey bu.</p>
				<p class="normal">BİRİNCİ UŞAK</p>
				<p class="normal">İskemleleri kaldırın, büfeyi kenara çekin, tabaklara dikkat edin. Delikanlı bana bademli çörekten bir parça ayırıver, bana iyilik etmek istersen, kapıcıya söyle Susan Grindston ile Nell’i içeri bıraksın. Anthony! Potpan!..</p>
				<p class="normal">İKİNCİ UŞAK</p>
				<p class="normal">Buradayız ya.</p>
				<p class="normal">BİRİNCİ UŞAK</p>
				<p class="normal">Büyük salondan sizi arıyorlar, çağırıyor, soruyor, bağırıp duruyorlar.</p>
				<p class="normal">ÜÇÜNCÜ UŞAK</p>
				<p class="normal">Aynı anda hem burada hem orada olamayız ki! Hadi çocuklar çabuk olun! Dünya var imiş ya da yok imiş ne umurun.</p>
				<p class="normal"><span class="indentmetinitalik1">(Maskeliler girer.)</span></p>
				<p class="normal"><span class="indentmetinitalik1">(Uşaklarıyla birlikte Capulet, karısı, Juliet, Tybalt ve bütün konuklar girerler.)</span></p>
				<p class="normal">CAPULET</p>
				<p class="normal">Buyrun saygıdeğer beyler!</p>
				<p class="normal">Ayakları nasırdan rahatsız olmayan hanımlar</p>
				<p class="normal">Sizlerle dans edecekler.</p>
				<p class="normal">Söyleyiniz bayanlar,</p>
				<p class="normal">Hanginiz reddedebilirsiniz dans teklifini?</p>
				<p class="normal">Kim nazlanırsa, nasırı vardır derim size</p>
				<p class="normal">Bastım mı şimdi bam telinize.</p>
				<p class="normal">Hadi buyrun efendiler!</p>
				<p class="normal">Bir zamanlar maske taktığım oldu benim de böyle</p>
				<p class="normal">Masallar fısıldardım güzel kadınların kulağına,</p>
				<p class="normal">Hoşa gidecek cinsten sözler,</p>
				<p class="normal">Yazık geçti gitti, geçti o günler.</p>
				<p class="normal">Hadi buyrun bakalım dansa!</p>
				<p class="normal">Başlasın çalgıcılar! Yer açın, yer açın,</p>
				<p class="normal">Dans edin hadi kızlar!</p>
				<p class="normal"><span class="indentmetinitalik1">(Müzik ve dans başlar.)</span></p>
				<p class="normal">Tembel herifler ışık getirin daha,</p>
				<p class="normal">Çekin masaları kenarlara!</p>
				<p class="normal">Sıcak bastı, söndürün ateşi de.</p>
				<p class="normal">Dostum bu beklenmedik eğlence güzel gitti.</p>
				<p class="normal">Yok kuzenim oturun, dans etmek bizden geçti.</p>
				<p class="normal">Ne kadar zaman geçti, son maske taktığımızdan beri?</p>
				<p class="normal">İKİNCİ CAPULET</p>
				<p class="normal">Otuz yıl olmuştur inan.</p>
				<p class="normal">CAPULET</p>
				<p class="normal">Ne diyorsun, olmadı o kadar, olmadı,</p>
				<p class="normal">Yirmi beş yıl olacak bu yortuda</p>
				<p class="normal">Lucentio’nun düğünü; en son orada maske takmıştık.</p>
				<p class="normal">İKİNCİ CAPULET</p>
				<p class="normal">Daha fazla, daha fazla! Daha büyüktür oğlu beyim,</p>
				<p class="normal">Şimdi otuzunda var.</p>
				<p class="normal">CAPULET</p>
				<p class="normal">Yok canım, daha neler!</p>
				<p class="normal">Rüştüne ermemişti iki yıl öncesine kadar.</p>
				<p class="normal">ROMEO</p>
				<p class="normal"><span class="indentmetinitalik1">(Uşağa:)</span></p>
				<p class="normal">Şu güzel bayan da kim?</p>
				<p class="normal">UŞAK</p>
				<p class="normal">Bilmiyorum efendim.</p>
				<p class="normal">ROMEO</p>
				<p class="normal">Parıldamayı öğretiyor bütün meşalelere</p>
				<p class="normal">Bir Habeşin kulağındaki pırlanta gibi,</p>
				<p class="normal">Asılmış gecenin yanağına sanki;</p>
				<p class="normal">El sürülmeyecek kadar güzel,</p>
				<p class="normal">Dünyaya fazla gelen değerli bir taş bu,</p>
				<p class="normal">Akranlarından çok değişik ve başka,</p>
				<p class="normal">Ak bir güvercin kargalar arasında.</p>
				<p class="normal">Durduğu yeri kaçırmayayım dans bitince,</p>
				<p class="normal">Şu kaba elim kutsansın onunkine değince.</p>
				<p class="normal">Gönlüm hiç sevdi mi bugüne dek?</p>
				<p class="normal">Sevdiyse, yalanlayın gözlerim. Görmedim çünkü</p>
				<p class="normal">Bu geceye dek gerçek güzelliği.</p>
				<p class="normal">TYBALT</p>
				<p class="normal">Montague’lerden biri sesine bakılırsa,</p>
				<p class="normal">Kılıcımı getir bana, çocuk!</p>
				<p class="normal">Bu herif geçirip bir maske suratına</p>
				<p class="normal">Hangi cüretle gelmiş böyle alay etmeye eğlencemizle!</p>
				<p class="normal">Soyumun adı üzerine and içerim ki</p>
				<p class="normal">Günah olmaz gebertmek bu herifi!</p>
				<p class="normal">CAPULET</p>
				<p class="normal">Ne oldu kuzenim, ne bu hiddet böyle?</p>
				<p class="normal">TYBALT</p>
				<p class="normal">Bak amca, düşmanımız Montague’lerden biri,</p>
				<p class="normal">Nispet vermek için gelmiş serseri,</p>
				<p class="normal">Küçümsemeye bu geceki eğlencemizi.</p>
				<p class="normal">CAPULET</p>
				<p class="normal">Romeo değil mi o?</p>
				<p class="normal">TYBALT</p>
				<p class="normal">O ya, alçak Romeo!</p>
				<p class="normal">CAPULET</p>
				<p class="normal">Sakin ol kuzenim, kendi haline bırak onu,</p>
				<p class="normal">Ağırbaşlı bir efendi gibi davranıyor doğrusu;</p>
				<p class="normal">Hem övünüyor tüm Verona kendisiyle</p>
				<p class="normal">Erdemli, saygılı, yiğit bir genç diye.</p>
				<p class="normal">Verseler bile bu kentin tüm servetini</p>
				<p class="normal">İstemem evimizde küçük düşürülmesini.</p>
				<p class="normal">Onun için sabırlı ol, görmezlikten gel,</p>
				<p class="normal">Ben böyle istiyorum çünkü her şeyden evvel.</p>
				<p class="normal">Sevimli ol, saygın varsa biraz bana,</p>
				<p class="normal">Bırak şu asık suratı bir yana</p>
				<p class="normal">Hiç yakışmıyor toplantımıza.</p>
				<p class="normal">TYBALT</p>
				<p class="normal">Yakışır pekâlâ! Katlanamam ben buna</p>
				<p class="normal">Konuklar arasında böyle bir alçak varsa.</p>
				<p class="normal">CAPULET</p>
				<p class="normal">Katlanacaksın... Ne diyor bu delikanlı!</p>
				<p class="normal">Hem de öyle bir katlanacaksın ki, anladın mı?</p>
				<p class="normal">Evin efendisi ben miyim, yoksa sen mi?</p>
				<p class="normal">Katlanamazmış, güleyim bari.</p>
				<p class="normal">Tanrım sabır ver sen bana!</p>
				<p class="normal">Horoz gibi ötüp kendi çöplüğünde</p>
				<p class="normal">Kavga çıkartacaksın ha!</p>
				<p class="normal">Çalım satıp erkeklik mi taslayacaksın?</p>
				<p class="normal">TYBALT</p>
				<p class="normal">Ama utanç verici bir şey bu, amca!</p>
				<p class="normal">CAPULET</p>
				<p class="normal">Hadi hadi uzatma,</p>
				<p class="normal">Şımarık çocuk sen de, utanç vericiymiş!</p>
				<p class="normal">Sana da dokunur bakarsın bu şakanın ucu</p>
				<p class="normal">Bilirim ben ne yaptığımı.</p>
				<p class="normal">Bana karşı gelmenin tam zamanı doğrusu!</p>
				<p class="normal">– Çok yaşayın dostlar – Serkeş herif</p>
				<p class="normal">Kes sesini yoksa – Hey, daha ışık getirin!</p>
				<p class="normal">– Utanç vericiymiş! Seni susturmasını bilirim. –</p>
				<p class="normal">Yaşayın dostlar, var olun!</p>
				<p class="normal">TYBALT</p>
				<p class="normal">Hiddetten titriyorum, kendimi zor tutuyorum,</p>
				<p class="normal">Çarpıştıkça sabrım istekli öfkemle.</p>
				<p class="normal">Şimdilik gidiyorum; ama bu davetsiz kişi</p>
				<p class="normal">Tatlı görünse de şimdi, dönüşecek acı bir zehre.</p>
				<p class="normal"><span class="indentmetinitalik1">(Çıkar.)</span></p>
				<p class="normal">ROMEO</p>
				<p class="normal">Saygısızlık edersem bu kutsal tapınağa</p>
				<p class="normal">Şu değersiz elimle; razıyım çekmeye cezamı:</p>
				<p class="normal">Dudaklarım, bu iki utangaç hacı, yüz sürüp mihrabına</p>
				<p class="normal">Hazırdır bu kaba teması nazik bir öpüşle yumuşatmaya.</p>
				<p class="normal">JULIET</p>
				<p class="normal">İyi yürekli hacı! Haksızlık ediyorsun eline</p>
				<p class="normal">Saygılı bir bağlılık var tutuşunda;</p>
				<p class="normal">Hacıların eline ermişlerin eli değer,</p>
				<p class="normal">Onlar böyle avuç avuca öpüşürler.</p>
				<p class="normal">ROMEO</p>
				<p class="normal">Dudakları yok mudur ermişlerle hacıların?</p>
				<p class="normal">JULIET</p>
				<p class="normal">Vardır, ama Tanrı’ya yakarmada kullanırlar.</p>
				<p class="normal">ROMEO</p>
				<p class="normal">Öyleyse sevgili ermiş, dudaklar yapsın ellerin yaptığını.</p>
				<p class="normal">Yakarıyorlar işte, inanç dönmesin n’olur umutsuzluğa.</p>
				<p class="normal">JULIET</p>
				<p class="normal">Kımıldamaz ermişler yakaranı dinlerken.</p>
				<p class="normal">ROMEO</p>
				<p class="normal">Kımıldama öyleyse yakarım gerçekleşirken,</p>
				<p class="normal"><span class="indentmetinitalik1">(Onu öper.)</span></p>
				<p class="normal">İşte senin dudaklarınla, dudaklarım arındı.</p>
				<p class="normal">JULIET</p>
				<p class="normal">Öyleyse şimdi günah dudaklarımda kaldı.</p>
				<p class="normal">ROMEO</p>
				<p class="normal">Günah dudaklarımdan mı geçti?</p>
				<p class="normal">Tatlı bir dürtüyle işlenen bir günah!</p>
				<p class="normal">Ver bana günahımı geri.</p>
				<p class="normal"><span class="indentmetinitalik1">(Tekrar öper.)</span></p>
				<p class="normal">JULIET</p>
				<p class="normal">Kitabına uydurup öpüyorsunuz beni.</p>
				<p class="normal">DADI</p>
				<p class="normal">Küçük hanım, anneniz sizinle hemen görüşmek istiyor.</p>
				<p class="normal">ROMEO</p>
				<p class="normal">Annesi kim?</p>
				<p class="normal">DADI</p>
				<p class="normal">İlahi delikanlı! Annesi bu evin hanımıdır.</p>
				<p class="normal">İyi huylu, akıllı ve namusludur.</p>
				<p class="normal">Ben emzirdim, demin konuştuğun hanımımın kızını,</p>
				<p class="normal">O kız kimin olursa, onun olur dünyalar.</p>
				<p class="normal">ROMEO</p>
				<p class="normal">Bir Capulet mi o? Sevimli alacaklı!</p>
				<p class="normal">Düşmanıma borçluyum demek ki yaşamımı.</p>
				<p class="normal">BENVOLIO</p>
				<p class="normal">Hadi gidelim artık; eğlenceyi tadında bırakmalı.</p>
				<p class="normal">ROMEO</p>
				<p class="normal">Korkarım haklısın, huzurumu bozar daha fazlası.</p>
				<p class="normal">CAPULET</p>
				<p class="normal">Hayır beyler, kalkışmayın gitmeye, daha vakit var;</p>
				<p class="normal">Yemeniz için bir şeyler hazırlıyorlar.</p>
				<p class="normal"><span class="indentmetinitalik1">(Kulağına fısıldarlar.)</span></p>
				<p class="normal">Ya, öyle mi? Öyleyse teşekkürler hepinize,</p>
				<p class="normal">Çok çok teşekkürler, iyi geceler beyler.</p>
				<p class="normal">Meşale getirin buraya!</p>
				<p class="normal"><span class="indentmetinitalik1">(Maskeliler çıkarlar.)</span></p>
				<p class="normal">Hadi bakalım herkes yatağa!</p>
				<p class="normal">Vay vay vay, amma da geç olmuş!</p>
				<p class="normal">Yatıyorum ben.</p>
				<p class="normal"><span class="indentmetinitalik1">(Juliet ve Dadı dışında herkes çıkar.)</span></p>
				<p class="normal">JULIET</p>
				<p class="normal">Dadı, gel buraya. Kim o beyzade?</p>
				<p class="normal">DADI</p>
				<p class="normal">İhtiyar Tiberio’nun oğlu ve tek mirasçısı.</p>
				<p class="normal">JULIET</p>
				<p class="normal">Ya şu şimdi kapıdan çıkan?</p>
				<p class="normal">DADI</p>
				<p class="normal">O mu, bilmem, genç Petruchio’dur belki.</p>
				<p class="normal">JULIET</p>
				<p class="normal">Peki, ya onun ardı sıra giden,</p>
				<p class="normal">Hani şu hiç dans etmeyen?</p>
				<p class="normal">DADI</p>
				<p class="normal">Bilmem.</p>
				<p class="normal">JULIET</p>
				<p class="normal">Git adını sor hemen. Eğer evliyse</p>
				<p class="normal">Mezar olacaktır bana gelin döşeğim.</p>
				<p class="normal">DADI</p>
				<p class="normal">Adı Romeo. Montague’lerden hem de</p>
				<p class="normal">Biricik oğlu baş düşmanımızın.</p>
				<p class="normal">JULIET</p>
				<p class="normal">Biricik sevgim, biricik nefretimden doğdu.</p>
				<p class="normal">Erken görüp tanımadığım, tanımakta geç kaldığım;</p>
				<p class="normal">Tiksinilen bir düşmanı birden sevmemle</p>
				<p class="normal">Harika bir sevgi doğdu böyle.</p>
				<p class="normal">DADI</p>
				<p class="normal">Neler mırıldanıyorsun sen?</p>
				<p class="normal">JULIET</p>
				<p class="normal">Öğrendiğim bir şiir demin dans ederken.</p>
				<p class="normal"><span class="indentmetinitalik1">(İçeriden “Juliet!” diye bağırılır.)</span></p>
				<p class="normal">DADI</p>
				<p class="normal">Geliyoruz şimdi! Kızım gidelim haydi.</p>
				<p class="normal">Konuklar hepten gitti, el ayak çekildi.</p>
				<p class="normal"><span class="indentmetinitalik1">(Çıkarlar.)</span></p>
			</body>
</html>