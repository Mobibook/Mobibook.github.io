<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>romeovejuliet</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik1" id="calibre_toc_27">3. Sahne</h2>
				<p class="h2baslik">(Juliet’in odası.)</p>
				<p class="normal"><span class="indentmetinitalik1">(Juliet ile Dadı girerler.)</span></p>
				<p class="normal">JULIET</p>
				<p class="normal">Haklısın, bu giysiler hepsinden güzel;</p>
				<p class="normal">Şey dadıcığım, yalnız bırak bu gece beni n’olur.</p>
				<p class="normal">Çapraşık ve günah yüklü olduğunu bildiğin durumuma</p>
				<p class="normal">Gökyüzünün biraz güler yüz göstermesi için</p>
				<p class="normal">Dualar etmem gerek.</p>
				<p class="normal"><span class="indentmetinitalik1">(Lady Capulet girer.)</span></p>
				<p class="normal">LADY CAPULET</p>
				<p class="normal">Nasıl, işiniz çok mu? Yardımım gerekli mi?</p>
				<p class="normal">JULIET</p>
				<p class="normal">Hayır efendim. Yarınki törene uyacak</p>
				<p class="normal">Gerekli şeyleri hazırladık.</p>
				<p class="normal">İzin verin, artık yalnız kalayım,</p>
				<p class="normal">Dadım da bu gece sizlere yardım etsin;</p>
				<p class="normal">İşiniz başınızdan aşmıştır, eminim,</p>
				<p class="normal">Bu apansız gelen tören yüzünden.</p>
				<p class="normal">LADY CAPULET</p>
				<p class="normal">İyi geceler. Haydi yat. İhtiyacın var dinlenmeye.</p>
				<p class="normal"><span class="indentmetinitalik1">(Lady Capulet ve Dadı çıkarlar.)</span></p>
				<p class="normal">JULIET</p>
				<p class="normal">Elveda! Tanrı bilir ne zaman görüşürüz bir daha.</p>
				<p class="normal">Hayat sıcaklığını hemen hemen donduran</p>
				<p class="normal">Hafif, soğuk bir korku ürpertiyor damarlarımı,</p>
				<p class="normal">Beni yatıştırsınlar, geri çağırayım da onları:</p>
				<p class="normal">Dadı! Ama onun ne işi var burada?</p>
				<p class="normal">Tek başıma oynamalıyım bu acıklı sahneyi.</p>
				<p class="normal">Gel şişe! Ya bu karışımın olmazsa hiçbir etkisi?</p>
				<p class="normal">O zaman evlenecek miyim yarın sabah?</p>
				<p class="normal">Hayır, hayır! Bu önler onu. Sen dur şurada.</p>
				<p class="normal"><span class="indentmetinitalik1">(Hançeri koyar.)</span></p>
				<p class="normal">Ya bu zehirse! Olur a, rahip beni daha önce</p>
				<p class="normal">Evlendirdi diye Romeo’yla</p>
				<p class="normal">Bu evlenme işinde rezil olmaktan korkuyorsa!</p>
				<p class="normal">Kurnazca hazırladıysa bunu, beni öldürmek için!</p>
				<p class="normal">Korkarım öyle; ama yine de olamaz herhalde,</p>
				<p class="normal">Çünkü yıllar yılı herkesçe kutsallığı bilinen bir kişidir o.</p>
				<p class="normal">Atmalıyım kafamdan böyle kötü bir düşünceyi.</p>
				<p class="normal">Ya beni mezara koyduklarında, olur a,</p>
				<p class="normal">Uyanırsam, Romeo beni kurtarmaya gelmeden?</p>
				<p class="normal">Ne korkunç bir olasılık! İçine temiz hava girmeyen</p>
				<p class="normal">Ölüler mahzeninde tıkanıp kalmaz mıyım;</p>
				<p class="normal">Boğulup ölmez miyim Romeo gelmeden?</p>
				<p class="normal">Sağ kalsam bile, ölümün ve gecenin korkunç hayalleri görünmez mi?</p>
				<p class="normal">Ya bütün atalarımın yüzyıllar boyunca</p>
				<p class="normal">Yığın yığın kemiklerini saklayan o mahzenin dehşeti?</p>
				<p class="normal">Ya mezarına yeni konmuş, kefeninde çürüyen</p>
				<p class="normal">Tybalt’ın kanlı cesedi? Derler ki,</p>
				<p class="normal">Gecenin belli saatlerinde ruhlar gezinirmiş orada </p>
				<p class="normal">Olamaz mı, bütün bunlar olamaz mı?</p>
				<p class="normal">Vaktinden önce uyanırsam, iğrenç kokuları ne yapmalı?</p>
				<p class="normal">Ya duyarsam topraktan sökülen adamotlarının çığlıklarını?</p>
				<p class="normal">Çıldırırmış bu çığlıkları duyan ölümlüler </p>
				<p class="normal">Bütün bu korkularla çevrilince çepeçevre</p>
				<p class="normal">Aklımı oynatmaz mıyım ben uyandığımda?</p>
				<p class="normal">Atalarımın kemikleriyle deliler gibi oynayıp</p>
				<p class="normal">Kanlar içindeki Tybalt’ı kefeninden çıkarmaz mıyım?</p>
				<p class="normal">Ya bu cinnet durumunda,</p>
				<p class="normal">Akrabamdan birinin kemiğini sopa gibi kullanıp</p>
				<p class="normal">Dağıtmaz mıyım umutsuz beynimi?</p>
				<p class="normal">Ah işte! Kuzenimin hayali görünüyor,</p>
				<p class="normal">Kılıcının ucuyla vücudunu şişleyen Romeo’yu arıyor.</p>
				<p class="normal">Dur Tybalt, dur! Romeo geliyorum!</p>
				<p class="normal">Bunu şerefine içiyorum!</p>
				<p class="normal"><span class="indentmetinitalik1">(Perdeler arasından yatağa düşer.)</span></p>
		</body>
</html>