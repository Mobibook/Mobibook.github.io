<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;">25</h2>

  <h2 id="sigil_toc_id_19" style="text-align: center;">ACITAN MAZİ</h2>

  <p style="text-align: justify;">Sarsıcı bir gerçeğin yankısıyla parçalandı kulakları. İki elini birden, kaçacak çığlığını engellemek için dudaklarına kapattı Reyyan. Az önce duyduğu&nbsp;cümlenin gerçekliğini zihninde tarttı bir süre. Fırat neyden bahsediyordu&nbsp;öyle?</p>

  <p style="text-align: justify;">Aklı durmuş, algıları kapanmıştı. Ya geçmişin paslı çekmecelerinde saklı kalmış olan büyük bir sır vardı veyahut Reyyan yanlış duymuştu. Yanlış&nbsp;duymuş olmayı tüm benliğiyle isterken kulaklarına ikinci kez çarpan ses bu&nbsp;durumu bir kez daha doğruladı.</p>

  <p style="text-align: justify;">“Biliyordum,” dedi Hazar Bey. Sesi çok güçsüz ve pürüzlüydü. “İnsan kendi canını hissetmez mi?” Öyle ki, hüzün dem tutmuştu adamın ses&nbsp;tonunda. Reyyan yıkıldı. Ömrü boyunca bir kez olsun böyle güçsüzleştiğine&nbsp;şahit olmamıştı bu adamın.</p>

  <p style="text-align: justify;">Kalp atışları göğüskafesine sığmayacak kadar güçlüydü. Hayır, bu gerçek olamazdı, böyle bir şey mümkün olamazdı! Böyle bir şeyin gerçeklik ihtimali&nbsp;bile tüm çivilerin yerinden sökülmesi, tüm taşların yerinden oynaması&nbsp;demekti! Miran böyle bir gerçeği kaldıramazdı!</p>

  <p style="text-align: justify;">Onun tüm ömrü Hazar Şanoğlu’ndan nefret etmekle geçmişti çünkü bu adam, Miran’ın babasını öldürmüştü. Yani Reyyan böyle biliyordu her şeyi. O&nbsp;müteessir geçmişi herkesin bildiği kadar bilirken tüm bu duydukları neyin&nbsp;nesiydi? Elini dudaklarından çekerek deli gibi atan kalbine bastırdı bu sefer.&nbsp;Tüm bedeni zangır zangır titrerken, kuvvetle atan kalbi sanki avucunda&nbsp;gibiydi.</p>

  <p style="text-align: justify;">Daha fazla dayanamayarak bodoslama çıktı ortaya. Fırat gelenin kim olduğunu anlamak için elindeki telefonun ışığını Reyyan’ın yüzüne tuttu. O&nbsp;an Reyyan’ın gözleri ışıktan ötürü kısıldı, Fırat’ın suratı ise yakalanmanın&nbsp;verdiği şaşkınlıkla kaplandı. Gözlerini kısarak Reyyan’a baktığında Reyyan&nbsp;bakışlarını babasına çevirdi.</p>

  <p style="text-align: justify;">Perişan ve yıkılmış görünüyordu adam... Kendi derdine gömülmüş adamın Reyyan’ı gördüğü yoktu. Bir kolunu duvara yaslamış, başını da koluna&nbsp;dayamıştı. Fırat bakışlarını Reyyan’dan ayırdığında duvara yaslanmış olan&nbsp;bitkin adama doğru yaklaştı. “İyi misiniz Hazar Bey?” diye sordu telaşla. İyi&nbsp;görünmüyordu çünkü. Tam o sırada yere diz çöktü adam perişan bir halde.</p>

  <p style="text-align: justify;">Reyyan da telaşla koştu babasının yanına. Bir şey olacağından endişe ediyordu şimdi de. “Baba,” diyerek çöktü yanına. “İyi misin?”</p>

  <p style="text-align: justify;">Kafasını hayır anlamında sallayan adamın sesi çıkmadı. O sırada Fırat, Hazar Bey’in kolunu omzuna attı ve çekinerek Reyyan’a baktı. “Yardım et, şu&nbsp;karşıdaki odaya taşıyalım.” Gözleriyle kapısı aralık görünen odayı işaret&nbsp;edince Reyyan sessizce dediğini yaptı. Birlikte taşıdıkları adamı sandalyenin&nbsp;üzerine oturttuklarında Fırat’ın gözleri etrafı aramaya başladı. “Tansiyonu&nbsp;düşmüş olmalı,” dedi telaşla. “Sen burada kal, geliyorum hemen.”</p>

  <p style="text-align: justify;">Fırat’ın odadan çıkışının ardından Reyyan bir kere daha baktı babasının yüzüne. Yüzü solmuş, gözlerinin feri gitmişti. “İyi misin baba?”</p>

  <p style="text-align: justify;">Hazar Bey o an kısık bir sesle, “İyiyim,” dediğinde Reyyan rahat bir nefes aldı. Çok sürmeden Fırat geri döndüğünde elinde bir tansiyon ölçme aleti&nbsp;vardı. Hazar Bey’in yanında diz çöküp adamın gömleğinin kol düğmelerini&nbsp;açtı, hafifçe yukarı sıyırarak koluna taktıktan sonra tansiyonunu ölçtü. Reyyan&nbsp;olduğu yerde kıpırdamadan izliyordu tüm bu olanları. Bedenini&nbsp;taşıyamayacağını hissettiğinde hemen karşısındaki sandalyeye oturdu.&nbsp;Gözlerini karşısındaki adamdan ayırmıyordu.</p>

  <p style="text-align: justify;">Fırat zorla su içirdi Hazar Bey’e. Bir süre devam eden kargaşanın ardından fıldır fıldır dönen başına rağmen gözlerini aralayarak Reyyan’a baktı adam.&nbsp;Onun kendisine olan şaşkın bakışlarından ise her şeyi duyduğunu anladı.&nbsp;Oturduğu koltukta hafifçe gerinip derin bir nefes aldı. Hâlâ kendisine gelmiş&nbsp;sayılmazdı. Miran’ın kendi kanından olması, idrak edemeyeceği kadar güç&nbsp;geliyordu kendisine.</p>

  <p style="text-align: justify;">Evet, o şüphelenmişti, Reyyan’la Miran’ın yalan düğününden sonra, damadı sandığı adamın yıllar önce öldürdüğü adamın oğlu olduğunu öğrendikten&nbsp;sonra içinde koca bir şüphe yer almıştı. DNA testini yaptırarak kafasındaki&nbsp;tüm saçma düşüncelere son vermek istemişti. Testi yaptıracak, şüphelerinin&nbsp;boşa çıktığını anlayıp rahatlayacaktı aklınca. Lakin öyle olmamıştı. Fırat’ın&nbsp;ağzından “sizin oğlunuz değil, boşa şüphe etmişsiniz” sözlerini beklerken o&nbsp;tam tersini söylemişti. Şimdi de yıllarca öz kızı gibi büyüttüğü Reyyan vardı&nbsp;karşısında.</p>

  <p style="text-align: justify;">Nasıl anlatacaktı ona sır gibi sakladığı delik deşik geçmişini?</p>

  <p style="text-align: justify;">“İyi misiniz?” Fırat’ın telaşlı sorusu karşısında başını salladı Hazar Bey. Hiç iyi değildi, hem de hiç! Koca bir yük binmişti şimdi omuzlarına. Öz oğlunun&nbsp;yükü, derdi, kanı üzerindeydi sanki. Elini tekrar yüzüne kapattı, içi sızım&nbsp;sızım sızlıyordu. Neredeyse ağlayacaktı koskoca adam, küçücük bir çocuk&nbsp;gibi içinde tekrar kanayan o yarasına ağlayacaktı.</p>

  <p style="text-align: justify;">Derinlere gömdüğü o acıtan mazinin bir gün en can alıcı yerinden tekrar kanatacağını bilemedi. “Neden yaptın Dilşa?” Dilinden dökülen o fısıltılı kelimeler geçmişe dair büyük bir sitem taşıyordu.</p>

  <p style="text-align: justify;">Her insan bir parça yaralı bir gönle, biraz bile olsa buruk bir geçmişe sahip olurdu. Bu adamın geçmişi, bir dakika olsun aklından çıkaramayacağı kadar&nbsp;azap vericiydi.</p>

  <p style="text-align: justify;">Reyyan, Dilşa ismini duyar duymaz yerinden kalktı. Kafası gittikçe karışmaya başlıyordu. İlk defa duymuştu bu ismi. O an aklına, Miran’a&nbsp;annesinin adını hiç sormadığı geldi. Tam karşısında dikildiğinde gözlerini&nbsp;Fırat’a çevirdi. “Söylesene Fırat! Tüm bunlar ne demek oluyor?”</p>

  <p style="text-align: justify;">Fırat ne cevap vereceğini bilmiyordu, dahası gerçekten o da şaşkındı. Hazar Bey bir hafta önce, yani Miran’ın vurulduğu gün ondan DNA testi istemişti.&nbsp;Bu durum bile büsbütün şaşırmasına sebep olsa da kimseye bir şey&nbsp;söylememişti. Sebebini merak etse de sormamıştı zaten.</p>

  <p style="text-align: justify;">Şimdi Hazar Bey gerçekleri anlatırsa, o da Reyyan gibi merakını giderecekti. Üstelik Reyyan’ın şu an ona kin dolu gözlerle bakmasından da&nbsp;rahatsız oluyordu. Bunca zaman boyunca Hazar Şanoğlu’na yardım ettiği,&nbsp;kısaca arkasından iş çevirdiği bu şekilde yakalanınca ortaya çıkmış oldu.</p>

  <p style="text-align: justify;">“Ben bir şey bilmiyorum,” diyerek yere dikti bakışlarını. Zaten Reyyan da o an babasına döndü. “Bize bir şey söylemeyecek misin?” diye sordu merakla.</p>

  <p style="text-align: justify;">Cevabını beklerken, babası olacak bu adamın yüzünü dikkatle inceliyordu Reyyan. Sanki ilk defa görmüş gibi bakıyordu onu büyütüp bu yaşa getiren&nbsp;adama, yeni yeni kırlaşmaya yüz tutmuş saçlarına, gözlerine, kaşlarına,&nbsp;burnuna dikkatle bakıyordu. Hiç fark edemediği şeyi o an keşfetmiş gibi&nbsp;şaşkınlığı çığ gibi büyüyordu içinde. Miran’ın bu adama benzediği gerçeği&nbsp;kırk yıl düşünse gelmezdi aklına. Lakin şimdi durum öyle değildi. Sanki&nbsp;karşısında Miran varmış gibi duruyordu ya da Reyyan şokun etkisinden böyle&nbsp;düşünüyor, öyle görüyordu. Akıl sağlığı şu an hiç iyi değildi.</p>

  <p style="text-align: justify;">“Sana soruyorum?” Reyyan’ın yüksek çıkan sesi, dikkat çekebilmek içindi. Hazar Bey kafasını kaldırarak tepesinde dikilen kızına baktı. Kızından öte,&nbsp;gelini oluyordu. Öz oğlunun karısı...</p>

  <p style="text-align: justify;">Çattığı kaşlarının ona verdiği hükümlü eda ile parmağını kaldırdığında Reyyan’ın az önce oturduğu sandalyeyi işaret etti. Reyyan hemen dediğini&nbsp;yerine getirip sandalyeye tekrar oturduğunda seni dinliyorum dercesine dikti&nbsp;bakışlarını üzerine. Fırat birkaç adım geride, karton kutulara yaslanıyordu.&nbsp;Depo gibi bir yerdi burası.</p>

  <p style="text-align: justify;">Acı içinde yutkundu adam. Düğüm düğüm olmuştu boğazı. Söze nasıl başlasın, nereden girişsin bilemiyordu. Alfabedeki hangi harf yardım edecekti&nbsp;şimdi o ölümcül geçmişi kelimelere döküp cümle kurmasına? İçinde aniden&nbsp;alevlenen o yangını hangi deli rüzgâr söndürecekti? Yitirdikleri canını&nbsp;acıtırken, bir şey kazanmıştı. Sevdiği kadın, ona güzel bir hatıra bırakıp&nbsp;gitmişti bu dünyadan. Belki her şey için çok geçti, belki de değildi. Kim&nbsp;bilebilir?</p>

  <p style="text-align: justify;">“Bundan yirmi yedi yıl önce...” diyerek başladı sözlerine. “Askerden yeni geldiğim sıralardı.” Konuşamamanın verdiği zorlukla yutkunurken meraklı&nbsp;gözler daha bir şiddetle açılarak baktı kendisine. “Bir kıza vurulmuştum,&nbsp;Ömerli’de aşiret düğününde görmüştüm onu ilk kez. Dilşa’ydı adı. Mavi&nbsp;gözleriyle gönlümde hüküm süren ilk kadındı.”</p>

  <p style="text-align: justify;">Daha ne olduğunu tam olarak dinlemediği halde tüyleri diken diken oldu Reyyan’ın. Yaralı bir geçmişin kokusu, kalbini sızlatıyordu. Bahsettiği kadın&nbsp;Miran’ın annesiydi. Şaka gibi!</p>

  <p style="text-align: justify;">“Babamla onun babası çok yakın iki dosttu. Dilşa’yı istediğimi söylediğimde babam onu istemeye gitti, babası onu bana verdiğinde ise&nbsp;dünyalar benim olmuştu. Kısa zamanda da büyük bir düğünle evlendik. Çok&nbsp;sürmedi bu mutluluğum. Onunla evlendikten sonra onun hiç mutlu olmadığını&nbsp;fark ettim. Beni sevmiyordu Dilşa, uğruna canımı verebileceğim kadının&nbsp;kalbinde bana yer yoktu.”</p>

  <p style="text-align: justify;">Reyyan’ın nutku tutulmuş gibiydi, nefes bile alamıyordu şimdi. Miran’ın annesiyle, üvey babası yıllar önce evli miydi yani? Merakı gitgide&nbsp;katlanıyordu. Karşısındaki adam konuşmakta zorlandıkça Reyyan’ın nabzı&nbsp;yükseliyordu.</p>

  <p style="text-align: justify;">“Umursamadım onun ne düşündüğünü, ne hissettiğiyle hiç ilgilenmedim. Ben onu almıştım ya, gerisi umurumda olmamıştı. Zamanla beni sever, beni&nbsp;kabullenir diye bekledikçe benden uzaklaştı o. Ben onu ne kadar sevdiysem o,&nbsp;o kadar nefret etti benden!” Sanki o anı tekrar yaşıyormuş gibi hiddetliydi.&nbsp;Dilinde bir öfke, bakışlarında derin bir hüzün saklıydı. Gözlerinden okunan&nbsp;acısı dünkü gibiydi. Dilindeki nefreti dün gibi tazecikti.</p>

  <p style="text-align: justify;">“Tam üç ay.” dedi yitik bir halde. “Üç ay süren evliliğim bir gün onun beni terk etmesiyle son buldu. Bir gün uyandığımda bomboştu yatağın sol&nbsp;tarafı, buz gibiydi. Dilşa beni bırakıp gitmişti! Gidebileceği her yere baktım,&nbsp;Mardin’in altını üstüne getirdim ama o yoktu. Öğrendiğim gerçeklerle&nbsp;yıkılana kadar aradım onu.” Derin bir nefes alıp, bakışlarını yerden kaldırıp&nbsp;karşısındaki kıza çevirdi. Nutku tutulmuş haline acı bir tebessüm etti. Bunları&nbsp;neden anlattığını bilmiyordu, belki de zehrini kusmak onu da rahatlatacaktı.</p>

  <p style="text-align: justify;">Reyyan, babasının anlattıklarını dinlerken hipnoz olmuş gibi bakıyordu.</p>

  <p style="text-align: justify;">Tüm bunlara bir anlam yüklemesi çok zordu. Kalpsiz sandığı adamın bu hale gelmesinin ardında yatan sebep, hazin bir sevda mıydı?</p>

  <p style="text-align: justify;">“Meğerse birisi varmış gönlünde. Onu hiç unutmamış, sadece onu sevmiş. Her şeyi göze alarak, beni geride bırakarak o adamla İstanbul’a gitmiş.”</p>

  <p style="text-align: justify;">“Ahmet Karaman?” Reyyan’ın ağzından kaçıveren soru ve isimle derin bir sessizlik oluştu. Şimdi eksik parçalar yerini bulmuş, taşlar yerine oturmuştu.&nbsp;Belliydi artık, Hazar Şanoğlu’nun bu adama olan öfkesi ve düşmanlığının&nbsp;esas nedeni. Katil oluşunun altındaki büyük sır perdesi aralanmıştı bugün.</p>

  <p style="text-align: justify;">“O adam,” diye devam etti Hazar Bey konuşmasına. Adını ağzına almıyordu, belki vicdan azabı çekiyor, belki de hâlâ nefret ediyordu,&nbsp;bilinmez...</p>

  <p style="text-align: justify;">“Mardinli değildi. İstanbullu bir iş adamıydı. İş için Mardin’e geldiğinde Dilşa’yı görmüş ve sevmiş. Nereden bilecektim ki? Babasından isteyecekken&nbsp;ondan önce ben davranmışım, habersizce. Babaların hükmü üzerine söz&nbsp;yoktur bilirsiniz. Dilşa’nın babası kızını bana verdiğinde Dilşa sesini&nbsp;çıkaramamış. Karşı koyamamış.” Bir eli yüzünü gölgeliyordu şimdi. Mazinin&nbsp;gölgesine sığınmış anılar yüreğinin kilidini kırmıştı. Güçlü görünmenin bir&nbsp;anlamı yoktu. Nasılsa her şey ortaya dökülmüştü.</p>

  <p style="text-align: justify;">“Buna rağmen,” diye devam etti. “Benimle evli olmasına rağmen büyük bir cesaretle kaçıp gittiler. Dört yıl boyunca izlerini kaybettirdiler, hiçbir yerde&nbsp;bulamadım ikisini de. Beni ele geçiren deli öfkem onları bulmama engel&nbsp;olmadı. Onun o büyük serveti, benim elimden kurtulmasına yetmedi,&nbsp;yetemedi!”</p>

  <p style="text-align: justify;">Reyyan konunun bir an önce Miran’a gelmesini beklerken, “Miran’dan hiç haberim yoktu,” dedi babası. “Onu hiç görmemiştim. Zaten benden kaçan&nbsp;insanlar onu bana gösterecek değillerdi. Öfkeme uydum, cahilliğimin kurbanı&nbsp;oldum. Çektim o tetiği, acımadan vurdum!”</p>

  <p style="text-align: justify;">Fırat da Reyyan da soluksuz dinliyordu Hazar Bey’in anlattıklarını. İnanması güç bir gerçekle karşı karşıyalardı. Reyyan, geçmişte saklanan şeyin&nbsp;böylesine hazin dolu bir hikâye olmasını hiç beklemiyordu. Karşısındaki&nbsp;adamın acıyla kıvranışını izlerken gözlerini ondan ayıramıyordu. Bugüne dek&nbsp;hiç böyle görmemişti onu. Onun tanıdığı Hazar Şanoğlu, duygusuz, sert ve&nbsp;katı yürekli bir adamdı. Belki de her taş kalpli adamın ardında yıkık bir aşk,&nbsp;yarım kalmış bir sevda, hak edilmeyen bir ihanet saklıydı.</p>

  <p style="text-align: justify;">Şimdi kendi diliyle bir kere daha itiraf etmişti katil olduğunu. Hikâyenin devamını Reyyan zaten biliyordu. Bilmediği kısım yanlış olanıydı. Bunca&nbsp;zaman koca bir yalana inanan Miran’a gerçekleri nasıl söyleyecekti? Bu&nbsp;ölümün sebebinin sadece mal mülk meselesi olduğunu sanırken aslında&nbsp;ardında derin bir mevzunun yattığını nasıl dillendirecekti?</p>

  <p style="text-align: justify;">Acıyla yutkundu Reyyan. Miran’ın en çok buna canı yanardı çünkü. Öz sandığı babasının, üç kuruşluk mal için öldürülmesine dayanamamıştı hiçbir&nbsp;zaman. Gel gör ki içinde koca bir nefreti dallandırıp budaklandırdığı o acı&nbsp;mazi bildiği gibi değildi! Ve tüm bunları bilmeden, Miran hâlâ gözleri kapalı&nbsp;derin bir uykuda uyuyordu.</p>

  <p style="text-align: justify;">Hazar Bey hâlâ yıkıktı. Kaldıramıyordu bu gerçeğin ağırlığını. Bir kere daha ihanete uğramış gibi hissetti. Geçmişin tüm yükü bir kere daha serildi&nbsp;omuzlarına. Sevdiği ama hiç sevilmediği kadın ondan öz oğlunu saklamıştı.&nbsp;Ve nasıl olduysa oğlu, özbeöz babasına, yıllar boyu kin duymuş ve bu kinin&nbsp;neticesinde intikam adı altında tehlikeli bir oyun oynamıştı. Hayat fazlasıyla&nbsp;garipti. Durup düşündükçe daha da garip bir hale geliyordu.</p>

  <p style="text-align: justify;">Eğer ki Miran intikam diye tutturup Reyyan’la evlenmeseydi, bir oğlu olduğundan haberi dahi olmayacaktı Hazar Bey’in. Ve tüm bu gerçekler, hâlâ&nbsp;derin bir mazinin avuçlarında saklı kalmaya devam edecekti.</p>

  <p style="text-align: justify;">Omuzlarına koca bir yük bindi Reyyan’ın. Bundan sonra neler olacağı hakkında hiçbir fikri yoktu. Bunu Miran’a nasıl söyleyecek, karşılığında nasıl&nbsp;bir tepkiyle karşılaşacak hiç bilmiyordu. İyi şeyler olmayacağı aşikârdı.&nbsp;Miran’ın bu gerçekle yıkılışına şahit olacağını adı gibi biliyordu.</p>

  <p style="text-align: justify;">Bir anda aklına gelen şeyle irkildi. Kardeşi Bedirhan’ı düşündü. Miran ve Bedirhan aynı babanın evlatlarıydı ve bu durumda babadan kardeş&nbsp;sayılıyorlardı. Bedirhan aynı zamanda, Reyyan’ın annesinden doğma&nbsp;kardeşiydi. Bu durumda Miran ile Reyyan’ın ortak bir kardeşleri var demekti.&nbsp;Bu nasıl bir çelişkiydi böyle?</p>

  <p style="text-align: justify;">“Bedirhan,” dedi şaşkın şaşkın Reyyan. “Bu... bu durumda Bedirhan...” Kekelemekten konuşamıyordu. Gözlerine garip bakışlarla baktığı adam ne&nbsp;diyeceğini anlamış gibi kafasını salladı. “Bedirhan, ikimizin kardeşi mi oluyor&nbsp;yani?”</p>

  <p style="text-align: justify;">Ve o an düşünmeden edemedi. Ya kendisi de bu adamın öz kızı olsaydı ne olacaktı? Bu dünyada her şeyin bir sebebi olduğuna, her şerde bir hayır&nbsp;olduğuna fazlasıyla inanıyordu artık Reyyan. Kader onlar için ilmek ilmek&nbsp;örmüştü ağlarını, her bir detayı kusursuzca işlemişti. Düşüncesi bile tüylerini&nbsp;diken diken etmişken, gerçeği felaket olurdu.</p>

  <p style="text-align: justify;">Miran ile Reyyan’ı birbirine bağlayan bir sürü bağ vardı artık. Kader bağları.</p>

  <p style="text-align: justify;">Hiç yoktan bir oğlu daha olan adam kara kara düşüncelere dalmışken Reyyan’ın sorusuyla irkildi. “Ne olacak bundan sonra?”</p>

  <p style="text-align: justify;">Bir müddet ne diyeceğini bilemeyen Hazar Bey bilmiyorum dercesine başını salladı çaresizce. Bir evladının daha olduğunu yirmi altı yıl sonra&nbsp;öğrenmesinin acısını hissediyordu en derinlerinde. Bu, ona bu hayatın verdiği&nbsp;en büyük ceza olsa gerekti.</p>

  <p style="text-align: justify;">Reyyan ise içini kemiren sorulara bir an önce bir cevap bulmak istiyordu. “Miran’a hâlâ düşman mısın?”</p>

  <p style="text-align: justify;">Hazar Bey kafasını kaldırdı ağır ağır. “Ben ona hiçbir zaman düşman olmadım ki!” diyerek itiraf etti en büyük gerçeğini. “İnsan kendi canına nasıl&nbsp;kin duyar?” diye sordu çaresizce. “Miran’ın gerçek kimliğini öğrendiğim o&nbsp;gün içime bir ateş düştü benim. Hissettim. Yanılmak istedim ama olmadı.”</p>

  <p style="text-align: justify;">Hiçbir sırrın gizli kalmayacağını bir kere daha anlamıştı adam. İşlediği cinayetin üstünü örtüp herkesten saklamaya çalışmış fakat günün birinde öz&nbsp;oğlu tarafından deşifre edilmişti.</p>

  <p style="text-align: justify;">“Kim vurdu Miran’ı?” Reyyan bu sefer, günlerdir onu öldüren başka bir soru daha sordu. Elinde değildi, en merak ettiği buydu. Ve gözlerini hiç&nbsp;ayırmadı babasının gözlerinden. Yalan söyleyen insanlar, en çok gözlerinden&nbsp;ele verirlerdi kendilerini. Fakat Hazar Bey’in bakışları yerden kalkmıyordu&nbsp;bir suçlu gibi. “Ben bir şey bilmiyorum,” dedi soğuk bir ses tonuyla. “Ama&nbsp;şunu bil ki, ben onun canına kastetmem. Bu gerçek olsa da, olmasa da.”</p>

  <p style="text-align: justify;">“Miran uyandığında her şey ortaya çıkacak, biliyorsun değil mi?” Bir suçluya bakar gibi dikmişti gözlerini babasının üzerine. “Nedense ne sana ne&nbsp;de Azat’a inanasım geliyor. Bir şeyler gizliyor gibisiniz!”</p>

  <p style="text-align: justify;">Düşünceli gözlerini o an kızına dikti adam. “Biz ona zarar verecek bir şey yapmadık, yapmayız.”</p>

  <p style="text-align: justify;">“Peki ya Azat?”</p>

  <p style="text-align: justify;">“O da bir şey yapmadı.”</p>

  <p style="text-align: justify;">“Neden geldiniz öyleyse İstanbul’a? Neden vuruldu Miran? Kim vurdu onu?” Tüm bu sorulara mantıklı bir yanıt alamadıkça kimseye inanası&nbsp;gelmiyordu Reyyan’ın. Özellikle karşısındaki adam böylesine başını öne&nbsp;eğerken Reyyan sakin kalamıyordu.</p>

  <p style="text-align: justify;">“Kimseye bir şey söyleme,” dedi Hazar Bey. Hâlâ bir şeyler gizliyordu. “Bu sır aramızda kalmalı.”</p>

  <p style="text-align: justify;">Reyyan kaşlarını hoşnutsuz bir halde çattı. Böyle bir gerçeği Miran’dan saklamak gibi bir düşüncesi yoktu. Aksine, iyileşir iyileşmez bugün öğrendiği&nbsp;her şeyi bir bir anlatacaktı. “Ben ondan bunu saklayamam!”</p>

  <p style="text-align: justify;">“Bir süre,” diye ekledi babası. “Bir süre kimse bilmemeli. Ben söyleyeceğim ona. Bu iş senin üzerine vazife değil.”</p>

  <p style="text-align: justify;">Reyyan ne dese bilemedi. Böylesine önemli bir şeyi nasıl saklayacaktı? Bile bile susması ihanet değil de ne olurdu?</p>

  <p style="text-align: justify;">“Farz et ki duymadın hiçbir şey. Sadece sessiz kalmanı istiyorum. Eğer baban olarak üzerinde hakkım varsa, senden tek isteğim budur.” Oturduğu&nbsp;sandalyeden kalktı. Hadi dercesine Fırat’a diktiği bakışların ardından,&nbsp;Reyyan’a döndü.</p>

  <p style="text-align: justify;">“Sen de git artık,” dedi sessizce. “Yokluğun anlaşılmasın.”</p>

  <p style="text-align: justify;">Reyyan bir tepki vermeden ayağa kalktı. Kapıdan çıkacağı sırada bir kez daha duydu babasının sesini. “Bana güven kızım,” diyordu güven içermeyen&nbsp;sesiyle. “Kimseye bir şey söyleme. Her şeyi düzelteceğim.”</p>

  <p style="text-align: justify;">Herhangi bir söz vermedi Reyyan. Dalgın adımlarını merdivenlere doğru sürüklerken bir anda Fırat önüne geçerek durdurdu onu. Yüzüne büyük bir&nbsp;mahcubiyetle bakarken, Reyyan asi bir tavırla önüne geçmeye çalıştı. Fırat&nbsp;tekrar önünü kapatınca hiddetle bağırdı. “Çekil önümden!”</p>

  <p style="text-align: justify;">“Hem şaşkın hem de kızgınsın bana. Biliyorum,” dedi Fırat suçlu bir ses tonuyla. “Babanı tanıdığımı sana söylemem gerekirdi.”</p>

  <p style="text-align: justify;">Reyyan sinirle gülümsedi. “Hayır, şaşırmadım,” dedi ifadesiz bir sesle. “Ben güvendiğim insanlar tarafından yanıltılmaya alışkın bir insanım.” Her ne&nbsp;kadar bozuntuya vermese de ağladı ağlayacaktı. Kime güvense altında bir&nbsp;ihanet yatıyordu. Fırat’ın ona ettiği yardımları karşılıksız sanıp iyi niyetli&nbsp;insanların hâlâ var olduğunu düşündüğüne inanamıyordu.</p>

  <p style="text-align: justify;">“Sizin gibiler yüzünden, iyi insanlara olan inancımı kaybediyorum sadece.”</p>

  <p style="text-align: justify;">Fırat yüzüne utanarak baktı. “Özür dilerim,” dedi sessizce. “Her şey, senin iyiliğin içindi.”</p>

  <p style="text-align: justify;">Reyyan karşısındaki adamın gözlerine umursamaz bir bakış yolladıktan sonra geldiği merdivenleri hızla çıktı. Aklı karmakarışık, duyguları sarpa&nbsp;sarmış bir haldeydi. Susup susmama konusunda öylesine kararsız, kulağında&nbsp;yankılanan seslere karşı savunmasızdı.</p>

  <p style="text-align: justify;">Nasıl susacaktı? Bu kötülüğü sevdiği adama nasıl yapacaktı?</p>

  <p style="text-align: justify;">Hastanenin zemin katına ulaştığında beyninde uğuldayan düşüncelerden halsiz kalmış bedeni zoraki adımlar atıyordu. Bir anda bir kuvvet kolundan&nbsp;tutunca istemsizce irkildi. Kafasını kaldırdığında Arda’nın yüzünü görüp&nbsp;derin bir nefes aldı.</p>

  <p style="text-align: justify;">“Korkma,” dedi Arda. “İki saattir seni arıyorum her yerde. Neredeydin?”</p>

  <p style="text-align: justify;">“Hava alıyordum,” dedi Reyyan gözlerini kaçırarak. Akabinde endişeyle açılan gözlerini Arda’nın üzerine dikti tekrar. “Bir gelişme mi var yoksa?”</p>

  <p style="text-align: justify;">“Hayır, Miran hâlâ aynı. Sadece seni göremeyince endişe ettim.” Sözlerinin ardından kantine giden koridoru işaret etti. “Hadi gel bir şeyler ye, soldun&nbsp;gittin iyice. Miran uyanınca sana iyi bakmadığım için bana kızar sonra.” Bu&nbsp;ilgili hali ve sevecen ses tonu Reyyan’ın gözündeki kötü adam profilini&nbsp;yıkıyordu günden güne. Arda gibi bir adam, kötü bir yüreğe sahip olamazdı.</p>

  <p style="text-align: justify;">Birlikte kantine geldiklerinde Nergis Hanım’la Eylül’ün oturduğu masaya geçti Reyyan. Arda oturmaksızın tost almak için yürüdüğünde Reyyan&nbsp;gözlerini Miran’ın teyzesine dikti. Az önce babasına sormadığı için delice&nbsp;pişman olduğu bir soru içini kemiriyordu. Madem Hazar Bey zamanında&nbsp;Miran’ın annesiyle evlenmişti, o zaman neden bu kadınla birbirlerini&nbsp;tanımamışlardı? Acaba teyzesi, kız kardeşinin sırrını biliyor muydu?&nbsp;Bilmemesi imkânsız geliyordu Reyyan’a. Eğer biliyor ve saklıyorsa Miran’ın&nbsp;böyle bir intikam oyununa düşmesine nasıl izin vermişti?</p>

  <p style="text-align: justify;">Aklı almıyordu. Düşünüp bir çıkış yolu bulamadıkça da çıldırıyordu. Ağzını açıp tek kelime dahi edemezdi de. Susmak hiç bu kadar zor olmamıştı.</p>

  <p style="text-align: justify;">Nergis Hanım, Reyyan’ın gözlerine şüpheyle baktı. Bakışlarından ürpermiş gibiydi. “Kızım, neden öyle bakıyorsun?” diye sordu çekinerek. Bu kadın hep&nbsp;çekiniyordu Reyyan’dan. Yüzüne baka baka onu kandırdığı için mahcuptu.&nbsp;Reyyan onu affetse bile o kendisini affetmeyecekti.</p>

  <p style="text-align: justify;">“Hiç,” dedi Reyyan. Bir omzunu hafifçe kaldırdı. “Düşünüyorum sadece.”</p>

  <p style="text-align: justify;">Nergis Hanım neyi dercesine yüzüne baktığında kadına doğru hafifçe yaklaşıp gözlerini gözlerine dikti. “Hayat ne garip değil mi? Böyle sırlarla&nbsp;dolu falan...”</p>

  <p style="text-align: justify;">Kadının anlam veremeyen şaşkın bakışlarına bir de Eylül’ünkiler eklendi. “Ne demek istiyorsun Reyyan?” diye sorunca Reyyan dudaklarına mühür&nbsp;vurarak delicesine haykırma arzusuna ket vurdu.</p>

  <p style="text-align: justify;">Kahretsin, sussa susamıyor, konuşsa olmuyordu!</p>

  <p style="text-align: justify;">“Yok bir şey,” diyerek dağıttı konuyu. “Her şey elbet çıkacak ortaya. Miran uyanacak ve ne olduysa anlatacak tek tek.”</p>

  <p style="text-align: justify;">Sözlerinin üzerine Arda gelip oturdu boş kalan sandalyeye. “Miran uyanınca onu Azat’ın vurduğunu söyleyecek, buna adım gibi eminim,” dedi. Ses tonu&nbsp;hâlâ öfkeliydi. “Azat bir şeyler karıştırıyor, buna da adım gibi eminim. Nasıl&nbsp;yaptıysa silahı değiştirmiş olmalı. Bu şekilde sıyrılmasına izin vermeyeceğim.&nbsp;Polis hâlâ ensesinde.”</p>

  <p style="text-align: justify;">Reyyan acıyla yutkundu. Öğrendiği gerçeğin ağırlığı omuzlarına binmiş, ona rahat nefes aldırmıyordu. Biliyordu, aldırmayacaktı da. Şu an burada&nbsp;bulunan herkese bildiği her şeyi avaz avaz haykırmamak için zor tutuyordu&nbsp;kendini.</p>

  <p style="text-align: justify;">O sırada Nergis Hanım’ın masanın üzerinde duran telefonu çaldı. Reyyan’ın gözleri istemsizce telefon ekranına kayınca arayan kişinin Gönül olduğunu&nbsp;fark etti. Kadın telefonu anında çekip hızla yerinden kalkmış olsa da&nbsp;Reyyan’ın gözünden kaçmamıştı.</p>

  <p style="text-align: justify;">Gönül ne Miran’dan vazgeçiyor ne de elini eteğini çekiyordu üzerlerinden.</p>

  <p style="text-align: justify;">Nergis Hanım’ın masadan kalkışı üzerine Arda sıkıntılı bir nefes aldı. Reyyan’ın da Eylül’ün de bakışları üzerindeydi şu an. “Her şey o kadar&nbsp;karışık ki,” dedi sıkıntılı bir sesle. “Tek bildiğim,” dediğinde gözlerini&nbsp;Reyyan’a dikti. “Hiçbir şey eskisi gibi olmayacak.”</p>

  <p style="text-align: justify;">“Ne demek o?”</p>

  <p style="text-align: justify;">“Miran gözlerini açtığında tahmin edemediğimiz bir adama dönüşmüş olacak. Daha korkusuz, daha sert ve daha tehlikeli bir ruha sahip olacak.&nbsp;Biliyorum... İçindeki kötü niyetler daha da çoğalmış olacak. Bu savaşı&nbsp;büyütecek ve daha fazla tehlikeyi göze alacak. Buna şimdiden hazırla kendini&nbsp;Reyyan. O, böyle bir adam işte. Her daim öfkesine yenilen ve kinin gölgesine&nbsp;sığınan biri. Artık onu, hiçbir şey tutamaz.”</p>

  <p style="text-align: justify;">Reyyan, Miran’ın böyle bir adama dönüşmesine izin veremezdi. Dayanamazdı bir kere buna. Hem o Miran’ın hiç kimsenin görmediği zayıf&nbsp;anlarına tanıklık etmişti. Gözyaşlarına şahit olmuş, içinde şefkati yüreğinde&nbsp;hissetmişti.</p>

  <p style="text-align: justify;">“Ben buna izin vermeyeceğim,” dedi ağlamaklı bir sesle. “Miran kötü biri değil. Bilmiyorsunuz!”</p>

  <p style="text-align: justify;">“Ona kötü demiyorum zaten. Fakat bilirsin, öfke insanı canavara dönüştürür. Gözlerini açtığında ne kadar öfkeli olacağını tahmin edebiliyor musun?”</p>

  <p style="text-align: justify;">Reyyan sessiz kaldı. Tam her şey yoluna girecek derken hayat ona pürüzler çıkarmaya başlıyordu. Düz yollar gittikçe yitiriliyor, her yer yokuşlarla&nbsp;kaplanıyordu. Düşündükçe Arda’ya hak vermiyor değildi. İyi şeyler&nbsp;olmayacaktı. Herkes için, kapkara bir kış kapıdaydı.</p>

  <p style="text-align: justify;">Fakat kimsenin bilmediği bir gerçek vardı ki, Miran ölümüne düşman kesildiği adamın öz oğluydu. İşte bu gerçek ortaya çıktığı gün, yer yerinden&nbsp;oynayacaktı!</p>

  <p style="text-align: justify;">Zoraki yediği tostun ardından kantinden ayrıldı Reyyan. Yüreğinde buruk bir sancı eşliğinde adımları onu yoğun bakım odasına sürüklüyordu. Kalbinin&nbsp;ebediyen bağlı olduğu adamın yanına. Önce camın ardından baktı Miran’a.&nbsp;Hâlâ yatıyordu öylece. Gözlerini aralamıyordu. Bu kadar mı güçsüzdü? Bu&nbsp;kadar mı isteksizdi yaşama? Neden dönmüyordu Reyyan’ına? Gözlerinde&nbsp;oluşan ince sis tabakası burnunun direğini sızlatırken usulca sızdı odadan&nbsp;içeriye Reyyan.</p>

  <p style="text-align: justify;">Korkmuyordu. Gözyaşlarını biraz da sevdiği adamın göğsünde akıtmaya ihtiyacı vardı. Zira artık güçlü kalamıyordu. Göz pınarlarına dizilmiş onca&nbsp;hüzün, Miran kokusunu bekliyordu ruhlarını özgürlüğe adayabilmek için.</p>

  <p style="text-align: justify;">Çektiği sandalyeyle birlikte Miran’a yaklaştı. Hareketsiz duran ellerini avuçlarının içine sardığında kaburgalarının çatırdadığına yemin edebilirdi. Bir&nbsp;süre böylece kaldı. Bakışları, okyanus gözlerini örten kirpiklerinde, solgun&nbsp;çehresinde, kurumuş dudaklarındaydı. Dağılmıştı simsiyah saçları. Ve&nbsp;birbirine karışmıştı uzayan sakalları. Reyyan tek elini gezdirdi sevilesi&nbsp;yüzünde. Başparmağıyla okşadı sakallarını.</p>

  <p style="text-align: justify;">“Neden açmıyorsun gözlerini? Beni özlemedin mi?” Hareketsiz elini alıp yüzüne bastırdı. Ardından dudaklarına. Çoktan affetmiş olan yüreği sızım&nbsp;sızım sızlıyordu şimdi. “Seni affettim,” diye fısıldadı. “Sen bilmiyorsun.”</p>

  <p style="text-align: justify;">Affet beni anne... Affet! Affetsin beni, dünyadaki tüm yaralı kadınlar. Ömrüne ihaneti kazımış, tüm kırgın bakışlar. Çünkü ben sözümü tutamadım.&nbsp;O adamı affettim.</p>

  <p style="text-align: justify;">Ağlamanın verdiği etkiyle titreyen dudaklarından, uzun zamandır dökülmeyi bekleyen bir itiraf uçtu gitti. “Seni Seviyorum Hercai, seni çok&nbsp;seviyorum!”</p>

  <p style="text-align: justify;">Ardından eli cebine kaydı. Buruşmuş, dörde katlanmış bir kâğıt çıkardı oradan. Miran’ın avuçlarının arasına sıkıştırıp acıtana kadar sıktı dudaklarını.&nbsp;Kilidi kırılan dudaklarından kor bir nida döküldü. “Aslında sen gittin gideli,&nbsp;gündüzler bile nasıl gece!”</p>

  <p style="text-align: justify;">“Aç o güzel gözlerini, yeniden şiirler yaz bana, at kapımın altından gece yarılarında... Bu sefer kızmayacağım, söz!”</p>

  <p style="text-align: justify;">Her sözünde daha fena dağılıyor, sarsıla sarsıla ağlama isteğiyle dolup taşıyordu. Başını bitkin bedenine yasladı Miran’ın. “Sana sarıla sarıla ölmek isterdim, bunu dileyecek kadar çok seviyorum seni.”</p>

  <p style="text-align: justify;">İçeriye bir doktorun girmesini ve kendisine kızacak olmasını da umursamıyordu artık Reyyan. “Hiç böyle karşılaşmasaydık seninle, geçmişin&nbsp;zehri akmasaydı üzerimize. Keşke sen benim bir gülüşüme takılı kalsaydın,&nbsp;ben senin merhametine âşık olsaydım!”</p>

  <p style="text-align: justify;">Bu adamın yüreğinden dökülen hiçbir sözü unutmamış, zihnine kazımıştı adeta. “Bana bu sözleri söyleyen sendin Miran.” İçindeki sızı itirafçısı&nbsp;oluyordu yüreğinin. “Ben senin hiçbir sözünü unutmuyorum, unutamıyorum.”&nbsp;Hepsini yüreğine mühürlemişti.</p>

  <p style="text-align: justify;">Kafasını bedeninden kıpırdatmazken hareketsiz yatan adamın ellerini karnıyla buluşturdu. Miran’ın elinin üzerine kapattığı eliyle birlikte karnına&nbsp;bastırdı. “Bir bebeğimiz olacak,” diye fısıldadı gözyaşları içinde. “Özür&nbsp;dilerim, sana söyleyemedim.”</p>

  <p style="text-align: justify;">Bir müddet sessiz kaldı. Zaten söyleyecek bir şey de kalmamıştı. Sevdiği adamın kapalı gözleri yüreğini en derinden yakarken, dilinde söyleyecek&nbsp;sözleri de tüketmişti. “Sen uyuyorsun, ben ölüyorum,” diye mırıldandı son&nbsp;kez. Ve kafasını yasladığı bedenden sıyrıldı yavaşça. Arkasını Miran’a dönüp&nbsp;gözyaşlarının bertaraf ettiği yüzünü sildi parmakları yardımıyla.</p>

  <p style="text-align: justify;">O an bir şey oldu. Reyyan gitmek için attığı adımda öylece yerinde kaldı. Gitmesini engelleyen güç, tam karnının üzerine dokunmuştu. Şaşkınlıkla eğdi&nbsp;kafasını aşağı ve kanı damarlarında dondu. Kalbi bedeninde gümledi.&nbsp;Miran’ın az önce usulca yatağa bıraktığı eli, tam karnının üzerindeydi.</p>

  <p style="text-align: justify;">Kafasını arkaya çevirip Miran’ın yüzüne baktı. Gözlerini aralamayan adamın kirpikleri arasından usulca akan bir damla yaş, sakallarının arasında&nbsp;kayboluşa sürükleniyordu.</p>

  <p style="text-align: justify;">Miran Karaman, bir kez daha ağlıyordu. Kaybettiği için değil, kazandığı için!</p>
</body>
</html>
