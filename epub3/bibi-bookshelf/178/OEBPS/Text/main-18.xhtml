<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;">16</h2>

  <h2 id="sigil_toc_id_10" style="text-align: center;">SAKIN AFFETME</h2>

  <p style="text-align: justify;">Acılara müptela hayatın, kederlere pervane oluşu kadar kaçınılmazdı bazı şeyler. Bir insanın canını en çok, en sevdiği insan yakardı. Bir kadının ömrüne&nbsp;karalar bağlayan bir adam, mümkünü yok unutulmazdı. Mühür kazınmış&nbsp;misali... Yürekteki yeri her zaman baki kalırdı. İster aşk olsun yeri, ister&nbsp;nefret. Bu kural yıkılmazdı.</p>

  <p style="text-align: justify;">Şu an arabanın içinde debelenen, çıldırmışçasına haykıran ve ağza alınmayacak sözler sarf eden Reyyan, bunu yapan kişinin kendisi olduğuna&nbsp;inanamıyordu. O böyle biri değildi, onu bu kalıba sokan Miran’dı.</p>

  <p style="text-align: justify;">Çok değil, on dakika öncesinde gerçekleşmişti her şey. Reyyan, Fırat’la beraber hastaneye gidecekken Miran önlerini kesmiş ve bir paçavra gibi zorla&nbsp;yanına almıştı Reyyan’ı. Buna müdahale etmek isteyen Fırat’ın ise yüzüne bir&nbsp;yumruk geçirmişti. Artık Reyyan, Fırat’ın yüzüne de bakamazdı. Hoş istese&nbsp;de, onu görebileceğini sanmıyordu. Özgürlüğü ellerinden alınan bir kuş&nbsp;misali, karanlık bir kafese hapsolmuştu.</p>

  <p style="text-align: justify;">Karanlığın ta kendisi, şu an yanındaydı.</p>

  <p style="text-align: justify;">Gözlerini Miran’a çevirdi. Çattığı kaşlarının arasından parlayan delici mavi gözleri sadece yola bakıyordu. Şu son günlerde Reyyan’ın Miran’da&nbsp;gözlemlediği en büyük şey, bu adamın öfkeli oluşuydu. Aslında yüzünün çok&nbsp;gülmediğini, kaşlarının her daim çatık olduğunu fark etmişti. Yeni yeni&nbsp;tanıyordu gerçek Miran’ı. Ve garip bir şekilde, böylesi daha çok hoşuna&nbsp;gidiyordu. Çünkü eskiden taktığı maske, bu adama hiç mi hiç yakışmıyordu.</p>

  <p style="text-align: justify;">Miran’ın gözleri yoldan ayrılmadığı halde inatla ona çeviriyordu Reyyan bakışlarını.</p>

  <p style="text-align: justify;">“Söylesene?” diye bağırdı hiddetle. “Bana ne yapacaksın? Şimdi hangi intikamına, nasıl bir rolde dahil edeceksin beni?”</p>

  <p style="text-align: justify;">Miran sus pustu. Reyyan bu kadar çıldırmışken, söyleyeceği şeyleri idrak edebileceğini sanmıyordu. Ne söylese yanlış anlar ve daha fazla bağırarak&nbsp;kafasını şişirirdi. Gerçi böyle de susacağa hiç benzemiyordu. Yine de sessiz&nbsp;kalmak, şu an takınacağı en ideal tavırdı.</p>

  <p style="text-align: justify;">“Kime diyorum ben, kime?” Sorusuna bir karşılık alamadıkça öfkesi daha da büyük bir boyuta ulaşıyordu Reyyan’ın. “Yoksa karının yanına mı&nbsp;götüreceksin beni?” Pot kırmışçasına elini dudaklarına kapattı. “Pardon,&nbsp;yoksa kız kardeşin mi demeliydim?”</p>

  <p style="text-align: justify;">Daha fazla suskun kalmaya el vermeyen dili kilidini nihayet kırdı. “Gönül benim hiçbir şeyim değil,” dedi Miran sakin bir tavırla.</p>

  <p style="text-align: justify;">Bu sözlerin üzerine Reyyan şaşkınlıkla, “Nasıl yani?” diye sordu. Ardından, meraklı görünmemek adına hemen çevirdi cümlesini. “Ya da söyleme.&nbsp;Duymak istemiyorum söyleyeceğin şeyleri.” Kafasını arkasına yaslayıp&nbsp;gözlerini kapattı. Feci bir şekilde başı dönmeye başlamıştı. Bu kadar aksiyon&nbsp;ona da, bebeğine de iyi gelmemişti anlaşılan.</p>

  <p style="text-align: justify;">Miran yine de cevap verdi. Bu gerçeği yavaş yavaş, Reyyan’a kabul ettirmeliydi. “Sen öğrenmek istemesen de ben her şeyi anlatacağım sana.&nbsp;Gönül’den boşanıyorum.”</p>

  <p style="text-align: justify;">“Neden söylüyorsun ki bana bunları?” Reyyan ne kadar öfke dolu olursa olsun, deli gibi de merak ediyordu aslında. Nasıl bir kadındı bu Gönül?&nbsp;Madem Miran’ın karısıydı, nasıl onca zaman yüzüne gülüp kız kardeşi gibi&nbsp;rol oynamıştı? Kahretsin ki soramıyordu.</p>

  <p style="text-align: justify;">“Sana söyleyeceğim çok şey var Reyyan,” diyerek başladı söze Miran. Gözlerini yoldan çekip kısa bir an Reyyan’a baktığında yüzünün buruştuğunu&nbsp;fark etti. İyi görünmüyordu. “İyi misin sen?”</p>

  <p style="text-align: justify;">Reyyan’ın başı fena dönmeye başlamıştı, bir de mide bulantısı eklenmişti üstüne. Elini şakaklarına bastırırken çığlık atar gibi konuştu. “Senin yanında&nbsp;iyi olmak mümkün mü?”</p>

  <p style="text-align: justify;">Miran sorduğuna da, soracağına da pişman olmuştu. Reyyan veryansınlarına kaldığı yerden devam etmeye başladı. “Beni nereye götürüyorsun bilmiyorum&nbsp;ama yanlış yapıyorsun. Kurtulacağım ellerinden, göreceksin.”</p>

  <p style="text-align: justify;">“Bundan sonra,” dedi Miran üstüne basa basa. “Gideceğin tek yer, evimin odaları olacak.”</p>

  <p style="text-align: justify;">Reyyan kocaman açılan gözleriyle baktı Miran’a. “Ne evi?” diye sordu kaşlarını çatarak. “Sen neyden bahsediyorsun?”</p>

  <p style="text-align: justify;">“Evime götürüyorum seni,” dedi Miran. Evimize diyecekti ama diyemiyordu nedensizce. “Seni yuvasız bırakan benim, her şeyi telafi&nbsp;edeceğim.” Reyyan’ın şaşkın surat ifadesine bakarken konuşmaya devam etti.&nbsp;Daha fazla tutmak istemiyordu bazı şeyleri içinde. “Benim yüzümden evine&nbsp;geri dönemedin. Tüm Mardin senin evlendiğini bilirken ertesi gün geri&nbsp;döndüğünü görünce, herkes arkandan konuşmaya başlayacaktı. Sen tüm&nbsp;bunlara dayanamazdın.” Sesi titredi son cümlesini söylerken. Bin bir yıkıntı&nbsp;barındıran sözleri, Reyyan’ın yüreğini titretti.</p>

  <p style="text-align: justify;">“Biliyordun, benim tüm bunları kaldıramayacağımı biliyordun,” dedi hissizce Reyyan. Ellerini alnından çekmedi konuşurken. Başı öylesine&nbsp;dönüyordu ki... “Yine de kıydın. Senin de tek isteğin bu değil miydi zaten?&nbsp;Beni, babamı, tüm ailemi rezil rüsva etmek. İntikamının amacı bu değil&nbsp;miydi ha?” Sesi oldukça güçsüz çıktı. Dışarının soğuğu işledi içine, içini&nbsp;dağlayan bir ayaz sızdı kalbinin derinliklerine.</p>

  <p style="text-align: justify;">Her yer kalabalıktı ama yürekler. İşte onlar tenhaydı.</p>

  <p style="text-align: justify;">Miran bir şey diyemedi. Evet, ilk başta istediği buydu. Fakat şimdi değil. Onu darmadağın eden bir pişmanlığın ellerinde yok olup gitmişti tüm gururu.&nbsp;Artık bu kızın karşısında gurur yapamayacak kadar aciz, onca nefreti yok&nbsp;sayacak kadar büyüktü sevdası.</p>

  <p style="text-align: justify;">Düşmanının kızı olduğunu bile bile, ondan vazgeçemeyecek kadar tutuktu yüreği.</p>

  <p style="text-align: justify;">“Benim derdim, baban olacak adamla,” dedi Miran tüm yaptıklarını hatırına getirirken. “Seninle bir alıp veremediğim yok.”</p>

  <p style="text-align: justify;">Reyyan’ın diline birçok sözcük sıralandı o an. Ama konuşamadı. Boğazını yırtan kelimeleri, onu patlama derecesine getiren bir ağlama duygusuyla baş&nbsp;başa bıraktı. Tüm bedenini ele geçirdi bu hissiyat. Yaktı, kavurdu. Aynı&nbsp;zamanda, kusma raddesine getiren mide bulantısı şu anki durumunu gittikçe&nbsp;zora sokuyordu.</p>

  <p style="text-align: justify;">Susup hiç konuşmamayı, oturduğu şu koltukta kıvrılıp yok olmayı isterdi. “Durdur arabayı,” diyebildi zar zor. Kusacağını hissetmişti. “İyi değilim ben.”</p>

  <p style="text-align: justify;">Miran endişeyle yavaşlayarak arabayı durdurduğunda Reyyan kapısını zor açtı. Açar açmaz attığı ilk adımda yere çöküp içinde ne varsa dışarı çıkarmaya&nbsp;başladı. Miran’ın arabadan inip kendisine doğru geldiğini görünce beynine&nbsp;kan sıçradı. Onu bu halde görsün istemiyordu ama kaçışı da yoktu. Miran&nbsp;elinde mendil kutusuyla birlikte yanına gelip diz çöktüğünde Reyyan daha&nbsp;fena olmuştu. Saçlarını tutup arkasına attı genç adam. Kendisine geldiğinde,&nbsp;Miran mendili ağzına doğru uzattı fakat Reyyan onun kendisine dokunmasına&nbsp;izin vermedi. “Sen dokunma,” dedi elini iterken. “Ben hallederim.”</p>

  <p style="text-align: justify;">Kıpkırmızı olmuştu. Böyle bir haldeyken Miran’ın onu görmesi, bu hayatta isteyeceği son şey olurdu herhalde. İşini bitirdikten sonra, Miran’ın endişeli&nbsp;bakışları altında tekrar arabaya binip yorgun bedenini koltuğa bıraktı. Derin&nbsp;derin nefesler alıyordu. Boğazı kusmanın etkisiyle cayır cayır yanmaya&nbsp;başladı. Eğer hamileliği boyunca bu durum böyle devam edecekse çok&nbsp;çekeceği vardı.</p>

  <p style="text-align: justify;">Miran açık kapıdan içeriye kafasını uzattı. “Daha iyi misin?” diye sorduğunda Reyyan yüzünü öbür tarafa çevirdi. Burnuna onun kokusu gelsin istemiyordu. Neden böyle davranıyordu ki? Sanki hiçbir şey olmamış gibi... Gözlerine öyle manidar bakması, sanki hiç gitmemiş gibi sahipleniri tavrı. Eskisi gibiydi. Sanki onu terk edip Reyyan’ı dibi görünmeyen bir kuyuya atan&nbsp;adam o değilmiş gibi.</p>

  <p style="text-align: justify;">Dolan gözlerinden akan damlaları gizleyemezdi artık. Bir kez daha bu adamın gözleri önünde, onun yüzünden ağlıyordu.</p>

  <p style="text-align: justify;">“Ağlama,” dedi Miran çaresizce. Ne zordu, sebebi olduğu yaşlara bir son veremeyişi. Ömrüne koyduğu onlarca sona rağmen, onu defalarca yaşatmak&nbsp;istemesi. “Öldürme beni.”</p>

  <p style="text-align: justify;">Reyyan ağlamasını şiddetlendirirken Miran’ın az önce söylediği söze küfreder gibi öfkeyle gülümsedi. Tek bir kelimenin, bir insanı böylesine&nbsp;kahrederkenki acımasızlığını yıkmak istedi o an. “Seni var ya,” dedi güçsüzce&nbsp;Reyyan. Ayaklanan kelimeleri, bir kadının isyanının dirilişiydi. “Ben seni hiç&nbsp;affetmeyeceğim!”</p>

  <p style="text-align: justify;">Şüphesiz sözcükler de katildi. Milyonlarca insanın ruhunu, yaşarken öldürebilen görünmez katillerdi. Miran ölüyordu da, ses edemiyordu. Çünkü&nbsp;dibine kadar haksızdı, biliyordu. Susuyordu.</p>

  <p style="text-align: justify;">Ölüyordu.</p>

  <p style="text-align: justify;">“Benim gibi bir adamın,” dediğinde sesi zor çıkmıştı Miran’ın. Konuşamıyordu bile. Öylesine bitkindi şu bedeni. “Affedilir bir yanı yok, sen&nbsp;çok haklısın.” Lal figan olmuş dilinden, “Sakın affetme!” itirafı döküldü&nbsp;ansızın. Durdu, derin bir nefes aldı acıdan patlayan ciğerlerine. “Ben beni&nbsp;affetmezken, sen beni sakın affetme.”</p>

  <p style="text-align: justify;">Usulca kafasını çekip arabadan çıktıktan sonra, kapıyı örttü. Reyyan içini parçalarcasına ağlarken Miran birkaç dakika boyunca bekledi. Hatta belki de&nbsp;uzun süre. Ne kadar bekledi, Reyyan ne kadar ağladı, bilmiyordu. Sonunda&nbsp;sürücü koltuğuna geçip arabayı çalıştırdığında yavaş yavaş kararmaya yüz&nbsp;tutan hava kadar kurşuniydi gönüllerinin rengi.</p>

  <p style="text-align: justify;">Şimdi ikisi de suskundu. İkisi de bitkin, birbirinden yaralı.</p>

  <p style="text-align: justify;">Kafasını cama çevirip dışarıyı seyre daldı Reyyan. Gözlerine perde misali inen gözyaşları görüş açısını zorlaştırdığı için net değildi hiçbir şey.&nbsp;Karşısındaki deniz manzarasının devam ettiği yol boyunca gözlerini oradan&nbsp;çekmedi. En korktuğu yerdeydi, Miran’ın yanındaydı. Sahi, ne işi vardı bu&nbsp;adamın yanında? Neydi Miran’ın amacı? Reyyan’a göre tekrar Miran’la&nbsp;olmak gibi bir ihtimal yoktu, söz konusu bile değildi. Zaten bu adam&nbsp;babasının düşmanı değil miydi? Gökyüzü ve deniz misali imkânsızlardı artık.&nbsp;Yan yana kalmalarına izin vermezdi kimse.</p>

  <p style="text-align: justify;">Aralarında aşılmaz dağlar, sonu gelmeyen yollar, bitip tükenmeyen isyanlar vardı. Miran, Reyyan’ın ardında bıraktığı en tehlikeli uçurumdu. Geriye&nbsp;dönerse eğer, hiç şüphesiz kendisini o boşluktan aşağı bırakmış olurdu.</p>

  <p style="text-align: justify;">Aklındaki isminin üzerine binlerce kez karalar çekmişti. Ama kalp var ya, ona söz geçiremiyor, Miran’ın hükmüne orada son veremiyordu.</p>

  <p style="text-align: justify;">Neresi olduğunu bilmediği bir semte gelmişlerdi. Yol boyu gördüğü tabelalardan gördüğü kadarıyla, Beykoz civarıydı. İki katlı müstakil, gösterişli&nbsp;bir evin önünde durdu araba. Kapıda genç bir adam bekliyordu. Kendilerini&nbsp;görür görmez demir kapıyı açıp içeri girmelerini bekledi. Araba evin&nbsp;bahçesine girip ortalıkta durduğunda Reyyan gözucuyla baktı dışarıya.</p>

  <p style="text-align: justify;">“Burası,” dedi Miran, Reyyan’a zar zor bakarken. Allah biliyor ya, bu evi alırken aklında hep Reyyan vardı. Tek dileği, bu evde geçireceği bir ömürde,&nbsp;yanında sadece onun olmasıydı. Geçmişin tüm kalıntılarını geride bırakıp&nbsp;yepyeni bir sayfa açmak istiyordu kendine.</p>

  <p style="text-align: justify;">“Reyyan, sana kötü davranmak istemiyorum, hiçbir şekilde.” Elleriyle direksiyonu sıktı. “Ne olur benim canımı sıkma. Benden kurtulmak için&nbsp;çırpınma. Aksi takdirde, yine canı yanan sen olursun.”</p>

  <p style="text-align: justify;">Reyyan alay eder gibi gülümseyerek baktı Miran’ın yüzüne. Ardından bakışları, tekrar eve çevrildi. Parmağını kaldırıp evi gösterirken, “Beni burada&nbsp;tutabileceğini mi sanıyorsun?” diye sordu. Cevap bekleyen gözleri yeniden&nbsp;Miran’a çevrildi.</p>

  <p style="text-align: justify;">“Sanmıyorum,” dedi Miran kendinden emin bir halde. “Bundan sonra senin evin,” susup aynı Reyyan’ın yaptığı gibi parmağıyla evi gösterdi. “Burası.”</p>

  <p style="text-align: justify;">Kafasını salladı Reyyan yavaşça. “Peki,” dedikten sonra arabanın kapısını açtı ve dışarı çıktı. Hemen ardından Miran da indi. Bir saat önce, hatta&nbsp;günlerdir kendisine çemkiren kıza ne olmuştu birdenbire? Bu sakin duruşu,&nbsp;kendisini korkutmuyor değildi. Aklından neler geçtiğini öğrenmek içinse&nbsp;deliriyordu.</p>

  <p style="text-align: justify;">Reyyan savaşmayı bırakmıştı. Bağırıp çağırmakla, karşı koymaya çalışmakla sadece kendisine zarar veriyordu. Sabredecek ve Miran’ın&nbsp;yolundan gidecekti. Ve zamanı gelince bu evden arkasına bile bakmadan&nbsp;çekip gidecekti.</p>

  <p style="text-align: justify;">Kısaca etrafa göz gezdirdi. Hayalini kurduğu evdi aslında burası. Evlenmeden önce, Miran’ın gerçek yüzünü bilmezken ona, nasıl bir evde&nbsp;yaşamak istediğini anlatmıştı. O zamanlar, ne kadar da salaktı. Şimdi&nbsp;bakıyordu da, hayal kurarken hissettiği heyecanın zerresi, şu an gerçeğini&nbsp;yaşarken yoktu.</p>

  <p style="text-align: justify;">Her şey zamanında güzeldi.</p>

  <p style="text-align: justify;">“Unutmamışsın,” dedi Reyyan, her hareketini ilgiyle seyreden arkasındaki adama. “Sana nasıl bir ev hayal ettiğimi anlatmıştım. Unutmamışsın.”</p>

  <p style="text-align: justify;">Miran gülümsedi. “Seninle ilgili şeyleri unutmam mümkün değil.”</p>

  <p style="text-align: justify;">Büyükçe bir bahçenin tam ortasında geniş bir çardak, etrafını gölgeleyen birkaç ağaç vardı. Ağaçlar sadece çardağın etrafında değil, evin dört bir&nbsp;yanını kuşatacak şekilde dikilmişti. Nitekim mevsim kıştı artık. Her yer buz&nbsp;kırağı, kuruyup kalmış dallarla çevriliydi. Kim bilir bu bahçe, yaz geldiği&nbsp;zaman ne kadar güzel olurdu? Bunu düşünürken iç geçirdi Reyyan. Çünkü&nbsp;yazın geldiğini görecek kadar uzun kalmayacaktı burada.</p>

  <p style="text-align: justify;">Etrafında gördüklerini saymaya başladı tek tek. “Yer yer gül ağaçları, evin etrafına dizilmiş yer yer sardunyalar olsun istemiştim. Onları da&nbsp;unutmamışsın.” Kafasını kaldırıp eve baktı. Gözüne evin geniş terası çarpınca&nbsp;acıyla tebessüm etti. “Böyle kocaman bir terası olsun istemiştim,” dedikten&nbsp;sonra eğilip ayağına değen kuru yapraklardan birini aldı. “Orada çay içelim,&nbsp;güzel sohbetler edelim istemiştim çünkü. Onu da unutmamışsın.”</p>

  <p style="text-align: justify;">Bir kez daha tekrar etti Miran. “Unutmadım.” Bu konuşmanın sonunun nereye varacağını çok merak ediyordu.</p>

  <p style="text-align: justify;">“Ama artık böyle evleri sevmiyorum ben. Senden sonra, seninle ilgili her şeyden nefret ettim. Zevkin de berbatmış,” dedi Reyyan iğneleyici bir ses&nbsp;tonuyla. Paramparça ettiği yaprağı yere savururken Miran acıyla yutkundu.&nbsp;Bu an, ona hiç yabancı gelmiyordu.</p>

  <p style="text-align: justify;">“Evin de aynı, sana benziyor.”</p>

  <p style="text-align: justify;">“Öyle diyorsan, öyledir.” Miran, Reyyan ne söylerse söylesin itiraz etmeyecekti. Ne yapmaya çalıştığının farkına varmıştı. Madem kendisini&nbsp;kızdırmak istiyordu, sonuna kadar sabırlı davranacaktı. “İçeri geçelim, dışarısı&nbsp;soğuk.”</p>

  <p style="text-align: justify;">Reyyan sus pus girdi eve Miran’ın ardından. Evin içi de dışı gibi, çok güzeldi. Dört bir yandan güneş alıyor, güllük gülistanlık bir hava katıyordu&nbsp;içeriye. Açık renge boyanmış duvarları, birkaç tabloyla süslenmişti. Uzun ve&nbsp;geniş bir koridorun sonunda yukarıya çıkan merdivenler, merdiven bitiminde&nbsp;ise mutfağa açılan bir kapı vardı. Tam karşısında ise, geniş bir salon vardı.&nbsp;Sağında ise iki tane kapı.</p>

  <p style="text-align: justify;">“Merak etmiyorum,” diyerek omzunu silkti Reyyan.</p>

  <p style="text-align: justify;">Karşısında gördüğü salona doğru yürürken Miran da arkasından geliyordu. “Ama ben bir şeyi merak ediyorum,” dedi Miran. Reyyan koltuğun birine&nbsp;gelişigüzel oturmuştu. Asabi bakışları üzerine çevrilince de duraksayıp&nbsp;gözlerine baktı. “Nereye gidiyordun bugün? Hem de o adamla?”</p>

  <p style="text-align: justify;">Reyyan yutkundu. En korktuğu şeydi, Miran’ın bebeğini öğrenecek olması. Çoğunlukla yalan söyleyemez, böyle anlarda kızarır ve bocalardı. Tıpkı şu an&nbsp;olduğu gibi. Fırat’la hastaneye gidecekti ve ilk kez bebeğini görecekti. Fakat&nbsp;Miran buna müsaade etmemişti.</p>

  <p style="text-align: justify;">“Bu seni ilgilendirmez,” diyerek gözlerini kaçırdı. Hastaneye gittiğini ve gidiş sebebini Miran asla öğrenmeyecekti.</p>

  <p style="text-align: justify;">Miran’ın gözleri şüpheyle kısıldı. Reyyan’a doğru yaklaşıp tam tepesinde dikildiğinde onun daha fazla kızardığını hissetmiş, merakı iyice&nbsp;körüklenmişti. “Bir soruyu ikinci kez sormam ben, bir kere sorarım ve bir&nbsp;cevap alırım. Senin de cevap vermek için tek bir hakkın var.”</p>

  <p style="text-align: justify;">“O hakkı az önce kullandığımı düşünüyorum.”</p>

  <p style="text-align: justify;">“Susmayı tercih ediyorsun öyle mi?” Reyyan sessiz kalınca ellerini birbirine vurdu genç adam. “Öğrenemem mi sanıyorsun?”</p>

  <p style="text-align: justify;">Reyyan sinirli gözlerini tepesinde dikilen adama çevirdiğinde, “Ne yapacaksın?” diye sordu. “Yine Fırat’ın ensesine çöküp şiddet uygulayarak mı&nbsp;alacaksın ağzından lafı?”</p>

  <p style="text-align: justify;">“Gerekirse evet,” dedi Miran arsızca. Söz konusu Fırat olunca sakin kalabildiği söylenemezdi. “O herif, bundan anlıyor.”</p>

  <p style="text-align: justify;">“Gözümde,” derken ayağını yere bastırdı Reyyan, bir şeyi eziyormuş gibi. “Daha ne kadar alçalabilirsin? Merak ediyorum.” Kollarını birbirine&nbsp;kenetleyip arkasına yaslandı. Keyiften dört köşe olmuştu, Miran’ı yerin dibine&nbsp;soktuğu için. Ancak aldığı cevaptan anlıyordu ki Miran hiç de utanmış&nbsp;değildi.</p>

  <p style="text-align: justify;">“Tahmin bile edemezsin.” Tehdit dolu sözcüklerin yuva kurduğu dudakları öfkeyle kıvrıldı. “Beni kışkırtmaya devam ettiğin sürece, gözündeki yerim de&nbsp;zerre umurumda olmaz.”</p>

  <p style="text-align: justify;">“Gözümdeki yerini umursadığını düşünmüyorum zaten,” dedi Reyyan. “Çünkü bir zamanlar benim için değerli olan adam, düğünümün ertesi günü&nbsp;öldü!” Parmağını kaldırıp, suçlarcasına dikti mavi gözlere. “Onu sen öldürdün!”</p>

  <p style="text-align: justify;">Miran susarken Reyyan, “Fırat beni satmaz,” diye devam etti. Şu an Miran’a, ölesiye diş biliyordu. “O senin aksine, vefalı bir insan.”</p>

  <p style="text-align: justify;">Miran, Reyyan’ın o adamı kolladığını gördükçe öfkesine yeniliyor, kendisine verdiği sözleri unutuyordu. “İki günde tanıdığın bir insana bu kadar&nbsp;güvenmek ve inanmak neyin nesi Reyyan? O kim oluyor ki?”</p>

  <p style="text-align: justify;">İşte tam sırası gelmişti. Miran kendi eliyle tuzağa düşüyor, Reyyan’ın onu yaralamasına fırsat tanıyordu. “Bu da benim aptallığım olsun. İki günde&nbsp;tanıdığım insanları kendim gibi sanıyorum hep. Yanıldığımı da senin gibi&nbsp;insanların gerçek yüzlerini gördükten sonra anlıyorum. Ne yazık ki, çok geç&nbsp;oluyor.”</p>

  <p style="text-align: justify;">Konunun her seferinde dönüp dolaşıp kendine gelmesi Miran’ı artık şaşırtmıyordu. Buna da alışacaktı, Reyyan bu eve ve kendisinin varlığına&nbsp;alışana dek, o da bu hakaretlere ve iğnelemelere alışacaktı.</p>

  <p style="text-align: justify;">Reyyan, Miran’ın suskunluğundan istifade ederek konuyu değiştirdi. “Beni buraya getirmekteki amacın ne?”</p>

  <p style="text-align: justify;">Miran yanına oturduğunda istemsizce birkaç adım öteye kaydırdı bedenini Reyyan. Miran ise ne söyleyeceğini düşünüyordu. Belli bir amacı yoktu ama&nbsp;bunu ona anlatamazdı. Ne söylese inanmayacaktı ne de olsa. “Azat&nbsp;İstanbul’da,” dedikten sonra sustu ve Reyyan’ın vereceği tepkiyi bekledi. Tam&nbsp;da beklediği gibi Reyyan’ın rengi atmış, sararmıştı.</p>

  <p style="text-align: justify;">“Neden? Neden İstanbul’da?” Kirpikleri dahi titremişti.</p>

  <p style="text-align: justify;">“Senin peşine düştü çünkü.”</p>

  <p style="text-align: justify;">Reyyan endişeyle karıştırdı saçlarını. Oturduğu koltukta rahatsızca kıpırdandı. Düşünceli gözleri sağa sola dönüp duruyordu. “İyi ama benim&nbsp;İstanbul’da kaldığımı, annemden başkası bilmiyor. Annem de kimseye&nbsp;söylemez.”</p>

  <p style="text-align: justify;">“Bilmiyorum artık orasını. Bir şekilde öğrenmiş işte. Seni bulur bulmaz, Mardin’e götürecek aklınca.” Dalga geçer gibi dillendirdi cümlesini.</p>

  <p style="text-align: justify;">Reyyan şüpheyle kıstı gözlerini. “Sen bunları nereden biliyorsun?”</p>

  <p style="text-align: justify;">“Senin için, birbirimizi ölesiye harap ettik,” diyemezdi Miran. Azat’ın Reyyan’ı sevdiğini en başından beri biliyordu. Peki ya Reyyan biliyor&nbsp;muydu? Eğer bilmiyorsa Azat’ın adını duyunca neden böyle paniklediğini&nbsp;anlayamıyordu. Bilip bilmediğini Reyyan’a fark ettirmeden öğrenmeliydi.</p>

  <p style="text-align: justify;">“Neden bu kadar endişelendin? Mardin’e dönmekten bu kadar çok mu korkuyorsun?"</p>

  <p style="text-align: justify;">Reyyan, Miran’ın çelişkili soruları karşısında iyice paniklese de renk vermedi. Neden burada olduğunu ve Miran’ın neyin peşinde olduğunu henüz&nbsp;bilmezken ona güvenip korkularını anlatamazdı. “Sana ne bundan?” diye&nbsp;bağırdı. “Ağzımdan tek bir laf bile alamazsın.”</p>

  <p style="text-align: justify;">Ellerini sıktı genç adam. Nasıl bir yol izlemesi gerektiğini bilmiyordu. Bu kız, tahmin ettiğinden çok daha çetin cevizdi. “Korkma,” dedi zeytin dalı&nbsp;uzatırmış gibi. “Benim yanımda güvendesin. Seni Azat’tan sadece ben&nbsp;koruyabilirim.”</p>

  <p style="text-align: justify;">İşte buna gülerdi Reyyan ki öyle de yaptı. Miran onun neden güldüğüne anlam veremezken, “Peki, beni senden kim koruyacak?” diye sordu. “Sen&nbsp;nasıl bir adam olduğunun farkında mısın?”</p>

  <p style="text-align: justify;">Miran, Reyyan’a elini uzattı o an. İçini kıyan özlemin, onu yakıp kavuran sevdanın verdiği şuursuzlukla sürekli ona doğru bir adım atıyordu. Attığı her&nbsp;adım ise, koca bir hüsranla sonuçlanıyordu. “Çek o elini!” diyerek bağırdı&nbsp;Reyyan ve ardından ayağa kalktı. Miran’la karşı karşıya oturmak başlı başına&nbsp;hataydı.</p>

  <p style="text-align: justify;">“Reyyan, ben sana zarar vermem.” Gözlerinden nasıl aktığını görmüyor muydu? Her bir zerresi onun adını fısıldarken onu kendisine nasıl böyle&nbsp;düşman edebilmişti?</p>

  <p style="text-align: justify;">“Sen bana daha nasıl bir zarar verebilirsin ki?” Reyyan ellerini iki yana açıp yitikçe feryat etti. “Sen kimsin? Burası neresi? Neden bu ev benim evim&nbsp;olması gerekirken bu kadar yabancı geliyor? Neden sana sığınmak yerine bu&nbsp;kadar kaçıyorum senden?”</p>

  <p style="text-align: justify;">“Burası senin evin.”</p>

  <p style="text-align: justify;">“Burası... benim kâbusum!”</p>

  <p style="text-align: justify;">“Ben bir şeyleri düzeltmek istiyorum Reyyan,” dedi Miran ayağa kalkarken. Söze bir yerden başlaması gerekti. Sussa kendisini, konuşsa Reyyan’ı&nbsp;yakacaktı, biliyordu. Ama susa susa bir yere de varılmıyordu ki. “Sana&nbsp;yaptığım yanlışı telafi etmek, yaşananları unutturmak istiyorum. Benim&nbsp;Gönül’le olan evliliğim, senin bildiğin gibi değil. Sevmiyorum onu. Hiçbir&nbsp;zaman da sevmedim.”</p>

  <p style="text-align: justify;">Bunların hiçbirini duymak istemiyordu Reyyan. Miran’ın yaptığı sıradan bir şey değildi ki telafisi olabilsin. Adımlarını kapıya yöneltip salondan&nbsp;çıktığında Miran da arkasından yürüdü.</p>

  <p style="text-align: justify;">Sorusu havada asılı kaldı. Reyyan mutfağa doğru yürüyordu. Birazdan Miran’a, aslında hiçbir şeyi düzeltemeyeceğini ispat edecekti. Mutfak&nbsp;dolaplarını açtı hızlıca. Gözüne kestirdiği büyük bir cam tabağı ellerinin&nbsp;arasına aldığında Miran onu şaşkınca seyrediyordu.</p>

  <p style="text-align: justify;">Havaya kaldırdığı ellerinin arasındaki tabağı yere bıraktı. Büyük bir gürültüyle yere düşen cam tabak bir sürü parçaya bölünürken Reyyan sanki&nbsp;kırılan şey bir cam tabak değil de kendi hayatıymış gibi yüzünü buruşturarak&nbsp;seyretti.</p>

  <p style="text-align: justify;">“Bak bunlara,” dedi eliyle yere dağılan camları işaret ederken. “Eski haline getirebilecek misin? Ben bunlardan daha da beter bir durumdayım. Un ufak&nbsp;ettin sen beni, her biz zerremi paramparça ettin!”</p>

  <p style="text-align: justify;">Ateş çıkan gözlerinden ve zehrini kusan dilinden anlaşılıyordu: Reyyan, Miran’ı affedemeyecekti.</p>

  <p style="text-align: justify;">Geceye ömrünü adamış, milyonlarca insan gibi uykusuzluğun dem tuttuğu gözleriyle semayı seyrediyordu genç adam. Nasıl bir halde olduğunu&nbsp;bilmiyordu, nasıl bir halde olduğunun zerre önemi yoktu. Çünkü yukarıda,&nbsp;açtığı yaralarını saramadığı bir kadın vardı.</p>

  <p style="text-align: justify;">Kendi evinde, onun çatısı altında gönlündeki yaranın sahibi olan bir kadın vardı. Ellerini uzatsa dokunacak, dokunduğunda parçalara ayrılacaktı. Ama&nbsp;dokunamıyordu. Öyle bir yasak, öyle bir zulümdü bu. Kalbe yapılan, en güzel&nbsp;zulüm.</p>

  <p style="text-align: justify;">Bu gece, sevdanın bir adı yoktu. Ne yana bakılsa yara, ne yana dönülse acı vardı. Hızla kalktı ayağa. Reyyan’ın ona “sakın bu odaya gelme” uyarılarına&nbsp;rağmen, adımları onu merdivenlere sürükledi. Heyecan içinde tırmandığı&nbsp;merdivenlerin ardından önüne kaldığı kapıda durdu.</p>

  <p style="text-align: justify;">Şu deli heyecanın kalbini nasıl titrettiğini, Reyyan’a nasıl gösterecekti?</p>

  <p style="text-align: justify;">Kapıyı çaldı birkaç defa. Ses çıkmayınca, bir kez daha. Bir kez daha...</p>

  <p style="text-align: justify;">“Reyyan?” dedi yakarırcasına. Nasılda yakıyordu dilini o güzel ismi. “Duyuyor musun beni?” Birbiri üzerine bindirdiği parmaklarını, bir kez daha&nbsp;kapıya vurmak için kaldırmıştı ki kapı açıldı.</p>

  <p style="text-align: justify;">Geceye şarkılar hediye ettirecek kadar yakıcı hareler kadrajına girince, derin bir iç çekti Miran. “Eğer,” dedi sessizce. “Beni öldürmek istersen, sadece&nbsp;gözlerime bak. Başka bir şeye hiç gerek yok.”</p>

  <p style="text-align: justify;">“Bilmiyorum, bilmiyorum.” Kafasını salladı Miran. “Aynı evin içinde ayrı kaldıkça deliriyorum. Yapamıyorum.”</p>

  <p style="text-align: justify;">“Ne yapabilirim senin için?” Sorusunun ardından elini çenesine dayayıp düşünceyle sıvazladı. “Canının sıkıntısını giderecekse eğer, hadi tekrar o eve&nbsp;gidelim. Bir kez daha terk et beni.” Miran’a yaklaşıp gözlerini gözbebeklerine&nbsp;dikti. “O zaman mutlu olur musun?”</p>

  <p style="text-align: justify;">Reyyan içindeki zehri bitireyim derken Miran’ı bitirecekti, haberi yoktu.</p>

  <p style="text-align: justify;">“Birbirimizi hiç iyi tanıyamamışız,” dedi Miran. Bitkindi, hiç olmadığı kadar. “Ben iyi bir adam değildim, reddetmiyorum bunu. Ama sen de çok&nbsp;yürekli değilmişsin Reyyan.”</p>

  <p style="text-align: justify;">Sabahtan beri can acıtan sözleri sarf eden Reyyan iken, bir anda böyle bir ithama maruz kalınca neye uğradığını şaşırdı genç kadın. Canı yanmış mıydı?&nbsp;Hem de çok. Nasıl oluyordu da tek bir sözüyle böyle darmaduman&nbsp;olabiliyordu hâlâ?</p>

  <p style="text-align: justify;">“Ama hâlâ inancım var,” diyerek Reyyan’a iyice yaklaştı Miran. Aralarındaki çekim, inkâr edilemeyecek kadar güçlüydü. Reyyan da bunun&nbsp;farkındaydı. Olanca nefretine rağmen, tek bir bakışmayla kaybolacak gibi&nbsp;hissetmesine engel olamıyordu.</p>

  <p style="text-align: justify;">Miran elinden tutup sol yanına bastırdı. Reyyan direnmedi, elini çekmedi oradan. Buna neden izin verdiğini kendisi de bilmiyordu çünkü. “Senin bir&nbsp;gün bana, yine eskisi gibi bakacağını biliyorum.”</p>

  <p style="text-align: justify;">“Onca şeye rağmen mi?”</p>

  <p style="text-align: justify;">“Onca şeye rağmen.”</p>

  <p style="text-align: justify;">Reyyan elini yavaşça çekerken Miran’ı paramparça edecek şekilde gülümsedi. “Ancak cehennem buz tutunca, sokağın tavanı gökyüzüne&nbsp;değince, deniz ve bulutlar birbirine sarılınca gerçek olur bu dediğin.”</p>

  <p style="text-align: justify;">“O kadar imkânsız yani?”</p>

  <p style="text-align: justify;">“O kadar imkânsız.”</p>

  <p style="text-align: justify;">Reyyan aralarındaki yakınlığı yok etmek istercesine sıyrıldı Miran’ın yanından. Odanın diğer ucuna, bir duvarı komple kaplayan cama doğru&nbsp;yürüdü. Cama yansıyan gölgeleri, ayna kadar keskindi. Arkasını döndüğü&nbsp;halde, Miran’ı görmekten kurtulamıyordu.</p>

  <p style="text-align: justify;">Eliyle sakallarını sıvazladı genç adam. Dibini sıyırdığı çaresizlik kalıntıları ellerinden gitmiyordu. Reyyan aralarına mesafe koydukça o yaklaşmak için çırpınıyordu. “Gönül isterdi ki, bunların hiçbiri olmasın,” dedi Reyyan. Uzun&nbsp;bir iç çekti. Bu gece ne kadar da uzun sürmüştü böyle? Ne ıstıraplı, ne&nbsp;beyhude... Gökyüzünün karanlığına zuhur eden kirli anıları dolandı boynuna.&nbsp;Merhametinden vurdu Miran’ı, bir kurşun misali.</p>

  <p style="text-align: justify;">“Hiç böyle karşılaşmasaydık seninle. Geçmişin zehri akmasaydı üzerimize. Keşke ben senin bir gülüşüne takılı kalsaydım, sen benim merhametime âşık&nbsp;olsaydın.” Sustu. Sızım sızım sızlayan sol yanı, nefes bile aldırmıyordu.</p>

  <p style="text-align: justify;">“O zaman bu denli acı çekmez, böyle kahrolmazdım be Reyyan.” Parmağını kaldırıp karşısındaki kadının, sözde karısının gözlerine işaret etti. “Senin şu&nbsp;bakışlarını görmek yerine, ölmeyi tercih ederdim inan!”</p>
</body>
</html>
