<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;">GİRİŞ</h2>

  <h2 class="sigil_not_in_toc" style="text-align: center;">GECEYE BİR SELAMIM VAR</h2>

  <p style="text-align: justify;">Bazen, kendisine yabancılaşır insan. Yürek divanına taht kuran aciz duygularının hissettirdiği buruklukta yok olur. Nefesi yabancı, sesi yabancı,&nbsp;gözleri yabancı gelir. Vefasını yitirmiş tüm sözcüklerin, satırlara sırt çevirmesi&nbsp;gibi bir şeydir bu. Bir yüreğe hakir bir hissiyat musallat oldu mu, artık anlamı&nbsp;kalmaz hiçbir güzelliğin.</p>

  <p style="text-align: justify;">O andır. İnsanın kendi yüreğini tanıyamadığı, aynada kendisine bile yabancı geldiği an, o andır.</p>

  <p style="text-align: justify;">Kirli anıların altında sıkışıp kalmış, ruhsuz bir bedenden ibaretti o. Kanı deli, yüreği öfkeli, duyguları darmadağındı. Bir hiç uğruna çalınmıştı yılları,&nbsp;ellerinden acımasızca koparılmıştı çocukluğu. Bundan dolayıdır ki, uçsuz&nbsp;bucaksız bir nefretin esaretine hapsolmuş zalim kalbi, aldığı karardan ötürü&nbsp;hiç pişman değildi. Bir rota belirlemesi gerekiyordu kendine... Ya ödeşme&nbsp;arzusu ile yanan aciz yanlarına istediğini verecek, intikamın yolundan&nbsp;gidecekti. Ya da, yıllar boyunca yaptığı gibi sinesinde büyük bir nefreti&nbsp;dallandırıp budaklandırmaya devam edecekti. O çoktan seçmişti yolunu.&nbsp;İntikama can verecek, terazideki dengesizliğe, adaleti kendi elleriyle&nbsp;yerleştirecekti.</p>

  <p style="text-align: justify;">Çok sorgulamıştı bu seçimini. Nasıl bir insan olduğu hakkında birçok kez düşünmüş ama bir sonuca varamamıştı. Tek bildiği, iyi bir adam olmadığıydı.&nbsp;Kanıksamıyordu da aslında bu durumu. Sonuçta hiç kimse pervasızca yitirilen&nbsp;bir hayatın ardından, iyimser kalamazdı.</p>

  <p style="text-align: justify;">Onun umutları, yıllar önce darağacında sallandırılmıştı.</p>

  <p style="text-align: justify;">Bardaktan boşanırcasına yağan yağmur hafifleyip yollarda biriktiğinde, semada kuvvetli rüzgârlar esmeye başladı. Her bir yağmur tanesi, bir&nbsp;sonrakini davet ediyordu yeryüzüne. Ondandı gecenin bu olanca hırçınlığı.&nbsp;İnce ince çiseleyen yağmur damlalarının, şiddetlenecek olmasına aldırış&nbsp;etmeden yürüdü. Islanan saçları bozulmuş, aheste aheste dökülmüştü alnına.&nbsp;Sert yüz hatları çatılan kaşlarıyla birleşmişti her zamanki gibi. Kaşlarını&nbsp;çattığı zaman alnının ortasında ince bir çizgi oluşurdu. Gülümsemeyi&nbsp;sevmezdi. Uzun zaman önce kovmuştu tebessümü dudakları.</p>

  <p style="text-align: justify;">Vakur bir sessizliğin esir aldığı sokaklara, yağan yağmurun ve adımlarının sesleri eşlik ediyordu. Bir de zihninin içinde durmadan gürültü yapan virane&nbsp;düşünceleri. Heyecanlı olması mı gerekirdi? Hiçbir şey bilmiyordu. Sanki&nbsp;ruhu ölmüş gibiydi. Sanki içinde yaşayan bir can yok gibiydi, sanki sahip olduğu tek şey, sadece nefes alan bir bedenden ibaretti...</p>

  <p style="text-align: justify;">Amacına ulaşmanın verdiği bir keyif vardı üzerinde, sebepsizce sığmıyordu içi içine. Tatsız tuzsuz, garip bir keyifti bu. Yine de uzun zamandır&nbsp;ödeşmenin hayallerini arzulayan ruhuna iyi gelmişti. Oynanması gereken, hiç&nbsp;masum olmayan, tehlikeli bir oyun vardı önünde. Ve Miran Karaman, artık bu&nbsp;oyunu başlatmaya hazırdı. Her şey kusursuz bir plana oturtulmuş, tek bir&nbsp;aksiliğe yer verilmemişti. Onun kitabında yanlışa yer yoktu, ilmek ilmek&nbsp;örmüştü kendi elleriyle çizdiği kaderi. Hata yoktu, hata yapana af yoktu!</p>

  <p style="text-align: justify;">Yolun kenarında gelişigüzel duran arabasına doğru yürüdü. Açtığı kapıdan içeriye hızla süzüldüğünde titreyerek nefes aldı. Yağmurun ıslattığı bedeni&nbsp;içini ürpertmişti. Motoru çalıştırmadan evvel gözleri dikiz aynasına takıldı.&nbsp;Hain çağrışımlar barındıran mavi gözlerinin ardında karanlık anılar saklıydı.&nbsp;Kötülüğü kalbine nakşeden, ardında kocaman bir uçurum bıraktıran, kirli&nbsp;anılar.</p>

  <p style="text-align: justify;">Yarım saat süren yolculuğu, Midyat’ta görkemli bir konağın önünde bitti. Arabadan inmeden, siyah camlarını indirerek baktı bu hayranlık uyandıran taş&nbsp;yapıya. Bakışları her bir taşını delip geçerken, sabırsız bir nefes saldı semaya.</p>

  <p style="text-align: justify;">Nefret. Ruhunun derinliklerine sakladığı en büyük zayıflığıydı. Her bir hücresi nefretle dolup taşarken gözlerini bir saniye ayırmadı konaktan. Bu&nbsp;çatının altında nefes alan her insandan ayrı ayrı nefret ediyordu. Derin bir&nbsp;nefesi ciğerlerine hapsederken, tek eliyle kirli sakallarını sıvazladı.&nbsp;Gözlerindeki intikam yüklü parıltılar gittikçe alevleniyordu. “Geceye bir&nbsp;selamım var, ” diyerek gülümsedi. Gülümsemeyi yadırgayan dudakları, anında&nbsp;eski haline dönüverdi. “Andım olsun ki, adımı ezberleyecek bu şehir. Benden&nbsp;çaldığı ne varsa, söke söke, acıta acıta geri alacağım!”</p>

  <p style="text-align: justify;">Gözleri konağın ikinci katındaki odaya takıldı. Işıkları yanan odanın camında genç bir kızın silueti belirdi. “Sonunda,” dedi ve sustu. Bu raddeye&nbsp;gelmesi hiç kolay olmamıştı.</p>

  <p style="text-align: justify;">“Sonunda, benimsin!”</p>
</body>
</html>
