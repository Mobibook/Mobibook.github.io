<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;">9</h2>

  <h2 id="sigil_toc_id_5" style="text-align: center;">KALPTEN YARALI</h2>

  <p style="text-align: justify;">Bazı adamlar vardı, incitmekten korkarak severlerdi yüreklerine mühürledikleri kadınları. Parmak uçlarını sever, avuç içlerine buse&nbsp;kondururlardı. Bir ömür mabediymiş gibi, en derinlerinde saklarlardı sevdayı.&nbsp;Fakat kıymet bilmezdi bazı kadınlar. Hiç sevmemiş gibi gider, sevilmiş&nbsp;olduklarını inkâr ederlerdi.</p>

  <p style="text-align: justify;">Bazı adamlar ise yakarak severlerdi. Yıkar, parçalar, darmadağın ederlerdi. Zamanı gelince ise aşktan çürümüş bir ceset bırakıp yok olurlardı. Bir kısır&nbsp;döngüydü bu. İyi kadınlar kötü adamlara âşık olur, kötü adamlar doğru&nbsp;kadınlara yanlış yaparlardı. Nedendir bilinmez, iyi bir yüreğe iyi bir yürek&nbsp;denk gelmezdi. İstisnayı bozan kaideler ise, masallara dönüşür, dilden dile&nbsp;destansı hecelerle aktarılırdı.</p>

  <p style="text-align: justify;">Reyyan da bu kervana katılmıştı. O artık, annesinin dizlerinde uyuttuğu, saçlarını öperek sevdiği küçük bir kız değildi. Masumiyeti, riyakâr bir adamın&nbsp;kirli ellerinde ziyan olmuştu. Bir gecede büyüyen, feleğin en acı sillesini&nbsp;yiyen, kan revan gecelerin koynuna hapsettiği biriydi. Milyonlarca&nbsp;kurbandan, sadece biri...</p>

  <p style="text-align: justify;">Karalar çalınmış ömrüne, acı bir gerçek sirayet etmişti bugün. Yalancı mutluluğu ellerinden şuursuzca alınmış, yerine gönlüne dolan koca bir boşluk&nbsp;bahşedilmişti. Oturduğu yerden kalkmaya derman bulduğunda hâlâ bütün bu&nbsp;olanlara bir anlam vermeye çalışıyordu. Miran’ın söyledikleri zihninin en&nbsp;ücra köşelerinde yankı yaparken, tüm bu arsız gürültüden kurtulmak için&nbsp;ellerini saçlarının arasına daldırarak öfkeli bir çığlık attı. Boğazı acıdan&nbsp;yanana kadar çığlık çığlığa bağırdı, durdu. Gözleri aralık kalan kapıya&nbsp;kaydığında ise sarsak adımlarla çıktı evden. Çok değil, az bir zaman önce&nbsp;Miran’ın bu kapıdan çıkıp gidişini seyretmiş ve hiçbir şey yapamamıştı.&nbsp;Özenerek giydiği mavi elbise toz toprak içinde kaldı.</p>

  <p style="text-align: justify;">Örgülü demir kapıdan çıkarak sokakta koşmaya başladı. Bir köşe başında onu görmeyi hayal etti, bir sokağın bitiminde... Bir kaldırım taşında oturup&nbsp;onu beklediğini düşündü. Fakat giden, çoktan gitmişti! Şoka girdiği için bu&nbsp;durumu henüz kabullenemiyordu. Gözyaşları sicim gibi akarken sağa sola&nbsp;koşarak hep aynı kelimeyi tekrarlıyordu. “Miran, neredesin ?”</p>

  <p style="text-align: justify;">Gitmişti işte, delicesine âşık olduğu adam, onu bırakıp gitmişti. Nefessiz kalıp sokağın ortasına halsizce diz çöktü. Kafası deli gibi bir sağa bir sola&nbsp;dönerken onu görenler acıyarak bakıyordu. Tüm umutları tükendiğinde&nbsp;yaralanmış bir insan gibi zorlukla geri adımlar attı çıktığı eve doğru. Nasıl da sızlıyordu dört bir yanı. Her bir uzvu çektiği acıya şahitlik edercesine titriyordu. Hoş, yaralıydı Reyyan. Gönlü kan revan içinde kalmıştı. Acımasız&nbsp;bir adam tarafından hayallerinden vurulmuştu.</p>

  <p style="text-align: justify;">Dermansız bir halde girdiği evde bir şeyler bulabilme umuduyla yenik adımlar atıyordu. Duvarlar üzerine üzerine geliyordu sanki. Aklını yitirmiş&nbsp;gibiydi, hırsını sürekli çektiği saçlarından çıkarıyordu. Nasıl getirilmişti böyle&nbsp;bir oyuna? Nasıl da kör kütük âşık olmuştu böyle kötü bir adama?</p>

  <p style="text-align: justify;">Dün gece bu eve ne umutlarla girmişti, şimdi ne haldeydi? Burada birkaç gün kaldıktan sonra İstanbul’a gidip sevdiği adamla yeni bir hayat kuracaktı&nbsp;kendine. Şimdi hepsi acı bir hayal olmuş, boğazına bir düğüm oturmuştu.&nbsp;Evde gördüğü her eşyayı kırıp parçalamak geliyordu içinden. Çığlıkları&nbsp;duvardan duvara çarparken kulaklarında hâlâ Miran’ın sözleri yankılanıyordu.&nbsp;“Dilerim Allah’tan...” diye mırıldandı. Kurumuş boğazı çatlamış sesi oldukça&nbsp;fersizdi. “Aklından çıkmasın yüzüm. Her gece beni gör rüyalarında. Hakkım&nbsp;haram,yüzüm kâbus olsun sana!” Yanağını yakan gözyaşları da eşlik etti ona,&nbsp;bu sözleri sarf ederken.</p>

  <p style="text-align: justify;">Yatak odasının kapısını hafifçe araladı, içeri girmeye korktu. Canı öylesine acıyordu ki. Yavaş yavaş içeriye doğru adım attığında gözüne çarpan ilk&nbsp;şey, yatak olmuştu. Her şey bunun için miydi yani? Onca hazırlık, koca bir&nbsp;düğün. Bir gecelik intikam için miydi? Yatağa doğru ilerleyip çarşafı hırsla&nbsp;söktü yerinden. Ellerinin arasında duran çarşaftan çıkarıyordu şimdi tüm&nbsp;hırsını. Gücü tükendiğinde kıvranarak diz çöktü yatağın kenarına. Bir film&nbsp;şeridi gibi gözünün önünden geçiyordu tüm yaşananlar. Reyyan tüm ömrünü,&nbsp;Miran’la geçirdiği sayılı günlere sığdırmış, geriye kalan zamanını o adama&nbsp;harcamıştı.</p>

  <p style="text-align: justify;">Berjerin üzerindeki çantasına takıldı gözleri. Sürüne sürüne vardığı berjerin üzerindeki çantasından evlilik cüzdanını çıkardı. Aklında bir sürü cevapsız&nbsp;soru vardı. Madem bırakıp gidecekti, neden evlenmişti o zaman kendisiyle?&nbsp;Tam da bunu düşündüğü anda kocaman açılmıştı gözleri. Miran’ın sözleri&nbsp;gelmişti aklına. Ne demişti ben kimim sorusuna? Miran Karaman!</p>

  <p style="text-align: justify;">Evlilik cüzdanında ise bambaşka bir soyad yazıyordu. Bu gerçek onu daha fazla dağıttı, elleri istemsizce kocaman açılan ağzına kapandı. Reyyan aslında&nbsp;hiç evlenmemişti. O attığı imza da bu kirli oyunun bir parçasıydı. Bu nasıl&nbsp;iğrenç bir oyundu böyle! Bavulda duran eşyalarına kaydı bakışları. Her şeyi&nbsp;duruyordu. Ona ait hiçbir şeye dokunmamıştı Miran.</p>

  <p style="text-align: justify;">Kara kara bundan sonra ne olacağını düşünmeye başladı Reyyan. Yanlış bir düşünceydi fakat hayatının bitmiş olduğunu düşünüyordu. Reyyan’ın&nbsp;gidebileceği, sığınabileceği kimsesi yoktu ki! Konaktan başka bir yuvası&nbsp;yoktu. Fakat bu haliyle konağa da gidemezdi. Tüm Mardin’e duyururcasına&nbsp;kocaman bir düğün yapmışlardı. Reyyan’ın evlendiğini bilmeyen yoktu. Her&nbsp;ne kadar suçsuz olsa da her yerde dedikoduları edilmeye başlanacak, insanlar&nbsp;onu utanç kaynağı olarak görecekti. Reyyan buna katlanamazdı. Kim bilir&nbsp;bundan sonra ne gelecekti başına? Mutlaka ama mutlaka Reyyan’ın hakkında&nbsp;bir hüküm verilecekti, bunu hissedebiliyordu. Ne de olsa Mardin’di orası.&nbsp;Suçsuz dahi olsa, bir kadına iltimas geçilir miydi? Korkunç fikirler yer etti&nbsp;aklında. Belki dul ve çocuklu, belki kendisinden kaç yaş büyük bir adama&nbsp;vereceklerdi onu. Çünkü çok iyi biliyordu, bu saatten sonra, annesinden başka&nbsp;kimse onu bağrına basmazdı.</p>

  <p style="text-align: justify;">Aklını kemiren bir başka düşünce ise, babasının katil oluşuydu. Sahi, neden kimse bilmiyordu bunu konakta? Koskoca Hazar Şanoğlu, aslında bir katil&nbsp;miydi? Bunca zaman sır gibi saklanmasının altında yatan önemli bir sebep&nbsp;olduğu yer etti zihninde. Yine de aklı mantığı almıyordu. Neden yanan&nbsp;kendisi olmuştu? Miran bunu neden yapmıştı kendisine? Neden intikam&nbsp;almak için kendisini seçmişti?</p>

  <p style="text-align: justify;">Saatlerce düşündü, düşündü, düşündü... Düştüğü dipsiz kuyunun içinde ona uzanan bir el, yahut onu aydınlığa götürebilecek bir ışık yoktu. Geri&nbsp;dönemediği yetmezmiş gibi bu evde kalakalmıştı. Usulca kalktı yerinden.&nbsp;Komodinin üzerindeki telefona uzandıktan sonra tereddüt ede ede aradı&nbsp;annesini. Ya yanında yer alacak ya da karşısında olacaktı Zehra Hanım. Zira&nbsp;Reyyan’ın konağa geri dönmeye hiç mi hiç niyeti yoktu. Bile bile ölüme&nbsp;gitmek gibi bir şey olurdu bu.</p>

  <p style="text-align: justify;">Reyyan’ın hayatı böylesine ucuz değildi.</p>

  <p style="text-align: justify;">Miran’ın, geldiğin yere geri dön deyişi aklında yankı yaptıkça çıldırıyordu Reyyan. Asla dediğini yapmayacak, ona istediğini vermeyecekti. Öleceğini&nbsp;bilse dahi, telli duvaklı çıktığı o konağa bu perişan haliyle gitmeyecekti!</p>

  <p style="text-align: justify;">Ardında biçare bir hikâye bırakıp yaşadığı şehre döneli saatler olmuştu. Zaman hiç bu denli yaralamamış, saatler hiç bu denli düşman olmamıştı&nbsp;Miran’a. Gözlerinin önünden gitmiyordu Reyyan’ın o perişan hali.&nbsp;Hıçkırıkları kulaklarında yankılanıyor, sessiz feryatları gayriihtiyari&nbsp;sarsıyordu. Kafasında tekrarlanan sorular ise merakını körüklüyordu. Acaba&nbsp;Reyyan, Mardin’e gitmiş miydi? Konaktakiler, özellikle de Hazar Şanoğlu&nbsp;gerçekleri öğrenmiş miydi?</p>

  <p style="text-align: justify;">İstanbul’da akşamüzeriydi. Gökyüzü güneşin vedasıyla kızıllaşmış, hava iyiden iyiye sertleşmişti. Ali, arabanın kapısını açtığında isteksizce indi arka&nbsp;koltuktan. Tilki misali, kürkçü dükkânına geri dönmüştü. Onun kaderi buydu.&nbsp;Sevmediği bir kadınla ömrünü çürütmek, ona katlanmaktı. Evin kapısından&nbsp;içeriye girdiğinde, Ali kapıda beklemeye devam ediyordu. Çünkü Miran&nbsp;evinde fazla durmazdı. Gönül ile ne kadar az vakit geçirirse ruh sağlığı o&nbsp;kadar iyi oluyordu. Günün çoğunu geçirdiği tek yer, şirketiydi. Ali de yıllardır&nbsp;onunla beraber olan sadık adamlarındandı.</p>

  <p style="text-align: justify;">Birbiri ardına asılmış yağlı boya tablolarının ve birkaç fotoğrafın asılı olduğu koridorun sonu oldukça büyük bir salona açılıyordu. Salondan&nbsp;yukarıya çıkan merdivenler ve mutfağa geçilen bir hol vardı. Yatak odaları üst&nbsp;kattaydı ve Gönül şu an salonda görünmüyordu. Bu ev öylesine titiz ve güzel&nbsp;dekore edilmişti ki, görenlerin aklına bu evde hiç anlaşamayan bir karı&nbsp;kocanın yaşadığı gelmezdi. Gönül, Miran’ı zorlayarak çekindiği her kareyi&nbsp;çerçeveletip evin dört bir yanına asmıştı. Mutsuzluklarını asla dışarıya&nbsp;sızdırmaz, arkadaş çevrelerinin, haklarında dedikodu etmelerine izin&nbsp;vermezdi.</p>

  <p style="text-align: justify;">Bedenini koltuklardan birine atıp kafasını başlığa yasladı. Saatlerce uyumak istiyordu, hiçbir şey düşünmeksizin. Reyyan’ı düşünmemenin başka bir yolu&nbsp;yoktu çünkü. Bundan sonra neler olabileceğini az çok tahmin edebiliyordu.&nbsp;Muhtemelen Azat onu bulacak ve bu yaptığı şerefsizliğin hesabını soracaktı.&nbsp;Hazar Şanoğlu karşısına dikilecek, düşmanlığı alenen ilan edecekti. İki taraf&nbsp;arasında başlayacak olan tehlikeli savaşın şimdilik tek bir kaybedeni vardı, o&nbsp;da Reyyan’dı. Miran karşı tarafa en büyük darbesini vurmuştu. Bundan sonra&nbsp;kara kara düşünen, geceler boyu uyuyamayan sadece kendisi olmayacaktı.</p>

  <p style="text-align: justify;">“Gelmişsin.” Gönül’ün sitemkâr ses tonunu duyduğunda kafasını kaldırıp ona baktı Miran. Evet dercesine kafasını salladı yavaşça.</p>

  <p style="text-align: justify;">Ağlamaktan ya da uykusuzluktan şişen gözleri açıkça belli oluyordu Gönül’ün. Miran’ın karşısına geçip oturdu. Geleceğim sözünü veren adam,&nbsp;sözünü tutmuştu. Düğünün ertesi günü, o çirkin oyununa bir son vererek esas&nbsp;karısının yanına dönmüştü. Şimdi hüznün oynaştığı gözbebekleriyle&nbsp;karşısında gördüğü adama bakıyordu. Üstelik Miran’ın gözleri de bu sefer&nbsp;öfkeyle değil, aynı hüzünle bakıyordu karısına. Gönül kafasını çevirdi.&nbsp;Bakışları başka yerlere değiyordu şimdi. Miran’a bakmak, ona dokunmak,&nbsp;sarılmak gelmiyordu artık içinden. Karşısında gördüğü adam kirli geliyordu&nbsp;ona, sadece kendisine ait değildi. Aşkına ihaneti bulamış bir vefasızdı.</p>

  <p style="text-align: justify;">Aklında Reyyan vardı Gönül’ün. Kim bilir ne haldeydi şimdi? Sormaya hem cesareti yoktu, hem de içinden gelmiyordu ancak fazlasıyla da merak&nbsp;ediyordu. Bin bir güçlükle baktı sevdiği adamın yüzüne. “O nerede?”</p>

  <p style="text-align: justify;">Miran bu soru karşısında nedensizce öfkelendi. Gönül ile bu konu hakkında defalarca konuşmuştu. Reyyan hakkında konuşmaması, tüm bu oyun&nbsp;bittiğinde tek bir soru sormaması için bizzat uyarmıştı. Öfkesinin yansıdığı&nbsp;sert bakışları Gönül’ü bulunca genç kadın korkuyla eğdi kafasını. “Olması&nbsp;gereken yerde. Sana bu konu hakkında artık konuşulmayacak demedim mi?”&nbsp;Sorusuna cevap beklemeden konuşmaya devam etmiş, yine tüm hıncını&nbsp;karısından çıkarmıştı. “Reyyan diye birisi girmedi benim hayatıma. Öyle biri&nbsp;hiç olmamış gibi farz et ve sakın bir daha ağzını açma!”</p>

  <p style="text-align: justify;">Oturduğu koltuktan fevri bir hareketle kalkıp merdivenlere yürüdü. Salon ile bağlantısı kesilmeden önce arkasını dönmeden bir kere daha uyardı karısını.&nbsp;“Çok yorgunum uyuyacağım, beni rahatsız etmezsen sevinirim!”</p>

  <p style="text-align: justify;">Hızlı adımlarla merdivenleri çıkarak yatak odasına ulaştı. Kendisini yatağa attığında her yerinin ağrıdığını hissetti. Aslında çoğu zaman yatak odasında&nbsp;uyumaz, Gönül ile aynı yatağı paylaşmazdı. Karı kocanın bir araya geldiği&nbsp;anlar öylesine nadirdi. Miran istese de Gönül’e yakın olamıyor, onu karısı&nbsp;olarak benimseyemiyordu.</p>

  <p style="text-align: justify;">Odanın bir duvarını kaplayan büyük ihtişamlı camlar sonuna kadar açıktı. Rüzgâr estikçe genç adamın saçları savruluyordu. Tek elini gözüne kapatarak&nbsp;uyumayı denedi. Sanki uyuyunca her şey geçecek, aklına bir daha Reyyan gelmeyecekmiş gibi... Zamanla unutacağını varsayıyor, kendisini rahatlatmaya çalışıyordu.</p>

  <p style="text-align: justify;">Bu olayın vicdani yükü çok ağır olacaktı, bilmiyordu.</p>

  <p style="text-align: justify;">Aradan kaç saat geçmişti belirsiz. Koyu bir karanlığın el aldığı ıssız geceyi, acı acı çalan cep telefonunun sesi böldüğünde ürkerek kalktı yatağından.&nbsp;Mardin’de kaldığı süre boyunca başka bir telefon kullanmış, bu telefonunu&nbsp;İstanbul’da bırakmıştı. Daha fazla çalmasına dayanamadığı telefonu&nbsp;yanıtlayıp kulağına götürdü. Uykusu büsbütün kaçmıştı çünkü telefon&nbsp;Mardin’dendi.</p>

  <p style="text-align: justify;">“Söyle Murat, durum nedir?” Mardin’deki adamı düğünden sonra birkaç gün boyunca konağın etrafında dolaşacak, kopan kızılca kıyameti Miran’a&nbsp;haber edecekti. Miran, Murat’a, Reyyan eve dönünce bana haber ver demişti.&nbsp;Bundan dolayı Miran fazlasıyla meraklıydı.</p>

  <p style="text-align: justify;">Murat, “Reyyan Hanım eve dönmedi efendim,” dediğinde Miran’ın yüzü düşmüş, kaşları çatılmıştı.</p>

  <p style="text-align: justify;">“Bu saate kadar gelmedi mi?”</p>

  <p style="text-align: justify;">“Hayır. Dikkatimi çeken bir durum olduğu için aradım sizi. Saat gecenin üçü, konaktan bir kadın çıktı. Hem ağlıyor hem de bir yere gidiyor hızlıca."</p>

  <p style="text-align: justify;">Miran, “Takip et, sakın kaçırma,” dedikten sonra kapamıştı telefonu. İçine düşen kurt ile vicdanına çöken ağırlık onu sabaha kadar rahat bırakmayacaktı&nbsp;belli ki. Diyarbakır’daki evde Reyyan’ı bırakıp giderken hiç aklına&nbsp;gelmemişti böyle olacağı. Reyyan’ın konağa geri döneceğinden çok emindi.&nbsp;Başka gidecek bir yeri mi vardı? Neden koşa koşa babasına gidip başına&nbsp;gelenleri anlatmamıştı ki?</p>

  <p style="text-align: justify;">Ayrıca Murat’ın sözlerine takılı kaldı aklı. Konaktan çıkan kadın kimdi? Neden ağlıyordu? Reyyan’la bir ilgisi olabilir miydi? En önemlisi... Reyyan&nbsp;şu an neredeydi ?</p>

  <p style="text-align: justify;">Telefonu kulağına aceleyle geri götürdü. Ne kadar hesap ederek atsa da adımlarını, bazı detaylar böyle kaçıyordu işte gözden. Açılan telefona bir&nbsp;çırpıda söyledi sözlerini. “Diyarbakır’daki eve gidin hemen! Reyyan’ın o&nbsp;evde olup olmadığına bakın. Eğer orada değilse de bulun. Anladın mı?&nbsp;Bulun!”</p>

  <p style="text-align: justify;">İki gün sonra...</p>

  <p style="text-align: justify;">Avcının eline düşen bir kuş misali, deli gibi çırpınan yüreğini anımsıyordu şimdi. Oturduğu pencere denizliğinde, elleri dizlerinde, yaşlı gözleriyle,&nbsp;karanlığın koynunda süzülen hilali izliyordu. Gökyüzünün lacivertine tüm&nbsp;ahengiyle taht kuran ayın huzmeleri yüzünün yarısına düştü. Ağır ağır süzülen&nbsp;gözyaşları çenesinden aşağı akıp gitti. Yüzü sırılsıklamdı yine. Bir kâbusun&nbsp;acımasızca sıkıştırdığı avuçlarındaydı Reyyan. Bir filmin en bahtsız&nbsp;karakteriydi, yahut ıssız çölde bir bedevi. Zira hiç bu kadar çaresiz&nbsp;kalmamıştı.</p>

  <p style="text-align: justify;">İki gün öncesine gitti aklı. Gerçi o günden hiç çıkamamıştı ki. Ruhu hâlâ o evde, çığlık attığı duvarların arasında hapsolup kalmıştı. Büyük bir cesaretle&nbsp;eline telefon aldığı anı anımsadı. Aramayı heyecanla açan annesine ağlayarak&nbsp;yalnız kalacağı bir yere geçmesini söylemişti.</p>

  <p style="text-align: justify;">Olan biten her şeyi hıçkırıklarının arasında dile getirdiğinde, Miran’ın söylediği her şeyi annesine harfiyen aktardığında, Zehra Hanım’ın bundan&nbsp;nasıl etkileneceğini hiç düşünememişti Reyyan. Zehra Hanım telefonun diğer&nbsp;ucunda uzun süre idrak edememişti gerçekleri. Kim böyle bir durumu kolay&nbsp;kolay kabullenebilirdi ki? Dahası kocasının bir katil olduğuna inanamamıştı.&nbsp;Bu evliliğin, bir intikam planında sadece bir oyun olduğuna inanası&nbsp;gelmiyordu. Dünürü olacak kadının, yalan söylerken hiç mi vicdanı&nbsp;sızlamamıştı? Böyle bir oyunu gözlerini kırpmadan oynarken, Allah’tan da mı&nbsp;korkmamışlardı?</p>

  <p style="text-align: justify;">Reyyan’a konağa dönmesi için yalvarmıştı kadın, onu perişan eden gözyaşlarıyla birlikte. Fakat Reyyan kesin bir dille reddetmişti bunu.&nbsp;Konaktakiler ona kucak açıp bağrına bassa dahi evliliğinin ertesi günü hiç&nbsp;evlenmemiş gibi geri dönemezdi. Sonuç olarak Reyyan annesini konağa&nbsp;dönmeyeceğine dair ikna etmiş, annesinden bu konuda yardım istemişti.&nbsp;“Annemsin sen,” demişti. “Senden başka kimim var? Beni senden başka&nbsp;düşünen kim var?”</p>

  <p style="text-align: justify;">Reyyan annesiyle görüştükten sonra birkaç saat o evde kalmaya devam etmişti. Aldığı nefese kast eden, ruhuna ıstırap veren evin tüm duvarları&nbsp;üzerine üzerine gelmişti o saatler boyunca. Aklını yitirmek üzereyken çalan&nbsp;telefon, kurtarıcısı olmuştu.</p>

  <p style="text-align: justify;">Annesiyle konuştuktan sonra işine yarayan bir bavulunu ve çantasını alıp kaçarcasına çıkmıştı evden. Şimdi ise olması gereken yerde, İstanbul’daydı.&nbsp;Ne garip bir tezattı ki, Miran’ın yanında değildi. Şu an sevdiği adamın&nbsp;kollarının arasında olması gerekirken tek başınaydı. Yaşadığı yalanın&nbsp;doğruluğuna inanamıyor, inandırıldığı rüyanın kâbusa dönüşünü seyrederken&nbsp;adeta ölümü tadıyordu.</p>

  <p style="text-align: justify;">Zaten şüphelenmişti Reyyan. Hayatının bir anda bu denli güzelleşmesinden, mavi gözlü, güzel yüzlü bir adamın onu bu denli sevmesinden, her şeyin&nbsp;oldukça yolunda gitmesinden... Çok şüphe duymuştu. Fakat toz&nbsp;konduramamıştı Miran’a. Öyle sevmiş, özünde öyle benimsemişti. Öyle ki,&nbsp;gönlüne düşen sevda kapkaraydı! Tüm yaşadıkları. Bir rüya kadar güzel,&nbsp;hiçbir rüyanın olamayacağı kadar harikuladeydi. Ne yazık ki, en güzel rüyalar&nbsp;bile uyanana dek sürerdi. Miran o acı gerçeği hoyratça haykırdığında Reyyan&nbsp;uyanmıştı güzel rüyasından, hayatın kâbusuna.</p>

  <p style="text-align: justify;">Reyyan’ın şu an bulunduğu ev, yaşlı bir kadının eviydi. Burası İstanbul, Üsküdar’dı. Sıdıka Hanım, Reyyan’ın annesinin ve teyzesinin sütannesiydi&nbsp;zamanında. Şimdilerde tek başına İstanbul’da yaşayan bu kadına, iki gün&nbsp;evvel Zehra Hanım ulaşmış, zor bir durumda olduğundan, Reyyan’ın gidecek&nbsp;bir yeri olmadığından bahsetmişti. Sıdıka Hanım nedenini bile sormaksızın&nbsp;kabul etmişti Reyyan’ı. Zehra Hanım, Reyyan’ı arayıp acilen İstanbul’a&nbsp;gitmesini, havaalanında onu karşılayacak birilerinin olduğunu söylemişti.</p>

  <p style="text-align: justify;">İlk başta ikisi de tereddüt etmişti bu durumdan. Neticede İstanbul’du orası. Miran’ın yaşadığı şehre gitmek Reyyan açısından azap verici, annesi&nbsp;açısından korkunçtu. Ya bir gün bir yerde karşılaşırlar da Miran kızına kötü&nbsp;bir şey yaparsa diye düşündü. Sonra olmaz diyerek sildi bu düşünceyi&nbsp;aklından. Koskoca şehirde karşılaşmak mümkün müydü? Fakat dünya.&nbsp;Dünya çok küçüktü. Peki ya Reyyan, Miran’ı bulmak isterse o zaman ne&nbsp;olacaktı? Tüm bu düşüncelere, korkunç ihtimallere rağmen yollamıştı kızını&nbsp;tehlikelerle dolu büyük bir şehre.</p>

  <p style="text-align: justify;">Neticede artık hiçbir yer, bu konak kadar tehlikeli değildi Reyyan’a.</p>

  <p style="text-align: justify;">Sıkıcı süren uçak yolculuğunun ardından hiç bilmediği bir şehre ayak bastığında ürpermişti Reyyan. Hava kararmıştı üstelik. Havaalanı korkunç&nbsp;kalabalık, insanlar oldukça yabancıydı. İstanbul’a birkaç kez çok küçükken&nbsp;gelmişti fakat hiçbir şey hatırlamıyordu. Tam başının döndüğünü hissettiği&nbsp;anlarda genç bir adam tutmuştu kolundan. Reyyan ne oluyor dercesine adama&nbsp;ters ters baktığında yanına ilişen güleryüzlü bir kadın fark edip rahatlamıştı.</p>

  <p style="text-align: justify;">“Sıdıka Teyze?” diye sormuştu tereddütle. Yaşlı kadın gülümseyerek kafasını salladığında Reyyan derin bir nefes almıştı. Bu adamla, kadının onu&nbsp;nasıl çabucak buldukları konusunda hiçbir fikri yoktu. Doğrusu, soracak&nbsp;takati de yoktu. Bir enkazdan farksızdı o an. Bunu yanındaki adam da fark&nbsp;etmiş olacak ki, ilginç bir şey görmüşçesine bakıyordu yüzüne.</p>

  <p style="text-align: justify;">Reyyan o uçak yolculuğundan sonrasını hatırlamıyordu. Tek hatırladığı şey, bindiği uçağın İstanbul’a inmiş oluşu ve Sıdıka Hanım’la o genç adamın&nbsp;yanına gelişleriydi. Gerisi toz bulutlarından ibaretti. Uyandığında bu evdeydi&nbsp;işte. Başında yine o genç adam vardı. İsmini cismini bilmediği adama sadece&nbsp;boş boş bakıyordu. Kendisiyle neden bu kadar ilgilendiğini de bilmiyordu.</p>

  <p style="text-align: justify;">“İyi misin Reyyan?” diye sorduğunda, kafa sallamakla yetinmişti sadece.</p>

  <p style="text-align: justify;">“Korkma,” diyerek elini uzattı genç adam. “Adım Fırat, ayrıca doktorum.” Reyyan utana sıkıla elini uzattıktan sonra, yanı başında endişeyle dikilen&nbsp;Sıdıka Hanım’ı işaret etti Fırat. “Anneannem olur kendisi.” Nedensizce&nbsp;kendini tanıtma ihtiyacı hissetmişti. Reyyan’ın kendisine olan bakışlarından&nbsp;çekinmiş olmalıydı.</p>

  <p style="text-align: justify;">“Halsizlikten bayıldın. Yediğine, içtiğine dikkat edip kendini toparlamalısın.” Başka bir kelam etmemiş, Reyyan’a neden İstanbul’a gelmek&nbsp;zorunda kaldığına dair bir soru da sormamıştı. Odanın dışında Sıdıka Hanım&nbsp;ile biraz konuştuktan sonra çıkıp gitmişti Fırat. O zamandan beri gelmemişti.&nbsp;Reyyan ise iki gün boyunca sadece susmuş, Sıdıka Hanım ile de pek&nbsp;konuşmamıştı. Kadıncağız Reyyan’ın o haline baktıkça ortada kötü bir şeyler&nbsp;döndüğünü düşünüp bir şey soramamıştı. Reyyan anlatana kadar da&nbsp;sormayacaktı.</p>

  <p style="text-align: justify;">Şimdi yeni yeni kendisini toparlıyor, sık sık annesiyle konuşuyordu telefonda. Konaktakiler henüz hiçbir şey bilmiyordu. Reyyan’ın mutlu&nbsp;olduğunu varsayıp deli gönlerine esenlik veriyorlardı. Özellikle babası... Kim&nbsp;bilir nasıl da mutluydu Reyyan’dan kurtulduğu için. Ya da nasıl geriyordu göğsünü, şanına yaraşır bir düğün yaptığı için.</p>

  <p style="text-align: justify;">İki gecedir de uykusuzdu Reyyan. Tek yaptığı bu pencerenin kenarına oturup gökyüzünü seyretmekti. Sıdıka Hanım’ın hazırladığı yemeklere yüz&nbsp;çeviriyor, su dahi içmiyordu doğru düzgün. Vücudunda oluşan sızıları&nbsp;hissetmiyordu bile. Kalbindeki sızının yanında lafı mı olurdu?</p>

  <p style="text-align: justify;">Evlendiğinin üçüncü gecesiydi bu gün. Miran’ın gidişinin üzerinden sanki üç gün değil de üç yıl geçmiş gibi hissediyordu. Dışarıda esen rüzgârı,&nbsp;dalların huşu içinde kıpırdanışından fark edip camı hafifçe araladı. İçeriye&nbsp;doğru esen sert rüzgâr saçlarını savurdu. Ve Reyyan, öylece kalakaldı o anda.&nbsp;Yüzünü kapatan o saçları çekemedi yüzünden. Attığı her adım ona, o vefasızı&nbsp;hatırlatıyordu. Saçlarına dokunuşu, öpüşü, koklayışı... Hepsi yara olmuştu&nbsp;kalbinde, sızı olmuştu yüreğinde, ateş olmuştu içinde. Yakıyordu, cayır cayır!</p>

  <p style="text-align: justify;">Hissettiği sancıyı da tarif edemiyordu hiçbir şekilde. Hani insan ağlamak ister de boğazına feci bir ağrı otururdu ya, işte o ağrı Reyyan’ı, Miran onu&nbsp;terk edip gittiğinden beri bırakmıyordu. İçini döke döke, hıçkıra hıçkıra&nbsp;ağlasa dahi geçmeyecekti. Tüm bunları düşünürken canından can gitmeye,&nbsp;ömründen ömür eksilmeye devam ediyordu. Düşündü bir süre. Sevmeseydi&nbsp;o adamı, şimdi bu denli acır mıydı canı? Belki de hayır. Sadece kuru bir&nbsp;öfke olurdu içinde. Ancak sevmişti, âşık olmuştu. Bu yüzdendi kalbinin bu&nbsp;denli paramparça oluşu.</p>

  <p style="text-align: justify;">Çok zor geliyordu şimdi içinde bulunduğu araftan kurtulmak. Miran’a karşı nasıl hissetmesi gerektiğini bilmiyordu. İdrak edemeyeceği kadar hızla&nbsp;girmişti hayatına Miran, ne olduğunu anlamadan da aynı hızla çekip gitmişti.&nbsp;Ondan önceki hayatını düşündü. Ne kadar boş ve anlamsızdı meğer. Miran bu&nbsp;kadar kısa sürede varolmasına rağmen, sanki ezelden beri hep var gibiydi&nbsp;Reyyan’ın hayatında. Hiç gitmemiş gibiydi ama yoktu işte. Aslında hiç de&nbsp;olmamıştı. Reyyan’ın hayatında, Miran diye bir adam yoktu!</p>

  <p style="text-align: justify;">Aldığı nefes boğazına takılıp kalırken gözleri de ayın ışığına takıldı. Ne garipti. Olması gerektiği şehirde, olmaması gereken bir yerdeydi. Çok sevdiği&nbsp;bir şairin, manidar sözleri ilişti diline.</p>

  <p style="text-align: justify;">Aynı şehirde sen varsın, ben varım ama biz yokuz!</p>

  <p style="text-align: justify;">“Biz hiç biz olamadık ki! ”</p>
</body>
</html>
