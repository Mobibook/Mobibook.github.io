<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;">6</h2>

  <h2 class="sigil_not_in_toc" style="text-align: center;">VUSLAT</h2>

  <p style="text-align: justify;">Hayat kirliydi, düşünceler ise yaralı. Hayaller yok olmuştu, umutlar ise yorgun. Her insanın geleceğe dair ufak da olsa bir beklentisi vardı ama onun&nbsp;yoktu.</p>

  <p style="text-align: justify;">Otelden çıktıktan sonra yol boyu hızlı adımlarla yürüdü. Beynine nüfuz eden kalabalık düşünceler onu yıpratmıştı. Nereye gitmek istediğini bilmiyor,&nbsp;yalnızca yürüyordu. Yol kenarında gördüğü bir çocuk parkına geçip rastgele&nbsp;bir banka oturdu. Salıncakta sallanan çocukları seyretti çaresizce. İzlerken&nbsp;gülümsediğinin farkında değildi. Günün birinde baba olabilir miydi acaba?&nbsp;Bu düşüncenin imkânsızlığı, gülümsemesini dudaklarından, kurduğu bu düşü&nbsp;de yok etti aklından. O kadar temiz bir hayata sahip değildi.</p>

  <p style="text-align: justify;">Gönül yine sabah sabah kafasını şişirmişti. Miran ise kendisini dışarı nasıl attığını bilememişti. Bu durum yeni bir şey değildi. Karısından köşe bucak&nbsp;kaçan bir adam oluşunu kimse yadırgamıyordu. Severek evlenmemişti çünkü.</p>

  <p style="text-align: justify;">Elini cebine atarak telefonunu çıkardı. Bir süre kararsız kaldıktan sonra Reyyan’ı aramaya karar verdi. Dün akşam onu konağın kapısında ağlarken&nbsp;gördüğünde içi huzursuz olmuştu. Sebebini Reyyan söylemediği için fazla&nbsp;ısrar etmese de aklı onda kalmıştı. Rehberden ismini bulup aradığında&nbsp;telefonu kulağına tutup bekledi. Uzun uzun çalan telefonu sonunda&nbsp;açabilmişti Reyyan. Reyyan’ın ince sesi duyulduğunda, hafif bir tebessüm&nbsp;yayıldı genç adamın yüzüne. “Nasılsın Reyyan?” diye sorduğunda, hâlâ&nbsp;gülümsüyordu farkında olmadan.</p>

  <p style="text-align: justify;">Reyyan’ın sesi iyi geliyordu. Bu Miran’ı bir nebze olsun rahatlattı. “İyiyim,” demişti neşe içinde.</p>

  <p style="text-align: justify;">“Bir delilik yapar mısın benim için?” diye sordu Miran ansızın. “Yine gelir misin seni beklediğim yere?” Böyle bir şeyi neden sorduğunu bilemeden&nbsp;dökülmüştü dudaklarından bu sözcükler. Neden atıyordu kalbi bu kızı görmek&nbsp;için delice?</p>

  <p style="text-align: justify;">“Bilmiyorum ki,” diyen Reyyan kararsızdı. O da can atıyor ama belli etmiyordu. Düğüne sayılı günler kaldığı halde onu göreceği bir fırsatı&nbsp;kaçırmak istemiyordu.</p>

  <p style="text-align: justify;">“Aynı yerde, aynı saatte bekliyor olacağım Reyyan, beni çok bekletme,” diyerek telefonu kapattı Miran. Zaten sayılı günler kalmıştı düğüne. Ne diye&nbsp;Reyyan’ı arayıp konuşmuştu, ne diye akşam onu görmek istemişti? Hazar&nbsp;Şanoğlu ile sürekli irtibat halindeydi, teyzesi desen sahte bir düğün için&nbsp;sürekli hazırlık peşinde koşturuyordu. Miran istediğini fazlasıyla alıyordu&nbsp;zaten. Bir de sürekli Reyyan’ı görmek istemesine bir anlam veremiyordu.</p>

  <p style="text-align: justify;">***</p>

  <p style="text-align: justify;">Ağır adımlarla kaldığı odaya doğru yürüdü. Geceye kadar dışarıda vakit geçirmiş Gönül yüzünden buraya dönmek istememişti. Gerçi bugün bir sürü&nbsp;işi halledip aradan çıkarmışlardı. Müstakbel kayınbabası, yani baş düşmanıyla&nbsp;birlikte. Düğün için birçok mekân gezmişlerdi. Hazar Bey, yolda rast geldiği&nbsp;tüm tanıdıklarına, çok sevdiği damadını tanıtıp duruyordu. Miran her ne kadar&nbsp;bu durumdan rahatsız olsa da, sessiz kalıp rol yapmaya devam ediyordu.</p>

  <p style="text-align: justify;">Adımları onu kaldığı odaya getiriyor ama kalbi bu odadan kilometrelerce uzağa gitmek için çırpınıyordu. Kapıyı çalma gereksinimi duymadı. Karısının&nbsp;ona kapıyı açtığı andaki yüz ifadesiyle karşılaşmak istemiyordu. Elindeki&nbsp;kartı okutarak kapıyı açtı. Gönül içeride koltuğa uzanmış, televizyon&nbsp;seyrederken de uyuyakalmıştı. Sessiz adımlarla dolabın başına kadar geldi,&nbsp;üzerini değiştirip çıkacaktı. Elini askılarda gezdirirken lacivert bir gömleği&nbsp;seçmişti. Usulca alayım derken askısını yere düşürmüş ve bir gürültü&nbsp;oluşmuştu. Miran telaşla Gönül’e baktığında onun da kafasını koltuktan&nbsp;kaldırıp uykulu gözlerle kendisine baktığını gördü. İster istemez uyandırmıştı.</p>

  <p style="text-align: justify;">Tek kelime etmeden üzerini değiştirdi. Gönül de konuşmamıştı. Konuşmak istemiyordu da zaten. Hayatının en kötü günlerini yaşıyordu. Sevdiği adam&nbsp;günbegün kayıp gidiyordu ellerinden ama o bir şey yapamıyordu.</p>

  <p style="text-align: justify;">İkisinden de çıt çıkmıyordu. Odada kasvetli bir sessizlik vardı. Can yakan, yürek kurutan cinsten. Miran işini bitirdiğinde cebine telefonunu ve cüzdanını&nbsp;yerleştirdi. Ardından arabanın anahtarını eline alarak kapıya doğru yürüdü.&nbsp;Gönül arkasından sessizce bakmakla yetindi. Kapının kapanma sesiyle&nbsp;birlikte kafası koltuğa düşmüştü. Kapanan sadece bu odanın kapısı değildi,&nbsp;Miran ona yüreğinin kapılarını da kapatmıştı.</p>

  <p style="text-align: justify;">Evliliklerinin bir senesi dolmak üzereydi. Geriye dönüp baktığında hiç mutlu olmadığını gördü Gönül. Mutlu olmak için sadece sevmek yetmiyordu.&nbsp;Karşı tarafında sevmesi gerekiyordu. Tek taraflı sevgi, hiçbir evliliği&nbsp;kurtaramazdı, onları da kurtarmayacaktı. Gözleri hiçbir zaman sevgiyle&nbsp;bakmayan bir adamın karısı olmayı seçerek hayatını ateşe atmıştı. Gün&nbsp;geçtikçe de küle dönüyordu...</p>

  <p style="text-align: justify;">Elini yüzüne kapatıp derin bir iç çekti. Eğer dünyaya bir kere daha gelme şansı olsaydı, kendisini seven bir adamla evlenirdi. Şüphesiz.</p>

  <p style="text-align: justify;">Heyecanlı bir bekleyişin sonunda herkes odalarına çekildikten sonra odasından çıkmıştı Reyyan. Sessizce konaktan çıkıp sessiz adımlarla arka&nbsp;tarafa doğru süzülürken rüzgârdan savrulan elbisesine uçuşan siyah saçları da&nbsp;eşlik ediyordu. Nefes nefese, koşar adımlarla büyük ağaca doğru koşarken&nbsp;beline sarılan ellerin onu kendisine çekmesiyle istemsizce ufak bir çığlık kaçtı&nbsp;dudaklarından.</p>

  <p style="text-align: justify;">Miran, Reyyan’ı kendisine döndürdüğünde refleksle elini onun dudaklarına kapadı. Çığlığıyla tüm konağı başlarına toplasın istemiyordu. Göz göze&nbsp;geldiklerinde ikisi de gülümsedi. Biri sahici, diğeri hercai.</p>

  <p style="text-align: justify;">Miran tenine çarpan soğuk ile ürperdi. Üzerinde kalın olmayan bir ceket vardı. Kollarındaki kıza bakmayı sürdürürken yalancı tebessümü gerçeğe&nbsp;dönüşüyordu. Ürkek bir ceylandan farksızdı Reyyan. Yüreği kuşlar gibi kanat&nbsp;çırpıyordu ellerinde. Bu durum genç adamı heyecan fırtınasına sürüklüyordu.</p>

  <p style="text-align: justify;">Reyyan’ın heyecanına anlam vermek kolaydı da Miran’ınkine ne demeliydi? Nefret ettiği bir insanın yüzüne içten gülebilir miydi bir insan?&nbsp;Onu görmeyi, yanında olmasını diler miydi? Farkında değildi tüm bunların...</p>

  <p style="text-align: justify;">Ellerini Reyyan’ın dudaklarından çekti. O dudaklara sadece eliyle bile dokunması yüreğini yerinden çıkarmıştı sanki. Reyyan çok farklı&nbsp;görünüyordu, çok başka bakıyordu ve çok güzel gülümsüyordu. Kollarının&nbsp;arasındaki kızı bırakıp bir adım geri gitti.</p>

  <p style="text-align: justify;">Reyyan’ın ilk zamanlara göre, kendisine fazlasıyla alışmış olduğunu biliyordu. Kendisine duyduğu aşktan hiç şüphe etmiyordu zaten. Kalbini&nbsp;çalmayı da başarmıştı nihayetinde. Düşmanının kızının kalbini bu denli&nbsp;isteyeceğini hiç düşünmezdi ilk başta. Bir anlığına her şeyi bir kenara bıraktı&nbsp;Miran. Tüm düşüncelerini, düşmanlığını, intikamını. Beş dakikalığına da&nbsp;olsa bu anı yaşamayı istedi delice âşık bir adam gibi.</p>

  <p style="text-align: justify;">Gözleriyle konuşan insanların, kelimelere ihtiyacı olmazdı. Şimdi dilleri susmuş iki insanın gözlerinde birçok anlam yüklüydü. Birbirinden ayrılmayan&nbsp;iki bakış, sanki yıllardır hasret çekiyormuş gibi bakmaya başladı, Miran gece&nbsp;karası gözlerin derinliğinde kaybolurken, Reyyan mavi harelerin girdabında&nbsp;sürükleniyordu.</p>

  <p style="text-align: justify;">Aralarındaki mesafeyi kapatan yine Miran oldu. Hem yaklaşmaktan korkuyor hem de ansızın onun sınırlarında buluyordu kendini. Reyyan’ı&nbsp;kollarına hapsetti, ellerini beline sımsıkı yerleştirerek saçlarına gömdü&nbsp;dudaklarını. Bu anın ona bahşettiği paha biçilemez huzuru daha yeni&nbsp;keşfediyordu. Nasıl oluyordu da Reyyan aklını başından alıp her şeyi&nbsp;unutturabiliyordu?</p>

  <p style="text-align: justify;">Yasaklar her zaman daha çekici gelmiştir insanoğluna. Boşuna değildi o sözler, kalp nerede imkânsız varsa onu seçerdi.</p>

  <p style="text-align: justify;">Bu an hiç bitmesin, bu kız kollarından hiç gitmesin istiyordu. Onu acı çeke çeke bekleyen bir kadının varlığını dahi unutmuştu. Elleriyle yanaklarından&nbsp;tuttuğunda, Reyyan gözlerini kapatmıştı. Kalbi duyulur derecede hızlı&nbsp;atıyordu. “Seni neden bu kadar özlüyorum, neden hep seni görmeyi&nbsp;diliyorum?” diye sordu Miran eşsiz bir duygu fırtınasında kaybolurken. Bu&nbsp;sözlerinde hiçbir yalan yoktu, bu sefer rol yoktu. Miran ilk defa kalbinden&nbsp;geçenlerin cevabını almak istercesine soruyordu Reyyan’a. Reyyan ise&nbsp;gülümsedi. Şimdi söylemeli miydi en büyük gerçeğini? Senin de beni&nbsp;sevmeni bekliyorum diyen adama, seni seviyorum demeli miydi?</p>

  <p style="text-align: justify;">Titreyen dudaklarından çıkan itirafla yüreğini Miran’ın avuçlarına teslim etti. Reyyan, “Seni seviyorum,” diye fısıldarken kalbi de haykırıyordu aynı&nbsp;şeyi. Bağıra çağıra! “Bana ne yaptın bilmiyorum...”</p>

  <p style="text-align: justify;">Beklediği itirafı alan genç adam zafer dolu bir gülüşle kıvırdı dudaklarını. Amacına ulaşmıştı sonunda. Şimdi ellerinde olan sadece bedeni değil, aynı&nbsp;zamanda kalbiydi de. Bu duygu garip bir şekilde içini acıtmıştı. Normalde bu&nbsp;durumdan keyif alması gerekiyordu ama öyle değildi. Boğazına bir yumru&nbsp;adeta. Reyyan’a sarılmak istedi içinden gelerek. Uzun, uzun. Oysa daha&nbsp;dün onu sarmalayan ellerinden, Reyyan’ın ona dokunmasından rahatsız&nbsp;olmuştu. Sürekli değişiklik gösteren duygularıyla kavga halindeydi Miran.&nbsp;İçindeki duygunun nefret olup olmadığına emin değildi.</p>

  <p style="text-align: justify;">“Ben seni daha çok seviyorum güzelim,” dedi dolu dolu bir sesle. Düşüncesizce sarf ettiği bu sözler, Reyyan’ın yüzünde tebessüm&nbsp;oluşturmuştu. Kafasını Miran’ın boyun girintisine yaslayarak ellerini beline&nbsp;doladı.</p>

  <p style="text-align: justify;">“Biliyor musun,” dedi Reyyan kısık sesle. “Bugün seni tanıyalı tam bir ay oluyor.”</p>

  <p style="text-align: justify;">Miran, Reyyan’ın yaptığı ince hesaba gülümserken, “Evet,” diyerek onayladı. “Tam bir ay oluyor.”</p>

  <p style="text-align: justify;">“Sence de çok kısa bir zaman değil mi?” diye sordu Reyyan.</p>

  <p style="text-align: justify;">“Ne bakımdan?”</p>

  <p style="text-align: justify;">“Bence çok kısa. Keşke daha önce tanışmış olsaydık, birbirimizi daha iyi tanısaydık.” Miran, Reyyan’ın yüzüne bakmak için eğildiğinde Reyyan da&nbsp;kafasını kaldırıp Miran’a baktı. “Yoksa pişman mısın?” diye sordu Miran&nbsp;tuhaf bir endişeyle. Reyyan kafasını salladı. “Hayır değilim, neden olayım ki?</p>

  <p style="text-align: justify;">Ama korkuyorum.”</p>

  <p style="text-align: justify;">“Neyden korkuyorsun?”</p>

  <p style="text-align: justify;">Reyyan bu soruya cevap verip vermemek arasında bocaladı. Miran’ı seviyor olması onu tanıdığı, ona güvenmesi gerektiği anlamına gelmiyordu.&nbsp;Evleneceği adamı tanımıyordu doğru düzgün. Neyi sever, neyi sevmez&nbsp;bilmiyordu mesela. Bu hayatta en nefret ettiği şeyin ne olduğunu, asla&nbsp;tahammül edemediği şeyleri ve onun neleri çok sevdiğini bilmiyordu. Ve tüm&nbsp;bunlar canını sıkıyordu. Üstelik Miran bir ömür boyunca ona sadık kalacak&nbsp;mıydı? İşte bu en korktuğu şeydi. Çünkü istediği her kadını elde edebilecek&nbsp;bir adamdı.</p>

  <p style="text-align: justify;">“Her şeyden korkuyorum,” dedi Reyyan çocuksu bir sesle. “Bana kızma ama,” dedikten sonra Miran’ın bedenine doladığı kollarını yavaşça çekerek&nbsp;yüzünü bir suçlu gibi yere eğdi. “Aradan zaman geçtikten sonra benden&nbsp;sıkılmandan, başkasını sevmenden korkuyorum. Çok garip hissediyorum&nbsp;kendimi Miran, ellerimden kayıp gidecekmişsin gibi.”</p>

  <p style="text-align: justify;">Bu sözler Miran’ın canını fazlasıyla sıkmıştı. Hayır, bu sözlere üzülüyor değil, seviniyor olması lazımdı. İstediğini almıştı işte. Reyyan’ı kendisine&nbsp;âşık etmişti. Neyin nesiydi kalbindeki sızı? Yüzünden düşen bin parçaydı.&nbsp;Böyle olmaması gerekiyordu. Onun bir kalbi yoktu, merhameti yoktu. Yaptığı&nbsp;kötülüğün ardından sızlayacak bir vicdanı yoktu, olmamalıydı. Miran içindeki&nbsp;iyi niyeti susturalı yıllar oluyordu.</p>

  <p style="text-align: justify;">Elleriyle Reyyan’ın boynundan tuttu. Gözlerine güçlükle bakarken söyleyeceği yalanın acısıyla yutkundu. “Öyle bir şey olmayacak, ne senden&nbsp;sıkılacağım ne de başkasını seveceğim. Senden başka hiç kimsem olmayacak,&nbsp;anladın mı beni?”</p>

  <p style="text-align: justify;">Reyyan güneşi kıskandıracak bir gülümseme eşliğinde Miran’ın yüreğine hançer saplayacak o sözleri sarf etti. “Ben bu yaşıma kadar kimseye&nbsp;güvenemedim ama yüreğim sana sonsuz güveniyor.”</p>

  <p style="text-align: justify;">Miran’ın gözleri kapandı. Bu sözlerin canını bu denli yakmasına anlam veremiyordu. Bir an önce buradan gitmek istedi. Çünkü bu kızın yanındayken&nbsp;esas benliği uzaklara kaçıyordu. Belki Reyyan’dan ayrılınca tekrar eski&nbsp;Miran’a dönüşebilirdi. Hiçbir şey hissetmeyen, zalim yürekli adama. İçinde&nbsp;şiddetle esen merhamet fırtınasını dindirmeliydi. Böyle olursa, nasıl yaşardı&nbsp;bir ömür?</p>

  <p style="text-align: justify;">Miran, Reyyan’ın ellerinden tuttu. “Hadi git artık,” dedi. İçi paramparça oluyordu. “Sen burada durdukça senden ayrılasım gelmiyor benim.”</p>

  <p style="text-align: justify;">Reyyan bir kez daha gülümsedi. Sonsuz başlangıçlarının, kısa süreli ayrılıklarını yaşayacaklardı bir kez daha. “Peki, gidiyorum o zaman.”</p>

  <p style="text-align: justify;">Miran, gülümseyen genç kadının yanağına dokunduğunda kendi yüzünde de bir tebessüm belirdi. Eğilip alnına bir öpücük kondurdu. Hesapsız, kitapsız...&nbsp;Tamamen içinden gelerek. “Vuslat yakındır sevdiğim. Günler sonra&nbsp;geleceğim, bembeyaz gelinlik içinde çıkaracağım seni o kapıdan. Sonra, sen&nbsp;hep benim olacaksın.”</p>

  <p style="text-align: justify;">Yaklaşan intikam gününün haberini bu şekilde veriyordu Reyyan’a. Reyyan yaşanacaklardan habersiz bulutlarda gezmeye devam ediyordu.</p>

  <p style="text-align: justify;">“Kavuşmak üzere,” diye söyledi son sözünü Miran.</p>

  <p style="text-align: justify;">Reyyan, çok geçmeden yanından ayrılıp konağa doğru yürümeye başladığında genç adam boş bakışlarla seyrediyordu bu manzarayı. Düğünden&nbsp;sonra belki de bir daha hiç rastlamayacaktı Reyyan’a. Zaten evliydi. Yine de&nbsp;düşünmeden edemedi. Gönül ona Reyyan gibi bakmayacaktı, bakamayacaktı&nbsp;asla, Reyyan’a duyduğu heyecanı Gönül’e duymayacaktı. Hiçbir zaman...</p>

  <p style="text-align: justify;">Konağın kapısı ağır bir sessizlikle kapandığında Miran da arabasına doğru yürümeye başladı. Mutsuzdu. Daha doğrusu, hayatında onu mutlu edecek&nbsp;hiçbir şey yoktu. Ölümüne arzuladığı şu intikam oyununda hayatı boyunca hiç&nbsp;yaşamadığı bir şeyi yaşamıştı. Reyyan çok farklıydı. Eğer normal şartlar&nbsp;altında Reyyan’la tanışmış olsaydı onu gerçekten sevebilirdi Miran. Ama&nbsp;içlerinde bulundukları durum öyle değildi ne yazık ki. O intikama susamış,&nbsp;kötü ruhlu bir adamdı, buna sebep olan da babasını öldüren katildi. Reyyan da&nbsp;o katilin kızı. Üstelik Miran başkasıyla evliydi. Reyyan’la olan kaderi baştan&nbsp;aşağı imkânsızlıklarla örülüydü.</p>

  <p style="text-align: justify;">Aşka bu denli yakınken bir o kadar da uzaktı aslında. Hem mümkündü, hem imkânsız! Ve bu hayatta hiçbir şey Reyyan kadar imkânsız olmamıştı. Cennet&nbsp;bahçesinin yasak elması gibiydi bu kadın. Miran gönlünü ona verdiği an,&nbsp;cayır cayır yanardı.</p>

  <p style="text-align: justify;">Otele vardığında istemsiz adımlarla yürümeye başladı. Gayriihtiyari adımları onu zorluyordu. İte kalka bir senesini doldurduğu bu evlilik&nbsp;yürümüyordu işte. Miran ne koca ne de baba olabilirdi. Ne buna hazırdı ne de&nbsp;istiyordu. Gönül onun üzerine kocaman bir yüktü.</p>

  <p style="text-align: justify;">Odadan içeriye girdiğinde sadece gece lambası yanıyordu. Gönül uyuyor olmalıydı. Uzaktan baktı karısına. Bir kez daha anladı. Bu kadını sevmiyordu,&nbsp;sevemeyecekti.</p>

  <p style="text-align: justify;">Günün ilk ışıkları Mardin’i aydınlattığında Reyyan mutlulukla kalktı yatağından. Kocaman gülümsüyordu. Dün geceyi düşündükçe pır pır eden&nbsp;kalbini engelleyemiyordu. Bir tarafı üzülürken diğer yanı mutluluktan&nbsp;deliriyordu. Ve Reyyan bunun tam ortasını bulamamıştı. Değişen ruh haline&nbsp;ayak uydurmakta zorlanıyordu. Elini yüzünü yıkayıp üzerini hızla&nbsp;değiştirmesinin ardından odasından çıkarak merdivenlere yürüdü. Düğüne&nbsp;kalan gün sayısı azaldıkça içine çöreklenen hüzün taneleri çoğalıyordu.</p>

  <p style="text-align: justify;">Mutfaktan içeriye girdiğinde Fatma’yı gördü. Her zamanki kahvaltı hazırlığındaydı. “Günaydın Fatma Abla,” diyerek dolaba yöneldi. Belli ki&nbsp;henüz uyanan yoktu.</p>

  <p style="text-align: justify;">“Günaydın Reyyan.”</p>

  <p style="text-align: justify;">“Annem uyandı mı?” diye sordu kahvaltılıklara göz gezdirirken.</p>

  <p style="text-align: justify;">“Görmedim,” dedi Fatma, Reyyan’a gülümseyerek. “Uyanmadı sanırım.”</p>

  <p style="text-align: justify;">Aslında günlerdir annesinin yüzüne bakamıyordu Reyyan. Hem o gün konuşulanları duymasından ötürü hem de üzüntüsünden. Miran’la konağın&nbsp;kapısında karşılaştıkları gün ağlamasının sebebi de buydu. Annesiyle&nbsp;babasının kavgasına şahit olmuştu uzaktan. Kavganın sebebi ise kendisiydi.&nbsp;Tartışmalarını gizlice dinledikten sonra evin içinde nefes alamamış, kendisini&nbsp;dışarı atmak istemişti. Kapıyı açar açmaz karşısında gördüğü adam onun&nbsp;yaralarına merhem olmuştu. Ağlama sebebini sorduğunda ise bir şey&nbsp;söylemek istememişti. Sebebi belliydi. Babası olacak adamın ağır sözleri&nbsp;kanına dokunmuştu. Ve Miran’a bundan bahsetmek istememişti. Aslında o&nbsp;gün sebebini söyleseydi, Miran, Reyyan’ın öz değil, üvey evlat olduğunu&nbsp;öğrenmiş olacaktı. Ama bazı şeylerin kaderde yaşanacağı varsa diller lal&nbsp;oluyordu.</p>

  <p style="text-align: justify;">Havin’in esneyerek mutfağa girmesinin ardından Reyyan düşüncelerinden sıyrıldı. Evdeki son günlerini mutlu geçirmek istiyordu. Birlikte masaya&nbsp;taşınacak şeyleri tepsiye koyarlarken mutfağa söylene söylene giren Delal&nbsp;Hanım’a kaydı herkesin gözü. “Bu oğlanın hali hiç iyi değil, hiç!” Meraklı&nbsp;gözlerle annesine bakan Havin. “Hangi oğlan anne?” diye sordu.</p>

  <p style="text-align: justify;">“Kim olacak kız? Abin Azat işte!” Sandalyeye otururken dertli dertli sallıyordu başını. “Son günlerde yüzü hiç gülmez oldu oğlumun. Eve geç&nbsp;geliyor, sabah kahvaltı bile etmeden çıkıp gidiyor.”</p>

  <p style="text-align: justify;">Fatma elindeki bıçağı tezgâha bırakıp Delal Hanım’a baktı merakla. “Kız Delal Abla, bu oğlan kara sevdaya düşmüş olmasın?”</p>

  <p style="text-align: justify;">Delal çattığı kaşlarıyla baktı Fatma’ya. “Öyleyse kim o kız söylesin, biz de gidip isteyelim, öldürecek bu oğlan bizi yakında!”</p>

  <p style="text-align: justify;">Azat’ın evde olmayışı en çok Reyyan’ın işine geliyordu. Alışverişte çıkan kavga meselesinden dolayı Azat’a olan kızgınlığı hâlâ ilk günkü tazeliğini&nbsp;koruyordu. Yine de yengesinin sözlerine üzülmüştü. Azat son günlerde&nbsp;gerçekten iyi değildi ve bu durum en çok annesini endişelendiriyordu.&nbsp;Karşılıksız bir aşka düşmüş olabilirdi. Ama bu aşkın kendisi olabileceği&nbsp;aklının ucundan bile geçmiyordu Reyyan’ın.</p>

  <p style="text-align: justify;">Kahvaltı sofrası kurulduktan sonra bütün aile kahvaltı masasına oturmuştu. Zehra Hanım son günlerde sürekli ağlayarak evdeki herkesi, bilhassa&nbsp;Reyyan’ı çok üzüyordu. Kızını uzak bir yere göndermesinin de etkisi&nbsp;büyüktü, Miran sık sık görüşeceklerinin sözünü vermiş olsa da hiçbir şey&nbsp;dizlerinin dibinde olması kadar etkili olamazdı. Yine de sırf Reyyan’ın&nbsp;mutluluğu için susuyordu.</p>

  <p style="text-align: justify;">Tüm anneler böyleydi, içi sızlar ama yüzü gülerdi. Yeter ki evlatları mutlu olsun isterlerdi.</p>

  <p style="text-align: justify;">Akıp giden saatler, günler eşliğinde zamana yeniliyordu. Her geçen dakika biraz daha buruk, biraz daha can alıcı bir ateş düşürüyordu Reyyan’ın içine.&nbsp;Düğüne tam üç gün kalmıştı. Her şey tastamam, tek bir eksik kalmamıştı. İki&nbsp;gün evvel Miran konağa son kez gelmişti. Bundan sonra sadece kına&nbsp;gecesinin olduğu gün gelecekti ve düğün günü Reyyan bu konağa veda&nbsp;edecekti.</p>

  <p style="text-align: justify;">Kahvaltının ardından Reyyan odasına çıkıp valizlerini hazırlamaya başladı. Havin de ona yardım ederken ikisi de sessizdi. Konuşsalar ağlayacaklardı.&nbsp;Havin, bu ev Reyyan olmadan nasıl olur hiç bilmiyordu. Doğduklarından bu&nbsp;yana hiç ayrı gayrı düşmemişlerdi ki. Aralarında bir kan bağı olmasa da can&nbsp;bağı vardı. Hatta, aynı kanı taşısalar bu kadar yakın olamazlardı.</p>

  <p style="text-align: justify;">Bedirhan günlerdir sessizdi, ablasının gidişi onu da çok üzüyordu. Fatma sessiz, Dilan sessiz, Azat perişandı. Bunu fark eden olmasa bile Reyyan’ın&nbsp;gidişi en çok onu yakacaktı.</p>

  <p style="text-align: justify;">Birkaç kıyafet ve geceliği dışında her şey bavullara yerleştirilmişti. Askıda duran gelinliğine her baktığında boğazına kadar gelen ağlama duygusunu&nbsp;bastırmaya çalışıyordu. Hüzün ve mutluluk bir arada, iki duyguyla&nbsp;cebelleşmek onu fazlasıyla yormuştu.</p>

  <p style="text-align: justify;">Annesi, yengesi ve Fatma Hanım bir tanıdıklarını ziyarete gitmişlerdi. Dilan da yanlarında gitmişti. Konakta sadece Reyyan ve Havin kalmış, oturma&nbsp;odasında muhabbet ediyorlardı. Son zamanlarını birlikte geçiren ikili devamlı&nbsp;gülünecek şeyler konuşarak üzüntülerini bastırmaya çalışıyorlardı. Ne de olsa&nbsp;birkaç gün sonra gidiyordu Reyyan. Bol bol gelecek planı yapıp mutlu&nbsp;olacaklarını varsayıyorlardı. Her şeyden habersiz bir şekilde.</p>

  <p style="text-align: justify;">Havin oturduğu koltuktan kalktı. “Fatma Abla kek yapmıştı, dur ben getireyim,” dedikten sonra odadan çıkıp uçar gibi mutfağa koştu. Aradan&nbsp;geçen beş dakikaya rağmen hâlâ dönmeyince Reyyan birkaç kere seslendi.&nbsp;Fakat Havin’den bir cevap gelmeyince huzursuz oldu.</p>

  <p style="text-align: justify;">Oturduğu koltuktan kalkıp odadan çıktığında telaşla merdivenlere yürüdü. Evde hiç kimsenin olmaması ayrıca telaşlanmasına sebep olmuştu.&nbsp;Merdivenlerin başına geldiğinde, avluda Azat’ı görmesiyle olduğu yere&nbsp;çakıldı. O günden beri hiç konuşmamışlardı. Şimdi ise göz gözeydiler.&nbsp;Reyyan ne söyleyeceğini bilemediği için susmayı tercih etti. Gözleri mutfak&nbsp;kapısına takıldı ancak içerisi görünmediği için Havin’i göremiyordu. Azat’ın&nbsp;merdivenlere doğru adım atmasıyla, geldiği odaya geri dönmek istedi ancak&nbsp;genç adamın sesi onu durdurmuştu. “Reyyan,” diye seslenmişti merdivenleri&nbsp;adımlarken. Reyyan arkası dönük bir vaziyette durdu.</p>

  <p style="text-align: justify;">“Bir saniye bekler misin?”</p>

  <p style="text-align: justify;">Reyyan yavaşça önünü dönerken gözlerine büyük bir ciddiyet takınmıştı. Azat onunla ne konuşmak isteyebilirdi ki? Zaten oldu olası soğuk değil miydi&nbsp;evdeki kızlara karşı?</p>

  <p style="text-align: justify;">Merdivenleri çıkıp tam karşısında durduğunda Reyyan iyice meraklandı. Havin ise hâlâ ortalarda yoktu. Reyyan parmağını kaldırıp merdivenin&nbsp;bitimindeki mutfağı işaret ettiğinde, “Havin nerede?” diye soracak olmuştu ki,&nbsp;Azat parmağını tutarak aşağı indirdi.</p>

  <p style="text-align: justify;">Belli ki Azat, Havin’i birkaç dakikalığına uzaklaştırmıştı.</p>

  <p style="text-align: justify;">Reyyan ne oluyor dercesine baktığında Azat’ın tuhaf bakışlarıyla irkildi. Azat, çok değişik bakıyordu. Kendisine doğru bir adım atmasıyla Reyyan&nbsp;irkilerek geriledi.</p>

  <p style="text-align: justify;">“Bırak şimdi Havin’i,” dedi durağan bir sesle. “Benim sana söylemem gereken bir şey var Reyyan.”</p>

  <p style="text-align: justify;">Reyyan gözlerini şaşkınlıkla kırpıştırdı. Azat’ın ona söyleyecek neyi olabilirdi ki? “Seni dinliyorum,” dediğinde araya kattığı mesafesinden ödün&nbsp;vermedi. Azat gözlerini zorlukla dikti Reyyan’ın gözlerine. Seni kaybettim&nbsp;diye haykırmak geldi içinden, ancak sadece susmakla yetindi. Düşünceleri&nbsp;yüreğine diken gibi batıyor ama bir türlü dile dökemiyordu. Dökemezdi de zaten... Yine acı bir tebessümle gülümserken konuştu.</p>

  <p style="text-align: justify;">“Sadece özür dilemek istemiştim.” Bu sözlerinin üzerine Reyyan’ın yüzünün şaşkınlıkla şekil aldığını gördü. Haklıydı Reyyan, Azat ilk defa özür&nbsp;diliyordu hayatında.</p>

  <p style="text-align: justify;">Reyyan az önce Azat’ın dudaklarından dökülen şeyleri yanlış duyduğunu sandı. Özür mü dilemişti Azat ondan? Sanki karşısındaki Azat değil de başka&nbsp;biriydi. Yıllarca asabiyetinden ödün vermeyen amcasının oğlu, şimdi&nbsp;karşısına geçmiş özür diliyordu. Ki Azat, böyle bir şeyi dile getirmezdi asla.</p>

  <p style="text-align: justify;">Bakışlarını Azat’ın gözlerine kenetlediğinde gördüğü samimiyetle yanılmadığını anladı. Ciddiydi Azat, hiç olmadığı kadar. Ciddi ciddi özür&nbsp;dilemişti.</p>

  <p style="text-align: justify;">“Neden, ne özrü?” Şaşkınlığa bürünmüştü ses tonu.</p>

  <p style="text-align: justify;">“Hata yaptığımın farkındayım,” dedi Azat ellerini gözlerine bastırırken. Bu sözleri söylemek ona güç geliyordu. Miran’a vurduğu için hiç pişman değildi.&nbsp;Ama Reyyan. Birkaç gün içinde bu evden gidecekti. Ve Azat, Reyyan’ın&nbsp;kendisini kötü hatırlamasını, ona kızgın bir şekilde bu evden ayrılmasını&nbsp;istemiyordu.</p>

  <p style="text-align: justify;">“Ona vurmamam gerekirdi.” Dudaklarını kıvırarak gülümsemeye çalıştı. “Ama olan oldu bir kere, öfkeme yenildim ben.” Derin bir nefes aldı, ne kadar&nbsp;zordu Reyyan’a veda etmek. “Şimdi sen gidiyorsun ya.” Kelimeleri&nbsp;boğazını tırmalıyordu sanki. Kalbimi de yanında götürüyorsun Reyyan...&nbsp;Canımı yaka yaka gidiyorsun, yüreğime basa basa... İçimdeki bu sevdayı,&nbsp;sana söyleyemeden gidiyorsun Reyyan. Hiçbir zaman bilemeyeceksin.</p>

  <p style="text-align: justify;">Söylemek istedikleriyle, söyledikleri arasında koca bir uçurum vardı. “Bana dargın gitme,” diyerek araladı güçsüz dudaklarını. “Bana gücenme, yeri geldi&nbsp;kızdım, yeri geldi kırdım seni. Ama sen yine de bana küsme. Bilirsin, ölüm&nbsp;var. Hakkını helal et Reyyan.” Şimdi o uçurumdan aşağıya atlıyordu Azat. En&nbsp;çok da canını yakan buydu ya. Söylemek isteyip de söyleyemedikleri.</p>

  <p style="text-align: justify;">Reyyan huzursuzca kafasını salladı. Hayır, bu mesele bu kadar büyük değildi, olmamalıydı. O Azat’a bu kadar kızgın değildi. Zaten ufacık bir özrü&nbsp;bile yetmişti küskünlüğün sona ermesine. Zaten acı çekiyordu günlerdir,&nbsp;şimdi de Azat’ın sözleri tuz biber olmuştu üzerine. “Sen benim abimsin, sana&nbsp;hakkım helal olsun, ben size istesem de kızamam ki.” Sona doğru kısılan&nbsp;sesi ağlayacağının habercisiydi. Günlerdir büyük bir direniş gösterdiği&nbsp;gözyaşlarına Azat sayesinde yenilmişti bugün.</p>

  <p style="text-align: justify;">Elini dudaklarına kapatıp sesli bir şekilde koyverdi ağlamasını. Azat, Reyyan’ın ağladığını görünce dayanamayarak merdivenlere doğru yürüdü. Biraz daha yanında kalırsa sevdası kendini ele verecekti. Reyyan ağlıyordu,&nbsp;Azat paramparça oluyordu her gözyaşında. Avluya hızlı bir şekilde inip&nbsp;kapıya doğru yürüdü. Reyyan’ı ağlatmak istememişti.</p>

  <p style="text-align: justify;">Kapıdan çıktığında içli bir nefes alarak ellerini gözlerine bastırdı. Gözleri acıyordu. Azat ağlayamazdı ve şu an içi kan ağladığı için gözleri feci bir&nbsp;biçimde yanıyordu. Hızlı adımlarla konaktan uzaklaşırken sitemli sözcükler&nbsp;mırıldanıyordu dili.</p>

  <p style="text-align: justify;">“Sen hiç ağlama güzel gözlüm, mutlu ol ömrün boyunca... Hüzün, sana hiç uğramasın!”</p>
</body>
</html>
