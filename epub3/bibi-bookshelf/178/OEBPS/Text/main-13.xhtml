<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;">11</h2>

  <h2 class="sigil_not_in_toc" style="text-align: center;">MİSAFİR</h2>

  <p style="text-align: justify;">Sessizliğine yenilir insan bazen. Sustuğu için kendisinden nefret eder, dilinin ardına saklanan korkak sözcüklere düşman olur. Söyleyemedikleri&nbsp;pişmanlığı olur bazen, o pişmanlık bir ateş misali yakıp kavurur içini. Keşke&nbsp;der defalarca. Keşke, geriye sarabilseydim zamanı. Bunun her ne kadar&nbsp;mümkün olmayacağını bilsek de, ömrün her pişmanlık demlerinde, bunu&nbsp;dillendiririz nedensizce. Zamanın zinhar geriye dönmeyeceğini bile bile.&nbsp;Sonra akıp giden saatlere küseriz kederlice.</p>

  <p style="text-align: justify;">Reyyan çok düşünmüştü. Aklına kast eden o anlar, zihninden bir saniye bile silinmezken, diline gelmeyen kelimelere yerli yersiz küfretmişti. Şimdiki aklı&nbsp;olsa, Miran’a çok daha farklı şeyler söyleyebilirdi. Mesela karşısında öyle&nbsp;çaresizce ağlamaz, gitmemesi için yalvarmazdı. Miran’ın karşısında o denli&nbsp;düştüğünden, kendisinden nefret eder olmuştu.</p>

  <p style="text-align: justify;">Günler geçiyordu. Bu eve geleli neredeyse bir hafta olmuştu. Ancak acısında ne bir eksilme vardı ne de yaralı kalbinde bir iyileşme. Geçen sadece&nbsp;günler, ilerleyen tek şey saatlerdi. Acı, her daim bakiydi.</p>

  <p style="text-align: justify;">Oturduğu koltuğun diğer ucundaki çalan telefona uzandı yavaşça. Sessizlikten kurumuş dili, iki kelam etmeyi bekliyordu saatlerdir. Arayan&nbsp;annesiydi. Reyyan, İstanbul’a geldikten sonra Fırat, Reyyan’a yeni bir hat&nbsp;almıştı. Eskini kırıp atmıştı Reyyan. Konaktan birinin onu bulmaması&nbsp;gerekiyordu. Babası, amcası, Azat veya Bedirhan. Annesi de Reyyan’ın&nbsp;nerede olduğunu öğrenmemeleri için konaktayken aramıyordu kızını.&nbsp;Reyyan’ın İstanbul’da, Sıdıka Hanım’ın yanında olduğunu bilen sadece Elif&nbsp;ve annesi Ayşe Hanım’dı. Zehra Hanım, kardeşinden başka kimseye&nbsp;güvenemezdi bu konuda. Uzun bir süre sadece üçü bilecekti. Konaktan hiç&nbsp;kimse, Reyyan’ın nerede olduğunu öğrenmeyecekti.</p>

  <p style="text-align: justify;">“Anne?” Annesinin sesini her duyduğunda acıdan yanan boğazına ve dolan gözlerine engel olamıyordu nedensizce.</p>

  <p style="text-align: justify;">“Reyyan’ım, iyi misin kuzum?”</p>

  <p style="text-align: justify;">“İyi olmaya çalışıyorum,” dedi sessizce. Konuşmalarını Sıdıka Hanım duysun istemiyordu. “Neler olduğunu anlat anne. Konakta neler oldu?”&nbsp;Özellikle de, gerçekleri öğrenince babasının ne tepki verdiğini merak&nbsp;ediyordu.</p>

  <p style="text-align: justify;">“Baban gerçeği kabul etti. Miran’ın babasını öldürdüğünü inkâr etmedi. Üstelik bu konuda günlerdir tek kelime etmiyor. O günden beri tek yaptıkları&nbsp;şey, kapalı kapıların ardında konuşup ne yapacakları hakkında plan yapmak.&nbsp;Miran’ın babasının adını duyunca rengi küle döndü, görmen lazımdı Reyyan.&nbsp;Azat desen, delirdi. Miran’ı bulup öldürmekten bahsediyor. Amcan onu&nbsp;sakinleştirmeye çalışıyor.”</p>

  <p style="text-align: justify;">“Bir saniye,” dedi Reyyan. Kalbi sıkıştı bir anda. “Azat neden böyle bir şey düşünüyor? Miran’ın meselesi babamla değil mi?”</p>

  <p style="text-align: justify;">“Miran bizi seninle vurdu Reyyan. Bu olay Mardin’de duyulursa ne olur biliyor musun sen? Yaptığı yanına kâr mı kalacak?”</p>

  <p style="text-align: justify;">“Miran’a ne yapacaklar?” diye sordu Reyyan. Sesi titremiş, yüreği korkudan sıkışmıştı. Gözlerinin aniden dolmasını engelleyemiyordu. “Anne, ne olmuş&nbsp;olursa olsun. Ona bir şey olmasın.” Sözlerinin sonunda ağlamaya başladı.&nbsp;Elinde değildi. Hâlâ çok seviyordu. Başına kötü bir şeyin gelecek olma&nbsp;düşüncesi bile tüm yüreğini paramparça etmeye yetiyordu. “Azat’a engel ol&nbsp;yalvarırım. Ona dokunmasınlar. Babam da Azat da, Miran’ı bulmaktan&nbsp;vazgeçsinler.”</p>

  <p style="text-align: justify;">“Sen bu işe karışma Reyyan,” diyen kadının sesi oldukça kızgındı. “Artık bu mesele, seni bile aşar!”</p>

  <p style="text-align: justify;">Telefon görüşmesi bittiğinde hıçkırıklara boğuldu Reyyan. Neden bu kadar çok ağladığını bile bilmiyordu, sadece delice gözyaşı akıtıyordu. Telefonu&nbsp;kapatmadan evvel, Elif’le de konuşmuştu. Elif zaten İstanbul’da okuduğu&nbsp;için, birkaç gün içinde İstanbul’a, Reyyan’ın yanına geleceğini söylemişti.&nbsp;Reyyan’ı tek sevindiren bu olmuştu. Onun dışında, babasının, amcasının ve&nbsp;Azat’ın, Miran üzerinde düşündükleri kötü planlar ciğerini dağladı.</p>

  <p style="text-align: justify;">Bir yandan kendisine de kızıyordu Reyyan. Yaptığı kötülüğe rağmen hâlâ onu düşünüyor oluşu kendisine olan saygısını zedeliyordu. Gurursuz&nbsp;hissediyordu. Odasının kapısı yavaşça açılınca gözlerini tamamen sildi&nbsp;Reyyan. Ağladığını kimse bilsin istemiyordu. Sıdıka Hanım meraklı ve üzgün&nbsp;gözlerle kendisine bakıyordu kapının ardında. “İyi misin güzel kızım?”</p>

  <p style="text-align: justify;">Reyyan evet dercesine kafasını salladı.</p>

  <p style="text-align: justify;">“Kahvaltıya gel kızım. Hiçbir şey yemiyorsun. Fırat’ın dediklerini unuttun mu?”</p>

  <p style="text-align: justify;">“Unutmadım Sıdıka Teyze, sadece canım istemiyor.”</p>

  <p style="text-align: justify;">“Olmaz öyle şey,” dedi yaşlı kadın kızgınca. “Hadi, mutfağa gel bakayım.”</p>

  <p style="text-align: justify;">Reyyan bu sefer kurtuluşunun olmadığını bildiği için, el mahkûm odasından çıkıp mutfağa geçti. Kuş sütünün eksik olduğu masa biraz iştahını&nbsp;kabartmıştı. Günler vardı ki, doğru düzgün hiçbir şey yememişti. Sandalyeyi&nbsp;çekip oturdu. Sıdıka Hanım çayını doldurup önüne koymuştu bile. “Hadi&nbsp;afiyet olsun,” dediğinde Reyyan gülümsedi. Günlerdir boş kalan midesine&nbsp;bayram sevinci yaşatırken aklına Elif geldi. “Sıdıka Teyze,” diyerek&nbsp;gülümsediğinde yaşlı kadın Reyyan’ın ilk defa gülümsediğini görüp mutlu&nbsp;oldu.</p>

  <p style="text-align: justify;">“Birkaç gün sonra Elif gelecek İstanbul’a. Biliyorsun, burada okuyor. O da burada kalabilir mi?” Reyyan bu soruyu, Fırat’ın bu evde yaşamayışına bağlı&nbsp;olarak sordu. Anneannesinden ayrı yaşıyordu. Yaşlı bir kadına, iki genç kızın&nbsp;yük olmayacağını düşündü.</p>

  <p style="text-align: justify;">Sıdıka Hanım ihtiyatla tebessüm etti. “O nasıl soru güzel kızım? Dilediğiniz kadar kalabilirsiniz. Sizin anneleriniz zamanında benim elimde büyüdüler.”</p>

  <p style="text-align: justify;">Reyyan da aslında bunu merak ediyordu ama günlerdir odadan dışarıya çıkmadığı için, bu kadınla iki cümle kurup sohbet edememişti. Elindeki&nbsp;bardağı masaya bıraktıktan sonra, karşısındaki kadının yüzüne baktı.&nbsp;“Mardinli misiniz?”</p>

  <p style="text-align: justify;">“Evet,” diyerek gülümsedi yaşlı kadın. “Orada doğdum, orada büyüdüm ben. Memleketim orası benim. On altı yaşımda evlendim, yirmi dört yaşımda&nbsp;kocamı kaybettim. Bir tanecik kızımla ortada kaldım. Ona bakabilmek için ya&nbsp;yeniden evlenecektim ya da kendi geçimimi sağlayacaktım. Evlenmek&nbsp;mantıklı gelmedi bana. Rahmetli eşimi çok sevmiştim ben. Onun üzerine,&nbsp;başka bir adamı hayal bile edemedim. O zamanlar Mardin’in zenginlerindendi&nbsp;senin deden Firuz Ağa.” Bahsettiği adam, Reyyan’ın annesinin babasıydı.&nbsp;Reyyan gülümseyerek dinledi yaşlı kadının acıklı hayat hikâyesini.</p>

  <p style="text-align: justify;">“Eşi Dilber Hanım’ın sütü yoktu. Teyzen iki yaşlarında, annen ise yeni doğmuştu. Annene sütanneliği yaptım. O günden sonra annenlerin konağında&nbsp;yaşadım. Her işlerine koştum, onlar da bana destek oldular. Kızımı büyüttüm&nbsp;ve bir zaman sonra İstanbul’a yerleştim.”</p>

  <p style="text-align: justify;">“Sonra?” diye sordu Reyyan. “Sonra ne oldu? Kızınız nerede şimdi?” Sıdıka Hanım’ın kızı, muhtemelen annesi yaşlarında olmalıydı.</p>

  <p style="text-align: justify;">Bu sorunun ardından yaşlı kadının yüzüne derin bir hüzün çöktü. Kırışan göz çevreleri, kederli çizgilerle doldu. Reyyan o vakit anladı yanlış bir&nbsp;noktaya değindiğini. “Sormamam gereken bir şey mi sordum?” derken biraz&nbsp;çekindi doğrusu.</p>

  <p style="text-align: justify;">“Hayır, hayır.” Elini kaldırıp salladı yaşlı kadın. “Dört sene önce, trafik kazasında rahmetli oldu. Hem eşi hem torunum ile birlikte.”</p>

  <p style="text-align: justify;">Reyyan’ın gözleri kocaman açıldı. Duyduğu şey, onu fazlasıyla şaşırttı. Dünyada ne tuhaf acılar vardı. Dayanılması zor olan, tıknaz acılar. Oysa&nbsp;Reyyan’ın günlerdir düşündüğü tek şey, hayatın sadece kendisine adaletsiz&nbsp;davrandığıydı. “Başın sağ olsun,” diyebildi şaşkınlıktan.</p>

  <p style="text-align: justify;">“Fırat hem annesiz, hem babasız, hem de kardeşsiz kaldı yani, öyle mi?”</p>

  <p style="text-align: justify;">Yaşlı kadının kederli gözleri buğulandı. “Bir başına kaldı yavrucağım. Ben de bir kez daha tattım, en sevdiklerimi kaybetmenin acısını.”</p>

  <p style="text-align: justify;">Reyyan şaştı kaldı. Edecek tek kelime bulamadığı gibi günlerdir çektiği acıdan utandı. Şimdi bu kadın sorsa, senin derdin ne yavrum dese, utancından&nbsp;başını eğerdi. Sanki tüm bu düşüncelerini okumuş gibi, uzanıp ellerine&nbsp;dokundu kadın. Reyyan kafasını kaldırıp Sıdıka Hanım’ın gözlerine baktı.&nbsp;“İnan bana güzel kızım. Derdi veren Allah bir süre sonra dermanını da&nbsp;veriyor. Her ne yaşadıysan, elbet bir gün geçecek. Kaderin açtığı yaraya,&nbsp;zaman merhem olacak. Sadece sabret. Sabır, kurtuluşa giden en aydınlık&nbsp;yoldur.”</p>

  <p style="text-align: justify;">Şüphesiz o günden bu yana, ciğerine ilmek ilmek işleyen tek acıydı pişmanlık. Neden ve nasıl olduğunu anlayamamıştı ama vicdanının üzerine&nbsp;bir ağırlık oturmuş, genç adama nefes aldırmıyordu. Bu işin sonunun böyle&nbsp;olacağını tahmin edememişti. Bu işin sonunda, böylesine acı çekeceğini hiç&nbsp;mi hiç hesap edememişti. Günler solup gidiyor, her şey biraz daha eskiyordu.&nbsp;Geçen her gün ömrüne bir çelme daha takarken, Miran’daki tek değişim&nbsp;kaburgalarının altında atan organın ona acı çektirmesiydi.</p>

  <p style="text-align: justify;">Miran, acı çekiyordu.</p>

  <p style="text-align: justify;">Miran, pişman oluyordu.</p>

  <p style="text-align: justify;">Miran, Reyyan ’ı özlüyordu.</p>

  <p style="text-align: justify;">Ne hakla diye sordu kendisine? Hangi hakla özlüyorsun sen onu? Kendi kendini sorguladığı, en büyük şahidinin vicdanı, hâkimin merhamet olduğu&nbsp;bir mahkemede sayısız defa yargılamıştı kendisini. Her mahkemenin sonunda&nbsp;suçlu çıkan, kendisiydi.</p>

  <p style="text-align: justify;">Pişman olacağını bile bile çıkmıştı bu yola. Aslında pişman olduğu tek konu Reyyan’dı. İntikam değildi. Bugün olsa, yine intikam alırdı. O adama karşı&nbsp;ebedi bir öfke barınıyordu bünyesinde, tırnak uçlarından, saç diplerine kadar.&nbsp;Fakat aşkın ne zaman geleceği belli olmuyordu ömre. Sevda düşeceği zaman,&nbsp;haber vermiyordu ki gönle! Miran, Reyyan’ı sevebileceği ihtimalini milyon&nbsp;kez düşünmüş, her seferinde reddetmişti fakat gerçek buydu.</p>

  <p style="text-align: justify;">Aslında bu yeni bir şey değildi. Miran, terk ettikten sonra pişman olan, sıradan adamlardan değildi. İçinde hep bir şeyler vardı Reyyan’a karşı. Onu&nbsp;gördüğü ilk günden beri heyecanlanan kalbine, gözlerine bakınca çarpan&nbsp;kalbine o kadar karşı çıkmıştı ki... Geçecek sanmıştı. Tüm bu oyun bittiğinde&nbsp;Reyyan da çıkıp gidecek aklımdan diye düşünürdü. İstediğini aldıktan sonra&nbsp;aklına gelmeyeceğini varsayardı. Öyle olmamıştı işte. Güneş dünyayı terk&nbsp;ettiğinde semaya dolan karanlıklar gibi, aheste aheste bir sevda doluyordu&nbsp;içine. Aşkın amansız elleri sarıyordu boynunu.</p>

  <p style="text-align: justify;">Öyle bir sevda ki, kapkara, derin, yakıcı.</p>

  <p style="text-align: justify;">Miran nefes alamıyordu. Yaşamak istediği hayat ile yaşadığı hayatın arasındaki fark öyle derindi ki. Bir yanda Gönül, diğer yanda ise Reyyan&nbsp;vardı.</p>

  <p style="text-align: justify;">Araftaydı Miran. Bir yanı cennet, bir yanı cehennem.</p>

  <p style="text-align: justify;">Eve geldiğinde saat on ikiyi geçiyordu. Yine Arda ile kavga etmiş, şirketten öfkeyle ayrılmıştı. Saatlerce sahilde oturmuş, martıların kavgalarını,&nbsp;denizlerin isyanını, bulutların şarkılarını dinlemişti. Arda bu kez onu fazla&nbsp;öfkelendirmişti. “Reyyan ’ı seviyorsun, ” demişti. “Ne kadar inkâr edersen et,&nbsp;o kız için deliriyorsun. ”</p>

  <p style="text-align: justify;">Anahtarını sessizce çevirerek açtı kapıyı. Gönül bu saatte uyur muydu bilmiyordu ama uyumasını temenni ediyordu. Dileği boşa çıkmıştı. Gönül&nbsp;televizyon karşısında oturuyordu. Her zamanki gibi kırgın, yorgun ve&nbsp;mutsuzdu. Çünkü o günden beri, evlilikleri dibe batıyordu. Miran o günden&nbsp;bu yana onunla uyumuyor, yüzüne bakmıyordu. Tüm bunların olacağını&nbsp;tahmin etmişti Gönül. Bu intikam oyununda rol gereği sergilenen o aşkın, bir&nbsp;gün gerçeğe dönüşeceğini biliyordu. Olmuştu da. Hissediyordu kadın.&nbsp;Kocasının hayalinde başka bir kadın vardı. En fenası da buydu ya, Gönül o&nbsp;kadını tanıyordu.</p>

  <p style="text-align: justify;">Miran, Gönül’e tek kelime bile söylemeden merdivenlere yürüdü. Şu an üzerinde karısının gözlerini hissediyordu ama bu umurunda bile değildi. Bu&nbsp;ev, ev değil, bu evlilik, evlilik değildi ona göre. Hatta yaşadığı bu hayat, hayat&nbsp;bile değildi.</p>

  <p style="text-align: justify;">Yatak odasına girdiğinde hiç oyalanmadan üzerindeki pantolonu ve gömleği çıkardı. Duşa girip çıktığında ise, yere bıraktığı kirli kıyafetler yoktu. Dolabın&nbsp;başına geçip raftan siyah bir tişört aldı. O sırada hissetmişti, Gönül tam&nbsp;arkasındaydı.</p>

  <p style="text-align: justify;">“Ne zaman konuşacaksın benimle?” diye sordu Gönül. O sormaktan bıkmamıştı ama Miran duymaktan bıkmıştı. “Yorgunum,” diyerek geçiştirdi.</p>

  <p style="text-align: justify;">Her zamanki gibi.</p>

  <p style="text-align: justify;">Miran, hızla üzerini giyindiğinde Gönül’ün sesini duydu. “Biliyor musun, bugün Eylül geldi.”</p>

  <p style="text-align: justify;">Miran istemsizce karısına döndü yüzünü. “Ne zaman dönmüş?”</p>

  <p style="text-align: justify;">“Bugün,” diye yanıtladı Gönül. Eylül, Miran’ın teyzesinin kızıydı. Gönül’ün ise üniversiteden arkadaşı. Zaten bu vesileyle tanımıştı Miran’ı. Bir gün&nbsp;Eylül’ün evine gelmişti. Tam da o sırada Miran çıkıyordu kapıdan. Teyzesiyle&nbsp;vedalaşıp giderken, kapıda durup hayran gözlerle kendisine bakan kızı hiç&nbsp;fark etmemişti. İşte böyle başlamıştı bu hazin hikâye. Başladığı gibi de devam&nbsp;ediyordu. Miran yine Gönül’ü görmüyor, Gönül ise Miran’a sabırla&nbsp;bakmaktan usanmıyordu. O günden sonra bir daha peşini bırakmamıştı&nbsp;Miran’ın. Bulduğu her fırsatı onu görmeye, onunla konuşmaya adıyordu.&nbsp;Miran, Gönül’e hiçbir zaman yüz vermemiş olsa da, gençliğinin kurbanı&nbsp;olmuştu. Aklında evlilik gibi bir düşünce yokken, Gönül ile evlenmeye&nbsp;mecbur bırakılmıştı.</p>

  <p style="text-align: justify;">“Her şeyden o kadar habersizdi ki, hiçbir şey anlatamadım. Oynadığımız bu iğrenç oyundan bihaber girdi kapıdan içeriye.”</p>

  <p style="text-align: justify;">“Aman ne hoş!”</p>

  <p style="text-align: justify;">“Eylül de öğrenecek biliyorsun değil mi? Reyyan’ı saklayamayacaksın ondan. Yarın bir gün kapına, Azat denen eşkıya dayanınca her şeyi öğrenecek&nbsp;o da.”</p>

  <p style="text-align: justify;">“Öğrenirse öğrensin lan,” diye bağırdı Miran sonunda. “Eylül’den mi korkacağım?” Elini yakasına götürdü ivedilikle. “Bıktırdın Gönül, bıktırdın.&nbsp;Ben sana kaç kere söyleyeceğim, Reyyan’ın adını bir daha anma diye!”&nbsp;Miran’ın yüksek çıkan sesi Gönül’ü ürküttü. Amacı aralarını düzeltmek olsa&nbsp;da, her defasında daha çok zedeleniyordu buza benzeyen evlilikleri. Her&nbsp;seferinde ince ince biraz daha çatlıyordu. Gönül’ün tek korkusu, bir gün&nbsp;tamamen paramparça olacağıydı.</p>

  <p style="text-align: justify;">Konuyu dağıtmak istedi. Miran’ın sağ elini tutarak avuçlarının içine hapsetti. “Seni çok özlüyorum,” dedi sessizce. Özlüyordu fazlasıyla, Miran&nbsp;onu kendinden mahrum bıraktıkça daha çok özlüyordu.</p>

  <p style="text-align: justify;">Miran’ın duymaktan en çok korktuğu şeylerden biri “özlüyorum” kelimesiydi. O özlemiyordu ki. Fakat bunu dile getirip Gönül’ü kırmak&nbsp;istemiyordu. Ancak karısından her geçen gün uzaklaştığı da bir gerçekti.&nbsp;Zaten pek de yakın sayılmazdı. Elini çekti yavaşça. “Sonra konuşalım, olur&nbsp;mu?”</p>

  <p style="text-align: justify;">Gönül’ün yüzüne, canhıraş bir acı oturdu. “Özledim dedim Miran, bunun hiçbir önemi yok mu?”</p>

  <p style="text-align: justify;">Sabrının son demlerindeydi Miran. Ağzından çıkacak sözcüklerin, karşısındaki kadını ne denli yakacağını hiç düşünmeden bağırdı. “Yok Gönül,&nbsp;yok! Tam bir senedir senin istediğin gibi yaşıyorum. Hayatım cehenneme&nbsp;döndü. Senin yanında mutlu değilim, görmüyor musun?”</p>

  <p style="text-align: justify;">Miran’dan uzaklaşıp konsolun üstünde duran parfüm şişesini aldığı gibi, duvara çarptı Gönül. Sanırım iplerin koptuğu, düşüncenin yerini öfkenin&nbsp;aldığı bir andaydılar ikisi de. “Benimle neden evlendin o zaman?”</p>

  <p style="text-align: justify;">Miran içinden ya sabır çekti. Yine büyük bir kavganın eşiğindeydiler. Oysa artık kavga etmekten bile bıkmış, yorulmuştu. Derin bir nefes alıp ellerini&nbsp;Gönül’ün omuzlarına koydu. Acıdan solmuş ela gözlere, ne kadar bıkkın&nbsp;olduğunu ima edercesine baktı. “Bu konuda sen de, ben de suçluyuz. Gece&nbsp;gece, eski defterleri açmanın hiçbir anlamı yok.” Ellerini çekip yavaşça&nbsp;arkasını döndüğünde Gönül kolundan tutup kendisine çevirdi Miran’ı.&nbsp;Anlaşılan Gönül, yaraları deşmeye meyilliydi bu gece.</p>

  <p style="text-align: justify;">Öfkeliydi, haddinden fazla öfkeliydi. Miran’a ulaşamadığı her gün, akla zarar öfkesi katbekat artıyordu. “Açalım istiyorum Miran!”</p>

  <p style="text-align: justify;">Miran ellerini gözpınarlarına bastırdı. Ne zaman bunalsa, ne zaman sinirleri zarar verici bir boyuta ulaşsa, bu hareketi yapardı. Ellerini yüzünden&nbsp;çekerken, ağır ağır kaldırdı kafasını. Öfkenin titreştiği mavi hareleri imayla&nbsp;baktı karısının gözlerine. “Üzüleceğini bile bile duymak istiyorsun, değil mi?”</p>

  <p style="text-align: justify;">Gönül kafasını salladı iki yana, çaresizce. Duymak istemiyorum, sakın söyleme korktuğum o sözleri. Dilinin ucuna diken gibi batan bu naif cümleler,&nbsp;dudaklarından çıkamıyordu.</p>

  <p style="text-align: justify;">Cevapsız kalan sorusu karşısında tek kolundan tuttuğu kadını hızla çekti kendine. “Söyle! Sana hiç seni sevdiğimi söyledim mi?”</p>

  <p style="text-align: justify;">“Söylemedin Miran...” Gönül’ün dili de kalbi de isyan ediyordu bu çaresizliğe. Duymamıştı, bir gün olsun duyamamıştı!</p>

  <p style="text-align: justify;">“Söylemedim çünkü seni sevmedim hiçbir zaman! O lanet olasıca günden beri peşimden bir kez olsun ayrılmadın. Kanıma girdin, yetmezmiş gibi de&nbsp;yatağıma.”</p>

  <p style="text-align: justify;">Miran’ın sözleri, yanağına aniden inen tokatla yarıda kesildi. Sadece kendisi değil Gönül de öfkesine yenik düşüyordu çoğu zaman. Fakat bu yaptığının&nbsp;Miran tarafından affedilir bir yanı yoktu. Miran yediği tokadın şokunu&nbsp;yaşarken gözleri hiç olmadığı kadar korkunç bakıyordu. Belki de bu son&nbsp;damlaydı bardağı taşıran. Kolundan tuttu Gönül’ü. Bedeninde kaynayan&nbsp;öfkenin verdiği güçle yatağa fırlattı. Gönül ansızın yatakla bütünleşirken&nbsp;Miran öyle kuvvetli bağırdı ki, muhtemelen civardaki tüm evler bunu duydu.&nbsp;“Bu cesareti nereden alıyorsun lan sen, nereden?” Gönül’ün kulakları şu an&nbsp;sağır olsa yeriydi.</p>

  <p style="text-align: justify;">“Beni bu hale getiren sensin, sen!” Gönül’de de ipler kopmuştu. Bir yandan da haykırarak ağlamaya başlamıştı.</p>

  <p style="text-align: justify;">Miran bir elini sinirle sıkarken, diğer elinin işaret parmağını tehdit edercesine kaldırdı Gönül’e doğru. İçinden geleni, şuursuzca dile döktü.&nbsp;“Senden de, o bitmeyen aşkından da nefret ediyorum!” Susup sert bir nefes&nbsp;aldı. Eli yavaşça yere düşerken işaret parmağı kendisine döndü. “Sadece&nbsp;senden değil,” dedi sesi güçsüzleşirken. Aciz, bıkkın, acılı bir tona büründü&nbsp;sesi. Ve Gönül’ü tamamen bitirecek o sözleri sarf etti acımasızca. “Âşık&nbsp;olduğun, her şeyimden tiksiniyorum!”</p>

  <p style="text-align: justify;">Arkasını döndü. Bu kadına olan nefreti bambaşka bir boyut kazanmıştı şu anda. Ne acıma hissiyatı ne de suçluluk duygusu. Kalbi öylesine taş olmuştu&nbsp;ki, hiçbir şey hissedemiyordu. Dolaba doğru yürüdü. Kırarcasına açtığı dolap&nbsp;kapağının ardından, eline geçen bir ceketi aldı ve kapıya doğru yürüdü.</p>

  <p style="text-align: justify;">Gönül’ün ardından geleceğini biliyordu fakat arkasına dönüp bakmıyordu, bakmayacaktı da. İki parmağına geçirdiği ceketi, kolunu kaldırarak omzundan&nbsp;sarkıttı. Hızlı hızlı indi merdivenleri. Basamakların sonuna geldiğinde&nbsp;duymuştu Gönül’ün sesini. “Miran nereye? Beni bırakıp nereye gidiyorsun?”</p>

  <p style="text-align: justify;">Olduğu yerde duraksadı Miran. Aklına Reyyan geldi. Günler öncesinde aynı sözleri, onun ağzından da duymuştu. Ne kadar berbat bir adam olmuştu&nbsp;böyle? Beyninde Reyyan’ın ses tonu yankılanırken, Gönül’ün sesi arka&nbsp;planda kalıyordu.</p>

  <p style="text-align: justify;">Hızla yürüdü kapıya doğru. Bugün bu evden çıkıp gidecek ve bir daha da asla geri dönmeyecekti. Yüreğine prangalar vuran sancılı esaret bitmişti.&nbsp;Miran, gönlüne sürgün ettiği vicdan yarasından bugün kurtulmaya yemin etti.&nbsp;Dayanağının son noktasındaydı. “Gelme arkamdan,” diye bağırdı. “Ömrünü&nbsp;avuçlarına tutsak ettiğin adam, bugün azat ediyor kendini. ”</p>

  <p style="text-align: justify;">Gönül merdiven basamaklarının sonuna tünedi halsizce. Sarsıla sarsıla ağlıyordu. “Sen benim tutsağım değildin Miran, her şeyimdin!”</p>

  <p style="text-align: justify;">Miran kapıyı açıp çıkmadan evvel son bir kez daha durdu. Fakat arkasını dönmedi. Çünkü Gönül’e ne zaman baksa, vicdanı sebepsizce kanıyor, yine&nbsp;kıydığı kendisi oluyordu. Bu sefer değildi, bu sefer değil.</p>

  <p style="text-align: justify;">“Kendine yeni bir yol çiz,” dedi kendinden emin bir halde. Böyle olsun istememişti, ama olmuştu. Bugün kocalıktan men ediyordu kendini. Şimdiden&nbsp;öyle bir ağırlık kalkmıştı ki üzerinden. “Bir yol çiz ve içinde ben olmayayım.&nbsp;Çünkü benim çizdiğim yolda, artık sen yoksun!”</p>

  <p style="text-align: justify;">Aslında hiç olmadın...</p>

  <p style="text-align: justify;">Kapının kilidi yürek dağlayan bir gürültüyle açıldı. Miran bir rüzgâr gibi savruldu dışarıya, Gönül ise kalbini yerinden söken hıçkırıklarına teslim oldu.&nbsp;Yaşama sebebi, ömrünü adadığı adam çekip gidiyordu evinden, yüreğinden.&nbsp;Hiçbir sevgisizlik, sonsuza dek sürmezdi. Bir gün elbet tükenir, tüketirdi.&nbsp;Miran’ın sabrının tükendiği yerde, Gönül’ün ömrü bitmişti.</p>

  <p style="text-align: justify;">Saatler geçti o fırtınalı ayrılığın üzerinden. Miran evden ayrılır almaz şirkete gelmişti. Burada ilk defa uyumuyordu. Çok kez şahitlik etmişti odasındaki&nbsp;koltuk, yalnızlığına. Eve gidemediği zamanlarda bu koltukta uyurdu. Bu&nbsp;seferki farklıydı. Bir daha evine dönmemek üzere gelmişti. Sanırım yeni bir&nbsp;eve ihtiyacı vardı. Yanında hiçbir eşyası da yoktu üstelik. Üzerinde evden&nbsp;çıkmadan önce giydiği siyah bir tişört ve siyah deri ceketi dışında.</p>

  <p style="text-align: justify;">Sabah olmuş, iş saati başlamıştı. İşyeri yavaş yavaş çalışanlarla doluyor, koridordan insanların sesi yükseliyordu. Miran ise sabaha kadar dönüp&nbsp;durmuş, şafağı zor etmişti. Üstelik bir ara daldığında rüyasında Reyyan’ı&nbsp;görmüştü. Kötü olan da buydu. Yakında Reyyan’ı düşünmekten kafayı&nbsp;yiyecekti.</p>

  <p style="text-align: justify;">Uyku mahmuru gözlerle koltuğuna geçip oturdu. Açtığı bilgisayarından günlük planlarına kısaca göz gezdirirken odasının kapısı açıldı ve içeriye&nbsp;Arda daldı. Her zamanki gibi enerjik ve güler yüzlüydü genç adam fakat&nbsp;Miran’ı spor kıyafetlerle görünce kaşları çatıldı.</p>

  <p style="text-align: justify;">“Sen neden böyle giyindin? Öğleden sonraki görüşmemizi unuttun mu?”</p>

  <p style="text-align: justify;">Miran’ın dudaklarında aptal bir sırıtış belirdi. Bir ayrılık, bir insanı ancak bu kadar mutlu edebilirdi. Gönül’den ayrıldığı için çocuk gibi mutluydu.&nbsp;“Anlatacağım,” dedikten sonra karşısındaki koltuğu işaret etti. “Geç otur ve&nbsp;bana kahvaltılık bir şeyler söyle.”</p>

  <p style="text-align: justify;">Kendisi de iş telefonundan Sarp’ı aradı. Anında açılan telefona telaşla emirler yağdırdı. “Hemen benim eve gidiyorsun Sarp. Kasadaki belgeleri&nbsp;bana getir. Ayrıca,” dedikten sonra kafasını kaldırıp şaşkın suretle kendisine&nbsp;bakan Arda’ya gülümsedi. “Eline bir bavul al ve içine alabildiğince&nbsp;kıyafetlerimi koy.”</p>

  <p style="text-align: justify;">Telefon kapanır kapanmaz, Arda parmağını kaldırıp Miran’ı gösterdi. “Yoksa sen? Bitti mi yani? Bu evlilik bitti mi?”</p>

  <p style="text-align: justify;">Miran sıkıntıyla yana eğdi boynunu. “Başlamış mıydı ki? Ben beni sıkan kelepçelerden kurtuluyorum sadece. Olması gereken buydu.”</p>

  <p style="text-align: justify;">Hak verdi Arda. Gönül’e de üzülmüyor değildi ama tek taraflı yürümüyordu bu işler. “Evet,” dedi. “Olması gereken buydu.”</p>

  <p style="text-align: justify;">Bu konunun üzerine Reyyan meselesini açmak istedi Arda ama sustu. Bu konu ne zaman açılsa ister istemez tartışıyorlardı. Fakat bir detay gözünden&nbsp;kaçmamıştı. En son tartıştıklarında Miran’a, Reyyan’ı seviyorsun demişti.&nbsp;Bugün ise Gönül’den ayrılıp gelmişti işyerine. Arda, Miran’ın tüm bunları&nbsp;Reyyan için yaptığını adı gibi biliyordu.</p>

  <p style="text-align: justify;">Bir müddet daha süren dert dökme faslının ardından ikisi de işinin başına dönmüştü. Kaderin ağları ne kadar büyük, acının şiddeti ne kadar yüksek&nbsp;olursa olsun, hayat bir şekilde devam ediyordu. Etmek zorundaydı. Zamana&nbsp;karşı koyamazdık. İnsanoğlu olarak, takvimlerin belirlediği devrana uyar,&nbsp;akışta sürüklenirdik.</p>

  <p style="text-align: justify;">Miran, hayatı boyunca yaşadığı hiçbir aksaklığın işlerini engellemesine izin vermemişti. Yine öyleydi. Ödeşme arzusuyla yanan ruhuna istediğini vermiş,&nbsp;sarsıcı bir intikam oyunu oynamıştı. Geride bıraktığı birden çok enkazı&nbsp;umursamıyordu. Reyyan’ı öldürmüş, Gönül’ü tüketmişti. Yıllar yılı vicdan&nbsp;azabıyla inleyen bir adamın sırrını ortaya dökmüş, tüm ailesini darmaduman&nbsp;etmişti.</p>

  <p style="text-align: justify;">Tüm bunlar umurunda değilmiş gibi davranıyordu.</p>

  <p style="text-align: justify;">Esasen durum öyle değildi. O günden bu yana, kâbuslarına konu olan, zihninde en tiz çığlıkları hoyratça yankılanan, beyhude bakışları gözlerinin&nbsp;önünden gitmeyen bir kadın vardı ki, onu unutamıyordu. Unutmak bir yana,&nbsp;her gün daha çok işliyordu içine.</p>

  <p style="text-align: justify;">Miran ölüyordu ama Reyyan’ı unutamıyordu.</p>

  <p style="text-align: justify;">Günün yorgunluğu tüm bedenini ağrıttığında, geriye yaslandı oturduğu koltukta. Tüm çalışanlar mesai bitiminde şirketten ayrılmış, sadece Arda ve&nbsp;Miran kalmıştı. Genç adam kapının arkasında duran bavuluna baktı. Artık&nbsp;yalnızdı. Akşam olunca gidecek bir evinin olmamasına sevinen ilk insan o&nbsp;olmalıydı. Gün boyu telefonu hiç susmamıştı. Gönül’ün hezeyan dolu&nbsp;mesajlarına maruz kalmıştı.</p>

  <p style="text-align: justify;">Yeni evinin satış işlemleri hallolana kadar birkaç gün boyunca Arda’da kalacaktı. Neticede Arda da yalnızdı ve Miran’ın otelde kalmasına izin&nbsp;vermiyordu. Öte yandan bugün teyzesi de duymuştu Miran’ın evi terk ettiğini&nbsp;ve gelip onda kalması konusunda ısrar etmişti. Fakat Miran reddetti. Çünkü&nbsp;teyzesinin evine gittiği zaman Eylül’le teyzesi bir olup Gönül konusunda&nbsp;Miran’ı ikna etmeye çalışacaklardı.</p>

  <p style="text-align: justify;">Miran kesin kararlıydı. Ne olursa olsun, Gönül meselesi tamamen bitmişti.</p>

  <p style="text-align: justify;">Arabasının anahtarını ve telefonunu eline aldıktan sonra odanın ışıklarını söndürdü. Tam o anda, bomboş olan şirket binası büyük bir gürültüyle&nbsp;sarsıldı. Miran telefonunu masasına geri bırakıp ışıkları yeniden açtığında&nbsp;kapısı da açıldı.</p>

  <p style="text-align: justify;">“Aşağıda kim var biliyor musun?” diye sordu Arda nefes nefese.</p>

  <p style="text-align: justify;">Miran’ın aklından ise tek bir isim geçti, bunu bekliyordu çünkü.</p>

  <p style="text-align: justify;">Miran, “Azat gelmiş olmalı,” dediğinde, Arda elini kapıya sertçe vurdu. “Adam akşamın onunda, elinde silahla şirketi basıyor! Sen nasıl bu kadar&nbsp;rahat olabiliyorsun?”</p>

  <p style="text-align: justify;">“Bu kaçınılmaz bir sondu. Göze almadım mı sanıyorsun her şeyi?” Konuşarak vakit kaybedemezlerdi. Arda’nın üzerinde büyük bir tedirginlik&nbsp;vardı. Bu gecenin sonunda, Miran’a bir şey olmasından çok korkuyordu.&nbsp;Miran’ın ise aklında tek bir soru vardı. Acaba o adam da gelmiş miydi?&nbsp;Babasının katili, Hazar Şanoğlu burada mıydı?</p>

  <p style="text-align: justify;">Asansöre binip zemin katın tuşuna bastılar. Azat’ın gür sesi, koskoca şirketi inletip geçiyordu. Kapıdaki güvenlikler onu zor tutuyor olmalıydı. Kim bilir&nbsp;nasıl öfkeliydi Miran’a? Bu saf öfkenin tek sebebi, Miran’ın onlara oyun&nbsp;oynamış olması değildi. Azat’ın Reyyan’ı sevdiğini biliyordu. Bu yüzden&nbsp;Miran da, Azat’tan ayrı bir nefret ediyordu.</p>

  <p style="text-align: justify;">“Güvenliğe polisi aramamasını söyledin mi?”</p>

  <p style="text-align: justify;">“Aramayacaklar. ”</p>

  <p style="text-align: justify;">Asansörün kapısı açıldı. Ne var ki Miran, dışarıya adım atacak zaman bulamadı. Azat, Miran’ın asansörde olduğunu fark etmiş ve kapısında&nbsp;beklemişti. Kapı açılır açılmaz da Miran’a saldırdı. Böyle ani bir girişim&nbsp;karşısında boş bulunan Miran, Azat’ın savurduğu yumrukla asansörün içine&nbsp;gömüldü. Araya Arda’nın girmesi, Miran’a zaman kazandırmıştı. Arda,&nbsp;Azat’ı çekiştirerek asansörün içinden çıkardığında Miran da toparlanıp çıktı&nbsp;dışarı. Yediği yumruk öyle afiliydi ki, Azat’ın yumruğunun ucunda biriken&nbsp;öfke öyle haşindi ki, Miran’ın burnu kanıyordu.</p>

  <p style="text-align: justify;">Elinin tersini kanayan noktaya bastırdı. Karşısında dikilen adama baktı.</p>

  <p style="text-align: justify;">Birazdan kıyamet kopacaktı, hissediyorlardı. “Hoş geldin,” dedi kinayeli bir sesle. “Çok beklettin beni, Azat Şanoğlu.”</p>

  <p style="text-align: justify;">“Şerefsizsin sen,” diye mırıldandı Azat. Miran ise gülümsedi. Bu sözler onu kızdırmıyor, aksine keyiflendiriyordu. Nefret ettiği bir insanı, karşısında&nbsp;böyle öfkeden kudurmuş bir halde görmek adeta zalim ruhunu okşuyordu. Bir&nbsp;insandan nefret etmek içinse, Şanoğlu soyadını taşıması yeterliydi.</p>

  <p style="text-align: justify;">“Bugün buradan cesedin çıksın istiyorum.” Burun kemerini sıktı, sakin geçirdiği son saniyelerde. “Ancak o zaman soğur içim!”</p>

  <p style="text-align: justify;">“Yok ya! Başka bir arzun?” Parmağını havaya kaldırıp alnına götürdü Miran, düşünceli bir şekilde kaşıdıktan sonra parmağını şıklattı. “Sahi ya&nbsp;unutmuşum. Adam öldürmek, sizde aile geleneği değil mi?”</p>

  <p style="text-align: justify;">Azat’ın yüzü tehlikeli bir öfkeye büründü. Arda bu tekinsiz gerilimi endişe içinde seyrediyordu.</p>

  <p style="text-align: justify;">“Pezevenklik de sana babandan miras kalmış olmalı.”</p>

  <p style="text-align: justify;">Her şey o anda oldu. Ölüm kadar tehlikeli bir gazap, Miran’ın ruhundan başlayarak tüm bünyesini ele geçirdi. Buna tahammül edemezdi. Uğruna&nbsp;kendisini ateşlere attığı, ruhunu acımadan kötülüklere buladığı, kanının&nbsp;bedelini ödetmek için masum bir can yaktığı adam hakkında hiç kimse kötü&nbsp;konuşamazdı. Özellikle düşmanı, zinhar buna cüret edemezdi!</p>

  <p style="text-align: justify;">Miran, Azat’ın karnına doğru güçlü bir tekme savurduğunda, genç adam savrulup yere düştü. Miran ise o anki öfkenin heybetiyle kendisini Azat’ın&nbsp;üzerinde ona yumruklarını savururken buldu. Bu adam Miran değildi. Adeta&nbsp;bir canavar çıkmıştı içinden. Zira hiç bu denli korkunç olmamıştı ömrü&nbsp;hayatında. Arda, Miran’ın kaç yıllık dostu, ilk defa böylesine görmüştü onu.&nbsp;Dehşete kapılması kaçınılmazdı.</p>

  <p style="text-align: justify;">“Seni gebertirim. Burada, şu anda öldürürüm, piç kurusu! Geri al sözlerini!”</p>

  <p style="text-align: justify;">Azat’ın da Miran’dan geri kalır yanı yoktu. Sözlerine karşılığı, suratına okkalı bir yumruk savurmak oldu. Bu durum dakikalar boyunca devam etti.&nbsp;Küfürler ve yumruklar havada uçuşuyordu. Arda bu duruma karışmıyor,&nbsp;ikisine de müdahale etmiyordu. Biliyordu, paslanmış öfkelerin kusulmaya,&nbsp;damarlarda dolaşan çetrefilli zehrin dökülmeye ihtiyacı vardı. Miran bu yola&nbsp;baş koydu koyalı, tüm bunları göze almamış mıydı zaten?</p>

  <p style="text-align: justify;">Şiddetin eyleme döküldüğü dakikalar, iki yorgun ve kanlı bedenin kolunu kıpırdatamayacak hale gelmesiyle son buldu. Suratları kan revan içindeydi.&nbsp;Üstelik Azat, Miran’dan daha beter durumdaydı. Sarf edilmeyecek o iğrenç&nbsp;sözcükleri dilinden fütursuzca dökmenin karşılığını mosmor olan suratıyla ödedi.</p>

  <p style="text-align: justify;">Kapıdan içeriye bir adam girdi. Güvenlikler kapıda bekliyordu. Azat’ı bitkin bir halde yerde görünce hızla koşup yanında diz çöktü. “Ne oldu Azat? İyi&nbsp;misin sen?”</p>

  <p style="text-align: justify;">Azat kafasını salladı, yanındaki adama tutunarak ayağa kalktı. Endişe etme dercesine baktı adama. “İyiyim Bekir.” Kafasını çevirip Miran’a baktı&nbsp;ardından.</p>

  <p style="text-align: justify;">“Fakat o, bundan sonra iyi olmayacak.”</p>

  <p style="text-align: justify;">Miran öfkeyle sıktı dişlerini. “Defol git buradan.”</p>

  <p style="text-align: justify;">“Gideceğim,” dedi Azat, ayaklarına dolanan gazabın sonucu ikisi içinde iyi olmamıştı. Şimdi ikisinin de yüzleri delik deşikti. “Bu, tekrar gelmeyeceğim&nbsp;anlamına gelmez. O alnının ortasında bir delik açmadıysam eğer, amcam&nbsp;sayesinde. Sen ona dua et!”</p>

  <p style="text-align: justify;">“Bir katile duacı olmak mı? Ölecek olsam, bir damla su içmem onun elinden. Babamın katili o!” Tüm bunları söylerken aklına delici bir merak&nbsp;yerleşti aslında. Hazar Şanoğlu, babasına hiç acımayan adam. Kendisine&nbsp;merhamet mi ediyordu? Kızına yaptığı onca kötülükten sonra? Aklı&nbsp;almıyordu Miran’ın. Soramıyordu da dili.</p>

  <p style="text-align: justify;">Bitkin bedeni zorlukla ayağa kalktı. Elini kaldırıp kapıda duran adamlarına çağrı yaptı. Güvenliklerle beraber Sarp ve Ali de girdi içeriye. Azat’ı gösterdi&nbsp;ardından parmakları. “Bir daha bu adam bu kapıdan içeriye girerse, kendinizi&nbsp;ölmüş bilin!”</p>

  <p style="text-align: justify;">Üzerine yürüyen adamları gören Azat, belinden çıkardığı silahı doğrultunca hepsi olduğu yerde kaldı. “Kendim giderim. Soytarılara lüzum yok.”</p>

  <p style="text-align: justify;">Tüm yorgunluğuna ve yüzündeki yaralarına rağmen gülümsedi Miran. Gözü, Azat’ın elinde sıkı sıkı kavradığı silahta takılı kaldı. “O olmadan bir&nbsp;hiçsin değil mi? Zavallı seni!”</p>

  <p style="text-align: justify;">Azat, Miran’ın bu sözünü umursamıyormuş gibi yaptı. Kapıya yürüdü hızlıca. Gidiyordu ama elbet dönecekti bir gün. Her gidişin, beklenmedik bir&nbsp;dönüşü olurdu, bilinmeyen hadiseleri ardında taşıyan. Yengesinin gerçekleri&nbsp;anlattığı günden beri aklı ruhunu terk etmiş gibiydi. Miran’a duyduğu öfke&nbsp;günden güne harlanmış, dayanılması zor bir boyuta ulaşmıştı. Kolay bir&nbsp;durum değildi bu. Namuslarına göz diken bir şerefsizdi Miran. Bunun&nbsp;karşılığı onların kitabında ölüm olurdu. Fakat ne vardı ki, amcasının kesin bir&nbsp;kararı vardı.</p>

  <p style="text-align: justify;">Miran ’a dokunulmayacaktı.</p>

  <p style="text-align: justify;">Bugün, burada, Miran’a o silahı doğrultup onu vurmadıysa bunun tek sebebi amcasına verdiği sözdü. Sebebini bir türlü anlayamasa da, babasının ve&nbsp;amcasının verdiği kararı çiğneyip geçemezdi.</p>

  <p style="text-align: justify;">Kapıdan çıkmadan evvel son kez baktı, nefret ettiği mavi harelere.</p>

  <p style="text-align: justify;">“Hesabımız bitmedi,” dedi Azat soluk soluğa. “Yine geleceğim. Sen bize savaş açmakla, ölüm fermanını imzaladın, Karaman.” Dilinin ucunu yakan,&nbsp;kalbini kor ateşlerde yakan ismi anmadan önce ise derin bir nefes aldı.</p>

  <p style="text-align: justify;">“Reyyan’ı bulacağım,” diye devam etti sözlerine. Parmağını kaldırıp Miran’ı hedef aldı. “Açtığın tüm yaraları teker teker saracağım. Onu bir kere&nbsp;kaybettim, bir daha asla kaybetmeyeceğim. Aklında da, yüreğinde de, hiçbir&nbsp;izin kalmayana dek savaşacağım. Gerekirse öleceğim... ama ondan senin&nbsp;izlerini bir bir sileceğim!”</p>
</body>
</html>
