<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;">20</h2>

  <h2 id="sigil_toc_id_14" style="text-align: center;">YAZIKLAR OLSUN</h2>

  <p style="text-align: justify;">Eğer ki bir ağızdan dökülen nefret kokulu cümleler, karşısındaki insanı öldürebilecek güce sahip olsaydı, Miran şu an bir ölüden farksız olmayacaktı.&nbsp;Reyyan’ın suskunluğu felaketiydi. Kelimeleri ise kıyameti olmuştu.</p>

  <p style="text-align: justify;">Tek bir umut kırıntısı dahi kalmamıştı içinde. Nasıl bir kadere sahipti ki bunca keder yuva kurmuştu ömrüne? Bu kadar acı çekeceğini önceden&nbsp;bilseydi ve elinde bir şans olsaydı dünyaya gelmeyi istemezdi. Hayat ona çok&nbsp;acımasız davranıyordu. Tek istediği ikinci bir şanstı. Her insan ikinci bir şansı&nbsp;hak ederken o şans Miran’a verilmemişti.</p>

  <p style="text-align: justify;">“Çok hata yaptım biliyorum.” Acıyla yutkundu Miran. Daha fazla takat kalmayan bedeni çökmüş, sırtı duvarla bütünleşmişti. “Söylediğin her şeyde&nbsp;hak veriyorum sana... Ben, berbat bir adamım.” Derin bir nefes alırken bu&nbsp;sefer gözlerini Reyyan’dan çekip tavana dikti.</p>

  <p style="text-align: justify;">“Biliyor musun?” diye sordu. Herhangi bir cevap beklemeden devam etti. “Silahlardan nefret ederim. Çünkü her şey, babanın babama doğrulttuğu&nbsp;silahtan çıkan kör bir kurşunla başladı. Önce babam gitti, sonra annem.&nbsp;Küçücük bir çocukken sevgi yerine nefretle büyüdüm ben. Her şeyin&nbsp;sorumlusu babandı, Hazar Şanoğlu.”</p>

  <p style="text-align: justify;">Reyyan acıyla yumdu gözlerini. “O adam benim babam değil, ” diyemedi.</p>

  <p style="text-align: justify;">“Mal mülk davası yüzünden olacak iş miydi bu? Hangi dünya malı bir çocuğun anne babasız büyümesine değer ki? Hapis bile yatmadı baban olacak&nbsp;adam. Bir şekilde kurtardı paçasını. Babamın kanı, yerde kaldı. Yaptıkları&nbsp;yanına kâr kalmasın istedim, ben yıllar boyu acı çekerken o ailesiyle mutlu&nbsp;mesut yaşamasın istedim. Bir çocuğun kimsesizliği, onun kâbusu olsun&nbsp;istedim.” İtiraf etmesi oldukça zor gerçekler dilinden bir bir dökülürken,&nbsp;odanın duvarlarında birbirinden hain pişmanlıklar yankılanıyordu. Reyyan&nbsp;ona başka bir çare bırakmamıştı. İlk defa bir kadının karşısında, hiç olmadığı&nbsp;kadar güçsüzleşmiş, hatta acizleşmişti.</p>

  <p style="text-align: justify;">“Ama anladım ki, gönle sevda değince kolu kanadı kırılıyormuş insanın. Sensizlikle başa çıkabilirim sandım.” Kafasını salladı, yüzüne gölge düşüren&nbsp;kirpiklerinden, bir damla yaş süzüldü. “Yapamadım!”</p>

  <p style="text-align: justify;">Sanırım bir şeyler söyleme sırası Reyyan’daydı. Susmayı bir kenara bıraktı. Çığlıklarını susturamadığı acıları, yutkunmasını engelliyordu. Aşkını kirleten&nbsp;bir adamın imzasını hâlâ kalbinde taşıyor olmak, gücünü kırıyordu.&nbsp;“Silahlardan nefret eden sen, beni can evimden vurdun.” Sözleriyle de karşısındaki adamı can evinden vuruyordu, farkında değildi.</p>

  <p style="text-align: justify;">“Ve sanırım bir ömür geçse de, soğumayacak içimdeki bu kör kurşun.”</p>

  <p style="text-align: justify;">Aslında kısa süren bir sessizlik, asırlar kadar uzun süren bir sükûnet misali dağladı iki kalbi. Miran usulca kalktı çöktüğü duvarın dibinden. Reyyan ona&nbsp;arkasını dönerken gözleri kapıya çevrildi. Bedenini kapıya doğru sürüklerken&nbsp;Miran, gözleri son kez değdi sevdiği kadına.</p>

  <p style="text-align: justify;">“Beni nasıl yaraladığını bilsen, yemin ederim ki ağzını açmazdın. Sözlerinle öldürmek istiyordun ya beni, başardın. Şimdi eşitiz Reyyan.” Kapıyı açtı.&nbsp;“Ben de senin kadar yanıyorum!”</p>

  <p style="text-align: justify;">Birkaç saat geçip gitti. Reyyan uyumak için, acı çekmemek için paraladı kendini. Kulağına dolan gürültüler uykusunu kaçırınca istemsizce araladı&nbsp;gözkapaklarını. Zaten uyuyabildiği pek söylenemezdi. Sanırım şu an evde&nbsp;birileri daha vardı. Yatağından yavaşça kalkıp kapıya doğru adımladı.&nbsp;Merdivenlerin başına geldiğinde görünmemek için biraz geriledi. Tam&nbsp;merdiven bitiminin altında, birileriyle konuşuyordu Miran. Konuşulan her&nbsp;şey, çok net duyuluyordu.</p>

  <p style="text-align: justify;">Elindeki birkaç dosyaya bakıyordu fersiz bakışlarla. Gözkapakları mavilerine gölge düşürse de nasıl baktığını anlayabiliyordu Reyyan. Bomboş&nbsp;ve hissiz. Sağında Arda, karşısında ise kim olduğunu bilmediği iki adam yer&nbsp;alıyordu.</p>

  <p style="text-align: justify;">“Herkesi doldurmuş,” dedi Arda sinirle. “Tüm yönetim kurulu, senin şirketi iyi yönetemediğini düşünüyor. Sana ait hisselerin yüzde yirmisini, kızına&nbsp;devretmek istiyor. Bu durumda eşit olmak zorunda kalacaksınız.”</p>

  <p style="text-align: justify;">Reyyan şu an konuşulan meselenin iş mevzuları olduğunu anlayınca arkasını dönüp odaya geri girecekti ki duyduğu isimle yerinde çakılı kaldı.</p>

  <p style="text-align: justify;">“Amcam çalışanları bana karşı kışkırtırken siz ne yapıyordunuz peki?” Fazlasıyla öfkeli görünüyordu Miran. Bu öfkenin sebebinin sadece işten&nbsp;kaynaklanmadığını biliyordu Reyyan. Miran’ın amcası her kimse, çok iyi&nbsp;anlaşamadıkları belliydi. Geçen gün adını ağzından kaçırmış, Reyyan ona&nbsp;amcasını sorunca beti benzi atmıştı.</p>

  <p style="text-align: justify;">Miran saklıyordu. Reyyan’ı amcasından, amcasını Reyyan’dan saklıyordu.</p>

  <p style="text-align: justify;">“Bizlik bir şey yok ki.” Arda elini Miran’ın omzuna bıraktı. “Ama sen merak etme, halledeceğim her şeyi. Yönetim kurulu toplanana kadar tek tek&nbsp;konuşacağım herkesle. Fikirlerinden cayacaklar.”</p>

  <p style="text-align: justify;">“Elinizden gelenin daha fazlasını yapacaksınız.” Karşısındaki iki adama emir yağdırırken gözleri merdivenlerin gerisinde onları seyreden Reyyan’a&nbsp;takıldı. Reyyan panikle oradan ayrılırken Miran hiçbir şey olmamış gibi&nbsp;devam etti. “Hisseler bende kalacak. Başka türlüsü, felaket olur.”</p>

  <p style="text-align: justify;">Reyyan odaya döndüğünde aklında birçok soru işareti vardı. Miran’a amcasıyla ilgili sorular sormak istiyordu. Fakat aralarında artık iki kelam&nbsp;edebilecek kadar samimiyet yoktu. Birkaç saat önce, o sözleri sarf ederek&nbsp;bitirmişti her şeyi Reyyan. Kırgınlık o kadar bakiydi, yürek öyle canhıraş, dil&nbsp;öyle tutuk...</p>

  <p style="text-align: justify;">Bazı şeyler için pişman oldu Reyyan. Kilit vuramadığı dilinin ona yürek sancısı olarak döneceğini bile bile susmamıştı. Miran’ın sözleri yankılandı&nbsp;aklında. Miran’ı bu kadar yaralayacağını bilse Reyyan gerçekten de açmazdı&nbsp;ağzını. Hiç sarf etmezdi o sözleri. Çünkü o adamın canını her yakışı, kendi&nbsp;kalbine hançer saplamasına eş değerdi.</p>

  <p style="text-align: justify;">Yine de bekledi Reyyan. Kapının açılmasını, içeriye hercai sevdasının girmesini bekledi.</p>

  <p style="text-align: justify;">Ama Miran gelmedi.</p>

  <p style="text-align: justify;">Söylemek istediği sözler aklının kıyısını kemirirken o, bir ileri bir geri sallanıyordu oturduğu koltukta. Günlerdir bu evle o kadar ilgisizdi ki, Miran&nbsp;hangi odada yatıyor onu dahi bilmiyordu Reyyan. Uzun süren bir inzivanın&nbsp;sonucunda kalbe zarar bir karar aldı. Ama doğru, ama yanlış. Savaşmayacaktı&nbsp;artık. Tüm mühimmatı bitirmişti. Sonunda kendisi kadar yaralı bir adam&nbsp;bırakmıştı, yorgun gözkapaklarının arasında.</p>

  <p style="text-align: justify;">Ama affetmeyecekti de. Bu elinde olan bir şey değildi. Affetmek yürekten kopup gelen bir nicelikti. Reyyan ise buna hazır değildi.</p>

  <p style="text-align: justify;">Şimdi ona kalanlar fazla derindi. Avuç içlerinde bir boşluk çiziliydi, yüreğinde ise bir yokluk. Gözlerindeki sonsuz arayışa haddini bildirdi.&nbsp;Hayat her zaman istediği gibi gitmeyecek, yazgısı onun yollarına taş koymaya&nbsp;devam edecekti.</p>

  <p style="text-align: justify;">Söylesene ey gönül, nice sultanlara kalmayan bu dünyaya çivi mi çakacaktın? Umarsızca acı çekiyorsun diye limandaki tüm gemileri yakacak&nbsp;mıydın? Ölüm var. Ölüm, hep var. Neyin nesi bu sonu gelmez bekleyişler?&nbsp;Oysa acı insan içindir. Gün gelir, en derin yerinden kanar el değmemiş,&nbsp;tertemiz düşler.</p>

  <p style="text-align: justify;">Reyyan ikna oldu. Kanayan tek yara, onun yarası değildi.</p>

  <p style="text-align: justify;">Derin düşüncelerinin esrikliğine kapılıp zaman kavramından koparken Miran’ın onu seyrettiğini fark edememişti. Ne kapının açıldığını duymuş ne&nbsp;de Miran’ın geldiğini görmüştü.</p>

  <p style="text-align: justify;">Miran ise şaşkındı. O odadan asla çıkmayan Reyyan’ın şimdi salonda oluşu tuhaf gelmişti. Reyyan’a doğru birkaç adım atarken tereddüt etmiyor değildi&nbsp;doğrusu. Kendisine de şaşırıyordu. Bu zamana kadar kimseden korkusu&nbsp;olmamışken, Reyyan’a doğru attığı her adımda, kalbi neden böylesine&nbsp;sıkışıyordu Miran’ın? Korku, her hücresini kemiriyordu.</p>

  <p style="text-align: justify;">İhtimali bile ölüm gibi geliyordu bu korkunun. Ya sevmiyorsa Reyyan artık onu?</p>

  <p style="text-align: justify;">“Buradasın,” dedi şaşkınca. Günün sonunda, Reyyan’ı burada sanki onu bekliyormuş gibi bulunca garip bir mutluluğa kapılmıştı.</p>

  <p style="text-align: justify;">Bugün şirkete gitmek zorunda kalmıştı. Reyyan’ı evde yalnız bırakmak yüreğini hoplatsa da onun bu evden bir yere gidemeyeceğini bilmek içini&nbsp;rahatlatıyordu.</p>

  <p style="text-align: justify;">“Evet, seni bekledim.” Reyyan ellerini dizlerinin üzerine koydu, gözlerini ise her bakışında içini dağlayan mavilere odakladı. Okyanus bakışlı adamdı o.&nbsp;Gözleri denizleri andırırdı ama bakışı kor alevler kadar yakıcıydı. Reyyan o&nbsp;gözlerden nasibini alan, en çok yanandı.</p>

  <p style="text-align: justify;">Miran’ın şaşkınlığı boyut atlarken usulca çöktü karşısındaki koltuğa. Ne değişmişti dün geceden beri? Bir haller olmuştu Reyyan’a.</p>

  <p style="text-align: justify;">“Senden bir şey isteyeceğim,” dedi ellerini sıkıntıyla oynatırken Reyyan.</p>

  <p style="text-align: justify;">Miran’ın kalbi yerinden oynadı. “İste, dünyaları vereyim,” diye geçirse de içinden, sustu. “İste bakalım.”</p>

  <p style="text-align: justify;">Reyyan huzursuzca kıpırdandı. İçinden bir ses, Miran’ın bu isteğini geri çevireceğini söylüyordu. Korkuyordu da. “Sıdıka Teyze’nin evine götürür&nbsp;müsün beni? Her şeyim orada kaldı.”</p>

  <p style="text-align: justify;">Miran şaşırmış, hatta sevinmiş olsa da renk vermedi. Bu isteğin altında başka bir niyet olduğunu düşünmüyor değildi. “Sonunda kabul ettin yani?”&nbsp;diye sordu sorgulayıcı bir ses tonuyla.</p>

  <p style="text-align: justify;">“Neyi?”</p>

  <p style="text-align: justify;">“Ait olduğun yerin bu ev olduğunu.”</p>

  <p style="text-align: justify;">Miran’ın yüzündeki tüm ciddiyete rağmen Reyyan sahte bir tebessümle kıvırdı dudaklarını. “Kabul etmedim,” dedi suçlarcasına. “Kabul etmek&nbsp;zorunda bırakıldım!”</p>

  <p style="text-align: justify;">Miran oturduğu koltuktan kalktı. Üzerindeki ceketi çıkarırken salonun kapısına doğru yürüdü. Reyyan ise gözlerini ayırmadan seyrediyordu her&nbsp;hareketini. “Peki, hazırlan çıkalım.”</p>

  <p style="text-align: justify;">Miran’ın salondan çıkışının ardından elleriyle karnını sardı Reyyan. Henüz hastaneye bile gidememiş, bebeğiyle tanışamamıştı. O gün Miran’ın&nbsp;teyzesinden telefonu aldığında Elif’i ve Fırat’ı da arayarak iyi olduğunu&nbsp;bildirmişti. Şimdi onların yanına gidiyordu. Doğrusu ne yüzü vardı ne mecali.&nbsp;Ama mecburdu. İçinde günden güne büyüyen bir canlı vardı, Miran’ın&nbsp;bundan haberi olmasa bile. Oysa Reyyan bunu Miran da bilsin isterdi, her şey&nbsp;normal olsaydı. Saklamak hoşuna gitmiyordu ki. Ne zordu, âşık olduğu&nbsp;adama inanmıyor, güvenmiyor ve affetmiyor oluşu.</p>

  <p style="text-align: justify;">Çok geçmeden ikisi de hazırlandılar. Akşam vaktiydi ve dışarısı bir hayli soğuktu. Reyyan buna uygun şekilde giyinip çıkmışken Miran’ın üzerinde&nbsp;ince, siyah bir deri ceket vardı.</p>

  <p style="text-align: justify;">“Üşümeyecek misin böyle?” diye sorduğunda Reyyan, Miran’ın yüzü sahici bir tebessümle aydınlandı. Bu ufacık tebessüm bile, birçok adamın&nbsp;kahkahasını sahte kılardı. Öyle güzel gülümsüyordu ki Reyyan her seferinde&nbsp;çölde kalmışçasına aşka susarken buluyordu kendini.</p>

  <p style="text-align: justify;">“Üşümem, merak etme.” Kapıyı açıp kenara çekildi, Reyyan’ın dışarıya çıkışının ardından kapıyı örtecekti ki, olduğu yerde duraksadı. Reyyan o&nbsp;sırada farkında değildi. Yolunda olmayan şeyler vardı demir kapının ardında.&nbsp;Hoşnutsuz bir kalabalık, içeri girmeye uğraşıyor gibiydi.</p>

  <p style="text-align: justify;">Hissetmişti Miran. Sabahtan beri içine çöken şuursuz sıkıntı ruhunu boğarken bir şeylerin ters gideceğini anlamıştı. Azat’ın nefesinin ensesinde&nbsp;olduğunu hissetmişti. Kendisini takip edip bu evi bulacağını tahmin etmesi&nbsp;zor değildi.</p>

  <p style="text-align: justify;">Reyyan, Miran’ın baktığı noktayı fark edip bakışlarını kapının dışına çevirdi. Buradan bakılınca, demir kapının ardı görülmüyordu. Yine de bir&nbsp;kalabalığın kulak tırmalayıcı sesini işitmek zor değildi. “Bir sorun mu var?”&nbsp;Aklına Azat’ın burada olabilme ihtimali gelmiyordu hiç. Dahası, Azat’ın&nbsp;burayı bulabileceğini düşünmüyordu.</p>

  <p style="text-align: justify;">“İçeri gir.”</p>

  <p style="text-align: justify;">“Ne?” diye sordu şaşkınca Reyyan. Miran gözlerini kapıdan ayırmıyordu. Reyyan ise dikkatini çekebilmek için önüne geçti. “Neden ki?”</p>

  <p style="text-align: justify;">Dilini yakan sözleri nasıl sarf edeceğini bilmiyordu Miran. Reyyan’ı Azat’a vermezdi vermesine ama ya Reyyan gitmek isterse? O zaman ne olacaktı? Bu&nbsp;korku, ölümcül bir virüs gibi sarmaladı her zerresini. Fakat bu son&nbsp;kaçınılmazdı. “Dışarıda,” dediğinde parmağını kaldırıp kapıyı gösterdi.&nbsp;Sözcükleri tutarsızdı. “Azat geldi!”</p>

  <p style="text-align: justify;">Reyyan’ın anında küle döndü rengi. Bir anda bedenini bir soğukluk kaplamış, elleri buz kesmişti. Miran’ın sözleri geldi aklına. Seni Azat’a&nbsp;veririm demişti, Reyyan ise karşılığında onu kışkırtacak sözler sarf etmişti.&nbsp;Azat desen, bu evi yakar ama Reyyan’ı burada bırakmazdı.</p>

  <p style="text-align: justify;">Sonlarının geldiğini hissedebiliyordu Reyyan. İşte, her şey buraya kadardı. “Azat,” dedi Reyyan acı bir şekilde yutkunurken. “Beni buradan almadan&nbsp;hiçbir yere gitmez.”</p>

  <p style="text-align: justify;">“Peki ya sen?” diye sordu Miran düz bir sesle. “Sen gitmek istiyor musun onunla? Dönmek istiyor musun Mardin’e?” Bu sorunun cevabı belki de sonu&nbsp;olacaktı ama yine de sordu. Şimdi ise yumruklarını sıka sıka bekliyordu&nbsp;cevabını. Buğulanan gözlerindeki korkuyu görmemek imkânsızdı.</p>

  <p style="text-align: justify;">Bu soruya cevap vermek, Reyyan için çok zordu. Cevabını biliyordu aslında. Her ne kadar yüreği bunu kaldırmasa da her şeyden çok istiyordu&nbsp;Miran’ın yanında kalmayı. Ona güvenmese bile, onun yanında tehlikede&nbsp;olacağını bilse bile. Onu seven yanından nefret ede ede istiyordu bunu.</p>

  <p style="text-align: justify;">Zaten artık hayatı hiçbir şekilde güvende olmayacaktı.</p>

  <p style="text-align: justify;">Suskunluğu her dakika aleyhine işlerken çenesinin biraz altında hissettiği el, yüreğini yaktı sanki. Upuzun kirpiklerin arasına gizlenen mavi hareler, kendi&nbsp;bakışlarıyla buluştuğunda derin bir ah etti Reyyan. Keşke böyle olmasaydı.</p>

  <p style="text-align: justify;">“Her şey senin iki dudağından dökülecek bir söze bağlı.” Miran, Reyyan’ın yüzünü avuçlarının arasına hapsederken Reyyan ifadesizdi. “Gitmek istersen&nbsp;sana engel olmayacağım. Şu an beni öldürmek de, yaşatmak da senin&nbsp;hükmünde.” Gözlerini kısa bir anlığına kuzguni harelerden çekip tekrar demir&nbsp;kapıya baktı.</p>

  <p style="text-align: justify;">“Ama eğer,” diye devam etti genç adam. “Burada kalıp hâlâ benden nefret etmek istersen bu gece bu şehri yakabilirim.” İçi titredi. Bu istekle yanıp&nbsp;tutuştu. Tek bir söz duymak istedi o dudaklardan, tek bir söz: Kalacağım.</p>

  <p style="text-align: justify;">Reyyan’ın suskunluğu içini yakınca mecburi araladı dudaklarını. “Senden gelen, zehir olsa bile razıyım. Biliyorsun, nefesimsin.”</p>

  <p style="text-align: justify;">Reyyan yüzündeki elleri geriye iterken gözleri yere çevrildi. Bir şey söylemeyecekti. O seçimini zaten yapmıştı. Miran ona nefesimsin demişti,&nbsp;ciğerlerini yok edeceğini bilse de gitmeyecekti. Arkasını döndü sessizce. Ve&nbsp;kapısı açık olan evden içeriye süzüldü.</p>

  <p style="text-align: justify;">Kapının kapanışının ardından Reyyan’ın duyabileceği şekilde bağırdı. “Sakın çıkma!” Ardından yüreğini döven kalp atışlarının eşliğinde demir&nbsp;kapıya doğru yürüdü, yüzüne ve gözlerine takındığı o ifade ise korkunçtu.&nbsp;Birazdan neler olacağını bilemiyordu fakat bugün her şey bitecekti. Bu adam&nbsp;ne olursa olsun, bir daha Reyyan’ın peşine düşmemeliydi. Bir şehir&nbsp;yakınından bile geçmemeli, adını dahi anmamalıydı.</p>

  <p style="text-align: justify;">Dışarıdan bakılınca eve dair bir şey görünmüyordu fakat içeriden bakılınca kapının önünde bir kalabalık olduğu belli oluyordu. Miran, demir kapıyı&nbsp;aralayıp kapıdan dışarı çıktığında gördüğü manzara onu hiç yanıltmadı. Şimdi&nbsp;tam karşısında Azat vardı, etrafında ise gereksiz bir kalabalık. Bu kalabalığın&nbsp;bir kısmı Miran’a aitken, geri kalanı Azat’ın kuru gürültüsünden ibaretti.&nbsp;Arda da buradaydı. Ne zaman gelmişti, bu kalabalık buraya ne zaman&nbsp;toplanmıştı hiç bilmiyor ama şaşırmıyordu da Miran. Bugün, bunların&nbsp;olacağına adı kadar emindi.</p>

  <p style="text-align: justify;">Bakışlarının odağında sadece Azat vardı, Azat’ın bakışlarında da kendisi. Kapı açılıp Miran kapıya çıktığından beri kin dolu bakışlarını üzerinden&nbsp;çekmiyordu Azat.</p>

  <p style="text-align: justify;">Haftalar sonra tekrar karşılaşıyorlardı, ikisinin de içindeki öfke hâlâ çok tazeydi. Bir önceki hesaplaşma yetmemiş gibiydi. Azat, Reyyan’ın en&nbsp;başından beri İstanbul’da olduğunu bilseydi asla geri dönmezdi Mardin’e.&nbsp;Fakat bu ihtimal aklına hiç gelmemişti. Nereden gelebilirdi ki? Reyyan,&nbsp;Miran tarafından terk edilmişken bu adamın şehrinde ne geziyordu? Günler&nbsp;boyu yengesinin peşinde gezmiş fakat ağzından tek kelime alamamıştı.&nbsp;Nihayetinde Havin’i sıkıştırıp öğrenmişti gerçekleri.</p>

  <p style="text-align: justify;">Fakat sürprizler bitmek bilmiyordu Azat’a. Reyyan’ın İstanbul’da oluşunun haberini aldığı yetmezmiş gibi, kaldığı evi bulduğunda duydukları beyninden&nbsp;vurmuştu onu. Sadece bir gün! Bir gün erken bulabilseydi Reyyan’ı, şu an bu&nbsp;herifin yanında değil, eskisi gibi konakta olmuş olacaktı. Miran ondan önce&nbsp;davranıp Reyyan’ı kaçırmıştı.</p>

  <p style="text-align: justify;">Sanki düşüncelerini okumuştu Miran. “Yine geç kaldın.” Zaferi gözlerinden okunuyordu. Onca kalabalığın arasında bu tehlikeli suskunluğu bozan kişi,&nbsp;Miran olmuştu. Bakışlarının odağında Azat, dudaklarında ise tehdit vaat eden&nbsp;bir kıvrım vardı. “Usanmadın mı Azat?” diye sordu alayla. Sakin duruşunun&nbsp;altında, patlamaya hazır bir adam olduğu inkâr edilemezdi.</p>

  <p style="text-align: justify;">Azat’ın gözünün bile değmesini istemiyordu Reyyan’a.</p>

  <p style="text-align: justify;">“Reyyan nerede?” diye sordu Azat oldukça kötü bir ses tonuyla. Şu an Azat’ın ne denli kötü hislere sahip olduğu tartışılmazdı. Sorusunun ardından gözleri kapının ardına, göremediği eve kaydı. Reyyan oradaydı, biliyordu.&nbsp;Ölüyordu.</p>

  <p style="text-align: justify;">“Yanlış soru,” dedi Miran parmağını sallayarak. Tüm bu sessizlik, birazdan kopacak kıyametin habercisiydi. Birazdan İstanbul, büyük fırtınalara şahit&nbsp;olacaktı. “Esas kendine sormalısın, benim burada ne işim var diye.”</p>

  <p style="text-align: justify;">Azat yumruklarını sıktı. Amcasına rağmen, Miran’ı öldürmemek için zor tutuyordu kendisini. Miran’ın ne yapmaya çalıştığını da anlamıyordu. Bir&nbsp;intikam uğruna masum bir insanın hayallerini kirleterek savaş açmıştı&nbsp;kendilerine. Reyyan bu yolda heder olmuştu. Reyyan’la bir alakası kalmadığı&nbsp;ve zaten evli olduğu halde Miran neden Reyyan’ı yanında tutuyordu hâlâ?</p>

  <p style="text-align: justify;">“Sana Reyyan nerede diye sordum!” Dişlerini sıkmıştı. Biraz sonra, hâlâ böyle sakin davranabileceğini hiç sanmıyordu.</p>

  <p style="text-align: justify;">“O ismi,” dedi Miran diş bilercesine. Öfkesi zehirleyecek kadar kuvvetliydi. “Ağzına alma bir daha.”</p>

  <p style="text-align: justify;">Daha fazla dayanamadı Azat. Bel boşluğundan çektiği silahı Miran’a hedef alırken Ali, Murat ve diğerleri de atağa geçmişlerdi. Oysa Miran, bu anlardan&nbsp;nefret ediyordu. Silah görmek, öfkesini daha fena körüklüyordu. Buna&nbsp;rağmen, alayla gülümsedi.</p>

  <p style="text-align: justify;">Bu kışkırtıcı gülüşünün altında aslında giderek büyüyen bir kin, hiç bitmeyecek bir nefret saklıydı. Babasını öldürdükleri yetmiyor muydu?&nbsp;Burnundan soludu nefesini. Öfke gözlerinde dalgalandı deniz misali.&nbsp;“Vuracak mısın beni?”</p>

  <p style="text-align: justify;">“Tereddüt etmem,” diye fısıldadı Azat. Sessiz ama bir o kadar da gürültülüydü kelimeleri.</p>

  <p style="text-align: justify;">“Senin buna ne gücün yeter ne de yüreğin!” Miran’ın gerginliği şahlandıracak derecede yükselen ses tonu, Arda’nın kriz geçirmesine sebep&nbsp;olacaktı. Bu adamların şakası olmazdı. Miran nasıl böyle korkusuz&nbsp;olabiliyordu?</p>

  <p style="text-align: justify;">Azat’a doğru yürüdü korkusuzca. Her an üzerine saçılabilecek kurşunlara rağmen. Namlusunu tuttuğu silahı yere indirirken, gözlerini gözlerine dikti.&nbsp;Aynı silah, iki öfkeli adamın elinde sımsıkı dururken, düşman taraflar&nbsp;birbirlerine saldıracak gibi bakıyorlardı. “Ne sen Hazar Şanoğlu’sun,” dedi&nbsp;Miran bastıra bastıra. “Ne de ben yıllar önce ölen Ahmet Karaman’ım!”</p>

  <p style="text-align: justify;">Azat’ın dudaklarında tehlikeli bir gülüş yer edindi ansızın. “Öyle mi?” diye sordu dişlerini sıkarken. “Öldüremem mi seni?” Miran’ın parmaklarına değen&nbsp;soğuk namluyu hızla çekip Miran’ın bu sefer kafasına dayadığında Murat da&nbsp;hiç düşünmeden Azat’a silah doğrulttu.</p>

  <p style="text-align: justify;">“Şimdi burada... Çeksem vursam seni! Tam alnının ortasından!” Susup derin bir nefes aldığında, öfkeli mavi gözlere biraz daha yaklaştı. “Kim alır&nbsp;seni ellerimden?”</p>

  <p style="text-align: justify;">“Seni bizim elimizden kim alır?” Bu hırçın ses Arda’ya aitti. “İndir o silahı şerefsiz! Aksi takdirde,” deyip sustuğunda gözleri Murat’a çevrildi. “Senin de&nbsp;beynin dağılır!” Miran’ın yanında esasen temiz, ama hiç düşünmeden&nbsp;uğrunda elini kirletebilecek kadar vefalı adamlar vardı.</p>

  <p style="text-align: justify;">“Tüm bunlara gerek kalmayacak,” dedi Miran bir kez daha Azat’ın ona doğrulttuğu silahı elleri arasında sıkarak yere çevirirken. “Çünkü bugün,&nbsp;benim evimin önünde o silah asla sıkılmayacak!”</p>

  <p style="text-align: justify;">Sözlerinin hemen ardından havaya doğrulttu Azat namlunun ucunu. Peş peşe kaç el sıkmıştı bilmiyordu. Bu bir gözdağı veya gösteri değildi. Bilakis,&nbsp;tehditti. Gerçekten de hiç düşünmeden kafasına sıkabilecek kadar karartmıştı&nbsp;gözünü. Azat silahı yere indirirken Miran yakasına asıldı. Yumruğunun&nbsp;ucunda biriken öfkeyi bu adamın suratında patlatacaktı. Fakat beklenmeyen&nbsp;bir şey oldu.</p>

  <p style="text-align: justify;">Demir kapının hemen ardında Reyyan’ın çığlığı duyuldu. Kapı birden aralandı ve korkudan beti benzi atmış bir halde belirdi Reyyan. Gözlerinde&nbsp;korkunun kıvılcımları titreşirken eli kuşlar gibi kanat çırpan yüreğindeydi.</p>

  <p style="text-align: justify;">“Miran! Miran!” Halsiz kalan bedenini kapıya yasladı bitkince. Eve girdiğinden beri bir şey olacak endişesiyle kendisini kemirmiş, silah seslerini&nbsp;duyunca da zangır zangır titreyen bedenini zor atmıştı dışarıya. Miran’ı&nbsp;karşısında sapasağlam görünce derin bir nefes almıştı almasına ama bir kuralı&nbsp;yıkmış ve bu kapıdan dışarıya çıkmıştı.</p>

  <p style="text-align: justify;">Önce Miran, ardından Azat’la göz göze geldi. Korkunun dem tuttuğu soluğu bağrını yırtarken mühürlü dudakları aralanmıyordu. Azat’ın gözlerinden&nbsp;kaçırdı gözlerini. En son düğün günü gördüğü amcasının oğlunu, sanki&nbsp;yıllardan sonra ilk defa görüyordu.</p>

  <p style="text-align: justify;">Reyyan için düğünden sonra sanki yıllar geçmişti.</p>

  <p style="text-align: justify;">Miran, Reyyan’ı kapıda görür görmez, Azat’ın yakasına sardığı ellerini serbest bırakıp kapıya koştu. Reyyan’ı o kapıdan çıkmaması konusundan&nbsp;uyarmıştı. Saniyeler sürmedi, Miran, Reyyan’ı kolundan tutup geldiği gibi&nbsp;içeriye çekerken, kapıyı kapatmasına bile fırsat kalmadan Azat da ardından&nbsp;girdi. Girer girmez de kapıyı örttü. Şimdi sadece üçü vardı. Kalabalık, demir kapının ardında kalmıştı.</p>

  <p style="text-align: justify;">“Ben sana gelme demedim mi?” diye bağırdı Miran kontrollü bir ses tonuyla. Azat’la Reyyan’ın karşı karşıya gelmesini istemiyordu. Aklını&nbsp;çelecek, onu alıp götürecek diye ödü kopuyordu çünkü.</p>

  <p style="text-align: justify;">“Ben,” dedi telaşla Reyyan, elleri kalbinin üzerini buldu. Korkuyla çarpan ritimlerini avuçlarının arasında hissedebiliyordu. “Bir şey oldu sandım,&nbsp;korktum!” Gözlerini Miran’ın üzerinden çekerken birkaç saniye Azat’a&nbsp;odakladı ve ardından yere çevirdi.</p>

  <p style="text-align: justify;">Azat, Reyyan’a doğru bir adım attığında Miran’ın engeline takıldı. Miran omzuna vurarak geriye doğru itti Azat’ı. “Yaklaşma,” diye bağırdı uyaran&nbsp;sesiyle. “Sakın ona dokunma!” Bu denli korumacı tavrının altında düşman&nbsp;oluşları değil, aynı kadına âşık oluşları yatıyordu. Reyyan bunu bilmiyordu.</p>

  <p style="text-align: justify;">“Kimi kimden koruyorsun lan sen?” Azat, Miran’ın yüzüne kuvvetli bir yumruk geçirdi. Reyyan’ın gözleri korkuyla açıldı. Miran patlayan dudağının&nbsp;etkisiyle kontrolünü kaybederek Azat’a yumruğunu geri iade ederken,&nbsp;Reyyan’ın sarsıcı çığlığıyla duraksadı.</p>

  <p style="text-align: justify;">“Durun! Yeter, yapmayın Allah aşkına!” Titreyen ellerini kaldırıp aklını yitirmiş gibi suratına bastırdı. Gözyaşları, gücünü korkudan alan bir fırtına&nbsp;gibi savruldu gözlerinden. Geceye karışan nihai çığlığı birbirinden öfkeli iki&nbsp;adamı durdurmaya yetecek miydi bilmiyordu ama bitsin istiyordu. Her ne&nbsp;kadar bu savaşın sebebi değil, aracısı olsa da suçlu hissediyordu kendini.</p>

  <p style="text-align: justify;">“Oyuncak mıyım ben?” Hüzünlü sesi ikisinin de yüreğini dağladı. “Neyin kavgası bu?”</p>

  <p style="text-align: justify;">Azat bakışlarını Reyyan’a çevirdi. Miran üzerinden bir adım geriye giderken o da pes edip kenara çekilmişti. Görmeyeli solmuştu gül rengi. O da&nbsp;aynı şeyleri hissediyordu. Sanki görüşmeyeli, aradan yıllar geçmiş gibiydi.&nbsp;“Neyin kavgası mı?” Şaşkındı Azat. Miran’ı gösterdi parmağını kaldırıp. “Bu&nbsp;adamın sana ve bize ne yaptığını hatırlatmama gerek var mı?”</p>

  <p style="text-align: justify;">Reyyan yüzünü yere eğdi. Bir kez bile unutmadığı o gerçek her gece bir kâbus gibi boynuna dolanıp düşlerine kastederken hatırlatmanın ne gereği&nbsp;vardı?</p>

  <p style="text-align: justify;">“Hiçbir şeyi unutmadım,” dedi bitkince. “Aksine, hâlâ dün gibi yaşıyorum.” Sözleri Miran’ı uçurumun kenarına sürüklerken Azat’a delice bir cesaret&nbsp;veriyordu. Ama yine de anlam veremiyordu Azat.</p>

  <p style="text-align: justify;">“O zaman burada, bu adamın yanında ne işin var be Reyyan?” Öyle sitem doluydu ki sesi, Reyyan hıçkıra hıçkıra ağlamak istedi. Sırılsıklam olana kadar ağlamak istedi. Aynı acıyla harmanlanmış bir ukde gelip oturmuştu kalbinin üzerine. Hak ettiği yaşam ile ona reva görülen yaşam arasındaki ince&nbsp;çizgide kalakaldı.</p>

  <p style="text-align: justify;">Sessizliği ölüm gibiydi. İki adam da son nefesini veriyormuş gibi çırpınıyordu, mutlu olacakları bir cümle duyabilmek için. Miran haksızdı,&nbsp;biliyor ve susuyordu. Yine de Reyyan giderse, bu şehir ona mezar olurdu.</p>

  <p style="text-align: justify;">“Sen bir şey yapmadın,” dedi Azat çaresizce. “En masum olan sensin.” Söze nereden nasıl başlayacağını kestiremiyordu. Sadece çırpınıyordu. Bu gece,&nbsp;burada kaybeden olmak istemiyordu. Hiç kazanamadığı halde.</p>

  <p style="text-align: justify;">“Bilemezdin, bilseydin onunla evlenmek istemezdin.” Miran’a tiksinerek baktı. “Bilemedik, bilseydik, seni ona verir miydik?” Reyyan’ın boynu hâlâ&nbsp;bükük, gözleri yere devrikti. Suçsuz olduğu halde utanıyor oluşu, Azat’ı&nbsp;kahrediyordu. “Başını eğme Reyyan. Sen suçlu değilsin.”</p>

  <p style="text-align: justify;">Reyyan’a doğru birkaç adım attığında Miran yerinden kıpırdamadı. Herhangi bir engelleme girişiminde bulunmadı. Eli kolu bağlı bekliyordu ne&nbsp;olacağını. Azat’ın sözleri Reyyan’ı gitmeye ikna edecek diye korkuyordu.&nbsp;Eğer Reyyan giderse, Miran biterdi. Olmak istediği adam olamaz, çıkmaya&nbsp;çalıştığı karanlıklarda boğulurdu.</p>

  <p style="text-align: justify;">“Neden burada olduğunun bir önemi yok,” diye devam etti Azat, Reyyan’ın önünde durduğunda. Kahretsin ki aşk boynunu bükmüştü. Yüzüne bakmıyor&nbsp;olsa da, yüzünü görmek iyi gelmişti ona. “Biliyorum, o seni burada zorla&nbsp;tutuyor.”</p>

  <p style="text-align: justify;">Miran hâlâ suskundu. Nasıl böyle kalabildiğine hayret etmiyor değildi. Aşktı bunun sebebi. İnsanın elini kolunu bağlayan, dudaklarına mühür vuran,&nbsp;çaresiz biçareye çeviren.</p>

  <p style="text-align: justify;">“Ben seni götürmeye geldim, sen hiçbir şeye mecbur değilsin. Biliyorum, korkuyorsun. Ama söz veriyorum, kimse sana dokunamayacak. Kim ne derse&nbsp;desin bırak, başını dik tut!”</p>

  <p style="text-align: justify;">“Reyyan benimle kalmak istiyor,” diye araya girdi Miran. Daha fazla dayanamamıştı. Reyyan gözlerini kaldırıp Miran’a baktı. İlk defa bu kadar&nbsp;büyük bir çaresizlik gördü o gözlerde. Gitme diye yalvarır gibiydi Miran.&nbsp;Oysa tam vakti gelmişti. Bir gidişle kendine yapılanı ödetmek, terk edildiği&nbsp;gibi terk etmek isterdi Reyyan. Kahretsin ki, elini kolunu bağlayan sebepler&nbsp;vardı. Başta içindeki gurursuz aşk ve günden güne filizlenen yavrusu engeldi&nbsp;ona. Reyyan’ın gitmek için bir sebebi varken, gitmemek için birçok nedeni&nbsp;vardı.</p>

  <p style="text-align: justify;">Gidemezdi.</p>

  <p style="text-align: justify;">“Sen ağzını açma!” diye bağırdı Azat. Ve ardından elini uzattı Reyyan’a. Bunu neden yaptığını bilmiyordu. “Hadi gidelim Reyyan. Neyi bekliyorsun&nbsp;ha, neyi?”</p>

  <p style="text-align: justify;">Reyyan’ın yüreği sıkıştı. Ağlamamak için sıktığı çenesi ta kalbini ağrıtırken o kelimeyi söyleyememek ne zor şeydi? Yaşadıklarına, gururuna, çektiği&nbsp;ıstıraba ve uykusuz ettiği sabahlara ihanet edercesine döktü dilinden o tek&nbsp;kelimelik cümleyi.</p>

  <p style="text-align: justify;">“Gelmiyorum.”</p>

  <p style="text-align: justify;">O tek sözcükle yıkıldı Azat. Onun tanıdığı Reyyan değildi bu karşısındaki.</p>

  <p style="text-align: justify;">Onun sevdiği değildi... Onun tanıdığı Reyyan, ölürdü de kalmazdı böyle bir adamın yanında. Çenesini Miran’a doğru kaldırıp onu işaret ederken gözlerini Reyyan’dan ayırmadı. “İnanmam buna,” dedi çaresizce. “Neyle tehdit ediyor&nbsp;seni, neyle korkutuyor?”</p>

  <p style="text-align: justify;">“Hiçbir şey,” dedi Reyyan. “Azat, git buradan!”</p>

  <p style="text-align: justify;">Yüzüne acılı bir tebessüm sirayet etti Azat’ın. “Bu şerefsizle kalmak istiyorsun yani?”</p>

  <p style="text-align: justify;">Miran, Azat’ın sıraladığı hareketlere yumruk sıkıp ona saldırmamak için kendisini zor tutuyordu. Bu gece sükûnete boyun eğiyorsa, hepsi Reyyan&nbsp;içindi.</p>

  <p style="text-align: justify;">“Bu adam senin ailenin düşmanı!” Azat hayretler içindeydi. Reyyan’ın gelmiyorum sözü onu şaşkınlığın da ötesine sürüklemişti. “Bu adam başka bir&nbsp;kadının kocası,” dedi soluk soluğa. Bağırıyordu. Kinini başka türlü nasıl&nbsp;kusardı ki? Reyyan’ı düştüğü bu yanlıştan nasıl döndürürdü? “Lan bu adam&nbsp;seni kandırmadı mı? Ne demek gelmiyorum, ne demek?”</p>

  <p style="text-align: justify;">İyileşmesi zor, hatta imkânsız bir yara daha aldı Reyyan. Azat’ın sözleri yaralı gönlünü, ağır bir darbe misali vurulmuşçasına kana boyamıştı.</p>

  <p style="text-align: justify;">Tıpkı nefesi gibi, dermanı da kesildi Azat’ın. Sorularının yanıtsız kalışı en büyük cevap olmuştu ona. Reyyan, Azat’ın sadece amca kızı değildi,&nbsp;gözünden sakındığıydı. Gönlündeki en büyük yarası. Son bir gayretle&nbsp;toparladı sözlerini. Miran’ın gözleri üzerinden ayrılmazken Azat sadece&nbsp;Reyyan’a bakıyordu. Reyyan ise bakışlarını yerden kaldırmıyordu. “Ne ara bu&nbsp;kadar midesiz oldun?” diye sordu isyan eder gibi.</p>

  <p style="text-align: justify;">Sesli bir hıçkırık firar etti Reyyan’ın dudaklarından. Miran ise tahammül noktasının sınırlarındaydı. Reyyan’ın gözünde yeniden kötü adam olmak istemiyordu. Gerçi gözündeki yeri &nbsp;neydi, onu da bilmiyordu.</p>

  <p style="text-align: justify;">“Sen Reyyan’ı neden bu kadar düşünüyorsun?” Miran, gecenin fitilini çekecek sözleri sarf ederek Azat’ı zor duruma, Reyyan’ın da aklına karmaşık&nbsp;bir soru soktu. Ellerini birbirine öfkeyle sürterken gözlerini Azat’tan&nbsp;ayırmıyordu. “Söylemek ister misin Reyyan’a? Bu iyi niyetinin altında yatan&nbsp;gerçek niyeti!”</p>

  <p style="text-align: justify;">Azat’ı can evinden vuruyordu Miran, sanki daha önce hiç vurmamış gibi. Reyyan’ı sevdiğini sır gibi saklarken, bu gerçeği kendisinden bile sakınırken&nbsp;Miran’ın bu şekilde ortaya dökmesine izin veremezdi. Uyarıcı bakışlarını&nbsp;Miran’ın gözlerine dikti. Sakın söyleme der gibiydi.</p>

  <p style="text-align: justify;">Derin bir sessizlik oldu. Ne Azat’tan ne de Reyyan’dan bir ses çıkmayınca Miran da susmak zorunda kaldı. Kendi ağzıyla söyleyemezdi ki bunu sevdiği&nbsp;kadına. “Azat seni seviyor,” diyemezdi. Zaten bu durum kanına da yüreğine&nbsp;de dokunuyordu.</p>

  <p style="text-align: justify;">Sessizliği sert tınısıyla bozdu Azat. “Yüzüme bak!” diye haykırdı. Reyyan’ın ıslak gözleri Azat’a çevrildiğinde Azat kendisini gösterdi eliyle.&nbsp;“Bana bak, yüzüme bak,” diye tekrarladı bir kez daha. “Bu son görüşün&nbsp;olacak çünkü. Bu yüzde anneni gör, Bedirhan’ı gör, Havin’i gör. Çünkü bir&nbsp;daha hiçbirimizi göremeyeceksin. Sen seçimini ondan yana yaptın. Senin artık&nbsp;ne bir ailen var ne de geri dönebileceğin bir şehrin!”</p>

  <p style="text-align: justify;">Reyyan suskundu, hıçkırıyordu.</p>

  <p style="text-align: justify;">Azat ise perişandı. “Bir gün olsun aynı kanı taşımadığımızı hissettirdik mi sana?”</p>

  <p style="text-align: justify;">Matem dolu bir rüzgâr esti semada. Bu sözler, Miran’ın kulaklarına dolup inanılması zor olan bir gerçeği derin derin nakşetti. Azat az önce ne demek&nbsp;istemişti?</p>

  <p style="text-align: justify;">Reyyan bir hıçkırığı daha gökyüzüne paraladı içlice. Gece uzundu. Bitmek bilmiyordu. Konuşmak için çırpındığınız halde, susmanın verdiği çaresizliği&nbsp;bilir misiniz? Kadınlar hep susturulurdu. Bazen zorla, bazen mecbur&nbsp;bırakılarak. Kadın olmak hep zordu. Ağzını kanatan onca sözcüğü dilediğin&nbsp;gibi haykıramazsın, eğer kadınsan. Acını bile sessiz yaşarsın. Aman, kimse&nbsp;duymasın.</p>

  <p style="text-align: justify;">“Yaşa şimdi bu adamla ömrünün sonuna kadar!” Azat haddinden fazla kırgın, haddinden fazla yaralıydı. Aşk denilen illet, hangi vefakâr yüreği&nbsp;sağlam bırakırdı? Eğer seviyorsa insan, ömründe bir kez de olsa tadardı bu&nbsp;acıyı. Aşkın öteki yüzüydü bu. “Senin için,” dediğinde kelimeler diline dolandı. Allah biliyordu ya, çok zordu, hiç başlamamış bir aşka veda etmek. “Artık Mardin diye bir diyar yok!”</p>

  <p style="text-align: justify;">Arkasını döndü. Yaşama sırt çevirir gibi, ölüme gider gibi hızlı adımlarla savurdu bedenini, dakikalar önce girmek için can attığı kapıdan dışarı.&nbsp;Arkasına bile bakmadı Azat. Çünkü geriye dönmeye değer bir şey&nbsp;kalmamıştı. Bir yolun daha sonuna gelinmişti. Bir son daha görmüştü yüreği.&nbsp;İki son dağlamıştı ciğerini. İlki Reyyan’ın gelinlikle konaktan çıktığı gün,&nbsp;ikincisi bugün! Acıyan kalbine vurmak istedi. Kabul etmiyordu kalbinin&nbsp;Reyyan için atmasını. Gerekirse o yüreği yerinden sökecek, bir daha Reyyan&nbsp;demesine izin vermeyecekti.</p>

  <p style="text-align: justify;">Bitmişti... Sabrettiği, beklediği, uykusuz gecelerde diline türkü ettiği o koca sevda küçülüp yok olmuştu. Bundan sonra Reyyan demeyecekti dili ve onun&nbsp;adını yazmayacaktı kalemi. O kalemi bugün kırdı Azat. Kırdı ve uçurumdan&nbsp;attı. Şimdi Azat için, İstanbul’a veda vaktiydi.</p>

  <p style="text-align: justify;">Kapıdan çıktığından beri şaşkın yüzler geziniyordu üzerinde. Arabasına binerken Bekir geldi yanına. O da şaşkındı. Hani bu evin kapısından Reyyan’ı&nbsp;alarak çıkacaktı bu adam? Soramazdı. Zaten belli değil miydi son? Azat,&nbsp;Reyyan’sız dönmeyeceğine dair ettiği yeminin kefaretini ağır ödeyecekti.</p>

  <p style="text-align: justify;">“Nereye Azat?” diye soran dostunun yüzüne bakamadı. Bakacak yüzü kalmamıştı. Bedeni titriyor, elleri titriyordu. “Gidiyorum,” dedi isyankârca.&nbsp;“Şeytan görsün yüzlerini!”</p>

  <p style="text-align: justify;">Bekir pek bir şey anlamasa da kafasını sallamakla yetindi. Azat pek iyi görünmüyordu çünkü. Elini omzuna koydu. “Dikkatli kullan. Geliyoruz&nbsp;arkandan.”</p>

  <p style="text-align: justify;">Azat hiçbir şey söylemeden gazladı arabayı. Bir an önce uzaklaşmak istiyordu buradan. Neyin davasını gütmüştü ki bunca zaman? Koskoca bir&nbsp;yalana inanmıştı. Onun tanıdığı Reyyan ölse de Miran’ın adını anmazdı. Nasıl&nbsp;değişebilmişti bu kadar? Değer miydi tüm bu olanlardan sonra onunla&nbsp;yaşamaya? Aklı almıyordu Azat’ın. Onun kitabında hainliğe de, şerefsizliğe&nbsp;de yer yoktu. Yanlış yapanı tek seferde siler atardı. Reyyan onurunu nasıl hiçe&nbsp;saymıştı o adam için? Aklı almıyordu, aklı alsa içi kabul etmiyordu.</p>

  <p style="text-align: justify;">Midesi bulanıyordu.</p>

  <p style="text-align: justify;">Ne yapsa dinmeyecek bir sızı girdi kanına, içindeki ateş hiç sönmeyecekti. “Değer mi aşk için.” Ellerini direksiyona ardı ardına vurdu. “Değer miydi?”</p>

  <p style="text-align: justify;">Oysa Azat gururuna değişmezdi hiçbir sevdayı. Reyyan onun kalbinde izi bile kalmayacak kara bir lekeydi artık. “Adam gibi sevdim ben,” diye mırıldandı. “Adam gibi sevdim. Sen değmezsin!”</p>

  <p style="text-align: justify;">Bir daha bu şehre hiç gelmemek üzere dönüyordu Mardin’e. Başladığı yerde bitirecekti sevdasını. Dillerden dillere aktarılacak kadar destansı bir sevdanın&nbsp;nasıl gömüldüğüne şahit olacaktı Mardin. Derin bir nefes aldı sakinleşmek&nbsp;için ama yok, yok, yok! Öfkesi dinmiyordu. Her bir uzvu, hissettiklerine&nbsp;şahitlik edercesine acıyordu. Ve şu an en büyük kuralını yıkıyordu Azat&nbsp;Şanoğlu. Neyin nesiydi bu yanaklarına değen ıslaklık? Ağlıyor muydu yoksa?</p>

  <p style="text-align: justify;">Azat ağlıyor muydu?</p>

  <p style="text-align: justify;">Elinin tersiyle dokundu suratına. Gözlerinden akıp sakallarından süzülen o yaşlarla bir kere daha yıkılmıştı. “Sana değil Reyyan,” diye bağırdı şiddetle.</p>

  <p style="text-align: justify;">“Bana yazıklar olsun... Sana değil, bana lanet olsun. Allah seni değil, beni kahretsin!”</p>
</body>
</html>
