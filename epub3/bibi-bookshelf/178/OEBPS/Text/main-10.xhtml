<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;">8</h2>

  <h2 id="sigil_toc_id_4" style="text-align: center;">YOKOLUŞ</h2>

  <p style="text-align: justify;">İçine dolan huzurla, yeni hayatının ilk gününe gözlerini araladı Reyyan. Öyle güzel uyumuştu ki sabah olduğunun farkına varamamıştı, hatta saat epey&nbsp;geçmişti. İlk başta uyandığı bu farklı ortam onu tedirgin etse de, evlenmiş&nbsp;olduğunu hatırlayınca aptal bir tebessümle gerindi. Ve gözleri aniden yatağın&nbsp;diğer tarafına dönüverdi, bomboştu yatağın diğer tarafı.</p>

  <p style="text-align: justify;">Oysa uyandığı ilk anda onun yüzünü görmeyi hayal ediyordu. Yataktan hızla kalkıp berjere doğru yürüdü. Aldığı sabahlığı üzerine geçirdi. Önce&nbsp;Miran’ı bulacaktı. İçi huzursuz olmuştu onu göremeyince. Hayatında ilk defa&nbsp;başka bir yatakta uyumuştu, bu yüzden yalnız uyanmış olmanın tedirginliği&nbsp;vardı üzerinde. Odadan çıkacağı sırada kapıdaki notu fark etmesiyle dikkati&nbsp;dağıldı. “Hazırlanıp gel, kahvaltıya bekliyorum. ”</p>

  <p style="text-align: justify;">Derin bir nefes aldıktan sonra gülümsedi. Oyalanmadan yerde duran bavulun kapağını açtı. Elini aralara daldırıp giyebileceği bir şey ararken&nbsp;gözlerine mavi elbisesi çarptı. Bunu da çeyiz zamanı alışveriş yaparlarken&nbsp;almıştı. Belden oturmalı uzun elbiseyi üzerine geçirdikten sonra ellerini&nbsp;saçlarına attı. Saçları ıslakken uyuduğu için birbirlerine karışmışlardı.&nbsp;Bavulun ön kısmından aldığı tarakla saçlarını düzelttikten sonra konsolun&nbsp;aynasına geçip pufun üzerine oturdu. Makyaj malzemelerine bakarken&nbsp;gülümsüyordu. Çok makyaj yapan bir kız değildi ancak bu sefer daha farklı&nbsp;olmak, daha güzel görünmek istiyordu. Hafif makyajını tamamladıktan sonra&nbsp;aynadaki aksine son bir kez bakıp gülümsedi.</p>

  <p style="text-align: justify;">Ekim ayının son günleriydi. Havalar bazen yazdan kalma gibi sıcacık olurken bazen de kış gelmiş gibi soğuk geçiyordu. Dün şanslıydı çünkü hava&nbsp;çok güzeldi, bugün ise tam tersi. Gökyüzünü insanın içini karartan kasvetli&nbsp;bulutlar sarmıştı.</p>

  <p style="text-align: justify;">Odadan çıkıp sağa sola baka baka mutfağı bulduktan sonra çekine çekine yürüdü. Arkası dönük bir vaziyette oturuyordu Miran masanın başında.&nbsp;Reyyan hızlı adımlarla karşısına geçip ahşap sandalyeye oturduktan sonra&nbsp;Miran’a bakarak gülümsedi. Miran’ın da üzerinde koyu mavi bir gömlek&nbsp;vardı. “Farkında olmadan aynı renkleri giymişiz,” dedikten sonra pot kırmış&nbsp;gibi elini dudaklarına kapattı. “Günaydın!”</p>

  <p style="text-align: justify;">Miran ağır aksak kaldırdı bakışlarını masadan. Sanki bir yere dalmış gibiydi. Gözleri Reyyan’ın kuzguni harelerini bulduğunda, buz gibi bir ses&nbsp;tonuyla döküldü dudaklarından “günaydın” kelimesi. Reyyan bu soğukluk&nbsp;karşısında ürperdi, boşta kalan ellerini nereye koyacağını bilemedi. Farkında olmayarak bir hata mı etmişti? İlk günden onu böylesine kızdıracak ne yapmış olabilirdi ki?</p>

  <p style="text-align: justify;">Miran işaret parmağını hazırladığı kahvaltı masasına dikti. “Hadi, yap kahvaltını.”</p>

  <p style="text-align: justify;">Reyyan, az önce uyandığında açlıktan karnı guruldadığı halde şu an tok hissediyordu kendini. Miran’da bir soğukluk sezmişti. İçi ürperdi, yüzü düştü.&nbsp;Belki abartıyordu, bilmiyordu. Bildiği tek şey, kalbinin üzerinde bir acının&nbsp;gezindiğiydi. Sanki biraz sonra olacakları hissetmiş gibi, boğazına acı bir&nbsp;yumru oturdu.</p>

  <p style="text-align: justify;">Kahvaltı sofrasına göz gezdirse de, ağlayacak gibi olduğu için iştahı kaçtı. Miran zaten sabah uyandığında yanında yoktu. Şimdi de içten bir gülüşü çok&nbsp;görmüş, bir yabancıymış gibi davranıyordu karşısında. Yeni evlenen bir adam&nbsp;böyle mi davranırdı?</p>

  <p style="text-align: justify;">Kuş sütünün eksik olduğu masa Reyyan’a hiç güzel gözükmüyordu. Yine de bir şey söylemedi Miran’a. Eline aldığı çatalı düzgünce dilimlenmiş&nbsp;böreklerden birine batırdı. O an fark etti ki, Miran sadece kendisini&nbsp;seyrediyordu. Kafasını kaldırıp çekine çekine baktı, denizleri andıran mavi&nbsp;gözlere. “Sen neden yemiyorsun?”</p>

  <p style="text-align: justify;">Miran’ın yüzündeki donuk ifade, bakışlarındaki hissizlik değişmedi, aksine arttı. “Ben kahvaltı etmem,” dedi soğuk bir sesle.</p>

  <p style="text-align: justify;">Reyyan kafasını önüne eğdi. Isırdığı lokma boğazından zor geçti. Sırf ziyan olmasın diye bitirdiği dilimin ardından, önündeki tabağı ileri itti. “Doydum&nbsp;ben,” dedi küskün bir sesle.</p>

  <p style="text-align: justify;">Ellerini masanın üzerinden çekerek dizlerine koydu ve arkasına yaslandı. Miran’ın bir şeyler söylemesini bekliyordu, hatta her ne hata yapmışsa yüzüne&nbsp;vurmasını istiyordu. Daha evliliğinin ilk gününden böyle bir muamele&nbsp;görmeyi hak etmiyordu ki. Her zaman böyle mi yapacaktı Miran? Üzerinden&nbsp;hiç çekilmeyen ürkütücü bakışlarında boğulmaya başladı.</p>

  <p style="text-align: justify;">İkisi de suskundu o an. Reyyan’ın içine düşen korku kıvılcımları birazdan Miran’ın söyleyecekleri ile kor alevlere dönüşecekti. Bu canhıraş sessizlik&nbsp;Reyyan için katlanılmaz boyuta ulaştığında kafasını kaldırıp Miran’ın yüzüne&nbsp;baktı. İşte tam o anda bir ateş yaktı Reyyan’ın yüreğini. Karşısında oturup ona&nbsp;bakan adam, yani Miran, Reyyan’ın kocası olan adam mıydı? Neden&nbsp;böylesine korkunç bakıyordu ki? Korkuyla yutkunurken ölümcül bakışlara&nbsp;esir olmaya devam etti. Anlamıştı, büyük bir sorun vardı. Tam ağzını açıp&nbsp;Miran’a neden böyle baktığını soracaktı ki, Miran onu, kalbinin ortasından&nbsp;vurdu.</p>

  <p style="text-align: justify;">“Dün gece için,” dedi çarpık bir şekilde gülümserken. “Teşekkür ederim Reyyan.”</p>

  <p style="text-align: justify;">Nevri döndü Reyyan’ın. Bir müddet ne duyduğunu idrak etmeye çalıştı ancak hiçbir şey anlamamıştı ne yazık ki. Neyin teşekkürünü ediyordu ki&nbsp;Miran ona? Bu tavırları Reyyan’ın hiç hoşuna gitmiyordu. Bir an önce eski&nbsp;Miran’ı istiyordu. Eğer bu bir şaka ise, hiç hoş değildi. Az kalmıştı, birazdan&nbsp;elinden şekeri alınan çocuklar gibi, yere diz çöküp hüngür hüngür&nbsp;ağlayacaktı.</p>

  <p style="text-align: justify;">Reyyan, “Ne için?” diye sorduğunda sesi titredi ister istemez. “Ne teşekkürü?” Tırnaklarını avuç içlerine bastırdı. Ne zaman korksa kendi canını&nbsp;yakardı da hissetmezdi.</p>

  <p style="text-align: justify;">Maske düştü! Miran’ın gerçek yüzü, gözlerinin ardına sakladığı o kindar adam çıktı ortaya. Öldüresiye öfkeli baktığı Reyyan beti benzi atmış bir halde&nbsp;duruyordu karşısında.</p>

  <p style="text-align: justify;">Göz rengi okyanusları andıran adamın bakışları karlar kadar soğuktu şimdi.</p>

  <p style="text-align: justify;">Miran birbirine kenetlediği kollarını ayırarak masaya dayadı. Haşin bakışları Reyyan’ın ürkek gözbebekleriyle birleştiğinde, tehlikeli bir gülüş&nbsp;acımasızca gezindi dudaklarında. “Yazık sana,” dedi sessizce. “Karım&nbsp;olabileceğini mi düşündün yoksa?”</p>

  <p style="text-align: justify;">O an durdu zaman, dönmedi dünya. Önce kafasının içinde defalarca tekrarlandı bu cümle. Kulaklarında yankılanırken, yüzüne art arda bir sürü&nbsp;tokat iniyor gibi hissetti. Aslında hiç uyanmamıştı Reyyan, dünden beri&nbsp;uyuyor, kötü bir rüya görüyor olsa gerekti. Yutkunmakta zorlandı. Bu&nbsp;duyduğu şaka olmalıydı, kötü bir şaka! Anlam vermeye çalıştıkça beyni&nbsp;yerinden oynayacak gibi oluyordu. Gözleri istemsizce dolarken hiç olmadığı&nbsp;kadar da yenik hissediyordu kendisini. Konuşmasına engel olan, titreyen&nbsp;dudaklarına rağmen, “Bu ne demek?” diye sordu. “Hiçbir şey anlamadım&nbsp;ben.”</p>

  <p style="text-align: justify;">Miran oturduğu sandalyeden yavaşça kalktı. Ellerini cebine atıp Reyyan’ın buruk çehresinde alayla gezdirdi gözlerini. “Sen benim karım falan değilsin!”&nbsp;Arkası dönüp mutfaktan çıktığında Reyyan da ardından kalkıp sarsak&nbsp;adımlarla onu takip etmeye başladı. Kendisine hâlâ şaka yaptığını&nbsp;düşünüyordu. Aksi takdirde, tüm dünya omuzlarına yıkılacaktı ve Reyyan&nbsp;ölecekti.</p>

  <p style="text-align: justify;">Miran, “Biliyor musun Reyyan?” dediğinde olduğu yerde duraksayıp birden arkasını döndü. Salon kapısının girişindeydi. Reyyan ürkerek bir adım geriye&nbsp;gitti. “Bazı çocukların kaderi, başka çocukların kötü babaları tarafından&nbsp;belirlenir.”</p>

  <p style="text-align: justify;">Reyyan yine bir şey anlamadı. Hoş, yerinde kim olsa idrak edemezdi bu durumu. “Anlamıyorum hiçbir şey,” dedi titreyen sesiyle. “Yani?”</p>

  <p style="text-align: justify;">Miran arsızca gülümseyerek salladı kafasını. “Anlamanı beklemiyorum zaten. O yüzden direkt konuya gireceğim.” Parmağını kendisine çevirdi. “Sen&nbsp;benim kim olduğumu biliyor musun?” Cümlesinin sonlarına doğru sesindeki&nbsp;alay yerini korkunç bir tona bıraktı.</p>

  <p style="text-align: justify;">Reyyan çaresizliğin en dibini yaşıyordu şimdi. Karşısındaki adamın dudaklarından dökülen kelimeler zihninde acı verici bir şekilde&nbsp;yankılanıyordu. Ne dese, ne söylese Miran eski haline dönüşürdü bilmiyordu&nbsp;ama söyleyeceklerinden ölesiyle korkuyordu. “Miran ben... Korkuyorum!”</p>

  <p style="text-align: justify;">“Soruma cevap ver, sen benim kim olduğumu biliyor musun?” Reyyan kafasını iki yana salladı. “Bilmiyorum.” Islak gözlerinden yaşlar&nbsp;yanaklarından süzüle süzüle döküldü.</p>

  <p style="text-align: justify;">“Bilmemen normal tabii.” Önünde durduğu saksının içinde kocaman bir ev çiçeği vardı. Dalından kopardığı yaprağı avuçları arasında sıkıştırdı Miran.&nbsp;Reyyan’ın gözleri o yaprağa takıldı, yavaş yavaş parçalayışını seyretti. Şimdi&nbsp;o yapraktan ne farkı vardı ki?</p>

  <p style="text-align: justify;">“Ben, senin tanıdığın Miran değilim,” dedi korkunç bir sesle. “Şu gördüğün adam var ya.” Tek kaşını ima ile kaldırdı. “Onu tanımak istemezdin sen.&nbsp;İntikam yeminleriyle büyüyen, kimine göre kötü bir insanım ben. Ama bana&nbsp;göre, sadece adaletliyim. Bu hale gelmemdeki en büyük sebep, senin baban.&nbsp;Ondan alacağım çok şey var.” Öyle sakin konuşuyor ve tüm bunları sıradan&nbsp;bir şeyden bahseder gibi anlatıyordu ki, Reyyan olayın ciddiyetini bir türlü&nbsp;kavrayamıyordu. Zavallı yüreği, hâlâ şaka olmasını arzuluyordu bu durumun.</p>

  <p style="text-align: justify;">“Benden aldıklarının karşılığında onu iliğine kadar kurutacağım diye bir söz verdim kendime. Ve ben yeminimi tuttum, intikamımı almak için attığım ilk&nbsp;adımda seni kullandım.”</p>

  <p style="text-align: justify;">Elinde parçaladığı yaprağı parmaklarının arasından yere bıraktığında Reyyan’a bakıyordu. Şu an onun korkudan ağlıyor ve titriyor oluşu hiç&nbsp;umurumda değildi, üzerine doğru bir adım attı rahatlıkla. Aralarındaki&nbsp;mesafeyi sıfırladığında ellerini iki yana açtı. “Nasıl ama?” diyerek yüzüne&nbsp;doğru eğildi. “Güzel inandırabildim mi seni?”</p>

  <p style="text-align: justify;">Reyyan ellerini kaldırıp karşısındaki adama bir tokat atmak istedi. Kanı donmuş, dili tutulmuştu. Düzgün cümleler kuramayacak kadar şaşkın, ne&nbsp;yapması gerektiğini idrak edemeyeceği kadar afallamıştı. Kalbi tutuk, dimağı&nbsp;bomboştu. Eğer bu durumu kavrayabilmiş olsa Miran’a nefretini kusan&nbsp;cümleler kurabilir, ona ne kadar aşağılık bir adam olduğunu haykırırdı. Ne&nbsp;yazık ki, anın şokuyla hâlâ idrak edemiyordu olup biteni.</p>

  <p style="text-align: justify;">“Kafam karmakarışık.” Reyyan titreyen dudaklarına elini kapattı. “Bunu neden yapıyorsun bana?” Sessizce ağlamaya devam etti sözlerinin ardından.</p>

  <p style="text-align: justify;">“Sana yalan söyledim Reyyan, seni kandırdım işte!” Ses tonu haddinden fazla yükselince Reyyan korkudan gözlerini yumdu. “Neyini anlamıyorsun&nbsp;ha, nesi şaka geliyor sana?” Bağırışının ardından, Reyyan’ın dudağına&nbsp;bastırdığı elini sertçe çekerek kendi bedenine bastırdı. “Bu dokunduğun adam,&nbsp;senin en büyük düşmanın!”</p>

  <p style="text-align: justify;">Reyyan o an haykırır gibi hıçkırdı. Dokunduğu adam düşmanı mıydı bilmiyordu ama katiliydi. Bugün bu evde ölecek olan kızın, katiliydi.&nbsp;Miran’ın elinde olan eli, onun bedenine dokunuyordu şimdi. Ölüm gibiydi.</p>

  <p style="text-align: justify;">“Sen, sen...” Gözlerini aralayarak tüm cesaretiyle baktı gaddar gözlere Reyyan. “Kimsin?” Bir kere daha sordu. “Kimsin Miran?”</p>

  <p style="text-align: justify;">“Miran Karaman,” dedi gaddar sesiyle. “Senin baban olacak o şerefsizin yıllar önce öldürdüğü adamın oğluyum!” Tuttuğu eli sertçe savurunca,&nbsp;Reyyan ayakta duramamış yere kapaklanmıştı.</p>

  <p style="text-align: justify;">“Şimdi anladın mı?” diye sordu Miran. Reyyan sırılsıklam olmuş gözlerini Miran’a çevirdi fakat hiçbir şey söyleyemedi. Bedenini bir titreme almış,&nbsp;boğazına kesif hıçkırıklar oturmuştu. Aynı zamanda düşünme yetisini&nbsp;kaybetmiş, algıları kapanmış gibiydi. Söyleneni anlamayacak kadar da&nbsp;hissizleşmişti. Kafasında yankılanan sesler bedenini halsiz bırakmıştı.&nbsp;Miran’ın bağıra çağıra sarf ettiği sözler kanını donduruyordu. Bütün bu&nbsp;olanlar gerçek miydi? Miran’ın ona şaka yaptım diyerek sarılması için neler&nbsp;vermezdi. Kötü bir rüya olduğunu düşünüp uyanmak için neler yapmazdı&nbsp;şimdi. Ancak gerçekler bütün çıplaklığıyla gün yüzündeydi. Ve hiçbir&nbsp;rüyanın acıtamayacağı kadar gerçekti tüm bu yaşadıkları.</p>

  <p style="text-align: justify;">Ellerini kulaklarına kapattı. Delice titriyor, hüngür hüngür ağlıyordu.</p>

  <p style="text-align: justify;">Ağlamak istemiyordu ancak gözyaşlarına söz geçmiyordu. Ellerini yüzüne kapattı çaresizce. “Ben, ben sana ne yaptım, ben sana ne yaptım?” İsyan dolu&nbsp;bu haykırışı kimin umurundaydı?</p>

  <p style="text-align: justify;">Miran cevap vermeksizin arkasını döndüğünde Reyyan’ın kıyameti kopmuştu o an. Her insanın ölümü kendi kıyametiydi. Ve bazı insanların&nbsp;kıyameti yaşarken kopardı. Reyyan da onlardandı. Son bir gayretle, boğazını&nbsp;patlatacak kadar hiddetle bağırdı arkasından. “Nereye gidiyorsun Miran? Beni&nbsp;bırakıp nereye, Allah’ın cezası!”</p>

  <p style="text-align: justify;">Miran duraksadı. Kapıya doğru yürüyordu. Her şeyi sabah erkenden uyandığında halletmiş, alacaklarını arabasına yerleştirmişti. Sadece bu kapıyı&nbsp;çarpıp gitmesi ve arkasına bile bakmaması gerekiyordu.</p>

  <p style="text-align: justify;">Geriye dönüp münhasır bakışlarıyla süzdü Reyyan’ı. “Oyun bitti, perde kapandı güzelim.” Parmağını kaldırıp Reyyan’ın üzerinde gezdirdi. “Sen&nbsp;yoluna, ben yoluma!”</p>

  <p style="text-align: justify;">Duyduğu kelimeler kurşun olup saplanmıştı yüreğine. Acısını, hissettiklerini tarif etmek mümkün değildi. Tüm bunları hak edecek ne yapmıştı ki? Sadece&nbsp;sevmişti. Kalbini, ruhunu ve bedenini, ona gözü kapalı emanet edebilecek&nbsp;kadar çok sevmişti!</p>

  <p style="text-align: justify;">“Seni seviyorum derken, yalan söylemiş olamazdın...” diye mırıldandı. Miran onu duymuyordu. “Yalan olamayacak kadar gerçektin...” Elini sol&nbsp;göğsüne bastırdığında kalbi bu sefer heyecandan değil, korkudan atıyordu. Bu&nbsp;gerçeğin ağırlığını kaldıramıyordu Reyyan. Hiçbir zaman güçlü bir kız&nbsp;olamamıştı. Bu yüzdendir ki şimdi Miran’ın karşısına dikilemiyor, bitkin&nbsp;bedenini milim oynatamıyordu. Tüm bu olanları idrak etmesi ne kadar da&nbsp;zordu, nasıl gelmişlerdi böyle bir oyuna, nasıl kandırılmıştı?</p>

  <p style="text-align: justify;">Ayakta dikilen adama baktı. Âşık olduğu gözler ona sevgiyle değil, nefretle bakıyordu artık. Aslında hiçbir zaman sevgiyle bakmamıştı. Reyyan o&nbsp;gözlerdeki intikam duygularını aşk sanmış, ne kadar da yanılmıştı.&nbsp;Ömrünün baharında, canım dediği adam canını alırken, o sadece&nbsp;seyrediyordu. Her bir uzvu titrerken ayağa kalkıp karşısına dikilmek istedi&nbsp;ancak güç bulamadı. Kolunu kanadını, yüreğini. her şeyini kırmıştı Miran.</p>

  <p style="text-align: justify;">Miran son sözlerini söylemek için yere eğilip dizlerinin üzerine çöktü. Reyyan’dan birkaç adım uzaktaydı şimdi. “Her şey buraya kadardı, şimdi&nbsp;geldiğin yere geri dön. Ayrıca.” dediğinde parmağını sakallarının arasına&nbsp;daldırıp düşünceli bir şekilde kaşıdı. “Hazar Şanoğlu’na, Miran Karaman’dan&nbsp;selam iletmeyi unutma!”</p>

  <p style="text-align: justify;">Diz çöktüğü yerden usulca kalktı ayağa. Arkasını döndüğü andan itibaren Reyyan’ı bir daha görmeyecek, hayatının bir perdesini daha kapatmış&nbsp;olacaktı. Adımlarını hızla atıp evin kapısına kadar geldi. Bu anın onu hiç bu&nbsp;kadar zorlayacağını tahmin etmemişti. Oysa çok düşünmüş, bu sahneyi&nbsp;defalarca kurmuştu kafasında. Canı yanmayacak, haz duyacaktı. Aldığı&nbsp;intikamın sevincini nedensizce buruk yaşıyordu. Bu düşüncelerden sıyrılmak&nbsp;için Reyyan’dan uzak kalmanın yeterli olacağını düşünüyordu. Bitmişti her şey. Tam kapıyı açacağı sırada Reyyan’ın sözleri durdurdu onu.</p>

  <p style="text-align: justify;">“Ben bu anı ömrüm boyunca unutmayacağım,” dedi hıçkırıkları arasında. “Sen de unutmayacaksın. Unutturmayacağım!”</p>

  <p style="text-align: justify;">Miran paramparça olmuş surat ifadesini anında değiştirip arkasına döndü son kez. “Meşhur bir söz var bilir misin?” diye sordu. Reyyan’ın öfkeli&nbsp;gözleri, yüreğini yakıyordu.</p>

  <p style="text-align: justify;">“Ateş olsan, cürmün kadar yer yakarsın! Elinden geleni ardına koyma.”</p>

  <p style="text-align: justify;">Daha fazla oyalanmanın da, kendi canını acıtmanın da bir faydası yoktu. Hızla açtı kapıyı. Açtı ve gürültülü adımlarla çıktı. Arkasına bile bakmadan&nbsp;gidiyordu şimdi.</p>

  <p style="text-align: justify;">Miran’ın gidişini seyrederken ellerini tekrar dudaklarına kapattı Reyyan. Bu şehrin bilmediği sokaklarında bir başınaydı artık. Evlilik sandığı şeyin bir&nbsp;oyun olduğu gerçeği kalbinde pervasızca patlıyor, Reyyan’ı cayır cayır&nbsp;yakıyordu. “Benimki yalan değildi,” diye mırıldandı. “Ben gerçekten&nbsp;sevmiştim seni!”</p>

  <p style="text-align: justify;">İlk defa bu kadar çaresiz kalıyordu. Bir adamın gidişini görmek, ömrünce tatmadığı ıstırapları tattırıyordu ona. Miran yalnız gitmiyordu, giderken&nbsp;birçok şeyi de götürüyordu Reyyan’dan. Kalbini, sevincini, hayatını, ömrünü.&nbsp;Boğazını yakan hıçkırıklarıyla da ilk defa tanışıyordu Reyyan. Çünkü&nbsp;ömründe ilk defa bu kadar canı yanarak ağlamıştı, ilk defa gözlerinden&nbsp;süzülen yaşlar ciğerini de yakmıştı!</p>

  <p style="text-align: justify;">İlk defa sevmişti bir adamı. İlk defa vermişti ellerini ona. İlk defa aralamıştı bir adama incinmiş yüreğinin kapılarını. Yediği bu darbe kaldırılır gibi&nbsp;değildi. Ayağa kalkıp arkasından koşmak, gitmesine izin vermeden&nbsp;durdurmak istiyordu ancak kıpırdayamıyordu. Miran arabasına bindi. Ne&nbsp;Reyyan görüyordu artık Miran’ı, ne Miran bakıyordu ardına. Tekerlerin&nbsp;çıkardığı sesler, topraklı yolda tozu dumana kata kata ilerledi.</p>

  <p style="text-align: justify;">Miran dediğini yapmış, çekip gitmişti. Ardında ise tahmin ettiğinden daha yaralı bir kadın bırakmıştı.</p>

  <p style="text-align: justify;">Şimdi köz bir yürekle baş başaydı Reyyan. İçinde kaybolan umutlarının yası, gönlünde derin bir sızı, gözlerinde buruşup kaybolan solgun çehreli bir&nbsp;adam vardı. Yokoluşu tadıyordu yudum yudum. Ölüyordu, nefes ala ala&nbsp;ölüyordu. Hiçbir yokoluş, bu denli çıldırtamazdı delicesine seven bir kalbi.&nbsp;Hiçbir yüreğe de nefret bu denli yakışmazdı.</p>

  <p style="text-align: justify;">O artık, mahzun bir nefreti onuruyla taşıyabilecek kadar yaralı bir kadındı.</p>
</body>
</html>
