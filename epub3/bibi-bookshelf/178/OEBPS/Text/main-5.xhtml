<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;">3</h2>

  <h2 id="sigil_toc_id_1" style="text-align: center;">ISSIZ YALANLAR</h2>

  <p style="text-align: justify;">Aklı hayatın yalancı yüzüne mahkûm, fikri deli divaneydi. Ruhunun saf beyazına tehlikeli bir adamın elleri değmişti çoktan! Gönlünde derin yaralar&nbsp;bırakacak bir sevdanın kollarına sürükleniyordu umarsızca. Gözlerinin önüne&nbsp;katran karası bir perde indirilmişti. Yavaş yavaş kör oluyordu Reyyan. Tıpkı&nbsp;kendi ağzıyla söylediği gibi, gözü kapalı uçuruma yürüyordu. Habersizdi&nbsp;olacaklardan.</p>

  <p style="text-align: justify;">Gecenin koyu tonlarıyla birleşen gökyüzünde serseri rüzgârlar esmeye başlamıştı. Reyyan konaktan çıktığına hâlâ inanamıyordu, üstelik gecenin bir&nbsp;yarısı. Sonunda aklını çelmeyi başarmıştı Miran. Reyyan gün boyu&nbsp;karşılaştıkları anı düşünmüş, konuştuklarını zihninde tekrar etmişti. Bir yanı&nbsp;Miran’a kızarken diğer yanı onu fazlasıyla çekici buluyordu. Sonuç olarak,&nbsp;risk almış ve çıkmıştı evden.</p>

  <p style="text-align: justify;">Üşüyen bedenine sarmaladığı elleriyle hızlıca yürüdü konağın arkasına doğru. Göz gözü görmeyen, zifiri bir karanlığın hakim olduğu geceyi&nbsp;gökyüzündeki yıldızlar aydınlatıyordu. Buraya gelmekle doğru mu etmişti?&nbsp;Onu dahi bilmiyordu. Sabah Miran ile karşılaşmasının ardından akşama kadar&nbsp;söylediklerini ve şu an söyleyeceklerini düşünüp durmuştu. Garip bir şekilde&nbsp;etkileniyordu Miran’dan. Okyanus mavisi gözlerinin etkisi altına, onu&nbsp;gördüğü ilk an girmişti ve gitgide tutuluyordu.</p>

  <p style="text-align: justify;">Eve gelir gelmez ilk işi, Miran’ın gece yarısı kendisiyle konuşmak istediğini Havin’e anlatmak olmuştu. Havin zaten bu işe balıklama atlamıştı,&nbsp;Reyyan’dan çok, o iple çekmişti gece olmasını. Şu anda kapıda duruyor ve&nbsp;gözcülük yapıyordu.</p>

  <p style="text-align: justify;">Gidebileceği son noktaya kadar gitmiş ve durmuştu Reyyan. Tek tük ağaçların çevrelediği bir alanda, elleri kollarında sağa sola bakınmaya başladı.&nbsp;Görünürlerde hiç kimse yoktu. Miran’ın kendisiyle dalga geçtiğini&nbsp;düşünmüyor değildi. Telaştan üzerine bir şey almayı da unutmuştu üstelik.&nbsp;Artık havalar eskisi gibi sıcak değildi ve esintiden ötürü dudakları titremeye&nbsp;başladı.</p>

  <p style="text-align: justify;">Bir anda omzunun üzerine bırakılan hırkadan korkarak döndü arkasını. Miran’ın çarpıcı mavi gözleriyle karşılaştığında onun Azat olmadığına&nbsp;sevinerek derin bir nefes çekti içine. Karşısındaki adam içten bir şekilde&nbsp;gülümsüyordu ve bu gülüş Reyyan’ın kalbine ılık suların akmasına sebep&nbsp;oluyordu. Ne diyeceğini bilemeyerek bekledi.</p>

  <p style="text-align: justify;">“Korkutmadım umarım.” Konuşmaya başlayan ilk Miran oldu bu sefer. Gözlerini Reyyan’ın üzerinden bir saniye bile ayırmazken, Reyyan başka&nbsp;yerlere bakıyordu. “Hayır, ben de seni bekliyordum,” dedi karşısındaki ağaca&nbsp;bakarken.</p>

  <p style="text-align: justify;">“Gelmezsin sanıyordum, beni şaşırttın.”</p>

  <p style="text-align: justify;">Reyyan cevap vermek yerine dudaklarını dişledi. Utangaçlığın elleri boğazına yapışmıştı, nefes bile alamıyordu. Evet, asla gelmem demişti. Ne&nbsp;olmuştu da, kendini burada bulmuştu bilmiyordu. Miran’ı gördüğünden beri&nbsp;duyduğu heyecanın ve kalp atışlarının normal seyrettiği yoktu. Kafasını&nbsp;kaldırıp Miran’ın gözlerine baktığında kalbi boğazında atıyormuş gibi hissetti.&nbsp;Bu adam heyecandan öldürecek bir güce sahipti. Reyyan’ın aklında bin türlü&nbsp;soru vardı, buraya gelme sebebi biraz da bu yüzdendi. Hepsini sormak ve&nbsp;cevabını almak istiyordu bir an evvel. İstanbul’da yaşayan bir adamın&nbsp;Mardin’de ne işi vardı, neden evlenmek için kendisini seçmişti? Tüm bu&nbsp;soruların cevabı Miran’da idi ancak bu soruları soracak cesaret şu an&nbsp;Reyyan’da değildi. Yine sessizliğine boyun eğiyordu.</p>

  <p style="text-align: justify;">“Sevdiğin biri mi var Reyyan?” Aniden gelen bu soru karşısında ne cevap vereceğini bilemedi genç kız. Yoktu ama yine de böylesi bir soruyu&nbsp;beklemiyordu. “Hayır, yok,” diyebildi kısık ve düz bir sesle.</p>

  <p style="text-align: justify;">Güzel... Bu cevap Miran’ın hoşuna gitmişti.</p>

  <p style="text-align: justify;">Reyyan’ın utançtan kızaran yüzüne bakarken dudaklarına arsız bir tebessüm mesken etti. Birkaç adım gerisinde durduğu kızın yanına yaklaştı. Sınırları&nbsp;aşmak eğlenceli olabilirdi. Elini Reyyan’ın çenesine götürerek yüzünü&nbsp;kendisine çevirdi. Reyyan afallayıp kaldığında, Miran yine o anlamsız&nbsp;bakışlarla seyrediyordu yüzünü. Kızın kara gözlerine bakarken, içi tarifsiz bir&nbsp;duyguyla doldu genç adamın. İntikam alma hırsı gitgide çoğalıyordu kararmış&nbsp;gönlünde.</p>

  <p style="text-align: justify;">Reyyan’ın yüzü küçüktü, dudakları ve burnu da öyle. Gözleri hepsine nazaran iri iriydi, üstelik öyle keskin ve koyu bakıyordu ki etkilenmemek&nbsp;mümkün değildi. Bu gece karası gözler, Miran’ın en büyük eğlencesi olacaktı.&nbsp;Hafif dalgalı siyah saçları beyaz tenine çok yakışıyordu, tıpkı gecenin&nbsp;koynuna düşmüş, dolunay misali.</p>

  <p style="text-align: justify;">Miran, Reyyan’la evlilik kararı aldığında Reyyan’ın onu isteyip istememesinin umurunda olmayacağını düşünmüştü, babasının kanına girmek&nbsp;kafi olacaktı. Öyle ki, Reyyan’la oturup bir kere bile konuşmak&nbsp;istemeyeceğini sanıyordu fakat gitgide bu kızı merak etmeye başlamıştı. Nasıl&nbsp;olsa her şey bir oyundu, kanlı bir oyun, kirli bir oyun... Neden eğlenceli bir hale gelmeyecekti ki?</p>

  <p style="text-align: justify;">“Neden benimle evlenmek istiyorsun?” Beklemediği bir soru sormuştu karşısında yaprak gibi titreyen kız. Çalışmadığı yerden çıkan soruyla afalladı&nbsp;genç adam, ne diyecekti ki? “Sen benim intikam oyunumun, en güzel&nbsp;parçasısın,” diyemezdi.</p>

  <p style="text-align: justify;">“Seninle evlenmek istedim çünkü...” Elini Reyyan’ın çenesinden çekerek arkasında durduğu ağaca hafifçe yaslandı. Yana doğru taranmış gür saçlarına&nbsp;düşen ayın huzmesi görüntüsünü kusursuzlaştırıyordu. Şimdi gülümsüyordu&nbsp;ve Reyyan’ı iyice meraklandırıyordu.</p>

  <p style="text-align: justify;">“Benimle evlenmek istedin çünkü?”</p>

  <p style="text-align: justify;">Bu soruya verecek bir cevabı yoktu Miran’ın, gülümsemeye devam etti tüm çekiciliğiyle. “Sana âşık oldum,” dese fazla mı olurdu? Belki fazla olmazdı&nbsp;ama komik olurdu bu durum Miran için.</p>

  <p style="text-align: justify;">“Seni gördüğüm ilk günden beri, hep aklımdasın. Bilirsin babanı da severim.” Düşünmeden sarf ettiği bu sözler karşısında Reyyan’ın şaşkınlıkla&nbsp;irileşen gözleriyle karşılaştı. Ne yani, saçma bir cümle mi kurmuştu?</p>

  <p style="text-align: justify;">Reyyan neredeyse gülecekti. Hayatında duyduğu en saçma kelimelerdi bunlar. Karşısındaki adam sıradan biri olsaydı Reyyan bu cevabı hiç&nbsp;umursamazdı. Fakat Miran’ın söylediklerini mantığı almıyordu. İstanbullu bir&nbsp;adam, neden Mardin’e gelirdi ki evlenmek için? Çirkin miydi? Hayır değildi,&nbsp;tam tersi, akıl kaybettirecek derece de çekiciydi. Ömür boyu yetecek bir&nbsp;servete sahipti. Tüm bunları düşündüğünde, bu adamın karısı olmak için&nbsp;yetersiz buluyordu kendisini. Başka bir şey olmalıydı, duymak istediği cevap&nbsp;bu değildi Reyyan’ın.</p>

  <p style="text-align: justify;">“Pazardan mal mı alıyorsun Miran?” Cümlesinin sonunda adını söylediğinde sanki dili yanmış gibi dudaklarını birbirine bastırdı. İsminde bile&nbsp;tehlikenin kıvılcımları saklıydı. “Evlilikten bahsediyoruz, bir ömür aynı evin&nbsp;içinde, koca bir hayatı paylaşmaktan bahsediyoruz. Sen ise sadece gördüm ve&nbsp;beğendim diyorsun, bu mantıklı bir şey mi?”</p>

  <p style="text-align: justify;">Miran afalladı, Reyyan’dan beklemediği bir karşılık almıştı. Bu kız. Fazla sert ve dişliydi, yine de Miran için sadece bir avdan ibaretti. O yüzden Miran&nbsp;mantıklı düşünmeli ve Reyyan’ın tuzak dolu sorularına düşmemeliydi. “Sana&nbsp;ulaşmak için evlilikten başka bir yol var mı?” diye sordu etkileyici olmaya&nbsp;çalışarak. Yoktu, bunu Reyyan da biliyordu.</p>

  <p style="text-align: justify;">“Burası İstanbul değil, yoksa ben de isterdim,” diye devam etti Miran. “Seni daha önceden tanıyıp seninle güzel zamanlar geçirebilmeyi. Kafanı karıştıran&nbsp;şey her ne ise bilmiyorum, tek bildiğim, aşk sınır veya şehir tanımıyor. İnsan&nbsp;yüreğine söz geçiremiyor.”</p>

  <p style="text-align: justify;">Reyyan’ın durgun bakışları karşısında gitgide bocalıyordu Miran. Bu kız fazla zekiydi ve ailesinin aksine bir şeyler sezinliyor gibiydi. Miran ne yapıp&nbsp;edip, Reyyan’ın aklındaki soru işaretlerini silmeliydi.</p>

  <p style="text-align: justify;">“Bunları söylemek için mi çağırdın yani beni?” Reyyan sert bir ses tonuyla sarf etmişti sözlerini. Ve Miran, aslında hiç etkileyici olamadığını anladı.</p>

  <p style="text-align: justify;">“Seni tanımak istediğimi söyledim. Ne bekliyordun?” Yaslandığı ağaçtan doğrularak tekrar Reyyan’a yaklaştı ve elini saçlarına uzattı bu sefer.&nbsp;“Sonuçta sen benim karım olacaksın, değil mi?” Reyyan hemen geri çekilip&nbsp;saçlarına dokunan ellerden kurtuldu. Karım sözcüğü Reyyan’ı bir kere daha&nbsp;afallatmıştı. Kalbine bir bomba düşmüş ve paramparça olmuş gibiydi. Bir&nbsp;kelime nasıl bu kadar çok heyecanlandırabilirdi bir insanı? Garip mi&nbsp;geliyordu yoksa acı mı veriyordu? İstiyor muydu yoksa istemiyor muydu?&nbsp;Duyguları kördüğüm gibiydi, çözülmesi zor ve imkânsızdı.</p>

  <p style="text-align: justify;">“Bu benim seçimim değildi.” Reyyan bakışlarını hızla yere indirdi bu sözlerinin ardından. “Bana hiç kimse, sen evlenmek istiyor musun diye&nbsp;sormadı.”</p>

  <p style="text-align: justify;">Miran bundan habersizdi. Bu konuda Reyyan’ın da rızası var sanıyordu. “Bundan haberim yoktu, üzgünüm,” dedi yapmacık bir ses tonuyla. Reyyan’ı&nbsp;etkilemenin tam sırasıydı belki de. Risk alıyordu evet, ama kendine güveni&nbsp;çok fazlaydı. “Sen istemiyorsan eğer bu iş olmaz. Zorla güzellik bana&nbsp;yakışmaz. Ama ben, bir şansı hak ettiğimi düşünüyorum.” Reyyan ne şansı&nbsp;der gibi baktığında, Miran önemli noktaya değindi. “Yarın akşama kadar&nbsp;düşün. Düşün ve bir karar ver. Beni hâlâ istemezsen, yemin ederim&nbsp;vazgeçeceğim senden.”</p>

  <p style="text-align: justify;">Reyyan kısa süre duraksadı. “Kararımdan senin nasıl haberin olacak ki?”</p>

  <p style="text-align: justify;">“Yarın akşam Gönül’ü konağa yollayacağım, onunla konuşur ve son kararını söylersin.”</p>

  <p style="text-align: justify;">“Gönül öz kardeşin mi?” diye sordu Reyyan.</p>

  <p style="text-align: justify;">Miran tereddütlü bir şekilde kafasını salladı. “Evet. Benden iki yaş küçük.”</p>

  <p style="text-align: justify;">Reyyan aradan ne kadar zaman geçti bilmiyordu ancak aklına kapıda dikilen Havin geldiğinde aceleyle kıpırdandı. “Ben artık gideceğim, çok üşüdüm.”&nbsp;Genç adam onay verircesine gözkapaklarını yumduğunda Reyyan hiçbir şey&nbsp;söylemeden arkasını döndü ve geldiği yönün aksinde yürümeye başladı.</p>

  <p style="text-align: justify;">“Bazı şeyler ömründe bir kere denk gelir insana, ölüm gibi, aşk gibi...</p>

  <p style="text-align: justify;">Ölümden kaçamazsın fakat aşktan kaçabilirsin. Ve eğer aşktan kaçarsan, bomboş yaşayarak göçersin bu dünyadan.”</p>

  <p style="text-align: justify;">Miran’ın söylediği cümlelerle Reyyan’ın kanı donmuştu. Duraksadı. Bahsettiği şey, aralarında doğabilecek bir aşk mıydı? Aşk... Başlı başına bir&nbsp;dünyaydı aşk. Gerçek aşkı tadabilen insanlar, şanslı sayılıyorlardı.</p>

  <p style="text-align: justify;">Arkasına bakmadan ve cevap vermeden yürümeye devam etti. Konağın giriş kısmına dönmek üzereyken sıkı sıkı sarıldığı hırkanın üzerinde kaldığını fark&nbsp;edince durup geriye baktı ancak Miran yoktu. Omuzlarından hızla çekerek&nbsp;eline aldı ve seri adımlarla konağa yürüdü.</p>

  <p style="text-align: justify;">Havin donmuş bir şekilde kapının önünde onu bekliyordu. İkisinin de aklına üzerlerine bir şey almak gelmemişti. Reyyan’ı görür görmez heyecanla&nbsp;ellerini salladı genç kız. Ardından hafifçe araladığı büyük tahta kapıdan&nbsp;içeriye ruh gibi süzüldüler. Merdivenlerden parmak uçlarında çıkarak&nbsp;yakalanmadan odaya girdiler ve derin bir nefes aldılar. Yaptıkları bu iş takdire&nbsp;şayandı. Şayet Azat’a veya Bedirhan’a yakalanmaları durumunda başına&nbsp;gelecekleri düşünmek dahi istemiyorlardı. Reyyan yatağın ucuna oturup&nbsp;avuçları arasında duran hırkaya baktı. Havin dikkat çekmemek için sadece&nbsp;gece lambasını açtı, ardından sandalyeyi çekerek ifadesini almak üzere&nbsp;Reyyan’ın karşısına oturdu.</p>

  <p style="text-align: justify;">“Ne konuştunuz?” Merakı Reyyan’ın kıpkırmızı olmuş yanaklarıyla ikiye katlanıyordu.</p>

  <p style="text-align: justify;">“Pek bir şey konuşmadık.” Sadece elleri arasında duran hırkaya bakıyordu Reyyan. “Çok değişik hissediyorum Havin, adını koyamadığım bir duygu var&nbsp;içimde, hatta kalbimde.” Yutkunduktan sonra gözlerini cama çevirdi.&nbsp;“Miran... Değişik bir adam.”</p>

  <p style="text-align: justify;">Havin şok olmuşçasına dudaklarına kapattı elini. “Âşık olmuş olmayasın?” Reyyan’ın kaşları çatıldı. “Saçmalama Havin, aşk öyle basit bir şey değil,&nbsp;olmamalı. Ben onu tanımıyorum bile.”</p>

  <p style="text-align: justify;">“Ama amcam tanıyor, hem de uzun zamandır tanıyormuş, söylesene kötü bir adam olsa verir miydi seni? Bilmediği güvenmediği adama...”</p>

  <p style="text-align: justify;">“Hep aklındaymışım, öyle dedi.” Dudaklarına küçük bir gülücük yerleşmişti Reyyan’ın. Miran’ın sözleriyle dalga geçiyordu ama bir yandan da&nbsp;düşünüyordu. Hoşuna gitmişti galiba...</p>

  <p style="text-align: justify;">“Beğenilmeyecek kız değilsin vesselam, Midyat yanıyor senin yüzünden!” Havin’in alaylı ses tonu üzerine kahkahasına mani olamadı Reyyan. Bu gece&nbsp;hiç uykusu yoktu. Nasıl olsun ki, tanımadığı bir adam çıkıp geliyor ve birden&nbsp;hayatının tümü oluyordu. Aklını, fikrini ve en önemlisi kalbini çalıyordu.&nbsp;Aklına geldikçe pır pır ediyordu kalbi, “Karım olacaksın,” deyişi beyninde&nbsp;yankılanıp duruyordu her defasında. Miran’ın karşısında istemiyormuş gibi&nbsp;bir profil çiziyordu fakat durum öyle değildi. Bir de yarına kadar düşünme&nbsp;meselesi çıkmıştı başına. Oflayarak elindeki hırkayı yatağın başına doğru attı.</p>

  <p style="text-align: justify;">“İstemiyorum dedim Miran’a. Evlenmek istemiyorum dedim.”</p>

  <p style="text-align: justify;">“Ne? Deli misin kızım sen?” Reyyan, Havin’in abartılı tepkisine gözlerini devirdi. “O da bana, bir şansı hak ettiğini söyledi. Yarına kadar düşünüp&nbsp;kararını ver dedi.”</p>

  <p style="text-align: justify;">“Reyyan, hayır demeyeceksin değil mi, onu reddetmeyeceksin?”</p>

  <p style="text-align: justify;">“Yarın akşam kız kardeşi gelecek buraya. Kararımı sormak için.”</p>

  <p style="text-align: justify;">“Hayır mı diyeceksin Reyyan?” Karşısındaki kızın ürkmüş gözlerine, öfkeyle baktı Reyyan. “Ne kadar meraklısın evlenip gitmeme!” Eline aldığı&nbsp;yastığı Havin’in kafasına fırlattığında ikisi birden kıkırdamaya başlamıştı.</p>

  <p style="text-align: justify;">Uzun uzun sohbet etmişlerdi Havin ile. Neredeyse sabah olmak üzereyken Havin kendi odasına geçmişti. Şafak sökmesine az bir zaman kala kendisini&nbsp;yatağına bıraktı Reyyan. En azından bir iki saat uyumalıydı, ellerinden&nbsp;ayırmadığı hırkanın kokusu burnuna yerleşirken kalbinde bir sızı oluştu.&nbsp;Böyle mi kokuyordu Miran? Böyle güzel mi kokuyordu? Böyle huzur dolu&nbsp;mu?</p>

  <p style="text-align: justify;">Gözlerini kapatırken her bir hücresi aynı kelimeyi fısıldıyordu kalbine. Miran!</p>

  <p style="text-align: justify;">On gün sonra...</p>

  <p style="text-align: justify;">“Dilan, etleri buzluktan çıkardın mı?” Fatma bir elinde merdanesi ile hamuru açarken bir yandan da ocağa koşuyor, kaynayan şerbete bakıyordu.&nbsp;“Kız Dilan, nerede bu kız?” Fatma’nın feryadına Havin yetişmişti. Tezgâhın&nbsp;üzerindeki buzu çözülmek üzere olan poşetli eti havaya kaldırarak Fatma’ya&nbsp;gösterdi. “Burada Fatma sultan, telaş yapma. Dilan kapıya bakıyor.”</p>

  <p style="text-align: justify;">“Biri Dilan mı dedi?” Mutfağa gülümseyerek giren genç kız üzerine önlüğünü giyerek işe koyuldu. Bugün Reyyan ve Miran arasında söz&nbsp;kesilecekti, bu yüzden konakta hummalı bir telaş vardı. Evdeki bütün kadınlar&nbsp;her bir tarafa dağılmış, harıl harıl hazırlık yapıyorlardı. Reyyan salonu&nbsp;temizlemekle meşgulken Elif’in geldiğini görünce işi bırakarak onunla&nbsp;beraber odasına çıktı.</p>

  <p style="text-align: justify;">Elif, Reyyan’ın teyzesinin kızıydı. Aynı zamanda okul arkadaşı, en yakını, sırdaşı. Merdivenlerden çıkarken Elif konağa göz gezdiriyordu. Reyyan,&nbsp;“Teyzem ne zaman gelecek?” diye sorduğunda, Elif bilmem dercesine silkti&nbsp;omuzlarını. “O da evde bir şeyler hazırlıyordu. Gelir birkaç saate.”</p>

  <p style="text-align: justify;">Elif’le geçen yıl liseden mezun olmuşlardı. Hemen ardından o yıl İstanbul’da üniversiteye başlamıştı Elif. Onun babası kızının omzuna evlilik&nbsp;gibi bir yük bindirmemiş, hayatını eline alma özgürlüğünü sunmuştu. Odaya&nbsp;girdiklerinde Reyyan dolabını açarak giyebileceği kıyafetleri gösterdi Elif’e.&nbsp;Çoğu yeniydi ve doğru düzgün giyilmemişti. Yatağın üzeri komple kıyafetle&nbsp;dolduğunda Elif hangisini seçeceğini bilemedi. Her renkte elbise vardı ve&nbsp;seçim yapması güçleşiyordu. Üstelik Reyyan hepsini güzelce taşıyabiliyordu.&nbsp;Zayıf ve orta boylu bir kızdı fakat görüntüsü çelimsiz durmuyordu, aksine&nbsp;oldukça çekiciydi.</p>

  <p style="text-align: justify;">Pudra rengi, tüle benzer bir bluzu ellerine aldı Elif. “Bunu dene Reyyan, altına da düz, dar bir siyah etekle harika olursun bence.” Reyyan bluzu Elif’in&nbsp;ellerinden alıp aynada kendi üzerine tuttu. “Evet, olabilir.”</p>

  <p style="text-align: justify;">Elif, yatağın yanındaki berjere oturup ellerini yüzüne yasladı. “Miran’ı çok merak ediyorum.”</p>

  <p style="text-align: justify;">Reyyan’ın yüzünde bir tebessüm belirmişti. Miran’ın adı geçtiği zaman içine dolan güzel hislere engel olamıyordu. Aklına günler öncesi gelmişti. O&nbsp;gün akşama kadar düşünüp durmuştu, hayır demeyi istemişti ama daha birkaç&nbsp;gün önce hayatına girmiş bir adamı kaybetme fikri bir o kadar da korkunç&nbsp;gelmişti. Gönül akşamüstü konağa geldiğinde, karşısında utançtan renkten&nbsp;renge girmişti Reyyan. Üstelik Miran, Gönül ile birlikte kocaman bir gül&nbsp;buketi yollamıştı. Kırmızı güllerin arasındaki notta ise o gece söyledikleri&nbsp;yazıyordu. “Bazı şeyler ömründe bir kere denk gelir insana, ölüm gibi, aşk&nbsp;gibi...”</p>

  <p style="text-align: justify;">Ve Reyyan aldanmıştı, karşısındaki adamın güçlü çekiciliğine karşı koyamadan kapılmıştı yalan rüzgârına. Oradan oraya savrulacağını bilmeden.&nbsp;Evet demişti, Miran’la evlenmeyi kabul etmişti böylelikle.</p>

  <p style="text-align: justify;">Elif işaret parmağını, suçlar gibi Reyyan’ın yüzüne tuttu. “Gülümsedin Reyyan!” Reyyan daha fazla gülümsemeye başladı. Yüreği kıpır kıpırken&nbsp;yüzünün somurtması zıt olurdu. Kimse anlamasın istiyordu ama kendisini ele&nbsp;veriyordu. “Akşam onu gördüğünde, neden gülümsediğimi anlarsın.”</p>

  <p style="text-align: justify;">Reyyan saklandığı kapının ardından dinliyordu konuşulanları. Miran ve ailesi geleli bir saat olmuştu. Salonun bir köşesinde müstakbel kayınvalidesi ve görümcesi Gönül, annesi, yengesi ve teyzesiyle sohbet ederken diğer ucunda Miran, babası ve amcasıyla iş hakkında konuşuyorlardı. Miran’ın da&nbsp;babası yoktu, bu konuda Reyyan ile aynı kaderi paylaşıyorlardı. İkisi de&nbsp;küçük yaşta kaybetmişlerdi babalarını. Fakat Reyyan’ın üvey de olsa&nbsp;küçüklükten beri baba bildiği bir adam vardı başında.</p>

  <p style="text-align: justify;">Azat ile Bedirhan ise bir köşede asık suratla oturuyor, sohbete katılmıyorlardı. Reyyan’a düşen mutfakta beklemek olmuştu. Elif, Havin ve&nbsp;Dilan’la birlikte mutfakta dedikodu yapmaktan sıkılmış ve gizlice salonun&nbsp;kapısının arkasına yerleşmişti, kıpırdamadan içeriye bakıyordu. Aslında&nbsp;baktığı tek bir kişi vardı, o da Miran.</p>

  <p style="text-align: justify;">Bu yaşına kadar hep bir erkeğin sevgisinin eksikliğini yaşamıştı Reyyan, babası yoktu, baba sevgisi görmemişti. Aşkla ve evlilikle de ilk defa&nbsp;tanışıyordu, yüreği bu adamı hem garipsiyor hem de istiyordu. Bir an durup&nbsp;hayal etti, onun kendisini çok sevdiğini, deli gibi sevdiğini... Yüreği titredi,&nbsp;bir gün olabilir miydi böyle bir şey?</p>

  <p style="text-align: justify;">Kendisini kaptırmış bir şekilde Miran’ı izlerken Azat’la göz göze geldi. Azat, Reyyan’ı fark etmiş ve ters ters bakmaya başlamıştı. Reyyan kapıdan&nbsp;çekilerek hızla mutfağa koştu. Koyu bir sohbete dalmış olan kızlar Reyyan’ın&nbsp;oradan ayrıldığını fark etmemişlerdi. Elif, Reyyan’ı görür görmez gülümsedi.&nbsp;“Nereye gittin sen? Miran’ı çekiştiriyoruz şurada.”</p>

  <p style="text-align: justify;">“Ne konuşuyorsunuz?” diyerek oturdu yanlarına.</p>

  <p style="text-align: justify;">“Diyoruz ki, çok çekici, çok efendi, çok yakışıklı.” Bütün kızlar Reyyan’ın ağzından çıkacak olumlu bir kelimeyi bekliyordu. Olumlu tek bir&nbsp;cümle! Bugün söz kesiliyordu ve artık geri dönüşü yoktu, Reyyan ise ne iyi&nbsp;ne de kötü bir şey söylüyordu. Evet, evliliği kabul etmişti ancak Miran ile&nbsp;ilgili sorulan tüm soruları cevapsız bırakmıştı on gün boyunca. Günlerce&nbsp;düşünüp durmuştu, ne bir daha Miran’ı görmüş ne de o gelmişti. Çünkü&nbsp;Miran sık sık İstanbul’a gitmek durumunda kalıyordu. Bugünden sonra daha&nbsp;sık görüşeceklerdi. Kına ve düğün hazırlıkları başlayacaktı. Reyyan’ın tek&nbsp;dileği bu süreçte Miran’ı biraz daha tanımaktı. Ellerini masaya koyduğunda,&nbsp;“Sadece mutlu olmak istiyorum,” diyerek sesli bir şekilde iç geçirdi.</p>

  <p style="text-align: justify;">Bedirhan mutfağa kızları çağırmak için geldiğinde söz merasiminin başlayacağını anlamışlardı. Herkes salona geçerken en son Reyyan girmişti&nbsp;kapıdan. İçeriye girer girmez mavi gözlerin tesiri altında kaldı aynı zamanda.&nbsp;Herkes ayağa kalkarak yuvarlak oluşturdu. Havin masanın üzerinde duran söz&nbsp;tepsisini alarak yuvarlak kalabalığa yaklaştı.</p>

  <p style="text-align: justify;">Evin büyüğü amcası Cihan Bey’di. Cihan Amca, yüzüklerden biri Miran’ın, diğeri Reyyan’ın parmağına geçtikten sonra, “Hayırlı olsun,” diyerek kesti&nbsp;kurdeleyi. Parmağından sarkan kırmızı kurdeleye bakarken heyecandan&nbsp;bayılacak gibiydi Reyyan. Sırasıyla tüm büyüklerin elini öpmüşlerdi. Aradan&nbsp;geçen iki saatte bol bol sohbet edilmiş, yemekler yenmiş, hatta fotoğraflar&nbsp;çekilmişti. Reyyan şimdiden onunla aynı karede nasıl durduğunu merak&nbsp;ederken onu daha şaşırtacak bir sürprizle karşılaşacaktı birazdan. Miran&nbsp;ailesiyle birlikte konaktan ayrılacağı sırada kalabalıktan istifade Reyyan’ın&nbsp;yanına yaklaştı. Reyyan, Miran’ın kendisine yaklaştığını görünce tedirgin&nbsp;oldu. Yanına yaklaşan adam hızla elini tutarak avuçları arasına bir şey&nbsp;yerleştirdi. Ardından yanından uzaklaştı. Reyyan avucunu açtığında küçük bir&nbsp;bellek gördü. Tekrar sımsıkı kapattı avuçlarını. Bunu kendisine neden&nbsp;vermişti, bunun içinde ne vardı?</p>

  <p style="text-align: justify;">Miran ve ailesi gittikten bir süre sonra herkes odalarına çekildiğinde, Reyyan da yorgunlukla odasına kaçtı. Karmaşık duygular içerisindeydi.&nbsp;Heyecan, endişe, hüzün ve garip bir mutluluk... Dahası, ellerinin arasındaki&nbsp;bu küçük bellek büyük bir merak duygusu uyandırdı. Üzerini hızla&nbsp;değiştirerek saçlarını tepeden topladı. Bilgisayarını çıkarıp yatağın üzerine&nbsp;bıraktı. Hayatında hiç bu kadar meraklandığını ve heyecanlandığını&nbsp;hatırlamıyordu.</p>

  <p style="text-align: justify;">Açtığı bilgisayara belleği yerleştirip açılmasını beklerken nefesini tuttu. Açılan dosyada gördükleri ise büyük bir şaşkınlığa uğratmıştı Reyyan’ı.&nbsp;Ekrandaki resimlere bakarken bine katlanmıştı heyecanı, kalbi göğüskafesini&nbsp;delecekmiş gibi atarken bu resimleri kimin neden çektiğini anlamaya&nbsp;çalışıyordu. Reyyan’a ait birçok resmin bulunduğu bir dosya vardı belleğin&nbsp;içinde. Hepsi de uzaktan çekilmiş, habersiz görüntülerdi. Reyyan hiçbirinde&nbsp;objektife bakmamıştı. Nereden bakılsa son altı aya aitti tüm bu resimler.&nbsp;Fotoğraflarına bakmayı kestiğinde belleğin içinde bir metin dosyası bulup ona&nbsp;tıkladı. Şaşkınlığı katlanarak büyüyordu.</p>

  <p style="text-align: justify;">İlk görüşte aşka inanır mısın? Ben seni görene kadar, asla inanmazdım. Fakat senden sonra her şey değişti. Ben değiştim, hayatım değişti. Bir&nbsp;bakmışım, aklımda sen, fikrimde sen. Gecem sen, gündüzüm sen. Sıkılmıştım,&nbsp;hiçbir gecenin sana ulaşmayan sabahlarından... Yorulmuştum, baktığım&nbsp;hiçbir yerde senin olmayışından. Hep acıdı sol yanım, senin sevginin&nbsp;yoksunluğundan. Seni kazıdım yüreğime, bir gün çıkarmadım aklımdan. Aşkın&nbsp;düştü düşeli içime, hep aynı ismi söyledi sevdam. Reyyan, Reyyan, Reyyan...&nbsp;Sen de beni sev güzeller güzeli, uğruna ölsün bu can. Seni seviyorum, seni&nbsp;çok seviyorum! Bu adam sana deli, sana divane!</p>

  <p style="text-align: justify;">Bir yerlerde sıkışıp kalmış sevgi eksikliği, ruhunun açlık duyduğu sahiplenilme duygusu ve kalbini saran o sıcacık aşk heyecanı... Benliğini dört&nbsp;bir yandan saran alevlerin büyüsüne teslim olurken kalbinin neden bu denli&nbsp;hızlı attığına bir cevap bulması çok gecikmedi. Sadece etkilenmiyordu bu&nbsp;adamdan, Reyyan gün geçtikçe biraz daha kapılmaya başlıyordu, kim bilir&nbsp;belki de âşık oluyordu! Afallamış ruh halinin yanı sıra içindeki sevinç çoğalıp&nbsp;taşıyordu. Kalbine sığmıyordu mutluluk duygusu. Her şeyin cevabı bu kadar&nbsp;basit miydi yani? Miran kendisine âşık mıydı? Bu yüzden mi onu istemişti,&nbsp;onunla evlenmeyi seçmişti?</p>

  <p style="text-align: justify;">Bilgisayarı kapatarak masanın üzerine bıraktı. Ardından dolaba sakladığı hırkayı çıkardı tekrar. Avuçları arasına sıkıştırarak yüzüne bastırdı, kokusunu&nbsp;hapsetti ciğerlerine. Tüm bu soruları Miran’a sormak için sabırsızlanıyordu&nbsp;şimdiden. Kıpır kıpır eden yüreğinin ve dudaklarından eksilmeyen&nbsp;tebessümünün tek bir cevabı vardı. Yüreği teslim olmuştu aşka. Kapılmıştı&nbsp;Miran’ın fırtınasına.</p>

  <p style="text-align: justify;">Gençti Reyyan, toydu. Cahil ve fazlasıyla masumdu. Sevgi eksikliği hissettiği için, ona kalbini ilk aralayan, araladığını sandığı adama kapılmıştı.&nbsp;Kendisine oynanan oyundan bihaber, Miran’ın kalbine geri dönüşü imkânsız&nbsp;bir yolculuk yapıyordu. İlki olacak bu adamın, sonu olacağından habersiz&nbsp;bir şekilde.</p>

  <p style="text-align: justify;">Bu hırkanın kokusuyla sabahlayacaktı bu gece belki ama evlendikten sonra her gecesi Miran’ın kollarında bu huzur veren kokusuyla geçecekti.&nbsp;Düşüncesi dahi garip bir şekilde tüylerini ürpertiyordu. Gözlerini kapattığında&nbsp;hayalini okyanus bakışlar süsledi. Aşk mı bu? Aşk böyle bir şey mi?&nbsp;Dudaklarından dökülen mırıltılar kalbindeki yabancı duyguyla muhakeme&nbsp;içindeydi.</p>

  <p style="text-align: justify;">Yaslandığı koltukta kollarını birbirine kenetleyen adam, yıldızlı gökyüzünü seyrediyordu. Dudaklarındaki tebessüm aslında nefret doluydu, acı doluydu,&nbsp;intikam doluydu. Nedensiz bir şekilde Reyyan’ı düşünüyordu. Her geçen&nbsp;gün biraz daha amacına ulaşmanın verdiği rahatlıkla içindeki intikam&nbsp;duyguları kabarıyordu. Acı çekmek neymiş gösterecekti, yaşarken ölmek&nbsp;neymiş fazlasıyla tattıracaktı. Günahsız bir canın bedelini acıta acıta alacaktı!&nbsp;Üstelik yine günahsız birinden.</p>

  <p style="text-align: justify;">Söz biter bitmez konaktan ayrıldığında parmağına takılan yüzüğü sökercesine çıkarıp cebine atmıştı. İğreniyordu bu aileden ve onlara ait her&nbsp;şeyden. Hatta Reyyan’dan bile! Yaptığı numaradan tiksiniyor, kendisine&nbsp;kızıyordu. Her şey bitene kadar tüm bunlara katlanmak zorundaydı.</p>

  <p style="text-align: justify;">Sofralarına oturmaktan nefret ediyor, yalandan yüzlerine gülmekten perişan oluyordu. Ancak sabretmek zorundaydı. İntikam günü geldiğinde tüm bunları&nbsp;yapmaktan da kurtulacaktı elbet. Telefonu çaldığında istemsizce koltuktan&nbsp;kalkarak masaya yürüdü. Arayan Arda’ydı. Miran’ın en kadim, tek dostu.&nbsp;“Efendim?”</p>

  <p style="text-align: justify;">“Neyin peşindesin?” diyen Arda’nın sesi azarlar tondaydı.</p>

  <p style="text-align: justify;">“Reyyan’ın peşindeyim kardeşim, bildiğin bir şeyi neden soruyorsun?” Arda’nın kızgın sesine inat Miran keyifle gülümsüyordu. Balkona çıkarak&nbsp;konuşmasına orada devam etti.</p>

  <p style="text-align: justify;">“Fotoğrafları Reyyan’a vermek de nereden çıktı?”</p>

  <p style="text-align: justify;">Kolunu balkonun demirine yaslarken yaptığı şeyden büyük bir memnuniyet duyarak sırıtmaya devam etti. “Reyyan’ın kalbini de istiyorum Arda, inan&nbsp;böylesi daha keyif verici olacak!” Oysa buraya gelirken Reyyan’ın umurunda&nbsp;olacağını sanmıyordu. İntikam için Reyyan’ı seçtiğinde uzaktan takip ettirip&nbsp;her adımını fotoğrafa aktarmıştı. Şimdi de bu fotoğrafları Reyyan’a vererek,&nbsp;aslında hepsini ben çektim çünkü sana âşıktım mesajını vermeye çalışıyordu.&nbsp;Yalandan aşk itirafını yazarken nasılda eğlenmişti. Reyyan, Miran’ın&nbsp;kendisine âşık olduğunu düşünüp oda kendisini sevsin istiyordu. Amacına&nbsp;ulaşıyordu da.</p>

  <p style="text-align: justify;">“Hayatını mahvedeceksin kızın, bari duygularıyla oynama!”</p>

  <p style="text-align: justify;">Duygular! Neyden bahsediyordu bu adam? Miran’ın umurunda mı sanıyordu o kızın neler hissettiği veya hissedeceği? Düşmanının kızıydı o,&nbsp;ölüyorum dese bir bardak su vermezdi ona!</p>

  <p style="text-align: justify;">“Sakın bir daha bana akıl vermeye kalkışma!” Telefonu Arda’nın yüzüne kapattıktan sonra içeriye girip balkonun kapısını çarptı hiddetle. Gönül yine&nbsp;duramamış ve yapmıştı yapacağını. Şikâyet eder gibi Arda’ya yetiştirmişti&nbsp;olanları. Acımak, merhamet, vicdan. Bu duygular uzun süredir hissetmediği,&nbsp;yabancısı olduğu saçma duygulardı. Kendisi yıllar boyunca acı çekip intikam&nbsp;yeminleriyle uyumuşken, tüm bunlara sebep olan insanları düşünemezdi,&nbsp;düşünmeyecekti de.</p>

  <p style="text-align: justify;">Pişirdiği kahveleri tepsilere koyduktan sonra mutfaktan çıkıp merdivenlere yöneldi Reyyan. Sözün üzerinden üç gün daha geçmişti. Tam üç gündür&nbsp;kalbine konan kelebeklerin sayısı gökyüzünü arşınlardı. Duygularını sadece&nbsp;Havin’e açmış olsa da evdeki herkes onun bu değişiminin farkındaydı.&nbsp;Yüzünde açan gülleri görmemek imkânsızdı. Bu durum en çok da Zehra Hanım’ı mutlu ediyordu. O anneydi, eğer kızı üzülecek olsa ciğeri parçalanırdı.</p>

  <p style="text-align: justify;">Kahveleri yengesine ve annesine verdikten sonra tepsiyi sehpanın üzerine bıraktı, annesinin yanına oturduktan sonra Havin de yorgunluktan bitmiş bir&nbsp;şekilde girdi odaya. “Canım çıktı ya, bu ev temizle temizle bitmiyor.”</p>

  <p style="text-align: justify;">“Başka işin mi var Havin Hanım? Temizleyeceksin tabii ki.” Bunu söyleyen Delal Hanımdı. Havin ve Azat’ın annesi. Havin kendisini yorgunlukla koltuğa&nbsp;bıraktıktan sonra Reyyan’a bakarak güldü. “Reyyan kurtuluyor, kim bilir&nbsp;İstanbul’da nasıl bir hayat bekliyor onu.”</p>

  <p style="text-align: justify;">“Ev hanımlığı daha yeni başlayacak, ne kurtulması?” Delal Hanım, Havin’in omzuna vurduğunda genç kız acıyla sızlandı. “Ne vuruyorsun anne&nbsp;ya? Bence orada rahat edecek Reyyan.”</p>

  <p style="text-align: justify;">“İnşallah rahat eder Reyyan’ım, inşallah.” Bu temenni dolu dua annesinin dudaklarından dökülürken Reyyan sadece tebessüm etti. Zehra Hanım bitmiş&nbsp;kahve fincanını eğilip sehpanın üzerine bıraktıktan sonra Reyyan’a bakıp&nbsp;gülümsedi. “Yarın Nergis Hanım ve Gönül ile birlikte alışverişe çıkacağız.&nbsp;Alacaklarımızı not edelim de, eksik hiçbir şey kalmasın.” Reyyan’ın içi&nbsp;şimdiden kıpır kıpır olmuştu. Acaba Miran da gelir mi diye düşünmeden&nbsp;edemedi. Onu sadece konağa geldiği zamanlarda görmesi, içinde büyük bir&nbsp;özlemin oluşmasına neden oluyordu. Şimdiden özlemeye başlamıştı kalbine&nbsp;mesken kuran bu adamı.</p>

  <p style="text-align: justify;">Gece olduğunda içindeki öldüresiye heyecandan ötürü uyuyamamıştı Reyyan. Sabaha kadar uyumak için mücadele verse de mümkün olmamıştı.&nbsp;Sabah olduğunda ise sanki gece boyu uyumayan o değilmiş gibi büyük bir&nbsp;dinçlikle fırlamıştı yatağından. Hazırlanıp konaktan çıktıklarında Nergis&nbsp;Hanım ve Gönül ile çarşıda buluşmuşlardı.</p>

  <p style="text-align: justify;">Mardin’de çarşıların altını üstüne getiren kadınlar her gördüğü dükkâna giriyorlardı. Aldıklarını taşıma görevi de Bedirhan’a düşmüştü. Arabanın&nbsp;bagajı şimdiden alınanlarla dolup taşmıştı. Önce kuyumcuya, ardından kumaş&nbsp;pazarına, mutfak ürünleri satan dükkânlardan, çeyiz dükkânlarına kadar her&nbsp;yeri gezmişlerdi. Keyifli bir gün geçiriyorlardı ama Reyyan’ın ayakları iflas&nbsp;etmek üzereydi. Annesi gördüğü her şeyi Reyyan’a gösteriyor, “Bunu da&nbsp;alalım,” diyordu. Parasal yönden hiçbir sıkıntıları yoktu, ne Miran ne de&nbsp;babası düğün masraflarında zorlanacak insanlardı.</p>

  <p style="text-align: justify;">Bindallı bakmak üzere girdikleri bir dükkânda Havin kucağını bir sürü kıyafetle doldurmuştu. Reyyan’ın yanında durduğu tezgâhın üzerine attı&nbsp;kıyafetleri. Elini bordo renkte uzun, kolları dantelli bir elbiseye koydu. “Kına&nbsp;için kendime bunu mu alsam?” Reyyan gözlerini kıyafette gezdirdi ancak pek&nbsp;beğenmedi. Havin henüz on yedi yaşındaydı, bu kıyafet yaşına göre fazla&nbsp;abartıydı. “Daha kınaya çok zaman var, başka bir mağazadan bakalım.”</p>

  <p style="text-align: justify;">“Reyyan bakar mısın?” Gönül askılarda duran bindallılara bakarken Reyyan’ı çağırıyordu yanına. Reyyan yanına giderek Gönül’ün işaret ettiği&nbsp;yere baktı. Yeşil ve hardal sarısı karışımı bir bindallı gösteriyordu. “Bunu&nbsp;denesen, bence çok yakışır sana.” Reyyan kafasını hayır anlamında salladı.&nbsp;“Teşekkür ederim ama benim hayalimdeki bindallı kırmızı.”</p>

  <p style="text-align: justify;">“Kırmızı bakalım o zaman.” Parmağını gösterdiği yerden indirip askıdaki kıyafetlere baka baka yürüdü Gönül. Her şey iyi hoştu ama Reyyan çok&nbsp;yorulmuştu, bu yüzden bindallı seçmeye bile dermanı kalmamıştı. Başka&nbsp;zaman bakarım diye düşünürken gözlerinin önüne sokulan kırmızı bindallıya&nbsp;hayretler içinde bakakaldı. Bu tam da hayalini kurduğu gibiydi ve çok&nbsp;güzeldi. Arkasını dönerek kimin uzattığına bakmak istedi. Elinde tuttuğu&nbsp;bindallının ardında kocaman gülümseyen adamı gördüğünde nutku tutuldu.</p>

  <p style="text-align: justify;">Gülümsemek bir adama bu kadar mı yakışırdı? Aşk, bir adama bu kadar mı yakışırdı? Bir adam bir kalbe, bu kadar kısa zamanda nasıl bu kadar yakışırdı?&nbsp;İlk defa gülümsüyordu Reyyan, Miran’ın karşısında. Bir elindeki bindallıya,&nbsp;bir de gülümseyen gözlerine baktı. “Miran, sen... Ne zaman geldin?”</p>

  <p style="text-align: justify;">Genç adam sorusuna cevap vermek yerine elinde tuttuğu bindallıyı Reyyan’ın üzerine yaklaştırdı. Ardından hafifçe omuzlarından tutarak&nbsp;Reyyan’ı aynaya döndürdü. “Bence bu sana çok yakışacak,” derken&nbsp;gülümsemeye devam ediyordu. Reyyan, Miran’ın geleceğinden umudunu&nbsp;kestiği anda çıkıp gelmişti. Şimdi üzerindeki yorgunluğu bile unutmuştu,&nbsp;Miran gezelim dese yorgunluğuna saatlerce katlanabilirdi. Elini bindallıya&nbsp;uzatıp almak istediği sırada gözleri kapıda dikilen Azat’a çevrildi. Reyyan bir&nbsp;eliyle omzundan tutan Miran’a baktı. Bu samimiyet Azat’ı kızdırabilirdi.&nbsp;Belki de çoktan kızdırmıştı. Bunu korkunç bakan kahverengi gözlerinden&nbsp;anlayabiliyordu. Miran’dan uzaklaşmak için adım attı ancak aynı anda Azat&nbsp;da onlara doğru bir adım atmıştı.</p>
</body>
</html>
