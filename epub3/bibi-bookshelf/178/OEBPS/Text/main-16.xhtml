<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;">14</h2>

  <h2 id="sigil_toc_id_8" style="text-align: center;">ÖMÜR GİBİ</h2>

  <p style="text-align: justify;">Yağmura karışan toprak kokusu, yaşama bile yüz çevirten, yâr kokusu...</p>

  <p style="text-align: justify;">Bu gece, ağlıyordu bu şehir. Haykıra Haykıra... Ah İstanbul! Kim için yanıyorsun böyle? Kim için ağlıyor, sızlıyorsun delicesine? Koskoca şehrin,&nbsp;ıssız kalabalığı. Her biri farklı dertlerin koynunda sabahlayan, bambaşka&nbsp;acıların eteğinde kavrulan. Aslında birbirinden hiçbir farkı olmayan&nbsp;insanlara, aslında hiçbiri, birbirinin aynısı olmayan insanlara ağlıyordu bu&nbsp;gece İstanbul. Herkes için dökerken eteğindeki taşları, biraz Miran için ama&nbsp;en çok da Reyyan için ağlıyordu!</p>

  <p style="text-align: justify;">Zaman durmuş gibiydi. Saatler dönmüyor, dallar yerinden kıpırdamıyordu. Okyanus bakışlar yüzünü gasp ettiğinde nefes almayı bile unuttu Reyyan.&nbsp;Kulaklarına dolan yağmur sesleri, bu anın gerçek olduğunu kanıtlayan tek&nbsp;şeydi. Zira Reyyan, yine bir kâbusun koynunda olduğunu sanacaktı,&nbsp;karşısındaki adamın delici bakışları en derinine işlemeseydi. Ruhundan kopan&nbsp;nihai bir çığlık tüm gökyüzünü inletti. Kendisinden başkası duymadı.</p>

  <p style="text-align: justify;">Yağmur tüm hışmıyla yağmaya devam ediyordu. Miran, Reyyan’ın kaldığı yerin adresini öğrenir öğrenmez çıkmıştı evinden. Gecenin bir yarısı olmasına&nbsp;rağmen, soluğu bu evin önünde almıştı. Ve dünden bu yana gözünü&nbsp;kırpmaksızın evi seyrediyordu. Saatler geçmişti. Ne eve gidip kapısını çalacak&nbsp;cesareti olmuştu ne de buradan bir milim uzaklaşabilecek gücü. Bir günün&nbsp;sonunda, akşam vakti bir adam gelmişti kapının önüne. Adam kapıyı çalıp&nbsp;beklerken, Miran merakla seyretmişti. İçten içe bir kıskançlık gütmüş, bu&nbsp;kendi yaşlarında olan adama karşı yersiz bir öfke beslemişti istemsizce.&nbsp;Kapıyı açan kişiyi görünce ise nutku tutulmuştu.</p>

  <p style="text-align: justify;">Yüreğine bir hançer saplanmıştı. Sanki bulutlar birer taş olmuş, tepesine düşmüştü. Bu nasıl bir acıydı? Nasıl da ıstıraplıydı?</p>

  <p style="text-align: justify;">Nefes almak gittikçe zor gelmişti Miran’a o anlarda. Görünmeyen bir el boğazını sıkıyor, karşısındaki manzara canından can alıyordu. Ağlamamaya&nbsp;direnen küçük çocuklar gibi, yüzü şekilden şekle giriyor, sıktığı avuçlarına&nbsp;batan tırnakları derisini kanatıyordu.</p>

  <p style="text-align: justify;">Nihayet görmüştü. Karşısında gördüğü yüz, Reyyan’a aitti. O adamla konuşan, Reyyan’dı. Deli sevdası, yüreğinin tükenmez sancısı, adını&nbsp;koyamadığı yangını...</p>

  <p style="text-align: justify;">O an tarifi olmayan acılar sardı benliğini. Ne için acıyordu ki canı? Reyyan’ı aradan geçen bir ay zamandan sonra tekrar görüşüne mi? Yaptığı&nbsp;kötülüğün verdiği pişmanlık yüzünden mi? Ne için? Bir isim koyamıyordu&nbsp;hissettiklerine. Ne ılgıt ılgıt esen rüzgârlar, ne de sicim gibi yağan yağmur&nbsp;yetiyordu kalbindeki ateşi söndürmeye.</p>

  <p style="text-align: justify;">Reyyan o adam ile konuşana kadar Miran beklemiş, o adam, her kimse, gittiğinde de arabasından indiği gibi yanında almıştı soluğunu. Çünkü daha&nbsp;fazla dayanamıyordu. Bu vicdan yükü, öyle ağırdı ki...</p>

  <p style="text-align: justify;">Şimdi karşı karşıyalardı. Sanki aradan bir ay değil de, uzun yıllar geçmiş gibi. Günler yavaştı, yıllar ise daha hızlı. Her günleri bir yıla eş değerdi, bir&nbsp;ayın sonunda büyük bir hesaplaşmanın eşiğindelerdi.</p>

  <p style="text-align: justify;">Çetin olacaktı.</p>

  <p style="text-align: justify;">Reyyan’ın kuzguni harelerine bakakaldı Miran. Yıllardır hasret kalmış gibi, uzun uzun. Eli hâlâ Reyyan’ın kolundaydı. Söyleyecek bir söz bulamamış,&nbsp;kolundan tutabilmişti sadece. Reyyan ise şaşkınlığından ötürü&nbsp;kıpırdayamıyordu bile. Haklıydı şaşırmakta, Miran’ı görmeyi beklemiyordu&nbsp;ki. Dahası bu adam, onu terk ederken bir daha karşısına çıkacağa&nbsp;benzemiyordu.</p>

  <p style="text-align: justify;">“Haklısın,” dedi Miran, Reyyan’ın aklından geçenleri okumuş gibi. “Beni görmeyi beklemiyordun, şaşırdın.”</p>

  <p style="text-align: justify;">Reyyan’ın kaşları hafifçe çatıldı. Bu anlamsızlığa bir anlam yüklemeye çalışıyordu fakat beyni fonksiyonlarını yitirmişçesine bu durumu bir türlü&nbsp;idrak edemiyordu.</p>

  <p style="text-align: justify;">“Bu şekilde karşına çıkmayı istemezdim,” diye devam etti Miran. “Üzgünüm.”</p>

  <p style="text-align: justify;">Bu küstah cevap bir tokat misali çarptı Reyyan’ın yüzüne. Kanı damarlarında zehir gibi dolaşıp öfkesini doruğa taşırken kavrayabildi.</p>

  <p style="text-align: justify;">Miran. Hayallerinin katili, canlı kanlı duruyordu karşısında.</p>

  <p style="text-align: justify;">“Sen.” diyebildi Reyyan, şaşkınlığın esir aldığı dudaklarından sadece bu kadarı dökülebilmişti. Devamını getiremedi. Tüm bu olanlardan sonra&nbsp;Miran’ın burada ne işi vardı, bilmiyordu. İçinde birbirinden farklı istekler&nbsp;aynı anda köreldi. Bağırmak, kızmak, kinini kusmak. En önemlisi de, bir kere&nbsp;daha sormak. Neden ?</p>

  <p style="text-align: justify;">Gözlerine baktı Miran’ın. Daha önce hiç görmediği bir duyguya şahit oldu o an. Deniz mavisi gözleri, daha önce hiç olmadığı kadar yaralı bakıyordu&nbsp;şimdi. Bir o kadar da yılgın ve tükenmiş. Şimdi fark ediyordu ki, kolu&nbsp;Miran’ın elindeydi. Onun sımsıkı kavradığı kolunu hızla çekti. Genç adamın eli bir anda yanına düşerken bir adım geriye gitti Reyyan.</p>

  <p style="text-align: justify;">“Reyyan.”</p>

  <p style="text-align: justify;">“Sakın!” diye gürledi Reyyan. Gözleri alev topuna dönmüştü. Yüzündeki kırgın ifade Miran’ın ciğerlerini dağladı. Şimdi roller değişiyordu. Öfkeyi&nbsp;kanına mühür misali işleyen Reyyan iken, yalvaran gözlerle bakan Miran’dı.</p>

  <p style="text-align: justify;">“Sakın adımı ağzına alma. Sakın.”</p>

  <p style="text-align: justify;">Aslında bu tepkiyi bekliyordu Miran. Ne olacaktı ki? Onu gördüğü an koşup boynuna mı sarılacaktı Reyyan? Ama yine de. içinde bir şeyler paramparça&nbsp;oluyor gibiydi.</p>

  <p style="text-align: justify;">Bir cümlenin bitişi gibi, bir mevsimin son buluşu gibi. Hiç dönmeyecek bir vapurun, limandan son kez kalkışı gibi.</p>

  <p style="text-align: justify;">“İzin ver, konuşalım,” dedi bitkince Miran. Reyyan ona bu fırsatı vermezse ne hale düşer, bilmiyordu. Sahi, ne ara bu duruma gelmişti Miran? Ne zaman&nbsp;ekmek gibi, su gibi ve nefes gibi muhtaç olmuştu bu kıza?</p>

  <p style="text-align: justify;">“Neyi konuşacağız?” diye sordu Reyyan. Sesinde bolca öfke, yanı sıra alay ve şaşkınlık barınıyordu. “Beni nasıl bırakıp gittiğini mi mesela? Ya da nasıl&nbsp;kandırdığını? Seni seviyorum derken gözlerime bakıp nasıl eğlendiğini mi?&nbsp;Ya da.” dedikten sonra durup siyah saçlarını kulağının ardına sıkıştırdı.&nbsp;İçinde biriken tüm nefret, dilinin ucundaydı.</p>

  <p style="text-align: justify;">“Zaten evli olmana rağmen, nasıl bir kez daha evlendiğini mi?” Susup Miran’ın gözlerine baktı. Her şeye rağmen, Miran’ın bu durumu inkâr&nbsp;etmesini istedi. Ne yazık ki susuyordu adam. Reyyan yanılmamıştı. Oysa&nbsp;yanılmayı ne çok istemişti.</p>

  <p style="text-align: justify;">Miran dudaklarını birbirine bastırdı. Gözleri ağır ağır kapanırken Reyyan’a ulaşabilmesinin ne kadar zor olacağını bir kez daha anladı. Gönül’le evli&nbsp;olduğunu Reyyan’ın nasıl ve ne zaman öğrendiğini bilmiyordu ama öğrenmiş&nbsp;olmasına da şaşırmıyordu. Neticede, hiçbir gerçek sonsuza kadar gizli&nbsp;kalmazdı, değil mi?</p>

  <p style="text-align: justify;">Miran, “Bildiğin gibi değil hiçbir şey,” derken elini tekrar Reyyan’a uzattı. Reyyan ise tiksinircesine bir adım geriye gitti. “Yapma Reyyan, ne olur. Sana&nbsp;anlatmama izin ver.” Ne anlatacağını da bilmiyordu oysa. Hiçbir gerekli&nbsp;savunması yoktu. Onu haklı kılan şu yaralı gönlündeki yakıcı acıdan başka.&nbsp;Reyyan kapıya doğru yürüdüğünde Miran çaresizce bakakaldı arkasından. Pes&nbsp;etmeye niyeti yoktu. Reyyan’la ya konuşacaktı, ya konuşacaktı! Ne kadar zor&nbsp;olursa olsun, sonuna kadar savaşacaktı.</p>

  <p style="text-align: justify;">“Evli bir adamsın sen,” dedi Reyyan kapıdan girmeden evvel. Sanki söylemek istediği onca sözcüğün arasında en mühimi buymuş gibi. “Evine&nbsp;git. Ve hayatına, hiçbir zaman ben girmemişim gibi davran. Çünkü senin&nbsp;yüzünü bir daha görmek, bu hayatta başıma gelecek en kötü ikinci şey olur&nbsp;bundan sonra.”</p>

  <p style="text-align: justify;">Miran o sözlere takılı kaldı. “İlki ne peki?”</p>

  <p style="text-align: justify;">Kapıyı örtmeden önce durakladı Reyyan. Miran’ın yüzüne bakmadan, nefretini kusar gibi mırıldandı. “Senin gibi bir insana, aldanmış olmak.”&nbsp;Kapının sertçe kapanmasından sonra Miran acıyla yutkundu. Reyyan’ın&nbsp;kapıları ilk kez kapanmıştı yüzüne. Kim bilir bundan sonra kaç kez&nbsp;yaşanacaktı bu durum. Kaç kapalı kapının ardından sesini duyurmaya&nbsp;çalışacaktı Reyyan’a? Kaç nihai isyanın, diline taht kurmasına izin verecekti?&nbsp;Bilmiyordu. Sonu ölüme dayanan bir hastalık gibi eritirdi tüm bu bekleyişler.&nbsp;Veda ederkenki son sözler kadar bitirirdi tüm bu bilinmezlikler.</p>

  <p style="text-align: justify;">Ölürdü. Yavaş yavaş ölür, sonsuzluğu arzulayan soluklarına istediğini ebediyen verirdi.</p>

  <p style="text-align: justify;">Miran çaresizliğin en koyu demlerinde, bu evin tam önünde, hırçın bir şekilde yağan yağmurun altında bitap bir halde bekleyişini sürdürürken,&nbsp;Reyyan kendisini zor attığı kanepede titriyordu. Miran’ın karşısında hiç&nbsp;olmadığı kadar güçlü kalabilmişti, buna şaşıyordu.</p>

  <p style="text-align: justify;">Titreyen ellerini koyacak bir yer bulamadığında, gayriihtiyari karnına sardı. Beti benzi atmıştı. Elif karşısına dikilip ne olduğunu sorduğunda, Reyyan’ın&nbsp;aklında korkunç bir ihtimal yer etti. Daha yeni öğrenmişti hamile olduğunu.&nbsp;Yoksa Miran onu takip mi ediyordu en başından beri? Bu ani geri dönüşün&nbsp;sebebi, bebeğini almak istemesi olabilir miydi?</p>

  <p style="text-align: justify;">“Miran burada,” dedi titreyen sesiyle. Elleri, dudakları, bacakları... Her bir uzvu zelzeleye kapılmışçasına titriyordu. “Neden geldi ki Elif? Ne istiyor&nbsp;benden? Alacağı neyim kaldı?” Son cümlesinin ardından eli, titreyen&nbsp;dudaklarına kapandı. “Bebeğimi mi istiyor yoksa? Biliyor olabilir mi Elif?”</p>

  <p style="text-align: justify;">Elif daha kapıda Miran’ın olmasının şokunu atamamışken Reyyan’ın ardı ardına sıraladığı cümlelerle şaşkına döndü. Fakat kendisini toparlaması uzun&nbsp;sürmedi. Sıdıka Hanım uyuyordu, sessiz olmalılardı. “Sessiz ol Reyyan,” dedi&nbsp;sakince. “Odada kal, hemen geliyorum.”</p>

  <p style="text-align: justify;">Elif bir adım attığı anda Reyyan kolundan tuttu. “Dur, gitme! Açma ona kapıyı. Korkuyorum, çok korkuyorum!” Miran’ın oldukça yitik bir halde&nbsp;karşısına çıkmasına ve pişmanlık dolu gözlerle kendisine bakmasına rağmen&nbsp;korkuyordu ondan. Elinde değildi. Bir kere en korkunç yüzünü görmüş, nasıl bir adam olduğunu anlamıştı.</p>

  <p style="text-align: justify;">Onun yapabileceklerinin bir sınırı yoktu.</p>

  <p style="text-align: justify;">“Bir şey olmayacak, sadece bekle.” Elif, Reyyan’ı ardında bırakıp odadan çıktı. Şu an fazlasıyla öfkeliydi. Miran’ın ne hakla ve hangi yüzle Reyyan’ın&nbsp;karşısına çıktığını anlayamıyordu. Sessiz adımlarla dış kapıya ulaştı.&nbsp;Çıkmadan evvel portmantodan aldığı hırkayı geçirdi üzerine. Kapıyı araladığı&nbsp;an, şakır şakır yağan yağmurun gürültüsü doldu kulaklarına. Kapıyı hafifçe&nbsp;örtüp etrafa göz gezdirirken birkaç adım ilerde gördü Miran’ı. Sırtını duvara&nbsp;vermiş, öylece bekliyordu. Yağmurun ıslattığı saçları alnına dökülmüştü, bitik&nbsp;bir vaziyetteydi.</p>

  <p style="text-align: justify;">Elif karşısında gördüğü adamın Miran olduğuna inanamadı. Ne olmuştu dağları eriten heybetine? Ya da neredeydi şimdi o şişkin öfkesi, kabına&nbsp;sığmayan kibri?</p>

  <p style="text-align: justify;">Elif, “Ne işin var burada?” diye sorduğunda, Miran yaslandığı duvardan hareketlendi, birkaç adım atarak Elif’e yaklaştı. Gözleri evin kapısına çevrildi&nbsp;umutla.</p>

  <p style="text-align: justify;">“Hiç bekleme,” dedi Elif asabi bir sesle. “Onun yüzünü göremezsin artık.”</p>

  <p style="text-align: justify;">Miran, Elif’i umursar gibi görünmüyordu. “Konuşmam gerek,” dedi yalvarırcasına. “Benim, Reyyan ile konuşmam gerek.”</p>

  <p style="text-align: justify;">“Konuşacak ne kaldı ki? Sen bir yalandan ibaret değil misin?”</p>

  <p style="text-align: justify;">Bir kez daha tekrarladı Miran sözlerini. “Konuşmalıyım. Reyyan ile konuşmalıyım.” Gözleri hâlâ evin kapısında, o aralıkta idi. Bir delilik&nbsp;yapmamak, o kapıdan içeriye girmemek için zor tutuyordu kendisini.</p>

  <p style="text-align: justify;">“Git buradan, yoksa polis çağırmak zorunda kalacağım. Ya da hırsız var diyerek bağırıp tüm mahalleyi başımıza toplarım.” Elif’in saçma sapan&nbsp;tehditleriyle dalga geçer gibi dudak kıvırdı Miran. Oradan bakılınca, tüm&nbsp;bunlardan korkan birisine mi benziyordu? Kuru tehditlere cevap verme gereği&nbsp;bile duymadan Elif’in önüne geçti. Birkaç adımda kapıya vardığında Elif,&nbsp;“Sakın girme o evden içeriye!” diye bağırmıştı ki çok geç kaldı.</p>

  <p style="text-align: justify;">Miran artık evin içindeydi.</p>

  <p style="text-align: justify;">İlk kez girse de, Reyyan’ı bulmakta güçlük çekeceğini sanmıyordu Miran. Alt tarafı birkaç odası olan, küçük bir evdi işte. Hızla sağa sola göz&nbsp;gezdirirken karşısında uyku mahmuru gözlerle ona şaşkınca bakan, yaşlı bir&nbsp;kadın beliriverdi.</p>

  <p style="text-align: justify;">“Sen kimsin?”</p>

  <p style="text-align: justify;">Miran’ın bakışları Sıdıka Hanım’ın üzerinden çekilirken anında karşısındaki odaya takıldı. Kapısı örtülmüş ve kilitlenmişti. Hızla yürüdü oraya. Sıdıka&nbsp;Hanım ise ardında söylenmeye devam ediyordu. “Kimsin sen oğlum? Gece&nbsp;gece evimde ne işin var?”</p>

  <p style="text-align: justify;">Sıdıka Hanım’ın imdadına Elif yetişti. “Bu o,” diyebildi kızgın gözleriyle Miran’a bakarken. “Bir şeyler yapalım Sıdıka Teyze. Reyyan’a zarar&nbsp;verebilir.” Az önce Reyyan’ı dinlemeyip Miran’ın bu eve girmesine yol açtığı&nbsp;için pişmanlık duysa da, olan olmuştu.</p>

  <p style="text-align: justify;">Miran şimdi, Reyyan’ın kaldığı odanın önündeydi. Elleri kapının kulpuna dokundu açmak istercesine. Sanki az önce kilitlediğini görmemiş gibi.&nbsp;Açılmayan kapının ardından avuç içlerini kapıya koydu. “Reyyan,” dedi bir&nbsp;kez daha, yakarır gibi. “Tek isteğim konuşmak. Bunu bana çok görme, ne&nbsp;olursun!”</p>

  <p style="text-align: justify;">Reyyan ise kapının hemen ardında yere diz çökmüş korku ve endişe içinde bekliyordu. Bir eli koruma içgüdüsüyle karnına sarılmış, diğer eli titreyen&nbsp;dudaklarındaydı. Miran’ın sesini her duyuşunda kalbi kaburgalarından&nbsp;fırlayacakmış gibi atıyordu.</p>

  <p style="text-align: justify;">Bu sefer korkudandı. Aşktan değil, korkudan.</p>

  <p style="text-align: justify;">“Bu kadar mı korkuyorsun benden?” diye sordu Miran, tüm korkusunu hissetmiş gibi. “Bir şey yapmayacağım. İnan, sadece konuşmak istiyorum!”</p>

  <p style="text-align: justify;">“Sen korkulmayacak bir adam mısın ki?” Dilinden ansızın dökülen bu itiraf, kendisinin bile beklediği bir şey değildi. Bu adamın karşısında zayıf kalmak&nbsp;istemiyordu. “Git buradan,” diye mırıldandı. “İnan, benim de şu an tek&nbsp;istediğim bu. Seni görmek bana zarar!”</p>

  <p style="text-align: justify;">Miran elini kapıya sürterek yavaşça indirdi. “Reyyan, lütfen...”</p>

  <p style="text-align: justify;">“Git, git, git!” Söylediği her “git” kelimesi, dudaklarından bir hıçkırığın kaçmasına sebep olurken yumruk haline getirdiği eli kapıya sert bir yumruk&nbsp;indirmişti. Hayır, anlamıyordu. Neden kaçıyordu ki? Utanılacak ne yapmıştı&nbsp;Reyyan? Miran’ın karşısına dikilmesi gereken o iken, kaçıyordu. Aslında&nbsp;hislerinden kaçıyordu Reyyan. Aksi takdirde bu aşk onun sonunu getirebilirdi.&nbsp;Bu adamın varlığı, canına kasıttı.</p>

  <p style="text-align: justify;">“Biliyordum zaten,” dedi Miran pes edercesine. Şimdi o da yere diz çökmüştü. “Beni görmek istemeyeceğini, gördüğün zaman böyle iğrenerek&nbsp;bakacağını. biliyordum. Yine de yaşaması zormuş. Kabullenemiyor insan.”</p>

  <p style="text-align: justify;">Bunca olan şeyden sonra, tüm yaptıklarından sonra hiçbir şey olmamış gibi konuşmak istemesine anlam veremiyordu Reyyan. Onlar herhangi bir sebeple&nbsp;ayrılmış, sıradan iki insan değillerdi. Aralarındaki ilişki, iğrenç bir boyuttaydı.&nbsp;Oturup konuşacak hiçbir şey yoktu. Reyyan, Miran tarafından bir erkeğin bir&nbsp;kadına edebileceği en büyük ihanete uğramıştı. “Sana inanamıyorum...” diye&nbsp;bağırdı. “Senin gibi bir adama inanamıyorum. Elimde olsa, o suratını&nbsp;paramparça etmek isterdim. Ama sen var ya, yüzüne bakmama bile&nbsp;değmezsin!”</p>

  <p style="text-align: justify;">Miran bu sözlerin ağırlığı altında zaten paramparça olmuştu. Söyleyecek bir sözünün olmaması, savunulacak bir tarafının kalmamasıydı onu böyle çaresiz&nbsp;bırakan. Hiç bu denli çaresiz hissetmemişti kendini. Bu duygu ona çok&nbsp;yabancıydı. Bir diz çöküp yalvarmadığı kalmıştı. Kendisine inanamıyordu.&nbsp;Reyyan şu an, şu noktada söylenecek bir söz bırakmamış, aralarındaki her&nbsp;şeyi kökten bitirmişti.</p>

  <p style="text-align: justify;">Peki ya Miran? O razı mıydı buna? Suçlu kendisiydi. Tertemiz bir aşkı, kendi elleriyle kirletmişti. Masum bir canı, ateşin ortasında bırakıp ardına bile&nbsp;bakmadan gitmişti.</p>

  <p style="text-align: justify;">Ellerini dizlerine sarıp yabancısı olduğu bu evde gözlerini yumdu. Bu kapının ardında, ömrünün sonuna değin gözlerine baka baka yaşamak istediği&nbsp;bir kadın vardı. Oysa o kadının gözünde, bir pislikten farkı yoktu. Ne acı&nbsp;ama. Miran Karaman, ilk defa reddediliyordu.</p>

  <p style="text-align: justify;">Gidecekti gitmesine ama yerinden bile kalkamıyordu. Reyyan’ın sözleri ona öyle ağır gelmişti ki, dizlerinin takati kesilmiş, ayağa kalkacak gücü&nbsp;kalmamıştı. O sırada duyduğu seslerle gözünü araladı. Evin dış kapısında bir&nbsp;hareketlenme, sarsıcı bir gürültü vardı. Dahası, polis telsizinin sesi. Birazdan&nbsp;polisler gelecek, onu haneye tecavüzden dolayı alıp götüreceklerdi.&nbsp;Umurunda mıydı? Zerre umursamıyordu.</p>

  <p style="text-align: justify;">“Miran Karaman?” Kendi ismini anan polis memuru tepesinde dikildiğinde gözlerini hafifçe kaldırıp baktı. Bu haliyle güç kullanıp zarar veren bir&nbsp;adamdan ziyade, mağdur olmuş perişan birini andırıyordu. Ne var dercesine&nbsp;baktı adama.</p>

  <p style="text-align: justify;">“Bizimle geliyorsun.” Polis elini uzatıp onu yerden kaldırma girişiminde bulunduğu anda Miran, polisi kuvvetle itti. Bu hareketi poliste öfke&nbsp;uyandırmıştı. Elinde tuttuğu kelepçeyle birlikte yere eğildi.</p>

  <p style="text-align: justify;">“Gece gece derdin ne lan senin?”</p>

  <p style="text-align: justify;">Miran yanıt vermedi. Nasıl olsa, onu uzun bir gece bekliyordu nezarethanenin karanlık duvarlarında. Bileklerine geçirilen kelepçeyle birlikte&nbsp;olduğu yerden kaldırılırken, son bir kez eğildi kapıya doğru.</p>

  <p style="text-align: justify;">“Pişman olacaksın,” dedi kendinden emin bir sesle. Az önceki güçsüz ses tonuna inat, şimdi eski adama dönüvermiş, gardım kollamıştı. “Az önce&nbsp;söylediğin sözler için pişman edeceğim seni.”</p>

  <p style="text-align: justify;">Reyyan bu tehdit dolu cümleyle dudaklarını ısırdı. Ne bekliyordu ki? Onun tanıdığı Miran, böyle bir adamdı işte. İstediğini elde edemediği anda,&nbsp;küstahlaşan bir zalim. “Elinden geleni ardına koyma.” Kapıya yaslandı,&nbsp;Miran’ın aldığı soluğu duyumsuyordu. “Bana hiçbir şey yapamazsın bu&nbsp;saatten sonra.”</p>

  <p style="text-align: justify;">“Ben yapmayacağım zaten.” Derin bir nefes alıp son kez toparladı kelimelerini. “Sen pişman olacaksın.”</p>

  <p style="text-align: justify;">Polis zoruyla, bileğinde kelepçelerle evden çıkarılırken Elif’in kendisine zafer elde etmiş gibi baktığını hissedebiliyordu. Kafasını yerden kaldırmadı&nbsp;Miran. Bugünün kötü geçeceğini tahmin etmişti ama bu kadar kötüsünü&nbsp;ummamıştı. Kapıdan dışarı çıktığı an bir adamla burun buruna geldi.&nbsp;Tanıması çok uzun sürmedi. Fırat’tı bu adam. Henüz ismini bilmiyor olsa da,&nbsp;bir iki saat önce Reyyan ile kapıda konuşurken gördüğü herifti bu. Öylesine&nbsp;kötü bir bakış yolladı ki, Fırat şaşkınlığından tepki bile veremedi.</p>

  <p style="text-align: justify;">Bu adam kimdi, neciydi? Bilmiyordu ama elbette öğrenecekti. Reyyan’ın yanında başka bir adamın varlığının olması çıldırması için yeter de artardı.&nbsp;Fırat’ın yüzünden çekmediği bakışlarını daha da sertleştirirken, onu baştan&nbsp;aşağı süzdü.</p>

  <p style="text-align: justify;">“Yüzümü iyi ezberle,” dedi Miran, polisler onu çekiştirmeden evvel. “Bundan sonra, sık sık göreceksin.” Polisleri bu adamın çağırdığının&nbsp;farkındaydı. Her kimse, bu yaptığına pişman olacaktı.</p>

  <p style="text-align: justify;">Geçmez sanılan onca saat, zamanın pençesinde kıvrana kıvrana, su misali akıp gitti. Sancılı geçen bir gecenin sonunda, hapsolduğu delikten çıkmış&nbsp;olmanın yorgunluğu hâlâ bedenindeyken o, durmaksızın yeni planlar&nbsp;yapıyordu.</p>

  <p style="text-align: justify;">Yeni evindeydi Miran. Yepyeni bir hayata başlamanın ilk adımını karısından boşanmaya karar vererek atmıştı. Evini terk etmesinin ardından da Reyyan’ın&nbsp;peşine düşmüştü. Dün geceye aitti o sarsıcı karşılaşma. Sonu pekiyi&nbsp;bitmemişti, evet. Fakat düne nazaran yepyeni bir adam duruyordu şu an&nbsp;aynanın karşısında.</p>

  <p style="text-align: justify;">Giydiği beyaz gömleğin düğmelerini ilikleyip saat çekmecesinden aldığı siyah deri saatini koluna taktı. Dün yaşanan hiçbir şey aklından çıkmazken,&nbsp;bir de adını bilmediği o adamı hatırlıyor, suratı öfkesinden asılıyordu. Siyah&nbsp;kavisli kaşları derince çatıldı. Tehlikeli mavileri aynadaki aksini süzerken,&nbsp;kim bilir aklından neler geçiyordu. Kapının çaldığını duyunca ayrıldı gözleri&nbsp;aynadan. Odasından çıkıp merdivenlere yürüdü. Koridoru hızlı adımlarla&nbsp;geçip kapıya ulaştı. Gelen Arda’ydı. Kapının girişine yaslanmış, her zamanki&nbsp;sırıtan suratıyla Miran’a bakıyordu.</p>

  <p style="text-align: justify;">Miran’ın ardından eve girerken etrafa göz gezdirdi. “Güzel ev, kardeşim.”</p>

  <p style="text-align: justify;">Miran nereye bıraktığını unuttuğu araba anahtarlarını ararken duraksayıp Arda’ya baktı. “Beraber seçtik ya oğlum, balık mısın sen?”</p>

  <p style="text-align: justify;">“Senin de hiç mizah anlayışın yok. Lafın gelişi söylüyorum.”</p>

  <p style="text-align: justify;">Ne yazık ki Arda gibi Miran’ın keyfi pek yerinde değildi. Suratı her zamanki gibi asık, kaşları tabiatına uygun bir şekilde çatıktı. Gülümsemek, bu&nbsp;adamın doğasına aykırıydı. “Kafam yerinde değil,” diyerek geçiştirdi.</p>

  <p style="text-align: justify;">“Belli,” diyerek gülümsedi Arda. “Yerle bir olmuşsun.”</p>

  <p style="text-align: justify;">Dün karakola düştüğünün haberi ilk önce Arda’ya ulaşmıştı. Genç adam gecenin bir yarısı Emniyet Müdürlüğü’nün yollarını tutmak zorunda kalmıştı.&nbsp;Miran o evde ne yaptı bilmiyordu ama gecenin böyle sonlanmasına pek&nbsp;şaşırmamıştı. Sabah olunca Miran’a neler olduğunu sormuştu fakat inatçı&nbsp;dudaklarından tek bir kelime dahi alamamıştı.</p>

  <p style="text-align: justify;">“Yerle değil, yâr ile bir oldum kardeşim.” Sızılı bir şekilde gülümsedi.</p>

  <p style="text-align: justify;">Miran’dan böyle laflar duymaya alışkın olmayan Arda ise şaşkındı. “Aşk seni dile getirmiş,” diye mırıldandı. “Bakalım daha nelere getirecek?”</p>

  <p style="text-align: justify;">“Anlamadım?” diye sordu Miran.</p>

  <p style="text-align: justify;">“Yok bir şey, çıkalım diyorum. Geç kalmayalım.”</p>

  <p style="text-align: justify;">“Evin eksikleri tamamlanmadı. Şirkete geçince Ali’yi yollayacağım. İlgilensin gün boyunca.” Arda başını sallayarak Miran’ı dinlerken,&nbsp;gülümsediğine şahit olunca şaşkınca duraksadı. “Ne gülüyorsun?” diye sordu&nbsp;merakla.</p>

  <p style="text-align: justify;">“Hiç,” dedi Miran sessizce. “Birkaç gün içinde, Reyyan bu eve gelmiş olacak. Ona gülüyorum.”</p>

  <p style="text-align: justify;">Arda’nın surat ifadesi anında değişip kızgın bir hal aldı. “Sen ağzının payını almadın sanırım. Reyyan seni kovmaktan beter etmiş, bir de üzerine polis&nbsp;çağırıp geceyi karakolda geçirmene sebep olmuş. Sen onun birkaç gün içinde&nbsp;buraya geleceğinden nasıl bu kadar eminsin?”</p>

  <p style="text-align: justify;">“Sezgi diyelim. Sezgilerim çok açıktır, bilirsin.”</p>

  <p style="text-align: justify;">“Ne yapacaksın? Zorla mı getireceksin onu buraya? Oğlum sen hiç akıllanmayacak mısın?”</p>

  <p style="text-align: justify;">“Bana başka çare bırakmıyor. Konuşmak istiyorum, dinlemiyor bile.”</p>

  <p style="text-align: justify;">“İyi halt ediyor. Ben olsam ben de...” Miran yüzüne sinirle bakınca sözlerinin devamını yuttu Arda. Yıllarını birlikte geçirmiş iki dost olarak, bazı&nbsp;konularda sert fikir ayrılıklarına düştükleri çok olurdu. Tıpkı şu anki gibi.</p>

  <p style="text-align: justify;">“Dost musun düşman mı? Bazen şüpheye düşüyorum.”</p>

  <p style="text-align: justify;">“Bana böyle bir soru sorman da, beni şüpheye düşürüyor.” Atışa atışa evden çıkıp arabaya bindiklerinde de yol boyu tartışmaya devam ettiler. Bu durum&nbsp;şirkete gelene kadar sürdü. Arda, Miran’ın yenilmesinden değil,&nbsp;sürünmesinden yanaydı. Ancak bu şekilde hayatta her istediğini zorla elde&nbsp;edemeyeceğini anlardı. Çünkü Miran ne olursa olsun, uslanacak bir adama&nbsp;benzemiyordu.</p>

  <p style="text-align: justify;">“Seni anlamakta güçlük çekiyorum. Acıdan gebersen dahi, o burnunu Kaf Dağı’ndan indirmiyorsun. Neden hâlâ küçük dağları ben yarattım&nbsp;havasındasın?”</p>

  <p style="text-align: justify;">Miran sessiz kaldı. Yine öfkesi dağları delecek hale gelmiş, düşürdüğü gardı arşa yükselmişti. İçindeki bu öfkenin sebebini bilmiyordu. Dünkü olaylardan&nbsp;ötürü kan beynine sıçramış gibiydi. Bunda Reyyan’ın onunla konuşmak&nbsp;istememesinden daha çok, o adam vardı.</p>

  <p style="text-align: justify;">Az önce sorduğu soruya yanıt alamayan Arda, “Anlayacaksın sonunda,” diyerek omzuna vurdu Miran’ın, dostane bir tavırla. “Dizlerinin üzerine&nbsp;çöküp yalvardığın an anlayacaksın, her şeye gücünün yetmeyeceğini.”</p>

  <p style="text-align: justify;">“Hiçbir şey,” diye reddetti Miran. “Hiçbir şey, beni diz çöktüremez bu hayatta.”</p>

  <p style="text-align: justify;">Geceyi nezarethanede, karakol çıkışı ise yeni evinde eşyalarının yerleştirilmesiyle geçiren Miran, günün geri kalanını şirkette geçirdi.&nbsp;Bedeninin yorgunluktan halsiz düştüğünün farkındaydı ama pes etmeyecekti.</p>

  <p style="text-align: justify;">Tüm yorgunluğuna ve bitkinliğe rağmen sönmeyen umut ışığının ona verdiği dirlikle kalktı oturduğu koltuktan. Yine gidecekti. Dün gece polis&nbsp;zoruyla çıkarıldığı eve bugün yine gidecekti. Yılmadan, usanmadan, inatla.</p>

  <p style="text-align: justify;">Kaybedecek vakit yoktu. Azat’ın da Reyyan’ın peşinde olduğunu biliyordu. Elini çabuk tutması, Azat, Reyyan’a ulaşmadan önce Reyyan’ı yanına almış&nbsp;olması gerekiyordu. Ona göre Reyyan sadece kendi yanında güvende&nbsp;olabilirdi. Ya Azat ondan önce Reyyan’ı bulup Mardin’e götürürse ne olurdu?&nbsp;Bu defa iş, ciddi ciddi imkânsız bir hale gelirdi. Ve sonu hiç şüphesiz, kanlı&nbsp;bir yolun başlangıcına sürüklenirdi.</p>

  <p style="text-align: justify;">Yine de anlam veremediği şeyler vardı Miran’ın. Hazar Şanoğlu’nun sessizliği ilginç geliyordu ona. Alenen savaş başlatıp düşmanlığını belli ettiği&nbsp;halde, adam kılını dahi kıpırdatmıyordu. Neden? Yoksa başka şeyler mi&nbsp;planlıyordu? Neden sadece Azat çıkmıştı karşısına? O adam neden hiçbir&nbsp;karşılık vermemişti yenilir yutulur cinsten olmayan bu hamlesine? Düşünüp&nbsp;durdukça ve bir neden bulamadıkça, daha sıkı tedbirler alıyordu Miran.</p>

  <p style="text-align: justify;">Hiç beklemediği bir anda sert bir darbeyle savunmasızken dağılabilirdi. Onun o aileye karşı en büyük kozu, Reyyan’ı yanında tutmak olacaktı.</p>

  <p style="text-align: justify;">Arda’nın odasına paldır küldür daldı. Birbirlerinin odalarına girerlerken, izin istemek gibi bir âdetleri yoktu. Arda da işlerini bitirmişti. Çıkmak&nbsp;üzereydi, hazırlanıyordu.</p>

  <p style="text-align: justify;">Miran, “Ben Reyyan’ın kaldığı eve gidiyorum,” dediğinde, Arda geç kaldın dercesine baygın bir bakış yolladı. “Ne yapacaksın? İstenmediğin bir eve bu&nbsp;sefer de bacadan mı gireceksin?”</p>

  <p style="text-align: justify;">“Gerekirse evet,” diyerek kafasını salladı Miran. “Reyyan benimle konuşmayı kabul edene kadar her yolu deneyeceğim.”</p>

  <p style="text-align: justify;">Miran’ın sözlerinin üzerine alay eder gibi sırıttı Arda. Karşısındaki adam tam bir odundu. Kadınların dilinden anlamadığı yetmezmiş gibi, yöntemleri&nbsp;de kendisi kadar kabaydı. “Ee? Diyelim ki tamam dedi, konuşmayı kabul etti.&nbsp;Ne diyeceksin Reyyan’a? Çok pişmanım, beni affet, gel evimize gidelim,&nbsp;yalan evliliğimize kaldığımız yerden devam edelim mi?”</p>

  <p style="text-align: justify;">Miran suratına aval aval bakarken Arda işin dalga boyutunu bir kenara bırakıp ciddileşti. “Sizin ilişkiniz ya da yapmış olduğunuz o sahte evlilik,&nbsp;sıradan bir olay değildi Miran. Dost acı söyler demişler, artık sizin olurunuz&nbsp;yok! Reyyan’ın seni affedeceğini de düşünmüyorum. İçindeki aşk ne kadar&nbsp;büyük olursa olsun, nefreti bu aşka üstün gelecektir.”</p>

  <p style="text-align: justify;">Miran’ın umutlarını söndürecek türden sözler sarf ederken üzülüyordu Arda. Ama bunun tek sebebi, Miran’ın üzülmesini istemediği içindi. Miran&nbsp;ise tam tersi, vazgeçmek bir kenara, daha çok hiddetlendi. “Peki ya,” diyerek&nbsp;kaldırdığı parmağı kendisine çevrildi. “Bendeki bu aşk ne olacak?”</p>

  <p style="text-align: justify;">Arda ihtiyatla tebessüm etti. “Aşkına yazık olursa, dünyanın sonu gelecek sanıyorsun değil mi?” Birkaç adımda arkadaşının yanına yaklaşıp gözlerini&nbsp;üzerine dikti. Anlasın istiyordu. Bazı şeyleri anlasın.</p>

  <p style="text-align: justify;">“Ne kara sevdalar yok olup gidiyor bu dünyada. Leyla’sına kavuşamamış Mecnun’un günahı neydi? Vatanı uğrunda şehit düşen gencecik yüreklerin,&nbsp;aşkları senden daha mı küçüktü? Bak, şu anda bile, biz bu konuşmayı&nbsp;yaparken kim bilir ne ışıklar sönüyor bir yerlerde... Hissedebiliyor musun?&nbsp;Bir sevda daha yitip gidiyor, bir aşk daha bir yüreğin en derininde, ömür boyu&nbsp;kanayacak bir yaraya dönüşüyor.”</p>

  <p style="text-align: justify;">“Ne yani?” diye diretti Miran. “Ben de mi böyle olayım istiyorsun? Çek acını, unut Reyyan’ı mı diyorsun sen bana?” Sözlerinin sonuna değin&nbsp;sakinliği yitip gitmiş, tonu fazlaca yüksek çıkmıştı. Yine yanlış anlıyordu.</p>

  <p style="text-align: justify;">“Hayır, sadece. Kaybedebilme ihtimalini de kazı istiyorum aklının bir kenarına.”</p>

  <p style="text-align: justify;">Reyyan az sonra başına geleceklerden habersizce oturuyordu her zamanki yerinde. Gözleri yine semada, yıldızlı gökyüzündeydi. Dünden bu yana, pek&nbsp;kendinde olduğu söylenemezdi. Miran’ı gördüğünden beri kötüydü. Ruh hali&nbsp;berbat, psikolojisi altüsttü. Sıdıka Hanım’la Fırat’ın ona destek çıkmasına&nbsp;rağmen kendisini mahcup hissediyordu.</p>

  <p style="text-align: justify;">Gecenin bir yarısı eve polislerin gelmesine sebep olmuş, belki de konu komşunun diline düşürmüştü onları.</p>

  <p style="text-align: justify;">“Az önce annemle konuştum,” dedi, yanı başında derdine ortak olan kıza. “İyilermiş, çok iyilermiş hatta.” Derin bir iç çekti. Derdini sızısını, uzayan&nbsp;geceye armağan etti, kirpiklerinin arasından dökülen yaşla birlikte. “Bir&nbsp;fazlalık benmişim o konakta. Sanki benim gitmemi bekliyorlarmış gibi.”</p>

  <p style="text-align: justify;">“Öyle söyleme. Konağa geri dönmemek, senin tercihindi. Belki de annen, aklın onlarda kalmasın diye öyle söylüyor.”</p>

  <p style="text-align: justify;">“Ben tercih yapmadım Elif, tercih yapmak zorunda kaldım. Benim Mardin’e geri dönme gibi bir şansım var mıydı ki zaten? Bu halimle,” derken elleriyle&nbsp;karnını gösterdi. “Kendi hayatıma hükmüm geçer mi sanıyorsun oralarda?&nbsp;Hadi her şeyi geçtim, hamile olduğumu öğrenince neler olur, düşünebiliyor&nbsp;musun?”</p>

  <p style="text-align: justify;">“Düşünemiyorum.” Düşüncesi bile akla zarardı. Reyyan geri dönmeyerek en doğru kararı vermişti. Şu an başındaki Miran belası sayılmazsa, belki iyi&nbsp;bile olabilirdi.</p>

  <p style="text-align: justify;">Elif, “Annene söyledin mi?” diye sorduğunda, “Neyi?” diyerek karşılık verdi Reyyan. “Miran’ın beni bulduğundan mı yoksa bebekten mi&nbsp;bahsediyorsun?”</p>

  <p style="text-align: justify;">Elif iki yana salladı kafasını. “İkisinden de.”</p>

  <p style="text-align: justify;">“Annemin kalbine indirmek gibi bir niyetim yok Elif. Beni burada güvende sanıyor, varsın öyle bilsin.”</p>

  <p style="text-align: justify;">“Sıdıka Teyze yarın bir gün çıtlatır, söylemedi deme.”</p>

  <p style="text-align: justify;">Reyyan bir an paniklese de, aklına Sıdıka Hanım’ın verdiği söz gelince rahatladı. “Konuştum ben onunla, bir şey söylemeyecek.” Sırtını pencereden&nbsp;yana döndükten sonra sıkıntıyla ofladı. “Zaten yük oluyorum onlara da.&nbsp;Sığıntıdan farksızım, gidecek hiçbir yerim yok.”</p>

  <p style="text-align: justify;">Bu durum Elif’in de canını sıkıyordu. Reyyan ne zamana kadar burada kalacaktı ki? “Aslında aklımda birkaç şey var,” dedikten sonra sesini alçalttı&nbsp;Elif. Reyyan ise söyleyeceği şeyi merak ederek yaklaştı Elif’e.</p>

  <p style="text-align: justify;">“Ben kaldığım yurttan ayrılsam, birlikte ev tutsak ve kendi başımızın çaresine baksak? Abimler bir şey demez, izin verirler.”</p>

  <p style="text-align: justify;">Reyyan’ın kaşları çatıldı. “Nasıl olacak o?”</p>

  <p style="text-align: justify;">“Bal gibi de olur. Geçim derdimiz yok ki.”</p>

  <p style="text-align: justify;">“Daha büyük dertlerim var ama benim. Enseme çökerler anında. Ya Miran ya da bizimkiler. Bana bu hayatta rahat bir nefes yok ki!”</p>

  <p style="text-align: justify;">“Miran’ın ne istediğini de anlayabilmiş değilim zaten.” Elif’in de yüzü asılmış, dünü hatırlamanın verdiği gerginlikle sinirlenmişti. “Hani artık&nbsp;seninle bir işi kalmamıştı? Hem zaten evli değil mi bu...” Havada asılı kaldı&nbsp;sözleri. Kurduğu cümlenin yarım kalmasına sebep olan bir gürültü kopunca&nbsp;ikisi de irkildi. Konuşurken gözlerini dışarıdan ayıran Reyyan, pencerenin&nbsp;dibinde Miran’ın olduğunu, hatta beş dakikadır kendisini seyrettiğini fark&nbsp;edememişti.</p>

  <p style="text-align: justify;">Miran ufak bir taşı cama atarak dikkatini çekmek istemişti Reyyan’ın. Tabii attığı taşın bu kadar gürültü çıkaracağını tahmin edemedi. Birkaç adım ötede,&nbsp;görünmeyen bir yerde Arda da onu izliyordu. Az kalsın camı kıracak&nbsp;olmasına gülmeden edemedi. “Kardeşim olmadı o, kırsaydın camı.”</p>

  <p style="text-align: justify;">“Sus Arda.”</p>

  <p style="text-align: justify;">Miran’ın, Arda’yı görecek hali yoktu şu an. Çünkü şu an tam karşısında, dünyalar güzeli bir kız duruyordu. Her ne kadar korku dolu gözlerle kendisine&nbsp;bakıyor olsa da, bu an Miran için bir ömre bedeldi.</p>

  <p style="text-align: justify;">Günün birinde böyle güzel hissedeceğini bilse hiç şüphesiz, varını yoğunu bu uğurda harcardı. Neden bazı şeylerin değeri, kaybedilince anlaşılıyordu ki?&nbsp;Ömür gibi, aşk gibi.</p>
</body>
</html>
