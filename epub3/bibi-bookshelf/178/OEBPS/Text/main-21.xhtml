<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;">19</h2>

  <h2 id="sigil_toc_id_13" style="text-align: center;">SERSERİ YAĞMURLAR</h2>

  <p style="text-align: justify;">Yitirilen ne çok şey vardı bu hayatta. En önemlisi, su gibi akıp giden ömürdü mesela. İnsan yaşamı boyunca birçok kedere sürer yüzünü. Veya hiç&nbsp;bitmeyeceğini sandığı bir mutluluğun peşinde sürünür. Bu süreçte sürekli&nbsp;kaybeder bir şeyleri. Malını, mülkünü... Eşini, dostunu... Sağlığını,&nbsp;mutluluğunu... Bunlara üzülmekle geçirir zamanını. Yitirdiklerine üzülürken&nbsp;her saniyenin nefesini ondan çaldığını bilmez. Bir bakar ki ömür tükenmiş,&nbsp;zeval olmuş. Acıların pençesine şuursuzca teslim edilen yıllar, kaybolmuş.</p>

  <p style="text-align: justify;">Oysa bilmelisin insan. Aldığın nefes dahi, geri gelmiyor inan.</p>

  <p style="text-align: justify;">Kışın başlangıcıydı. Hazin sonbaharlar İstanbul’a veda etmiş, kara kış kapıya dayanmıştı. Kış sadece İstanbul’a değil, Reyyan’ın kalbine de gelmişti&nbsp;sanki. Onun yazı, gerçekleri öğrendiği gün bitmişti. O gün bugündür, bir&nbsp;harabeden ibaret gibiydi. Bir türlü iyi olamıyor, iyileşemiyordu. Dün olanlar&nbsp;ise, hâlâ çıkmıyordu aklından.</p>

  <p style="text-align: justify;">Kendisini nasıl kaybettiğini, Gönül’e nasıl zarar verdiğini bilmiyordu. Dahası bundan hiç pişmanlık duymadığı için kendisinden nefret ediyordu.&nbsp;Gönül’ün iyi olduğunu öğrenmesi yüreğini bir nebze ferahlatsa da, hâlâ&nbsp;yolunda gitmeyen bir şeyler vardı sanki.</p>

  <p style="text-align: justify;">Kurtulamıyordu. Ayağında prangalar vardı, bileklerinde ise görünmez kelepçeler. Onu bu eve, bu adama mecbur bırakıyordu. Tüm sevdiklerinden&nbsp;uzakta, bir kâbusu yaşıyordu. Çok sorguluyordu hayatını. Eğer Miran ile olan&nbsp;evliliği sahte olmasaydı bu evdeki yaşantısı nasıl olacaktı? Mesela Miran,&nbsp;nasıl bir adamdı? Neleri sever, nelerden hoşlanmazdı? En sevdiği yemek&nbsp;neydi? Kaçta uyur, kaçta uyanırdı? Miran gerçekten âşık bir adam olsaydı,&nbsp;Reyyan’ın gözlerine nasıl bakardı?</p>

  <p style="text-align: justify;">Bir önemi yoktu artık. Nasıl olsa paramparça olmuştu umutlar, bir karanlığın peşine sürüklenip yok olmuştu hayaller. Karalar çalınmış ömrünün,&nbsp;ne bir tadı vardı ne de tuzu. Kendisini kapattığı bu odadan dışarı çıkmamıştı&nbsp;dünden beri. Camın önünde durup dışarıyı, fırtınanın dalları ve yaprakları&nbsp;savurmasını seyrediyordu sebepsizce.</p>

  <p style="text-align: justify;">Tıpkı Miran’ın, Reyyan’ı rüzgârına hapsedip acımadan savurduğu gibi.</p>

  <p style="text-align: justify;">Sonra yağmur yağmaya başladı. Birdenbire bastıran bu şiddetli yağmur, Reyyan’da ağlama isteği uyandırdı. Serseri yağmurlar uslu durmuyordu.&nbsp;Körpe bir yüreğin acılarına tuz biber oluyordu. Asla duymak istemediği bir&nbsp;gerçeği haykırıyordu insafsızca. Sonra bir hakikat tebelleş oluyordu sol yanına. Usul usul acıtıp çığlık çığlığa haykırıyordu.</p>

  <p style="text-align: justify;">“Sen onu hâlâ seviyorsun...”</p>

  <p style="text-align: justify;">Ellerini kulaklarına kapattı duymamak için. Sanki o ses içinden gelmiyormuş gibi. İçindeki küçük kız çocuğu aynı şeyleri fısıldayıp&nbsp;duruyordu Reyyan’ı delirtmek istercesine. Çok zordu... Mantığının sesine&nbsp;kulak verip kalbine yasaklar koymak. Bir yerlerde gerçekler avaz avaz&nbsp;haykırılırken aşka karşı savaşmak!</p>

  <p style="text-align: justify;">Arkasını dönüp yatağa geri dönerken fark etti, yerde duran ikiye katlanmış kâğıdı. Yalancı bir öfkeyle yere eğilip kavradı kâğıt parçasını. Açarken&nbsp;nedensizce gülümsedi. Sonra da bu ansızın gülümseyişi karşısında sinirlendi.&nbsp;Şüphesiz bunun için de Miran’ı cezalandıracaktı. Büyük bir heyecanla açtı&nbsp;kâğıdın kıvrımını.</p>

  <p style="text-align: justify;">Ne güzeldi senin sesin... Oysa ben, adımı duymayı bile reddettim.</p>

  <p style="text-align: justify;">Ne güzeldi o ellerin... Bıraktığımdan beri nasıl üşüyorum, bir ben bilirim...</p>

  <p style="text-align: justify;">Odama doğmadı güneş hiç, karanlığımla kaldım öylece.</p>

  <p style="text-align: justify;">Aslında sen gittin gideli, gündüzler bile nasıl gece!</p>

  <p style="text-align: justify;">Yüzüm yok hiç, biliyorum. Utanıyorum bunları söylemeye...</p>

  <p style="text-align: justify;">Gönlümün isyanı duraksız, senin adını haykırıyor hece hece.</p>

  <p style="text-align: justify;">Utanıyorum söylemeye, düşüyor yüzüm sebepsizce...</p>

  <p style="text-align: justify;">Aslında senden gittim gideli, gündüzler bile nasıl da gece!</p>

  <p style="text-align: justify;">Nasıl bir yürekten dökülüyordu bu sözler? Anlayamıyordu Reyyan. O değil miydi bu aşka ihaneti bulaştıran? İki yakası bir araya gelmeyecek bir sevdayı,&nbsp;gözleri kapalı ateşlere atan? Vuslat uzaktı, kavuşmak ise yasak!</p>

  <p style="text-align: justify;">Korkuyor muydu? Hem de çok!</p>

  <p style="text-align: justify;">Bu sefer ellerinin arasında buruşturmadı notu. Tekrar ikiye katlayıp kapısını açtığı odadan çıktı. Merdivenleri hızlı hızlı inerken kalp atışları adeta&nbsp;bedenini dövüyordu. Önce salona baktı ama orada bulamadı Miran’ı.&nbsp;Ardından tek tek odaları gezdi ve son olarak mutfağa girdi ama Miran hiçbir&nbsp;yerde yoktu. Salona tekrar dönüp camdan dışarı baktı. Ne Miran vardı kapıda&nbsp;ne de Ali denen adam. Hiç düşünmedi Reyyan o an. Bu fırsat belki bir daha&nbsp;gelmezdi ayağına. Salondan çıkıp merdivenlere doğru yürüdü. Daha hızlı çıktı&nbsp;indiği merdivenleri. Odaya girip çantasını ve montunu kavradı. Elindeki notu&nbsp;bir an duraksadıktan sonra çantasına attı. Bunu neden yaptığını bilmiyordu.&nbsp;Bu evden çıkınca nereye gideceği hakkında bir fikri de yoktu ama içinde gitmesi için onu körükleyen şeytani bir fikir vardı.</p>

  <p style="text-align: justify;">Merdivenlerden nasıl indi, evden nasıl çıktı bilmiyordu. Koşar adımlar attı özgürlüğüne doğru. Kalbi paramparça olurken mantığına kulak verdi. Başka&nbsp;türlü nasıl iflah olurdu ki? Ruh gibi süzüldü açık kalan demir kapının&nbsp;arasından. Sokaklar nereye çıkar, yolun solu nereye gider bilmiyordu. Koştu,&nbsp;koştu... Evin olduğu sokaktan gittikçe uzaklaşırken yüreğine amansız bir acı&nbsp;işledi. Kurtuluyordu işte. Neyin nesiydi bu sızı?</p>

  <p style="text-align: justify;">Koşmaktan tıkanan nefesi bağrını acıttığında duraksadı. Kafasını sağa sola çevirip etrafa bakındı. Herhangi bir taksinin geçmesini diledi ama yollarda&nbsp;sadece özel araçlar vardı. Herhangi bir otobüs ya da minibüs de geçmiyordu.&nbsp;Sessiz sakin bir semtti burası.</p>

  <p style="text-align: justify;">Yine de yürümeye devam etti. Telefonu Miran’da olduğu için, şu anda kimseye ulaşamazdı. Bir yere yabancı olmak zor şeydi doğrusu. Sanki dönüp&nbsp;dolaşıp aynı yerlere geliyormuşçasına endişeye kapıldı. Aradan ne kadar&nbsp;zaman geçti, fikri yoktu ama epeyce geçmiş olmalıydı. Yolda gördüğü&nbsp;insanlara da bir şey soramıyordu ki, Miran sağ olsun, Reyyan’da güven&nbsp;duygusunun zerresini bırakmamıştı.</p>

  <p style="text-align: justify;">Caddeye çıkacağını düşündüğü bir yolu takip etti. Evden çıkmadan önce yağmur dinmişti dinmesine ama gök yeniden gürlüyordu ve Reyyan’ın&nbsp;yanında şemsiyesi yoktu. Üstelik hava da kararmak üzereydi. Endişeye&nbsp;kapılmadan sakince düşündü. O gün, Fırat’ın arabasında unutmuş olmalıydı&nbsp;şemsiyesini. Cüzdanında kayıtlı numaraların bulunduğu bir not kâğıdı&nbsp;olmalıydı. O sırada yoldan geçen taksiyi sonradan fark edip arkasından&nbsp;kuvvetle bağırdı. “Dur! Dur!”</p>

  <p style="text-align: justify;">Taksici Reyyan’ı fark edip geriye döndüğünde Reyyan kurtulmanın sevinciyle gülümsedi. Gidecekti buradan. Pılısını pırtısını toplayıp ayrılacaktı&nbsp;bu şehirden. Peşine ne Miran ne de Azat takılabilecekti. Taksiye binip araba&nbsp;hareket edince direkt çantasını açtı.</p>

  <p style="text-align: justify;">“Nereye gidiyoruz?” diyen adama baktıktan sonra aceleyle, “Üsküdar,” dedi. Ardından mahcup gözlerle süzdü adamı. “Telefonunuzu kullanabilir&nbsp;miyim?” Elif’i arayacak, eşyalarını herhangi bir yere getirmesini isteyecekti.&nbsp;Kaybedecek vakti yoktu. Miran o eve gelmeden, işini halledip toz olmalıydı.</p>

  <p style="text-align: justify;">Belki de böylesi, ikisi için de en iyisi olacaktı.</p>

  <p style="text-align: justify;">Çantasını karıştırırken, cüzdanının olmadığı fark ederek duraksadı. “Kahretsin,” diye mırıldandı. “Onu da mı aldın alçak herif!”</p>

  <p style="text-align: justify;">“Buyurun, telefon.” Telefonu uzatan taksiciye kafasını kaldırmadı.</p>

  <p style="text-align: justify;">“Durdurun arabayı, ineceğim!” dediğinde Reyyan, taksici dikiz aynasından kaşlarını çatarak ona baktı. “Dalga mı geçiyorsun benimle!”</p>

  <p style="text-align: justify;">Reyyan, Miran yüzünden aşırı öfkeli bir haldeydi. “Param pulum, hiçbir şeyim yok! Çek kenara, ineceğim!”</p>

  <p style="text-align: justify;">Adam sinirle frene bastı. Araba durur durmaz kapısını açıp indi Reyyan. Çok uzaklaşamamıştı bu çevreden ve şu an sinirinden ölüyordu. Miran’ın her&nbsp;şeyine el koyuşu, elini kolunu bağlamıştı. Şimdi nerede olduğunu bile&nbsp;bilmiyordu. Sokaklar çok karışık gelmiş, nevri dönmüştü. Miran’a sıraladığı&nbsp;birçok hakaret dilinde dolanırken yolun karşısına geçti. Ağaçlarla çevrili&nbsp;yolun kenarlarında banklar vardı. Rasgele birine oturduğunda işe yaramaz&nbsp;çantasını sinirden yere fırlattı.</p>

  <p style="text-align: justify;">Kaçamayacaktı.</p>

  <p style="text-align: justify;">Ne yapacağı konusunda bir fikir yürütmeye çalıştı. Neden ezberlememişti ki Fırat’ın veya Elif’in numarasını? Artık onu ısıtmayan ince montuna daha sıkı&nbsp;sarılırken siyah saçları yüzünü kapatmıştı. Ağladı ağlayacaktı. Miran onu bir&nbsp;kez daha perişan ve çaresiz bırakmıştı.</p>

  <p style="text-align: justify;">Ve ona mahkûm.</p>

  <p style="text-align: justify;">Hava iyice kararırken yağmur iyiden iyiye artırdı hızını. Reyyan oturduğu bankta hiçbir çözüm üretemezken soğuk bedenini sarıp sarmalamıştı. Açtı,&nbsp;üşüyordu. Belki de plansız hareket etmenin cezasını çekiyordu. Tam o sırada,&nbsp;birisi koşarak geçti yanından. Geçerken Reyyan’ın yerde duran çantasını&nbsp;kapmayı da ihmal etmedi. Sanırım çantasını çaldırıp kılını dahi kıpırdatmayan&nbsp;bir kadın olarak birazdan tarihe geçecekti. Aval aval bakıyordu elinden giden&nbsp;çantasına ve kapıp kaçan serseriye.</p>

  <p style="text-align: justify;">Çok sürmedi ki çantasını çalan serseri geri döndü. Reyyan ayaklarını görebiliyordu artık o kişinin ama korkmuyordu. Çalınacak bir şeyi yoktu ne&nbsp;de olsa. Çantası kucağına doğru fırlatıldığında dahi tepkisizdi. Yüzünü&nbsp;görmediği serseri, -genç veya yaşlı- tam ayakucunda durdu. “Sen de&nbsp;bendensin ha?”</p>

  <p style="text-align: justify;">Reyyan cevap vermedi. Kafasını kaldırıp yüzüne bakmaya tenezzül etmedi. Ses tonuna bakılırsa genç bir adamdı.</p>

  <p style="text-align: justify;">Çantanın açık fermuarından içeriye uzattı üşüyen parmaklarını. Miran’ın yazdığı notu alıp avucuna hapsetti.</p>

  <p style="text-align: justify;">“Bu saatte sokakta parasız, yalnız ve genç bir kadın,” diye adam mırıldandı ağzının içinden. Elini Reyyan’ın yüzüne uzatıp iri parmaklarıyla çenesini&nbsp;kavradı. Reyyan neye uğradığını şaşırdı, bir anda serseriyle yüz yüze geldiğinde korku, dehşetle patladı içinde.</p>

  <p style="text-align: justify;">“Üstelik güzel...” Adam eğleniyormuş gibi dudak kıvırdığında Reyyan hiddetle iteledi hovarda adamın pis ellerini. “Git başımdan, yoksa avazım&nbsp;çıktığı kadar bağırırım!” Gözleri kocaman olmuştu, yüzü dehşete kapılmanın&nbsp;etkisiyle korkunun çizgilerini taşıyordu.</p>

  <p style="text-align: justify;">“Bağır,” dedi serseri pis pis sırıtırken. “Burada kimse sana yardım etmez.”</p>

  <p style="text-align: justify;">Reyyan apar topar ayağa kalktı. Karşısındaki haydut kılıklı herif pişmiş kelle gibi sırıtıyordu. Çantasını bankta bırakarak hızlı hızlı yürümeye başladı&nbsp;Reyyan. Tek serveti, parmaklarıyla avucunın arasında sıkışıp kalan kâğıt&nbsp;parçasıydı. Farkında değildi ama sırılsıklam olmuştu yağmur yüzünden. Gece&nbsp;uzun, yağmurlar ise geceye sadık gibiydi. Bu haliyle birkaç saat daha sokakta&nbsp;kalsa hiç şüphesiz hastanelik olurdu. Attığı her adımda, serserinin peşinden&nbsp;geldiğini ayak seslerinden duyabiliyordu.</p>

  <p style="text-align: justify;">“Kaçışın yok güzelim,” diye seslendiğinde adam, Reyyan’ın tüyleri ürperdi. “Benimsin.”</p>

  <p style="text-align: justify;">Yalnız ve çaresizdi. Bu kötülükle nasıl başa çıkacaktı?</p>

  <p style="text-align: justify;">Korkudan dudaklarını ısırırken pat diye bir ses duydu. Sanki adam, yere kapaklanmış gibiydi. İstemsizce arkasını döndüğünde gördüğü manzara&nbsp;karşısında neredeyse sevinç çığlığı atacaktı. Miran’dan kaçıyorken onu&nbsp;gördüğüne mutlu olması ne kadar normaldi?</p>

  <p style="text-align: justify;">Miran ensesinden yakaladığı adamı yere yapıştırmıştı. Sanki o da bu atağı bekliyormuşçasına kaldırım taşına sarılmış ve kalkamamıştı. Hareket&nbsp;edemeyecek kadar güzel bir kafaya sahipti şu an. Zaten kalkması yararına&nbsp;olmazdı. Miran onun suratını tanınmayacak bir hale getirebilirdi bu kadar&nbsp;öfkeliyken. Reyyan şaşkınca bir Miran’a bir yerde yığılı kalan adama&nbsp;bakıyordu. En sonunda görüş açısını tamamen Miran’la doldurdu. Okyanus&nbsp;bakışlı adam hiç iyi bakmıyordu.</p>

  <p style="text-align: justify;">Fazla öfkeli görünüyordu.</p>

  <p style="text-align: justify;">“Ne yaptığını sanıyorsun sen?” Sesi tok ama bir o kadar da titrekti. Öfkesinden miydi yoksa korkusundan mı? Miran’ı çözmek neden bu kadar&nbsp;zordu?</p>

  <p style="text-align: justify;">Reyyan ellerini iki tarafa açtı. O an anladı ki fena halde ıslanmıştı. Giysilerinin ıslaklığı tenini donduruyordu. “Senden kaçıyorum,” dedi&nbsp;dudakları titrerken. “Görmüyor musun?”</p>

  <p style="text-align: justify;">Miran aralarındaki mesafeyi birkaç adımda kapatıp Reyyan’ı kolundan tuttu. Birkaç metre uzağındaki arabaya sürüklercesine götürürken içindeki iyi&nbsp;niyetli adamdan eser yoktu. Sadece on dakikalığına markete gitmişti ve&nbsp;döndüğünde Reyyan’ı bulamamıştı. Onu aradığı bir saat, korkudan ölmesine&nbsp;yetti. Bir de hayli öfkelenmesine.</p>

  <p style="text-align: justify;">Reyyan ne çekiştirile çekiştirile götürülürken ne de bir eşya gibi arabaya fırlatılırken sesini çıkardı. Öyle hissizdi, öyle de halsiz. Ne karşı&nbsp;koyabiliyordu ne de bunu yapabilecek bir güç buluyordu içinde.</p>

  <p style="text-align: justify;">Miran arabayı çalıştırdı. Direksiyonu parçalayacakmış gibi sıkarken, “Seni uyardım,” diye bağırdı. Gecenin karanlığına meydan okuyan mavileri,&nbsp;Reyyan’ın yüreğini parçaladı. “Canımı sıkmaman gerektiğini söyledim ama&nbsp;beni dinlemiyorsun!”</p>

  <p style="text-align: justify;">Reyyan susmakta ısrar ederken Miran onu dağıtmaya kararlıydı. “Ne istiyorsun anlamıyorum! Derdin ne senin?” Bakışlarını yoldan çekip&nbsp;Reyyan’a odakladı. “Tek derdin benden kurtulmak mı? Eğer benden bu kadar&nbsp;nefret ediyorsan seni kendi ellerimle Azat’a veririm!” Sözleri blöften öte&nbsp;değildi. Reyyan’ın tepkisini merak ediyordu sadece. Yine de düşüncesi dahi&nbsp;korkunçtu. Dili yandı sarf ettiği sözlerden ötürü, kalbi dağlandı. Miran’ın,&nbsp;Reyyan’ı Azat’a vermesi, güneşin batıdan doğması kadar imkânsızdı.</p>

  <p style="text-align: justify;">Reyyan kafasını hafifçe oynattı. Gözleri Miran’ı bulduğunda, “Ver,” diye mırıldandı. “Hatta vermezsen, adam değilsin!” Böyle bir ihtimalden ölesiye&nbsp;korktuğu halde meydan okuyordu Miran’a.</p>

  <p style="text-align: justify;">Bir anda frene bastı Miran. Araba sallanarak durduğunda Reyyan’a döndü yüzünü. “Öyle mi?” Miran’ın sesi arabayı inletirken, Reyyan kulaklarını&nbsp;kapatmak istiyordu. “Bundan sonra olacaklardan, ben sorumlu değilim!”</p>

  <p style="text-align: justify;">Sözlerinin ardından boğucu bir sessizlik çöktü arabaya. Ne ondan ne de Reyyan’dan bir ses çıkıyordu. Zaten Reyyan’ın hiçbir şeye takati kalmamıştı.&nbsp;Onun tanıdığı Miran ile şu an tanıyor olduğu Miran çok farklıydı. İkisi aynı&nbsp;adam değildi. Reyyan, sevdiği Miran’ı öldürmüştü.</p>

  <p style="text-align: justify;">Yüreğinde bir ölünün ayak izlerini taşıyordu.</p>

  <p style="text-align: justify;">Bakışlarını dışarı çevirdi. Karanlık yolları aydınlatan tek şey sokak lambaları ve araba farlarıydı. Gökyüzü mütemadiyen karanlıktı. Tıpkı içleri&nbsp;gibi. Kendi karanlıklarında boğulan insanları, hiçbir karanlık korkutamazdı.&nbsp;Derin bir iç çekti. Sonra düşündü. “Varsın geçmesin,” dedi. “Varsın geçmesin&nbsp;ayaz, dinmesin yağmurlar, hiç gelmesin yaz. Nasıl olsa, herkes kaderine&nbsp;tutsak değil mi biraz?”</p>

  <p style="text-align: justify;">Sanki kurtulması mümkünmüş gibi koşa koşa çıktığı eve geri geldiklerinde, Miran kapıyı çarparak indi arabadan. Birazdan yanına gelip bir paçavra gibi kendisini çekiştirmesin diye Reyyan da ardından indi. Miran’ın bakışları&nbsp;felaket habercisi gibiydi, gözlerine bakamıyordu. Kaçmasına neden bu kadar&nbsp;öfkelenmişti ki? Zaten ilk fırsatta gideceğini bilmiyor muydu?</p>

  <p style="text-align: justify;">Reyyan evden çıkarken kapıda olmayan Ali şimdi yerindeydi. Miran’ın gözü, şu an kendisini görmüyordu. Ali’nin üzerine doğru yürüyüp gömleğinin&nbsp;yakalarından tuttuğunda Reyyan kaçacak bir delik aradı korkusundan.</p>

  <p style="text-align: justify;">“Sen bu kapıdan ayrılırken, kimden izin aldın?”</p>

  <p style="text-align: justify;">Genç adam fazlasıyla mahcup görünüyordu. “Sadece yarım saat,” dedi yakasını kurtarmaya çalışırken. Normal şartlarda Miran’la arkadaş gibilerdi.&nbsp;Miran hiçbir çalışanına tepeden bakmaz, hor görmezdi. Fakat şu an haddinden&nbsp;fazla öfkeliydi. Reyyan’ı kaybedebilirdi, sıradan bir ihmalkârlık yüzünden.&nbsp;“Sadece yarım saatliğine ayrıldım. Siz zaten evdeydiniz.”</p>

  <p style="text-align: justify;">“Evde değildim ben! Çıkıp gittiğimi nasıl görmezsin?”</p>

  <p style="text-align: justify;">Olan olmuştu, daha fazla kurcalamaya gerek yoktu. Reyyan daha fazla dayanamayarak araya girdi. Miran’ın önüne geçip gözlerini gözlerine dikti.&nbsp;“Benim yüzümden suçsuz insanlardan çıkarma hırsını!” Miran’ın öfkesinden&nbsp;böylesine korkarken, hâlâ ona meydan okuyabiliyordu ya, aklını yitirmiş&nbsp;olmalıydı.</p>

  <p style="text-align: justify;">“Sen karışma!” diye bağırdı Miran. “Eve gir hemen!”</p>

  <p style="text-align: justify;">Reyyan ardına bile bakmadan eve doğru yürüdü. Perişan bir haldeydi zaten. Sırılsıklam kıyafetleri onu hasta etmezse iyiydi. Kendisine ait tek şey&nbsp;üzerindeki kıyafetlerdi ve bugünkü yağmur onları harap etmişti. Kapısı aralık&nbsp;olan evden içeriye girdiğinde titriyordu resmen. Merdivenleri hızlı hızlı çıktı,&nbsp;odaya kendisini zor attı. Kapıyı örter örtmez, ardından kilitledi. Önce&nbsp;üzerindeki ıslak kıyafetlerden kurtuldu. Ardından dolaptan gelişigüzel seçtiği&nbsp;giysilerle birlikte banyoya girdi. Her türlü önlemini alıyordu, banyonun da&nbsp;kapısını kilitledi. İliklerine kadar işlemişti soğuk. Sıcak bir duş almak iyi&nbsp;gelmişti. Çok geçmeden işlerini bitirip çıktı banyodan. Saçlarını kurutmuş,&nbsp;ardından da taramıştı.</p>

  <p style="text-align: justify;">Şimdi bulunduğu bu odadan çıkması gerekiyor muydu bilmiyordu. Miran neden gelmiyor, onu da bilmiyordu. Gerçi gelmesini de istemiyordu zaten.&nbsp;Yorgun bedenini yatağa bıraktı. Bu evde Reyyan’a ait tek bir eşya bile yoktu.&nbsp;Telefonuna ve cüzdanına Miran el koymuştu. Çantasını bankta bırakmış,&nbsp;kıyafetlerini yağmur mahvetmişti.</p>

  <p style="text-align: justify;">Şimdi tam da Miran’ın istediği konumdaydı. Ona muhtaç. Bir köle gibi.</p>

  <p style="text-align: justify;">Reyyan tam uykuya dalmak üzereyken çaldı kapısı. Miran’ın konuşmak için münasebetsiz anlar kollamasına şaşmıyordu artık. İstemeye istemeye kalktığı&nbsp;yatağından sarsak adımlarla yürüdü kapıya. Kapıyı açtığında Miran’ı elinde&nbsp;yemek tepsisiyle gördü. Tabii buna yemek denirse. Dondurulmuş hazır&nbsp;yiyecekleri fırında ısıtıp ısıtıp getiriyordu önüne.</p>

  <p style="text-align: justify;">Sakinleşmiş görünüyordu. Az önceki öfkeli adamdan ve korkunç bakışlarından eser yoktu. Reyyan arkasını dönüp yatağına geri otururken&nbsp;Miran her zamanki gibi komodinin üzerine bıraktı tepsiyi. Bir çocuk gibi&nbsp;uysal, bir anne kadar sevecen görünüyordu. “Ben yemek yapmasını&nbsp;bilmiyorum,” dedi ifadesiz bir sesle. Sevda yüklü bakışlarını Reyyan’ın&nbsp;üzerinde hasretle gezdirdi. “Mutfakta aradığın her şey var, ne istiyorsan onu&nbsp;hazırlayabilirsin.”</p>

  <p style="text-align: justify;">Reyyan hoyrat bakışlarını Miran’ın soğuk mavilerine dikti. “İstemiyorum,” dedi kızgınca. “Senin olan hiçbir şeyi istemiyorum. Hiçbir şey olmamış gibi&nbsp;davranmayacağım bu evde. Bu ev, benim evim değil.”</p>

  <p style="text-align: justify;">“Bu ev, senin evin.”</p>

  <p style="text-align: justify;">Her söylediğinin, inatla tam tersini söylemesi Reyyan’ı çıldırtıyordu. “Eğer başarabilseydim bugün kurtulacaktım senden. Hâlâ anlamıyor musun?”</p>

  <p style="text-align: justify;">Miran işaret parmağını onaylamıyormuş gibi, ileri geri salladı. “Anlamıyorum, anlamayı da reddediyorum.”</p>

  <p style="text-align: justify;">Reyyan, Miran’a bir süre bomboş baktıktan sonra, yorganı hafifçe üzerine çekti. “Cüzdanımı ve telefonumu geri ver.”</p>

  <p style="text-align: justify;">Miran kollarını birbirine kenetlemişti. Sakince dinliyordu Reyyan’ı. “Sen aklını başına toplayana kadar, öyle bir şey yapmayacağım.”</p>

  <p style="text-align: justify;">“Şunu aklına kazı o zaman,” diyerek ayağa kalktı Reyyan. Miran’ın bir adım gerisinde durup ona baktı. Gözlerindeki azmi Miran görsün istiyordu.&nbsp;Ancak bunu her kanıtlamak istediğinde kendi kuyusunu kazmış oluyordu.&nbsp;Kalbine yenik düşüyordu istemsizce. “Ne yaparsan yap, beni burada&nbsp;tutamayacaksın.”</p>

  <p style="text-align: justify;">O an Miran, Reyyan’ın gözlerine öyle bir baktı ki, Reyyan’ın içine tarifi imkânsız bir sancı peyda oldu. Şaşkınca aralandı dudakları. “Neden öyle&nbsp;bakıyorsun bana?”</p>

  <p style="text-align: justify;">“Düşünüyorum,” dedi Miran. Dudakları yana kıvrıldı, tıpkı acıyla inleyen bir hastanın yüz ifadesi gibi. “Beni çok seven Reyyan’ı düşünüyorum.” Elleri&nbsp;istemsizce havalanıp Reyyan’ın saçlarına dokundu. “O Reyyan öldü mü?”</p>

  <p style="text-align: justify;">Gözleri Miran’ın ellerine kaydı. Bu işkenceyi neden yapıyordu ona? Neden böyle zulmediyordu kalbine? “O Reyyan, ihanete uğradığı gün öldü. Hiç&nbsp;bilmediği bir yerde, yabancısı olduğu bir evde acımasızca terk edildiğinde&nbsp;yok oldu. Onu sen öldürdün.”</p>

  <p style="text-align: justify;">“Peki, sen kimsin?” diye sordu Miran. Elleri daha fazla hareketlenmiş, şefkatle okşar olmuştu o saçları. “Ben seni tanıyamıyorum.”</p>

  <p style="text-align: justify;">Reyyan gülümsedi. Güçlü görünmeye çalışmak ne kadar zordu. Özellikle böylesi bir anda, Miran onu bu dokunuşlarla yaralarken. Başarabildiğine de&nbsp;emin değildi. “Maskesi düşen, sadece sen değilsin. Bu da benim gerçek&nbsp;yüzüm,” dedikten sonra kapıyı gösterdi. Daha fazla güçlü kalamayacaktı.&nbsp;Ağlamaktan çok korkuyordu. Bu adamın karşısında ağlamak onun için, olsa&nbsp;olsa acizlik olurdu.</p>

  <p style="text-align: justify;">“Git, yüzünü görmek istemiyorum.”</p>

  <p style="text-align: justify;">Miran tepkisiz durup yerinden kıpırdamazken Reyyan saçlarındaki eli çekip omuzlarından ittirdi Miranı. “Git diyorum git! Duymuyor musun sen beni!”&nbsp;Bir kez daha ittirdi. “Git!” Ellerini kafasına bastırıp bağırmıştı, aynı zamanda&nbsp;gözkapakları isyanla devrildi. O an olan oldu. Reyyan gözlerini, bacaklarına&nbsp;dokunan ellerle araladı. Şaşkınca eğdi kafasını. Miran dizleri üzerine çökmüş,&nbsp;Reyyan’ın bacaklarından tutarken kafasını karnına yaslıyordu.</p>

  <p style="text-align: justify;">Bir bebek, babasıyla ilk defa buluşuyordu.</p>

  <p style="text-align: justify;">“Canımı yakıyorsun,” dedi Miran kısık ve ağlamaklı bir ses tonuyla. “Ve ben buna dayanamıyorum... Sen benim, sığınabileceğim tek limansın.” Öyle&nbsp;bir yangındı ki bu, adam cayır cayır yanıyordu.</p>

  <p style="text-align: justify;">Daha bugün yemin ediyordu Reyyan. Daha bugün sözler veriyordu kendisine. Miran’ın canını yakacaktı sözde! Çektiği kadar çektirecek, hıncını&nbsp;çıkaracaktı. Birlikte çekildikleri ilk fotoğrafı ağlaya ağlaya yakmasının acısını&nbsp;ödetecekti. Yine neden canı yanan o oluyordu ki? Neden bu adamın bir diz&nbsp;çöküşüyle Reyyan’ın bütün duvarları yıkılıyordu? Lanet etti kendisine, onu&nbsp;bu denli seven yüreğine!</p>

  <p style="text-align: justify;">Neden Miran’ı üzgün görmek, canını böyle çok yakıyordu?</p>

  <p style="text-align: justify;">“Sen o limanı yaktın,” dedi sesi titrerken. “Sen gittin, bıraktın beni gittin!” Az önce bağıran Reyyan’a nazaran bu Reyyan başkaydı. Gardı düşmüş,&nbsp;omuzları çökmüş, gururu tarafından terk edilmiş bir Reyyan. Daha fazla güçlü&nbsp;kalamayacaktı.</p>

  <p style="text-align: justify;">“Bir gece rahat bir uyku uyuyamadım ben şu sol yanımdaki acıdan! Kalbim bin parçaya bölündü, senin hiç mi vicdanın sızlamadı be?” Ona sımsıkı&nbsp;sarılan adama bakarken gözyaşları yeniden süzülüp gidiyordu. “Bana yalan&nbsp;söylerken, beni kandırırken, bırakıp giderken hiç mi acımadın sen bana? Oysa&nbsp;ben, babamdan çok sevmiştim seni...” Sarsıla sarsıla ağlıyordu. “Sana&nbsp;söyledim, o günü unutmayacağım dedim. Sana da unutturmayacağım dedim!”</p>

  <p style="text-align: justify;">Şimdi ağlayan sadece Reyyan değildi. Miran da ağlıyordu. Hem de hiç utanmadan. Reyyan ise paramparça oluyordu. Bir erkeğin ağlaması, bir kadını&nbsp;ancak bu kadar perişan edebilirdi. Çok sevilen bir romanın, mutsuz biten son&nbsp;sayfası gibi, yürek dağlayan bir filmin, yıllar geçse de asla unutulmaması gibi.</p>

  <p style="text-align: justify;">Ayağa kalkmadan önce sildi gözlerini Miran. Asla düşmem dediği bir durumun içinde cebelleşirken ilk defa diz çöküyor olmanın sevinci vardı&nbsp;içinde. Değerdi. Böyle hislere, böyle aşka, böylesi kara sevdaya değerdi.&nbsp;Reyyan. Adı gibi, acısı bile güzeldi. Parmaklarıyla Reyyan’ın boynundan&nbsp;tuttu ve alnını alnına yasladı. “Pişmanım ben, çok pişmanım. Bana helal&nbsp;kılınan bu aşkın değerini bilemedim. Ciğerim söküldü, yemin ederim!”</p>

  <p style="text-align: justify;">Bu temaslar Reyyan’ı uçuruma sürüklüyordu. Kendisine böyle yakın olsun, dokunsun istemiyordu. Miran’ın ellerini boynundan çekerek arkasını&nbsp;döndüğünde olduğu yerde kaldı. Bu sefer de ellerini hapsetmişti avuç içlerine.&nbsp;Gitmesine izin vermiyordu işte, uzaklaşmasına müsaade etmiyordu. Sanki az&nbsp;yakmış gibi canını, daha da yakmaya devam ediyordu. Beline sardığı&nbsp;kollarının ardından çenesini boynundaki boşluğa bastırdı. Dudaklarına değen&nbsp;saçları uzun uzun öptü ve kokusunu çekti içine. “İzin ver yanında olmama,&nbsp;izin ver. Yaralarını sarmama izin ver. Söz veriyorum, bir daha canın&nbsp;yanmayacak, sana söz!”</p>

  <p style="text-align: justify;">Reyyan kafasını öbür tarafa çevirdi. Onu duymak, hissetmek istemiyordu. Kokusunu duyumsamak, verdiği sözlere anında ihanet etmesine sebep&nbsp;olabilirdi. Yine sıyrıldı Miran’ın sınırlarından. Birkaç adım uzaklaştı. “Bitti&nbsp;mi?”</p>

  <p style="text-align: justify;">“İntikam bitti!” dedi Miran boğuk sesiyle. “Geriye koca bir aşk kaldı. Senden gelecek ıstıraba bile razıyım ben.”</p>

  <p style="text-align: justify;">Elini dudaklarına bastırdı Reyyan. Kalbi kanıyordu. Her şey giderek daha da içinden çıkılamaz bir hal alıyordu. Oysa Reyyan, Miran’ın onu sevmediğine&nbsp;öyle çok inandırmıştı ki kendisini. Bu şekilde ayakta tutuyordu nefretini.&nbsp;Ama olmuyordu. Canı cananı, bütün kalbi bu adamdı. Hâlâ böylesine&nbsp;severken onu, affetmek neden bu kadar imkânsızdı ki? Öylesine kırgındı ki&nbsp;hayata. Olmuyordu işte, mümkün olmuyordu. Aşk her şeyi affetmiyordu!</p>

  <p style="text-align: justify;">“Susma, bir şey söyle,” dedi Miran. “Kus içindeki nefreti.” Islak ıslak bakan mavi gözleri, dağılmış siyah saçları, titreyen dudakları şahitti acısına. Hiçbir sözün, bu sükûnet kadar yaralamayacağını düşündü.</p>

  <p style="text-align: justify;">“Söyleyecek bir söz kalmadı bende...” Acıların haritası olan yüzü, gözyaşlarıyla sırılsıklam oluyordu. “Tıpkı ömrüm gibi, dilim de tükendi. Seni&nbsp;affedemem, neden biliyor musun?”</p>

  <p style="text-align: justify;">Miran ona bomboş baktığında, yutkunarak devam etti Reyyan. “Dünyada hâlâ bir yerlerde, benim gibi aynı yerinden kırılmış, onlarca kadın var.&nbsp;Hepsinin kanayan yürekleri, geceye sisli harflerle kazıdıkları, utançlarından&nbsp;dillendiremedikleri ortak acılarımız var.” Parmağını kaldırıp yukarıyı işaret&nbsp;etti. “Bunun adı ihanet olur.”</p>

  <p style="text-align: justify;">Yapamam dercesine salladı kafasını, titriyordu dudakları. “Sana tek söyleyeceğim ne, biliyor musun?” Miran parçalayıcı bir merakla gözlerini&nbsp;katlettiğinde, usulca gözleri kapandı Reyyan’ın.</p>

  <p style="text-align: justify;">“Allah hiç kimseyi, senin gibi bir adamın eline de, aşkına da düşürmesin!”</p>
</body>
</html>
