<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;">15</h2>

  <h2 id="sigil_toc_id_9" style="text-align: center;">GİT</h2>

  <p style="text-align: justify;">Bazen anılardan kopup gelen ufak bir parça, hiç olmayacak bir anda gelip gözlerinin önüne dikilirdi insanın. Geçmişin, kabuk bağlayan izlerini&nbsp;hatırlatmak istercesine. Hiç iyileşmemiş bir yarayı yeniden kanatır, ruhu&nbsp;derinden sarsardı. Yalnızlığı ömrüne ezber etmiş bir çocuk, ne kadar büyürse&nbsp;büyüsün, hâlâ çocuk kalırdı. Sadece büyüdüğüne inanır ama aslında kendisini&nbsp;kandırırdı.</p>

  <p style="text-align: justify;">Üşüyordu Miran ya da yanıyordu. Bilmiyordu. Hayal meyal hatırladığı annesinin yüzünü görmüştü Reyyan’ın gözlerinde. Bu sanrı nereden çıkmıştı&nbsp;bir fikri yoktu. Belki de Reyyan’ın, annesinden sonra sevdiği ikinci kadın&nbsp;oluşundandı bu durum. Annesini kaybetmesiyle yüreğinde açılan o derin&nbsp;boşluk, hiç dolmamıştı bu yaşına kadar. Yüreği bir kadının sevgisini&nbsp;yadırgamış, kabullenememişti. İlk defa, ilk defa bir kadının yüreğinin&nbsp;sıcaklığı onun kalbini titretiyordu. Onun yaralarına, bu güz bakışlı kızdan&nbsp;başkası iyi gelemezdi. Kim bilir belki de Miran, Reyyan’la büyüyecek,&nbsp;sevmeyi onun küçük ellerinden öğrenecekti.</p>

  <p style="text-align: justify;">Evin perdesi aniden çekilince, anılar da bununla birlikte yok oldu, gitti. Oysa Reyyan’ın yüzünde, küçüklüğünün ona armağanı olan birkaç canhıraş&nbsp;hatıra gizlenmiş, Miran’a bakıyordu az önce. Görüş açısından yüzü&nbsp;kaybolunca hepsi buzdan bir parça gibi çatırdayarak eridi.</p>

  <p style="text-align: justify;">Reyyan karşısında Miran’ı görmenin verdiği şaşkınlık ve endişeyle ne yapacağını bilememiş, perdeyi çekmişti hızla. Aslına bakılırsa bugün Fırat&nbsp;evde kalacak, kızlara göz kulak olacaktı ama hastaneden çağırılınca apar topar&nbsp;gitmişti. Bir cerrahın gecesi gündüzü olmazdı ki. Gerçi burada olsa da,&nbsp;Reyyan’ı Miran’dan koruyabilecek miydi? Orası muamma.</p>

  <p style="text-align: justify;">“Yine geldi Elif,” dedi hüzün barındıran sesiyle. “Yine...” Sanki onu öldürmeye yemin etmiş gibi.</p>

  <p style="text-align: justify;">Reyyan kadar olmasa da Elif de korkuyordu Miran’dan. Telaşla dişlediği dudaklarının arasından, “Ne yapacağız?” diye sordu. “Polisi mi arasak yine?”&nbsp;Bu çözümün işe yaramadığının kanıtıydı Miran’ın yeniden burada olması.</p>

  <p style="text-align: justify;">Reyyan sessiz kaldı. Korktuğu başına gelmişti, Miran yine buradaydı. Miran’dan çok, Sıdıka Hanım’ı bir kez daha bu durumla karşı karşıya&nbsp;getirmekten korkmuştu. Miran’ın onu burada rahat bırakmayacağı belliydi&nbsp;artık. Ne yapacaktı bundan sonra? Nereye gider, nasıl kurtulurdu bu&nbsp;adamdan?</p>

  <p style="text-align: justify;">“Reyyan!”</p>

  <p style="text-align: justify;">Miran olanca inatçılığını sesine yansıtırcasma bağırdı. “Konuşmazsak eğer, buradan asla gitmem. Polis falan da dinlemem, anlıyor musun?”</p>

  <p style="text-align: justify;">Reyyan bıkkınlıkla yumdu gözlerini. Aynı zamanda dili damağı kurudu. Miran’ı görünce terleyen ellerine, kalbine saplanan sancıya engel olamıyordu.</p>

  <p style="text-align: justify;">“Ne konuşmak istiyor ki seninle?” Elif, Miran’ın bu denli ısrarcı olmasının altında yatan önemli bir sebep olduğunu düşünmeye başladı. “Konuş onunla.&nbsp;Diyeceği neyse söylesin ve gitsin. Baksana, vazgeçeceği yok.”</p>

  <p style="text-align: justify;">Reyyan az önce kapattığı perdeyi geri açtı. Sokak lambalarının ve ayın huzmelerinin aydınlattığı kadar görebiliyordu Miran’ın yüzünü. Ama&nbsp;bakışları her zamanki gibi keskindi. Göz göze geldikleri an, Reyyan’ın&nbsp;bedeninden kanı çekilmiş gibi oldu. Pencereyi hafifçe aralayıp kafasını&nbsp;yavaşça dışarı uzattı. “Dinliyorum seni. Söyle haydi?” Olabildiğince sert&nbsp;tutmuştu ses tonunu ama titremesini önleyemiyordu.</p>

  <p style="text-align: justify;">Bu adamın karşısında, tüm omuzlarının çökmesine engel olamıyordu.</p>

  <p style="text-align: justify;">Miran bulundukları konuma baktı. Reyyan pencerede, kendisi dışarıdaydı. “Burada olmaz, dışarıya gel.” Reyyan’ın anında olumsuz tepki vereceğini&nbsp;hissederek parmağını kaldırdı. İtirazı reddeden cümleleri hızla döküldü&nbsp;ağzından. “Sakın hayır deme. Eğer gelmezsen, yine içeri girerim. Bu sefer&nbsp;hiçbir kilitli kapı saklayamaz seni benden.” Sözlerinin bir hayli sert olduğunu&nbsp;fark edip kendisine kızdı ardından. “Kötü bir niyetim yok,” dedi sakince.&nbsp;“Hadi gel lütfen, bekliyorum.”</p>

  <p style="text-align: justify;">Reyyan cevap bile vermeden camı kapatıp perdeyi çekti. Konuşacaktı Miran’la. O da istiyordu bunu. Onu zehirleyen bu deli öfkeden, o da nasibini&nbsp;alsın istiyordu. Kaçmak kendisine bir yarar sağlamayacaktı, farkındaydı.</p>

  <p style="text-align: justify;">Saniyeler içinde çıktığı evden, titreyen bedenini kollarıyla sara sara yürüdü. Miran da evin ön tarafına gelmişti. Dönemeçte burun buruna geldikleri an&nbsp;Miran’ın yüreğini hoplatırken, Reyyan’ı sinirlendirmişti. Anında geriye adım&nbsp;atıp öfkeli gözlerini karşısındaki adama dikti.</p>

  <p style="text-align: justify;">Öfkesi her yerini sarmıştı Reyyan’ın. Elinde değildi, Miran’a bakınca sadece o günü hatırlıyordu. Öncesi yalandı. Öncesi yoktu. Hepsi bir hayalden&nbsp;ibaretti. “Senin ne işin var burada?” diye haykırdı. “Beni nasıl buldun? Yine&nbsp;neden geldin Allah’ın cezası? Ne istiyorsun benden?” Bünyesinde birbirinden&nbsp;çok soru bulunduran asabi cümleleri hızla savruldu dilinden. Tüm bunların&nbsp;cevabını versin ve gitsin istiyordu. Bir daha da karşısına çıkmasın.</p>

  <p style="text-align: justify;">Gerçekten istiyor muydu bunu?</p>

  <p style="text-align: justify;">Çünkü zordu böylesi. Ömrünü adadığı adamın gözlerine her bakışında, ihanetin biraz daha işlenmesi ruhuna. Yarınlarını hiç düşünmeden harcamamış&nbsp;mıydı bu adam? Diline pelesenk olan acılı kelimelerin tek sebebi değil miydi?&nbsp;Ömrüne karaları çalan, bu adam değil miydi?</p>

  <p style="text-align: justify;">“Peki ya senin burada ne işi var?” diye sordu Miran. En merak ettiği soru da buydu zaten. Reyyan neden Mardin’de değil de, İstanbul’daydı? “Benim&nbsp;şehrimde ne işin var?”</p>

  <p style="text-align: justify;">Reyyan beklemediği soru karşısında afallayıp kalsa da daha çok öfkelendi. Artık taşıyamıyordu. “Senin yüzünden!” diye bağırdı, akşamın bir vakti&nbsp;olmasına aldırmadan. “Senin yüzünden Allah’ın belası! Geri dönecek bir&nbsp;evim mi kaldı? Yaşayacak bir hayatım mı kaldı? Almadığın neyim kaldı?&nbsp;Söylesene...” Durup soluklandığında bedeni alev almış gibi yanıyordu.&nbsp;“Canımı mı istiyorsun bu defa?”</p>

  <p style="text-align: justify;">“Hayır, hayır.” Miran kafasını salladı. “Reyyan, ben sadece.” Kelimeleri ona düşman olmuş gibi kilitlenmiş, dili mühürlenmişti. Öyle haksız, öyle&nbsp;suçluydu ki. Lügatında onu temize çıkarabilecek bir sözcük yoktu.</p>

  <p style="text-align: justify;">“Pişmanım ben,” deyiverdi ansızın Miran. Harap olmuş ses tonu, çaresizliğini nakış misali işlemişti gecenin ayazına. Bir adam bu denli yakıcı&nbsp;konuşabilir, bir kadını bu denli derinden kanatabilirdi. Ses tonu, gecenin bile&nbsp;canını yakıyordu şimdi.</p>

  <p style="text-align: justify;">Miran’ın varlığı, Reyyan’ın felaketiydi.</p>

  <p style="text-align: justify;">Gözleri gözlerini öylece deşerken, bakışları tüm yaşanmışlığın izlerini yüreğine nakşederken, Reyyan ağlamamak için verdiği savaşta yitip&nbsp;gidiyordu. Hayır, bu adam için dökeceği bir damla gözyaşı daha yoktu.&nbsp;Yalan...</p>

  <p style="text-align: justify;">“Ne için?” Reyyan’ın dudakları şaşkınca aralandı. Az önce duyduğu iki kelime, hayatında duyduğu en saçma cümleydi. Neyin pişmanlığıydı bu?</p>

  <p style="text-align: justify;">Miran kısa bir an duraksadı. Nereye koyacağını bilemediği elleri boşlukta sallanırken, gözleri Reyyan’ın kuzguni harelerinden ayrılamıyordu. Kuruyan&nbsp;dudaklarını birbirine bastırdı. “Bu intikama, seni dahil ettiğim için&nbsp;pişmanım.” Kelimelerinin eziciliği altında kıvranıyordu Miran. “Biliyorum,&nbsp;hiçbir şeyin telafisi yok, sana yaptığım kötülüğün hiçbir açıklaması yok.”&nbsp;Sustu ve bakışlarını yere düşürdü. Reyyan’ın gecenin karanlığına eşlik eden&nbsp;kara gözleri, genç adamın kaburgalarını parçalıyordu adeta.</p>

  <p style="text-align: justify;">Bu dünyada bir umut öldürürdü insanı. Bir de, vicdan yarası. Vicdanının sesi olmuştu Reyyan. Oluk oluk kanayan merhametinin, yegâne sebebi.</p>

  <p style="text-align: justify;">Ömür boyu hapse mahkûm edilen iki biçare misali geceye hapsolmuşlardı. Sözleri birbirlerine ölümcül darbeler vurmaktan öteye geçmiyordu ikisinin de.&nbsp;Sessiz bir bekleyiş, uzun süren bir hesaplaşma. Dakikalara kafa tutmuş&nbsp;ölümcül saniyeler. Umutsuzluğun giderek yer ettiği virane gönüller.&nbsp;Paslanıyorlardı.</p>

  <p style="text-align: justify;">Bu acı tabloyu, kapının girişinde Elif ve Sıdıka Hanım soluğunu tutup izlerken Arda da Miran’ın ardında sabırla bekliyordu.</p>

  <p style="text-align: justify;">Reyyan suskunluğunu bozarken Miran’ı öldüreceğinin farkında değildi. “Bu adamı görmek istemiyorum.” Parmağını kaldırıp Miran’ı hedef aldı. Yüzüne&nbsp;bakmıyordu, bakmak istememekten ziyade, bakamıyordu. Yüzünde,&nbsp;yaralarını deşen birçok esrik anının izleri vardı. “İstemiyorum...&nbsp;İstemiyorum...” Delirmiş gibi aynı cümleleri tekrarlarken, Miran şuursuzca&nbsp;seyrediyordu bu anı. Beyninden vurulmuşa dönüyordu aynı zamanda.&nbsp;Beklediği tepki bu değildi. Reyyan’ın kendisinden hesap sorması gerekmez&nbsp;miydi? Nefretini kusması, öfkesini bir şekilde çıkarması. Neden, neden diye&nbsp;bile sormuyordu?</p>

  <p style="text-align: justify;">Reyyan böyle davranarak, can evinden vuruyordu Miran’ı. Bir yabancıymış gibi davranarak bütün inancını yıkıp gücünü yok ediyordu.</p>

  <p style="text-align: justify;">Arkasını dönüp eve doğru birkaç adım attı. “Söyleyin ona, gitsin buradan!”</p>

  <p style="text-align: justify;">Miran tüm dermansızlığına rağmen, Reyyan’ın gitmesine izin vermeyecekti. “Gitme ne olur, daha söyleyeceklerim bitmedi.” Kolundan tutup gitmesini&nbsp;engellemek adına durdurdu onu. Sanırım bu hareketi, Reyyan’ın sabrını&nbsp;taşıran som damlaydı. İmkânsızıydı bu adam, hiç kapanmayacak bir yarası,&nbsp;ömrünün sonuna kadar alnında taşıyacağı kara bir lekesiydi.</p>

  <p style="text-align: justify;">“Git!” dedi haykırırcasına. “Allah aşkına, defol git buradan!”</p>

  <p style="text-align: justify;">Reyyan’ın ağzından çıkan her bir kelime Miran’ı sonu ölüm olan ıstıraplı bir yola sürüklüyordu. Her “git” deyişinde ömrü biraz daha tükeniyordu. Bir&nbsp;dejavu gibiydi yaşananlar. Reyyan’a ne yaşattıysa aynısını yaşıyordu. “Bana&nbsp;git deme Reyyan, gidemem,” dedi çaresizce. Ne yapsa ne söylese kâr&nbsp;etmeyecekti belli ki. Fakat Miran’ın da pes etmek gibi bir niyeti yoktu.&nbsp;Kolundan çekti yavaşça. Gözler önünde konuşmak istemiyordu onunla.</p>

  <p style="text-align: justify;">Reyyan kolunu kurtarmaya çalışırken araya Elif ve Sıdıka Hanım’ın girmesiyle Miran kuvvetlice bağırdı. “Çekilin, yaklaşmayın!” Diğer kolunu&nbsp;Reyyan’ın önüne set gibi çekmiş, yaklaşmalarına izin vermemişti. Reyyan ise&nbsp;boşta kalan eliyle Miran’ı itip kendisini kurtarmaya çalışıyordu. Bu&nbsp;hengâmenin içinde kendisini, kapının önünde, evin birkaç adım gerisinde&nbsp;buldu. Şimdi kendilerini gören yoktu.</p>

  <p style="text-align: justify;">“Sen hayatımda tanıdığım en...” Söyleyeceği her neyse duymak istemiyordu Miran. Elini, Reyyan’ın dudaklarına kapattı. “Ağzından çıkan her&nbsp;sözle beni öldürüyorsun. Sus.” Reyyan dudaklarındaki eli çeker çekmez,&nbsp;Miran’a sert bir tokat attı. Aniden gelişen bir şeydi ama pişman da değildi.&nbsp;Miran’ın ona vurduğu darbenin yanında lafı mı olurdu?</p>

  <p style="text-align: justify;">“Sakın dokunma, sakın! Karına dokunduğun o ellerle dokunma bana! Sen benim beddualarıma bile layık değilsin. Sözlerimin seni ciddi mânâda&nbsp;öldüreceğini bilsem, avazım çıktığı kadar inletirdim bu şehri. Ne yazık ki.”&nbsp;Gözlerini alan far ışığını fark edip sussa da, cümlesini toparladı. “Senin&nbsp;gibilere, bir şey olmuyor.”</p>

  <p style="text-align: justify;">Miran, Gönül ile olan evliliğinin yakında biteceğinden bahsedecekti ki gelen arabanın farları dikkatini çektiğinde arkasını dönüp baktı. Dün gördüğü&nbsp;adamdı bu. Adını sanını bugün öğrenmişti. Adamın gözlerini hesap sorar gibi&nbsp;üzerine dike dike yanına yaklaştığını görünce Miran da aynı ifadeyle baktı&nbsp;ona.</p>

  <p style="text-align: justify;">Fırat, “Senin burada ne işin var?” diye sordu Miran’a bakarken. Daha dün polisler tarafından götürülmüşken, bugün yine bu adamı görmeyi&nbsp;beklemiyordu. Miran’ı baştan aşağı süzdü. Dün çok dikkatli bakabilmiş&nbsp;değildi. Üzerindeki pahalı kıyafetlere bakılınca, bu egosunu nereden aldığı&nbsp;açıkça belli oluyordu.</p>

  <p style="text-align: justify;">“Yüzümü ezberlemeni söylemiştim,” dedi Miran pişkinlikle. Tehdit edercesine Fırat’a bakarken içten içe duyduğu kıskançlığı belli etmemeye&nbsp;çalışıyordu. Kimdi bu adam? Reyyan’a karşı bu korumacı hakkı kimden&nbsp;alıyordu?</p>

  <p style="text-align: justify;">“Şimdi gidecek,” dedi Reyyan araya girerek. “Bir daha da buraya gelmeyecek.” Sözlerini bastıra bastıra söylemişti, Miran’ın gözlerine hırçınca&nbsp;bakarken.</p>

  <p style="text-align: justify;">“Yok öyle bir şey,” diye reddetti Miran. “Gitmiyorum, buradayım.”</p>

  <p style="text-align: justify;">“O zaman bana yine polisi aramak düşüyor. Dün seni çok iyi ağırlamamışlar belli ki, bu sefer o deliğe bir girer, bir daha da çıkamazsın.”</p>

  <p style="text-align: justify;">Miran, Fırat’ı büyük bir dikkatle dinledikten sonra tüm ciddiyetini saf dışı bırakarak tehlikenin yuva kurduğu dudaklarından tiz bir kahkaha savurdu.&nbsp;“Dene istersen. Karşılığında sana olacak şeyleri, düşünmek bile istemezsin.”&nbsp;Açık uçlu bir tehditti bu. Fırat’ın kaşları çatılırken, Reyyan’ın beti benzi attı.&nbsp;Miran yüzünden, kimsenin başına bir şey gelsin istemiyordu.</p>

  <p style="text-align: justify;">“Senden korkan, senin gibi olsun.” Fırat elini cebine atıp telefonunu kavradığında Reyyan, Fırat’ın elindeki telefonu çekip aldı. “Yapma Fırat,&nbsp;polislik bir durum yok. Birazdan gidecek.”</p>

  <p style="text-align: justify;">“Benim bir yere gittiğim yok,” diyerek bir kez daha tekrarladı Miran. Bir şeyler yapmalıydı. Reyyan’ı bir şekilde ikna etmeli ve buradan götürmeliydi.&nbsp;Bunu zorla yapmak istemiyor ama Reyyan ona başka bir yol bırakmıyordu.</p>

  <p style="text-align: justify;">“Bu adamdan korkmana gerek yok Reyyan, ver şu telefonu.” Fırat, Reyyan’ın elinden aldığı telefonla 155’i aramaya koyulduğunda, Miran hiç&nbsp;olmadığı kadar rahattı. Ellerini ceplerine atmış, alay edercesine&nbsp;gülümsüyordu. Fırat’ın kulağına götürdüğü telefonu arkasından bir el çekince&nbsp;genç adam şaşkınlıkla döndü.</p>

  <p style="text-align: justify;">“Hop, gitti telefon.” Sadece aramayı sonlandırmakla kalmamış, telefonu tamamen kapatmıştı Arda.</p>

  <p style="text-align: justify;">“Sen de kimsin?” diye sordu Fırat, Arda’ya öfkeyle bakarken. Bu iş gittikçe çığırından çıkıyor, tehlikeli bir boyuta doğru yol alıyordu.</p>

  <p style="text-align: justify;">“Kim olacak,” dedi Reyyan sıktığı dişlerinin arasından. “Bozacının şahidi, şıracı.” Arda’yı bir kere görmüş olmasına rağmen, yüzünü hafızasına kazımış&nbsp;ve unutmamıştı Reyyan. Yüzüne delici bakışlarıyla baktığı an, Arda kafasını&nbsp;öne eğdi. Reyyan’dan ölesiye utanıyordu Arda. Miran’ın oynadığı oyuna bile&nbsp;bile ortak olup göz yumduğu için kendisi de suçlu sayılırdı. Öyle bir adam&nbsp;olmamasına rağmen, susmanın bedelini ödüyordu.</p>

  <p style="text-align: justify;">“Bak,” dedi Reyyan, Fırat’a Miran ve Arda’yı gösterirken. “Bu gördüğün iki adam, yalancı, sahtekâr ve haysiyetsizin önde gideni. İkisi de şeytana&nbsp;pabucunu...”</p>

  <p style="text-align: justify;">“Sus Reyyan!” Miran kızgın gözleriyle Reyyan’a baktı. Bu adam kim oluyordu da, onun önünde kendilerini küçük düşürüyordu ki?</p>

  <p style="text-align: justify;">“Ne o? Gücüne mi gidiyor söylediklerim? Olmayan kalbinizi mi acıtıyor yoksa?”</p>

  <p style="text-align: justify;">Miran, Reyyan’a laf yetiştirmek yerine susup bakışlarını Fırat’a çevirdi. “Benim karşımda durmazsan senin için iyi olur. Yoksa sana da, küçük&nbsp;dünyana da, çok yazık olur.”</p>

  <p style="text-align: justify;">“Ne yapabilirsin?” diye sordu Fırat merakla. Aslında merakından değildi, sadece Miran’ı alaya alıyordu. Miran ise gülümsedi. O gülümseyiş, Reyyan’ı&nbsp;anında yerle yeksan etti. Zaten bu gülüş değil miydi Reyyan’ın kalbine kuş&nbsp;gibi kanat çırptıran?</p>

  <p style="text-align: justify;">“Neler yapmam ki? Bir bakmışsın, bir sabah hiçbir şeyin yok. Çalıştığın hastane de seni kapı dışarı edivermiş.” Dudaklarını birbirine bastırdı,&nbsp;kafasında kurduğu hazin sona üzülürken. “Allah korusun.”</p>

  <p style="text-align: justify;">Reyyan tüm sakinliğini yitirdi bu sözlerin üzerine. Sağ elini kaldırıp, Miran’ın göğüskafesine indirip sendelemesine sebep oldu. “Sen iğrenç&nbsp;pisliğin tekisin!” Çıldırmış gibi Miran’a saldırmaya devam ederken Fırat&nbsp;kollarından tutup geriye çekti Reyyan’ı. Oysa Reyyan aklını yitirmişçesine,&nbsp;tüm hırsını çıkarmak istiyordu Miran’dan. Arda ise çaresizce seyrediyordu.&nbsp;“Bırak beni, bırak! Nefret ediyorum ondan!” İstemeden ağlamaya başlamıştı&nbsp;aynı zamanda. Titreye titreye ağlarken tüm öfkesini çıkarmak istiyordu bu&nbsp;adamdan.</p>

  <p style="text-align: justify;">Bir yandan da avazı çıktığı kadar bağırmak istiyordu yüzüne. Beni neden kandırdın? Neden bırakıp gittin? Beni neden bu hale getirdin? Ya da en&nbsp;fenası... Neden hayatıma girdin ?</p>

  <p style="text-align: justify;">Miran şoka girmiş gibi yerinden kıpırdamaksızın dururken Reyyan, Fırat ve Elif’in yardımıyla eve girdi. Bu sefer Miran hiçbir şey yapmamış, olduğu&nbsp;yerden kıpırdamamış, arkasından bile gitmemişti.</p>

  <p style="text-align: justify;">Onların gidişinin ardından Arda, Miran’a yaklaştı. “Çok ileri gittin,” dedi. “Böyle bir tehdidi Reyyan’ın önünde yapmak ne kadar doğru? Kızın gözünde&nbsp;bir canavardan farkın yok zaten, iyice dibe vuruyorsun.”</p>

  <p style="text-align: justify;">“Benden nefret ediyor,” diye mırıldandı kaldırıma otururken. Kafasını ellerinin arasına alıp saçlarını karıştırdı sinirle. “Bildiğin, nefret ediyor&nbsp;benden!”</p>

  <p style="text-align: justify;">Arda da oturdu Miran’ın yanına. Böyle durumlarda ne söylenir, hiç bilmiyordu. “Böyle olacağı en başından belliydi.” Daha fazla konuşup her&nbsp;şeyin suçlusu sensin demek isterdi. Yaptıklarının bedelini ödüyorsun... Fakat&nbsp;bazı şeyler söylenmiyordu. Arda, Miran’ı böyle görmeye dayanamıyordu.&nbsp;“Kalk gidelim, harap ettin kendini. Belki başka zaman.”</p>

  <p style="text-align: justify;">“Hayır,” diyerek ayağa kalktı Miran. “Pes etmek yok, vazgeçmek yok, yıkılmak yok!” Evin kapısına doğru hızla yürüdüğünde pencerelere dizilmiş&nbsp;komşuların onları seyrettiklerinden habersizlerdi. Millete de seyir çıkmıştı.&nbsp;Miran kapıya varıp eşiğinde durdu. Sıktığı yumruğunu peş peşe kapıya&nbsp;indirirken birbirinden alakasız sözcükler sıralıyordu. Fakat ne kapı açılıyor ne&nbsp;de Reyyan geliyordu.</p>

  <p style="text-align: justify;">Sonunda olan oldu. Sıdıka Hanım bir kova suyu salon penceresinden aşağı, ikisinin tepesine boşalttı. Kurunun yanında yaş da yanar diye boşa&nbsp;demiyorlardı. Akşam akşam buz gibi suyla sırılsıklam olan iki genç adam&nbsp;şaşkınlıktan tepki bile veremedi. Elif kimseye belli etmeden ikisinin haline&nbsp;kıkırdayarak gülüyordu. Gülen sadece Elif değildi. Pencerelerine dizilip&nbsp;seyreden herkes gülmeye başlamıştı içten içe.</p>

  <p style="text-align: justify;">“Lan, lan donuyorum!” Arda ellerini havaya kaldırdı. Soğuk, adeta bedeniyle bütünleşmişti.</p>

  <p style="text-align: justify;">Miran ise hem şaşkın, hem ıslak hem de âşıktı. Islanan yüzünü eliyle silerken kafasını kaldırıp pencereye baktı. Hemen de kapatılmış, perdeler&nbsp;çekilmişti. “İyi, öyle olsun.” dedi dudakları titrerken. “En azından artık&nbsp;sadece âşık değilim, sırılsıklam aşığım.”</p>

  <p style="text-align: justify;">Arda isyan bayrağını çekti. “Bırak laga luga yapmayı da gidelim artık. Donuyorum!”</p>

  <p style="text-align: justify;">Gitmeden evvel Miran son kez daha bağırdı kapıya doğru. Sesinin içeriye gümbür gümbür duyulduğunu biliyordu. “Sanma ki vazgeçtim. Yine&nbsp;geleceğim, yine geleceğim!”</p>

  <p style="text-align: justify;">Bir hafta sonra...</p>

  <p style="text-align: justify;">İnsan yorulunca, canını sıkan düğümleri çözmek yerine, ipi kökünden kesiyor.</p>

  <p style="text-align: justify;">Miran o günden beri Reyyan’la konuşmayı çok kez denemiş ama hiçbirinde ılımlı bir karşılık alamamıştı. Reyyan Nuh diyor, peygamber demiyordu.&nbsp;Miran’ın uzattığı dost eline karşılık vermek şurada dursun, yüzüne dahi&nbsp;bakmıyordu. Haliyle Miran günden güne daha beter bir hale bürünüyordu.&nbsp;Artık inat etmeyi de bir kenara bırakmıştı. Acı çekiyordu umarsızca.&nbsp;Günlerdir ağzına tek lokma koyduğu yoktu. Geceleri uykusuz, gündüzleri ise&nbsp;kendisiyle savaş vermekle geçer olmuştu.</p>

  <p style="text-align: justify;">Artık Arda bile Miran’ı suçlamıyordu. Ya da vazgeç demiyordu. Miran’daki aşk nasıl bir hale geliyordu, sonu nereye varacaktı, bilmiyordu.</p>

  <p style="text-align: justify;">Bugün ise hiç hoş olmayan bir haber almışlardı Mardin’den. Azat yeniden İstanbul’a geliyordu. Bu seferki geliş sebebinin Reyyan olduğunu anlamamak&nbsp;salaklık olurdu. Belki de nerede kaldığını dahi biliyordu ve gelir gelmez&nbsp;Reyyan’ı alıp Mardin’e götürecekti. Böyle bir son olmamalıydı. Miran bugün&nbsp;ne yapıp edip Reyyan’ı o evden çıkarmalıydı. Başka bir çaresi kalmamıştı.</p>

  <p style="text-align: justify;">Son sürat gidiyordu yollarda. Mühim bir toplantıyı ertelemek zorunda kalmışlardı. Boşanma meselesini görüşmek üzere avukatıyla görüşmeyi dahi&nbsp;sonraya bırakmıştı. Şu an hayat dursa umurunda olmazdı Miran’ın. Zamana&nbsp;ve Azat’a karşı yarışıyordu. Asla kaybedemezdi.</p>

  <p style="text-align: justify;">Günlerdir kapısını arşınlayıp durduğu evin birkaç metre ötesine bıraktı arabasını. Şimdi ne yapacağını bilmiyordu. İçeri zorla girip Reyyan’ı&nbsp;sürükleyerek çıkarmak gibi bir hayvanlık yapamazdı ki, yapmak isteyeceği&nbsp;son şey olurdu bu. Düşünceli duruşu ile dakikalarını arabanın içinde geçirmiş&nbsp;ve nihayet dışarı çıkmıştı.</p>

  <p style="text-align: justify;">Hiçbir zaman onunla olmayan şansı bugün ondan yana gibiydi. Miran’ın arabadan çıkmasıyla evin kapısının açılması ve Reyyan’ın dışarı çıkması bir&nbsp;olmuştu. Elinde şemsiyesi, üzerinde gittikçe sertleşen hava koşullarına uygun&nbsp;ince bir mont vardı. Uzun, hafif dalgalı saçları yine açıktı ve sırtına&nbsp;dökülüyordu. Kolundaki çantasından tutarak evin dış kapısına çıktı ve&nbsp;kaldırımda durdu. Birini bekliyor gibiydi. Nereye gideceğini merak dahi&nbsp;etmiyordu Miran. Çünkü gideceği yer her neresi ise orası değil, Miran’ın yanı&nbsp;olacaktı. Reyyan arkasını dönüp pencereye el salladı, ardından gülümsedi.&nbsp;Miran onu uzaktan seyrederken onunla beraber gülümsemişti. Reyyan onu&nbsp;görmüyordu. Görse gülüşünü dudaklarından anında siler ve kaşlarını çatardı&nbsp;aniden.</p>

  <p style="text-align: justify;">Miran, Reyyan onu görmeden arabasına binip beklemeye koyuldu. Kimi beklediğini merak ediyordu. Üzerindeki siyah hırkanın kapüşonunu kafasına&nbsp;kapatıp kaşlarına kadar indirdi. Çok sürmedi ki Fırat’ın arabası durdu kapının&nbsp;önünde. Miran yumruklarını sıktı istemsizce. Ve Reyyan, gülümseyerek bindi&nbsp;onun arabasına.</p>

  <p style="text-align: justify;">Bu Miran’ın katında, bardağı taşıran son damlaydı.</p>

  <p style="text-align: justify;">Fırat hareket eder etmez takıldı peşine. Bir süre sadece takip edecek, ardından uygun bir anda Reyyan’ı yanına alacaktı. Aralarındaki mesafeyi&nbsp;sıfırlayarak hemen arkasına geçti Fırat’ın arabasının. Burnuna iyi kokular&nbsp;gelmiyordu. Bu adamın Reyyan’la bu kadar ilgilenmesinin altında yatan&nbsp;sebep hiç de hoş değildi Miran’a göre.</p>

  <p style="text-align: justify;">Ara sokaklardan çıkıp ana yola geçtiklerinde hızlarını artırmışlardı. Sanırım kaçınılmaz sonun, tam zamanıydı. Miran gaza yüklenerek Fırat’ın önüne&nbsp;geçti. Birkaç kere kornaya basarak durmasını işaret etti. Hızını yavaşlatıp&nbsp;önünde durduğunda, Fırat’ı da durmak zorunda bıraktı. Arabasının kapısını&nbsp;açıp çıktıktan sonra hızlı adımlarla yanlarına yürüdü. Kadrajına iki şaşkın ve&nbsp;öfkeli surat girince istemsizce sırıttı. Reyyan’ın kapısını açıp hafifçe eğildi ve&nbsp;içeriye uzattı kafasını. Gözleri Reyyan’ın gözlerini buldu direkt. “Çık dışarı.”</p>

  <p style="text-align: justify;">Reyyan, Miran’dan uzak durmak için kafasını geriye yasladı. “Çıkmıyorum, git!” Oldukça asabiydi sesi.</p>

  <p style="text-align: justify;">Ne yazık ki, nazik olamayacaktı bu sefer. Hiçbir şey söylemeden Reyyan’ın kolundan tutunca Fırat onu engellemek için hızla çıktı arabasından. “Eşkıya mısın sen? Kız seni istemiyor!”</p>

  <p style="text-align: justify;">Miran, Reyyan’ı çekiştirerek arabadan çıkardı. Bir yandan da gözleri Fırat’ın üzerindeydi. “Sen bu işe çok burnunu sokuyorsun, kapa çeneni ve&nbsp;arabana gir!” Reyyan’ı kendi arabasına doğru çeke çeke götürürken&nbsp;kulaklarını onun haykırışına tıkamış bir haldeydi. Bunu yapması gerekiyordu,&nbsp;her zamanki gibi uysal davranırsa Reyyan kazanırdı. Duraksamadan ve hızlı&nbsp;bir şekilde yürürken, sona geldiklerini ifade eden fırtınalı bir cümle kurdu.</p>

  <p style="text-align: justify;">“Tüm direnişin buraya kadardı. Benimle geliyorsun.”</p>
</body>
</html>
