<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;">2</h2>

  <h2 class="sigil_not_in_toc" style="text-align: center;">SEVDANIN TEHLİKELİ KIYILARI</h2>

  <p style="text-align: justify;">Öfkesini bileyen keskin bir acının, bıçak gibi saplanıp kaldığı geçmişin parmak uçlarında sallanıyordu genç adam. Biliyor, hatta kabul ediyordu. Hâlâ&nbsp;geçmişte yaşıyor olmak bir nevi saplantı olsa gerekti. Fakat buna engel&nbsp;olamıyordu. Küçüklüğünden bu yana, ömrünün her saniyesine mıh gibi&nbsp;çakılıp kalmış kirli anılar, kötülüğü kalbine ince ince işlemişti.</p>

  <p style="text-align: justify;">Dilinde hep bir intikam narası, yüreğinde küf kokulu yıllanmış yaraları vardı.</p>

  <p style="text-align: justify;">Uzandığı koltukta, kucağındaki bilgisayarla birlikte uyumama savaşı veriyordu. Gelen e-postalarını kontrol ederken birçok düşünce aynı anda yer&nbsp;ediyordu zihninde. Konaktan ayrıldıklarından beri, içinde garip bir&nbsp;huzursuzluk vardı Miran’ın. Mardin’e gelişinin tek bir amacı vardı, o da&nbsp;Hazar Şanoğlu’nun kızını almaktı. Ve bunun için attığı tüm adımlar, planları&nbsp;doğrultusunda sorunsuz işliyordu. Neden bu denli huzursuzdu ki?</p>

  <p style="text-align: justify;">Aslına bakılırsa bundan keyif alması gerekiyordu. Tahmin ettiğinden fazla kolay yol alıyordu çünkü. Bir insanın, bir insana duyabileceği kinin&nbsp;zirvesindeydi Miran’ın o adama hissettikleri. Bir intikam planı belirlemiş ve&nbsp;bunu eğlenceli bir oyuna çevirmişti. Bunun için düşmanının kızını seçmişti&nbsp;üstelik. Hiçbir günahı olmayan, masum bir canı. Reyyan ile evlenecekti.&nbsp;Bunun için o adamın hayatına casus gibi sızmış ve kısa sürede kendini&nbsp;sevdirip güvendiği bir insan olmuştu gözünde.</p>

  <p style="text-align: justify;">Bugün konakta gördüğü tüm yüzleri, zihninde canlı tutmaya çalıştı genç adam. Hepsinin gülümseyen yüzleri gözünün önüne geldiğinde dudakları&nbsp;tehlikeli bir gülüşle kıvrıldı. Miran’ın gerçek kimliğini öğrendikleri zaman,&nbsp;yüzlerindeki gülen maskelerin düşüşü fazlasıyla heyecan verici olacaktı.&nbsp;Hazar denilen adam, kızını kime verdiğini bilse bugünkü gibi gülümser miydi&nbsp;mesela?</p>

  <p style="text-align: justify;">Bu kanlı oyunda perdeler çekilip gerçekler gün yüzüne çıktığı zaman, asıl savaş başlayacaktı.</p>

  <p style="text-align: justify;">Uyku bağımsızlığını ilan ettiğinde gözkapakları yavaşça kapandı. Ve zihninin ona sunduğu güzel bir manzara belirdi karşısında. Reyyan... Reyyan,&nbsp;Miran’ı birkaç gündür tanıyor olsa da, Miran bir senedir izliyordu Reyyan’ı.&nbsp;Attığı her adımda, aldığı her solukta, o fark etmese bile ensesindeydi. Yine de&nbsp;bugünkü halini bir türlü unutamıyordu. Ürkek bir ceylanı andırıyordu&nbsp;hareketleri. Her şeyden bihaber oluşu da işin cabasıydı, Miran bundan keyif alıyordu. Onun canını yakacak olma düşüncesi bile zalim ruhuna zevk veriyordu.</p>

  <p style="text-align: justify;">Sehpaya konulan kupanın çıkardığı uğursuz sesle gözlerini aralamak zorunda kaldı. Gönül ona kahve getirmişti. Yerinden hafifçe doğrulup&nbsp;kahveye uzandı. Uyumak istemiyordu zaten. Sıcacık kahveyi yudumlarken&nbsp;hâlâ bilgisayar ekranındaydı gözleri. Gönül ise hemen karşısına oturmuştu,&nbsp;gözleri ise Miran’ın üzerindeydi. “Yoruldun artık, bıraksan?”</p>

  <p style="text-align: justify;">“Birazdan,” dedi Miran, gözlerini tekrar bilgisayara çevirirken. Tek cümlelik cevabı konuşmak istemediğinin kanıtıydı aslında. Gönül ise&nbsp;konuşmakta ısrarcıydı, özellikle Reyyan konusunda.</p>

  <p style="text-align: justify;">“Bir şey soracağım?” Fısıltı halinde çıkan sesi, büyük bir merak barındırıyordu. Gözlerini Miran’dan ayırmadan kendisine bakması için&nbsp;bekledi sabırla. Miran tek kaşını kaldırarak Gönül’e ne soracaksın der gibi&nbsp;baktığında Gönül kollarını birbirine kenetleyerek oturduğu koltuktan kalktı.&nbsp;“Ya Reyyan,” dedi düz bir sesle. “Sana âşık olursa?”</p>

  <p style="text-align: justify;">Genç adamın dudakları yana doğru kıvrılmıştı alayla. Umurunda mıydı böyle bir şey? Gönül neden saçma sapan sorular soruyordu ki? “Olmaz,” dedi&nbsp;dalga geçercesine.</p>

  <p style="text-align: justify;">“Ya olursa?” diyerek ihtimalleri zorlayan Gönül, Miran’ı kızdırıyordu.</p>

  <p style="text-align: justify;">“Sanmıyorum Gönül. Olsa bile umurumda değil!” Sert sesi kesin ve katiydi. Gerçekten de umurunda değildi, neticede babasından istemişti ve babası da&nbsp;kızını Miran’a vermişti. Reyyan, Miran’ı sevse ne, sevmese ne olurdu? Miran&nbsp;her türlü istediğini alacaktı.</p>

  <p style="text-align: justify;">Anlaşılan Gönül bu konuyu irdelemeye karar vermişti. Oysa Miran, Gönül’ün Reyyan ile ilgilenmesini istemiyordu. Zaten bu konuda da Gönül’ü&nbsp;uyarmıştı daha önce. Bilgisayarı kapatıp önündeki sehpaya uzattıktan sonra&nbsp;yerinden kalktı. “Ben yatıyorum.”</p>

  <p style="text-align: justify;">Sadece bir iki yudum aldığı kahveyi soğumaya terk etti.</p>

  <p style="text-align: justify;">Alışık olmadığı şehirde, hiç alışkın olmadığı bir yatakta uyumak bir hayli zor geliyordu. Sabaha kadar bir sağa bir sola dönmüş gözünü kırpmamıştı.&nbsp;Biraz uykuya dalmış gibi olsa da, üşüyen bedeni sabahın ilk saatlerinde&nbsp;gözünü açmasına sebep olmuştu. Buralarda yazları havalar ne kadar sıcak&nbsp;olursa olsun, sabahları ve akşamları bir o kadar serindi. Sandalyenin üzerinde&nbsp;duran ince hırkayı üzerine geçirerek balkona çıktı. Midyat’ın serin havasını&nbsp;ciğerlerine doldururken aklında Gönül’ün söylediği sözler vardı. Gerçekten de âşık olur muydu Reyyan ona?</p>

  <p style="text-align: justify;">Kaldığı otelin lobisine inerek kahvaltı etmeye başladı. Nergis Hanım ve Gönül hâlâ uyuyordu. Telefonu çalınca kimin aradığına bakmadan kulağına&nbsp;götürdü. “Söyle.” Karşı taraftan gelen yanıt, gözlerinin şaşkınlıkla açılmasına&nbsp;sebep oldu.</p>

  <p style="text-align: justify;">“Tamam,” diyerek telefonu kapatmasının ardından içinde oluşan merak kemirmeye başladı Miran’ı. Reyyan konaktan çıkmıştı. Kolundaki saate&nbsp;takıldı gözleri, henüz sabahın erken saatleriydi. Bu saatte ne diye evden&nbsp;çıkardı ki Reyyan? Merak ediyordu. Dahası, içinde oluşan Reyyan’la tanışma&nbsp;ve konuşma isteğini bir türlü durduramıyordu. Kahvaltısını noktalayarak&nbsp;lobiden ayrıldı ve odasına çıktı. Üzerini değiştirip otelden ayrıldıktan sonra&nbsp;Reyyan’ın peşine düşecekti.</p>

  <p style="text-align: justify;">Çok geçmeden buldu Reyyan’ı. Nereye gittiğini de öğrenmişti. Sebebini bilmiyordu ama birkaç sokak aşağıdaki teyzesinin evindeydi. Şimdi de geri&nbsp;dönüyordu. Ve Miran, Reyyan’ı konağın olduğu sokağın dönemecinde&nbsp;bekliyordu.</p>

  <p style="text-align: justify;">Reyyan ise her şeyden habersiz hızlı hızlı yürüyordu. Üzerindeki gülkurusu uzun elbisesi attığı her adımı yavaşlatacak derecede dolanıyordu bacaklarına.&nbsp;Bir de durmadan uçuşan siyah saçları yüzüne düşüyordu. Sağını solunu&nbsp;kontrol ettikten sonra, Midyat’ın dar sokaklarında hızlı adımlarla yürümeye&nbsp;devam etti. Azat’a yakalanma korkusu ona koşar adımlarla yürümeyi&nbsp;öğretmişti.</p>

  <p style="text-align: justify;">Azat yirmi beş yaşındaydı. Oldum olası çatık kaşlara ve asık bir surata sahip olması nedeniyle Havin de, Reyyan da çok korkardı Azat’tan. Genelde de&nbsp;asabiydi zaten. Çok konuşmaz, her şeye gülmez, daha çok kızardı. Azat,&nbsp;samimi bir insan değildi, soğukkanlı oluşundan ötürü hem Reyyan ile hem de&nbsp;Havin ile arasına aşılmaz bariyerler koymuştu.</p>

  <p style="text-align: justify;">Evlerinin olduğu sokağın dönemecine geldiğinde ise durup derin bir nefes aldı. Duvarın ardından dönüldüğünde konak göze çarpıyordu. Yeniden adım&nbsp;atıp duvarın öbür yüzüne geçmek istediğinde birisine çarptığını fark etti.&nbsp;Kafasını kaldırdığında karşısında gördüğü suret onda şaşkınlık yarattı.&nbsp;Miran’dı bu. Samimiyetsiz mavi gözlerini Reyyan’ın üzerine salmış, adı&nbsp;konulamayan çarpık bir gülüşle yüzüne bakıyordu. İrkildi istemsizce Reyyan.&nbsp;Konağın olduğu sokakta birden önüne çıkması kadar saçma bir tesadüf&nbsp;olamazdı. Ne yani, Miran, Reyyan’ı mı takip ediyordu?</p>

  <p style="text-align: justify;">Göz göze geldiklerinde, bir müddet ikisi de konuşmadı. Reyyan sağa sola bakmaya başladı, sokak hem fazlasıyla dar hem de tenhaydı. Aslında burada&nbsp;onları görebilecek hiç kimse yoktu, Azat ve Bedirhan dışında. Sadece onlar&nbsp;kullanırdı eve gelirlerken bu yolu. Genelde de yürümek yerine araba&nbsp;kullandıkları için bu düşük bir olasılıktı.</p>

  <p style="text-align: justify;">Bakışları tekrar Miran’ı bulduğunda kalbi yerinden çıkacakmış gibi atmaya başladı. İnsanın içine işleyen delici mavi gözler böylesine değişik bakarken&nbsp;sakin kalması, mümkün değildi.</p>

  <p style="text-align: justify;">Miran kendisine bir adım attığında Reyyan iki adım geriye gitti. Neden korktuğunu bilmese de korku şu durumda engelleyebildiği bir duygu değildi.&nbsp;Benliğini saran heyecanın sebebini ise bilmiyordu. Utanıyor muydu?&nbsp;Fazlasıyla... Avuç içlerini soğuk terler kapladı. Peki ya bu korkunun sebebi&nbsp;sadece biri görecek endişesi miydi? Değildi. Küçük kalbi, büyük bir aşka&nbsp;yelken açıyordu. Deniz mavisi gözlerde, sonunu göremediği bir yolculuk için&nbsp;hazırlık yapıyordu yüreği. Henüz farkında olmasa bile!</p>

  <p style="text-align: justify;">Reyyan’ın panikle iki adım geriye gitmesi Miran’ın hoşuna gitmişti. Korkuyor muydu yoksa kendisinden? İşte bu daha eğlenceli olurdu Miran&nbsp;için. Bu zamana kadar hep uzaktan gördüğü suret ilk defa bu kadar yakınında,&nbsp;hatta bir nefes uzağındaydı.</p>

  <p style="text-align: justify;">Şimdi daha yakından görüyordu yüzünü. Korkunun dalga dalga yayıldığı yüzü solmuş, beyaz teni daha da beyaz olmuştu sanki. Elbisenin rengine&nbsp;bürünen aralık küçük dudakları, telaşından titriyordu. Kuzguni koyu renk&nbsp;gözleri Miran’ı huzursuz eden yegâne nedendi. Bu bakışlardı genç adamı&nbsp;tedirgin eden. Fakat bunu aşacaktı. Aştığı bunca engel, bu kız için değil&nbsp;miydi?</p>

  <p style="text-align: justify;">On dokuz yaşında, hayatının baharında genç bir kızdı Reyyan. Miran’ın bariyerlerine çarpmasıyla tökezlemiş, tehlikenin kollarına düşüvermişti.&nbsp;Miran, Reyyan’ı göz hapsinden çıkarmadı bir süre daha. Tepeden tırnağa&nbsp;süzdü bedenini, bu Reyyan’ı daha da tedirgin etti. İnce bir bele, günaha davet&nbsp;eden bir fiziğe sahipti. Zaten güzel olmasaydı, Miran intikam için onu&nbsp;seçmezdi. Her şeyin bir bedeli vardı bu hayatta, güzelliğin de.</p>

  <p style="text-align: justify;">“Ne bakıyorsun?” diye soran Reyyan aralarındaki ıssız sessizliği yok etti. “Ayrıca ne yapıyorsun burada?” Sesi istemsizce titremişti.</p>

  <p style="text-align: justify;">Miran dağılan düşüncelerini acilen toparladı. Yüzüne yerleştirdiği sahte tebessümle ellerini havaya kaldırdı, teslim olan bir suçlu misali. “Korkma&nbsp;Reyyan,” dedi gözlerini etrafta gezdirirken. Ardından karşısındaki kızın&nbsp;ürkek, kara gözlerinde buldu kendisini. “Sokakta bizden başka kimse yok.”</p>

  <p style="text-align: justify;">İsmini Miran’ın ağzından duymak Reyyan’ı daha değişik bir duyguyla karşılaştırmıştı. Bu kadar güzel telaffuz etmek zorunda mıydı adını? “Senin&nbsp;burada ne işin var?” Dehşete kapılmış gibiydi bu soruyu sorarken. Gözlerini&nbsp;Miran’ın gözlerinden kaçırdı. Mavi gözleri içinde sürüklendiği korkunç bir&nbsp;girdap gibiydi, kaybolmaktan korkuyordu.</p>

  <p style="text-align: justify;">“Ben de bilmiyorum.” Şu an yalansız bir cümle çıkıyordu genç adamın ağzından. Sahi neden buradaydı? Daha gece umurumda değil demişti&nbsp;Gönül’e. Neden can atmıştı Reyyan’la konuşabilmek için? “Belki de seninle&nbsp;tanışmak istiyorumdur, olamaz mı?”</p>

  <p style="text-align: justify;">Reyyan gözlerini Miran’ın arkasında kalan yola dikti. “Eve gitmeliyim.”</p>

  <p style="text-align: justify;">Biraz daha kalırsa sebebini bilmediği bir şekilde düşüp bayılacaktı. Evine varmasına sadece birkaç dakika kalmışken bir anda karşısına Miran çıkıyor ve&nbsp;yolunu kesiyordu. Üstelik bu şekilde konuşmaları doğru değildi. Gitmek için&nbsp;bir adım attığında Miran kolundan tutarak durdurdu Reyyan’ı. Dudakları&nbsp;sahte bir gülücükle kıvrılmıştı her zamanki gibi. Eğilip Reyyan’ın kulağına&nbsp;sessizce fısıldadı. “Daha tanışmadık ki.”</p>

  <p style="text-align: justify;">Gözleri korkuyla açılan Reyyan seri bir şekilde nefes alıp vermeye başladı. Bakışları bir kere daha etrafı taradı, biri görse şuracıkta düşer bayılırdı. Tüm&nbsp;cesaretini toplayarak hâlâ kolunu tutan adamın gözlerine baktı.</p>

  <p style="text-align: justify;">“Mardinli bir kızı istiyorsun ama daha ailesini bile tanımıyorsun, bu şekilde önüme çıkman doğru değil!” Bir çırpıda söylediği bu sözlere Miran sadece&nbsp;gülümsedi. “Biri bizi görürse, özellikle Azat görürse, bu senin için hiç iyi&nbsp;olmaz.”</p>

  <p style="text-align: justify;">Miran, dudaklarından eksilmeyen alaycı gülümsemeyle inanamıyormuş gibi baktı. Reyyan onu Azat ile mi tehdit ediyordu? Çetin ceviz çıkmıştı kız.&nbsp;Duruşundan ziyade güçlü ve cesur.</p>

  <p style="text-align: justify;">Söylediklerine alay eder gibi gülümsemeye devam eden Miran’a şaşkınlıkla baktı Reyyan. Komik miydi sözleri? Kolunu çekiştirdi fakat Miran o kadar&nbsp;sıkı tutmuştu ki kurtaramadı. “Seni istemiyorum ben, boşuna gelme bir daha,”&nbsp;dedi sinirinden. Bu cesareti, annesinin ona verdiği sözden alıyordu. “Annemle&nbsp;konuşacağım ve bu işin olmayacağını söyleyeceğim.”</p>

  <p style="text-align: justify;">Genç adamın eli biraz gevşedi. İşte şimdi şaşırmıştı. Yine de bozuntuya vermemek adına belli belirsiz silik bir şekilde tebessüm etti. “Baban öyle&nbsp;demiyor ama,” dedi kendinden emin duruşuyla. “Beni damat olarak&nbsp;kabullendi bile. Ayrıca, buralarda kız verildikten sonra geri dönüşü yok diye&nbsp;biliyorum, yanlış mıyım?”</p>

  <p style="text-align: justify;">Reyyan kuyruğu sıkışmış kedi gibi panikledi o an. Miran’ın verdiği yanıt onu hayal kırıklığına uğratmaya yetmişti. Hani Reyyan istemiyorum derse&nbsp;olmayacaktı bu iş? Nasıl bu kadar emin konuşabiliyordu bu adam? “Bırak&nbsp;kolumu!” Dişlerini sıka sıka söylendi.</p>

  <p style="text-align: justify;">Bu konuşma gereksiz yere uzamıştı ve Reyyan bu yakınlıktan fazlasıyla rahatsızdı. Miran’ın ise umurunda değildi, Reyyan çırpındıkça hoşuna gidiyor&nbsp;gibiydi. Tuttuğu kolu kendisine çekerek kulağına eğildi bir kez daha.</p>

  <p style="text-align: justify;">“Bu gece yarısı seni konağın arkasında bekliyor olacağım.”</p>

  <p style="text-align: justify;">Kara gözleri şaşkınlıkla irileşti Reyyan’ın. “Asla gelmem!” diyerek reddetti. Böyle bir şeyi nasıl teklif eder anlamamıştı. Ama bir yanı da Miran’ı tanımak&nbsp;için can atmıyor değildi. “Kolumu bırak,” diyerek gözlerini Miran’a&nbsp;diktiğinde hemen geri çekti. Göz göze gelmesi bile zarardı kalbine, öyle haşin&nbsp;bakıyordu ki.</p>

  <p style="text-align: justify;">Miran’ın, “Geleceksin Reyyan,” diyen ses tonu yumuşak ve ikna edici bir tınıyla döküldü dudaklarından. Reyyan’ı karşı koyamayacağı bir yerden&nbsp;vurmaya çalışıyordu. Fakat böyle bir şey mümkün değildi Reyyan’a göre.&nbsp;Yakalanması gibi bir ihtimal vardı ve bu ikisi için de iyi olmazdı.</p>

  <p style="text-align: justify;">“Seni istemediğimi söyledim sana, tanışmak falan da istemiyorum. Neyin ısrarı bu?”</p>

  <p style="text-align: justify;">Mümkün olduğunca eğilerek Reyyan’ın kulağına yaklaştı. “Belki de çok şey kaçırırsın.” Fısıltıyla söylediği bu sözcükler Reyyan’ı öldürecekti birazdan.&nbsp;Kalbinin kuş gibi çırpınmasını engelleyemedi. Bedeni can veriyordu bu zalim&nbsp;adamın ellerinde. Birden kolunu bıraktığında Reyyan boşluğa düşmüş gibi&nbsp;oldu. Kafasını ürkekçe kaldırıp Miran’a baktığında ellerini pantolonunun&nbsp;cebine atarak yürümeye başladığını gördü. Reyyan donmuş bir şekilde&nbsp;arkasından bakarken Miran geriye dönerek baktı son kez.</p>

  <p style="text-align: justify;">“Ben seni bekliyor olacağım Reyyan,” dedi ve tebessümle göz kırptı. “Gelsen de, gelmesen de. Saat tam on ikide!” Son sözlerinin ardından oradan&nbsp;uzaklaştığında, Reyyan hâlâ aynı yerde duruyordu. Tehlikeli bir oyun&nbsp;oynuyordu Miran ve Reyyan bu oyuna çoktan alet olmuştu. Giden adamın&nbsp;ardından baktı bir müddet daha. Gecenin bir yarısı konaktan çıkabilecek&nbsp;miydi? Buna cesareti yoktu ki.</p>

  <p style="text-align: justify;">Derin bir nefes alıp gözlerini yumdu. Neden bu adamın söyleyeceklerini deli gibi merak ediyordu ki?</p>
</body>
</html>
