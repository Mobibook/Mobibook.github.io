<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KİTAP-8.xhtml</title>
  <link href="../Styles/template.css" rel="stylesheet" type="text/css" />
</head>

<body>
  <div id="ki-tap">
    <div class="generated-style">
      <h1 class="konu-ba-l-" id="toc-anchor" xml:lang="tr">VIII. BÖLÜM</h1>

      <p class="ana" xml:lang="tr">İki yanı kestane ağaçlarıyla çevrili gezinti yolunda, benim İngiliz’le karşılaştım.</p>

      <p class="ana" xml:lang="tr">– Ooo! dedi beni görür görmez. Ben sizi görmeye gelirken siz de bana geliyorsunuz. Dostlarınızdan ayrıldınız demek, öyle mi?</p>

      <p class="ana" xml:lang="tr">Şaşırmıştım,</p>

      <p class="ana" xml:lang="tr">– Önce siz söyler misiniz, olup bitenleri nerden öğrendiniz? diye sordum. Yoksa herkes öğrendi mi?</p>

      <p class="ana" xml:lang="tr">– Hayır, herkes değil, herkesin öğrenmesini gerektirecek kadar önemli bir şey yok ki zaten. Kimsenin söz ettiği falan yok.</p>

      <p class="ana" xml:lang="tr">– Öyleyse siz nereden biliyorsunuz?</p>

      <p class="ana" xml:lang="tr">– Biliyorum işte, yani rastlantı sonucu. Şimdi buradan nereye gideceksiniz? Sizi severim, gidip bir göreyim demiştim de…</p>

      <p class="ana" xml:lang="tr">– Çok iyisiniz, Mr. Astley, dedim. -Doğrusu ya pek şaşırmıştım; öyle ya, bunu nereden öğrenmişti acaba?- Ben henüz kahve içmedim, sanırım siz de içmemişsinizdir. İsterseniz istasyondaki kahveye gidelim, oturur birer sigara tüttürürüz, bu arada her şeyi anlatırım size… Eee, siz de bana tabi.</p>

      <p class="ana" xml:lang="tr">Kahve az ilerideydi. Bir köşeye oturduk, kahvelerimizi getirdiler, ben bir sigara yaktım. Mr. Astley içmek istemedi, gözlerini bana dikmişti, anlatacaklarımı dinlemeye hazırlanıyordu.</p>

      <p class="ana" xml:lang="tr">– Bir yere gidecek değilim, burada kalacağım, diye konuşmaya başladım.</p>

      <p class="ana" xml:lang="tr">Mr. Astley,</p>

      <p class="ana" xml:lang="tr">– Burada kalacağınızdan emindim, diye onayladı.</p>

      <p class="ana" xml:lang="tr">Mr. Astley’e giderken Polina’ya olan aşkımdan söz etmek niyetinde değildim. Hatta bu konudan özellikle kaçınmayı düşünüyordum. Son günlerde bu konuda ona tek bir sözcük bile etmemiştim. Hem pek de sıkılgan biriydi zaten. Polina’nın onu çok etkilediğini daha ilk günden anlamıştım ama kızın adını ağzına bile almıyordu. Tuhaf şeydi doğrusu. Öyle karşılıklı oturup da Mr. Astley o gri gözlerle bana ısrarla bakmaya başlayınca, nedense her şeyi anlatmak, yani aşkımı bütün ayrıntılarıyla bir bir anlatma isteği duydum birdenbire. Tam yarım saat boyunca konuştukça konuştum, içimi dökmek bana iyi gelmişti. Bu konuyu birisine ilk kez açmaktan zevk duyuyordum! Kimi zaman en önemli yerlerde</p>

      <p class="ana" xml:lang="tr">Mr. Astley’in utangaç bir tavır takındığını görünce daha da ateşli anlatmaya başladım. Sonraları pişmanlık duyacağım bir tek şey vardı: Şu Fransız’ı biraz fazla dilime dolamıştım belki…</p>

      <p class="ana" xml:lang="tr">Mr. Astley ise oturduğu yerde kımıldamadan, tek lâf etmeden, hiç ses çıkarmadan gözlerini dikmiş beni dinliyordu. Ne var ki, söz döndü dolaştı, Fransız’a geldi. Birdenbire atılıp beni susturdu, böylesine bir konuyla bu kadar ilgilenmeye hakkım olup olmadığını sordu. Mr. Astley hep böyle garip sorular sorardı zaten.</p>

      <p class="ana" xml:lang="tr">– Haklısınız, diye yanıt verdim, korkarım ki buna hakkım yok.</p>

      <p class="ana" xml:lang="tr">– Markıyle Bayan Polina üzerine tahminden öteye, daha kesin bir bilginiz var mı?</p>

      <p class="ana" xml:lang="tr">Onun gibi sıkılgan biri nasıl olur da böyle net bir soru sorardı, şaşırmıştım doğrusu.</p>

      <p class="ana" xml:lang="tr">– Hayır, kesin bir şey söyleyemem, diye karşılık verdim. Elbette söyleyemem.</p>

      <p class="ana" xml:lang="tr">– Öyleyse çok yanlış bir iş yapıyorsunuz… Bana bundan söz etmek şöyle dursun, böyle bir şeyi düşünmekle bile yanılgıya düşüyorsunuz.</p>

      <p class="ana" xml:lang="tr">Şaşakalmıştım,</p>

      <p class="ana" xml:lang="tr">– Peki peki, dediğiniz gibi olsun. Kabul!.. Ama asıl sorun bu değil şimdi.</p>

      <p class="ana" xml:lang="tr">Bunun üzerine, dünkü öyküyü tüm ayrıntılarıyla anlattım. Polina’nın kaprisini, Baron’la olan serüvenimi, işten çıkarılmamı, General’in akıl almaz korkaklığını, son olarak da de Grieux’nün bu sabahki ziyaretini anlattım. Pusulayı çıkarıp gösterdim.</p>

      <p class="ana" xml:lang="tr">– Siz ne diyorsunuz bu işe? diye sordum. Bu konuda özellikle sizin ne düşündüğünüzü öğrenmeye geldim. Bana kalsa, şu zavallı iğrenç Fransız’ı gebertiverirdim. Kim bilir, belki de yaparım bu işi.</p>

      <p class="ana" xml:lang="tr">Mr. Astley,</p>

      <p class="ana" xml:lang="tr">– Alın benden de o kadar, dedi. Bayan Polina’ya gelince… Bilirsiniz işte, insanlar bir kaşık suda görseler boğacakları bazen zorunlu olarak ilişki kurarlar, işin içinde sizin bilmediğiniz nedenlerden doğan bazı özel durumlar olabilir. Bana kalırsa rahat olun… Bir dereceye kadar tabi. Bayan Polina’nın dünkü davranışına gelince, tuhaf şey… Sizden kurtulmak için Baron’dan bastonla dayak yemeye göndermesinden söz etmek istemiyorum. Baron’un da hazır elindeyken bastonunu neden kullanmadığına akıl erdiremiyorum ya, o da başka!.. Kafamı asıl kurcalayan şey, Polina gibi kibar bir bayan nasıl olur da böyle kendisine hiç yakışmayan bir çılgınlığa yeltenir? Hiç kuşkusuz o da nereden bilsin böyle muzipçe bir isteği tümüyle uygulayacağınızı…</p>

      <p class="ana" xml:lang="tr">Mr. Astley’i dikkatle süzerek, birden,</p>

      <p class="ana" xml:lang="tr">– Siz bunları biliyorsunuz! diye haykırdım. Bana öyle geliyor ki, bütün bunları daha önce de işittiniz siz. Hem de kimden işittiniz, biliyor musunuz? Bayan Polina’nın kendisinden!</p>

      <p class="ana" xml:lang="tr">Mr. Astley şaşkın şaşkın yüzüme baktı</p>

      <p class="ana" xml:lang="tr">– Gözleriniz parlıyor, dedi Kuşku okuyorum bu gözlerde. Sonra yine eski soğukkanlılığına bürünerek: Ama kuşkularınızı sesli açığa vurmaya hiç hakkınız yok, diye ekledi. Size bu hakkı veremem! Sorunuzu yanıtlamak da istemiyorum.</p>

      <p class="ana" xml:lang="tr"><span class="no-style-override">– Peki, uzatmayalım! Zaten gerek yok! diye haykırdım.</span></p>

      <p class="ana" xml:lang="tr">Garip bir biçimde heyecanlanmıştım, böyle bir düşünce nerden de gvelmişti aklıma bilmem! Acaba Polina, Mr. Astley’i ne zaman, nerede ve nasıl görmüştü de onu dert ortağı olarak seçmişti? Zaten Mr. Astley’i şu son zamanlarda hep göz ardı edip durmuştum; Polina ise benim için her zaman bir bilinmezlikti… Öyle ki, daha az önce Mr. Astley’e bütün aşk öykümü anlatırken, birdenbire anlamıştım ki, aramızdaki ilişki konusunda hiç de olumlu ve ciddî şeyler söyleyememiştim. Tam tersine, bütün hepsi düşsel, garip ve temelsizdi, hiçbir şeye benzemeyecek kadar da belirsiz.</p>

      <p class="ana" xml:lang="tr">– Peki, peki, kafam öylesine karmakarışık bir durumda ki, pek çok şeyi düşünemiyorum işte, diye karşılık verdim soluğum tıkanırcasına. Siz iyi bir insansınız zaten. Her neyse konuyu değiştirelim şimdi. Sizden nasihat değil, düşüncelerinizi söylemenizi bekliyorum.</p>

      <p class="ana" xml:lang="tr">Bir an sustuktan sonra konuşmaya başladım:</p>

      <p class="ana" xml:lang="tr">– Sizce General neden bu kadar korktu? Yaptığım o saçma muziplik ortalığı neden böyle karıştırdı? Öyle bir yaygara koptu ki, de Grieux bile bu işe karışmak zorunda kaldı. Oysa yalnızca çok ciddî durumlarda işe karışır. Benimle görüşmeye geldi. Hem de ne geliş! Yalvarıp yakardı… Evet, de Grieux bana yalvardı! Sonra bunu da dikkate alın, bana geldiğinde saat dokuz ya da biraz daha önceydi. Bayan Polina’nın pusulası da elindeydi. Bu pusula ne zaman yazıldı diye düşünmez mi insan? Belki de Bayan Polina’yı yalnızca bu iş için uykusundan uyandırmışlardı! Bütün bunlardan şu sonuca varıyorum ki, Bayan Polina bu adamın kölesi olmuş. Öyle ya, benden özür bile diledi. Ayrıca, kişisel olarak bu işle ne ilgisi olduğunu merak ediyorum. Niçin böylesine ilgileniyor? Baron’dan neden bu kadar korktular? Sonra General’in Matmazel Blanche de Cominges ile evlenmesi ne diye bu işe bağlı olabilir? Söylediklerine göre bu evlenme işi nedeniyle ortada özel bir durum söz konusuymuş… Ama siz de kabul edersiniz ki, bu kadarı da fazlasıyla özel oluyor. Ne düşünüyorsunuz? Gözlerinize bakılırsa bu konuda benden daha çok şey biliyorsunuz.</p>

      <p class="ana" xml:lang="tr">Mr. Astley gülümsedi ve başını sallayıp,</p>

      <p class="ana" xml:lang="tr">– Doğrusu bu konuda gerçekten de sizden daha çok şey bildiğimi sanıyorum, dedi. İşin bütün inceliği Matmazel Blanche’da bitiyor, bunun gerçek olduğuna kesinlikle eminim.</p>

      <p class="ana" xml:lang="tr">Birdenbire sabırsızlıkla haykırdım:</p>

      <p class="ana" xml:lang="tr">– Şu Matmazel Blanche da kim oluyor?</p>

      <p class="ana" xml:lang="tr">(Birden, Bayan Polina’ya ilişkin bir şeyler öğreneceğim umuduna kapılıvermiştim.)</p>

      <p class="ana" xml:lang="tr">– Bana kalırsa Matmazel Blanche şu son sıralarda Baron ve Barones’le karşılaşmaktan kasten kaçınıyor… Bu karşılaşma tatsız, hatta korkunç bir rezalete yol açabilir.</p>

      <p class="ana" xml:lang="tr">– Bak sen şu işe!</p>

      <p class="ana" xml:lang="tr">– Matmazel Blanche iki yıl önce mevsim başında yine Roulettenburg’daydı. O zaman ben de burada bulunuyordum. Matmazel Blanche o sıralar Matmazel de Cominges değildi ve annesi Madam Veuve Cominges diye biri de yoktu ortalıkta. En azından isminden söz edilmiyordu. De Grieux… De Grieux de yoktu. Akraba olduklarını da pek sanmıyorum. Bana öyle geliyor ki, tanışalı bile pek fazla bir zaman bile geçmemiştir. De Grieux’nun markilik unvanı da pek yeni sayılır. Bunu rastlantı eseri öğrendim. Hatta de Grieux adını taşımaya başlayalı da çok olmamıştır. Ona başka bir ad altında rastlamış birini tanıyorum burada.</p>

      <p class="ana" xml:lang="tr">– İyi ama burada gerçekten de geniş bir çevresi var, buna ne diyeceksiniz?</p>

      <p class="ana" xml:lang="tr">– Oo, olsun varsın. Matmazel Blanche’ın da çevresi geniş olabilir. Ama yine de iki yıl önce Matmazel Blanche şu bizim Barones’in şikâyeti üzerine polis tarafından kentten ayrılmak zorunda bırakılmıştı. O da buna ister istemez uydu.</p>

      <p class="ana" xml:lang="tr">– Nasıl olur!..</p>

      <p class="ana" xml:lang="tr">– Tarihî bir adaya sahip İtalyan bir prens vardı yanında buraya ilk gelişinde. Barberini’ydi galiba prensin adı… Değerli yüzükler, pırlantalar içinde yüzen bir adam işte. Göz kamaştırıcı güzellikte bir arabayla gezerlerdi. Matmazel Blanche trente et quarente oynardı. Önceleri kazanıyordu. Sonradan şansı döndü öyle anımsıyorum. Bir gece büyük bir miktar kaybetti. Ama daha da kötüsü, un beau matin prens kayıplara karışıverdi. Nereye gittiğini kimsecikler bilmiyordu. Atlar, araba bir anda yok olmuştu. Her şeyin yerinde yeller esiyordu. Otele yüklü bir borcu vardı. Matmazel Zelma birdenbire Barberini adını bırakıp Matmazel Zelma oluvermişti. Derin bir umutsuzluğa düşmüştü. Ağlayıp sızladı, çığlıklarıyla tüm oteli inletti. Öfkeden giysilerini paraladı. O sıralarda otelde bir de Polonyalı kont vardı. Yolculukları esnasında tüm Polonyalılar konttur zaten. Üstünü başını yırtan, o güzelim elleriyle bir kedi gibi yüzünü tırmalayan Matmazel Zelma, işte bu Kont’un ilgisini çekti. Bir süre sohbet ettiler. Akşam yemeğinde bizim küçükhanım çoktan yatışmıştı bile. Geceleyin istasyona kol kola gittiler. Matmazel Zelma eskisi gibi yine kahkaha üstüne kahkaha atıyordu. Yazgıya boyun eğmiş gibi rahat bir havası vardı. Şimdi artık o da oyun masalarına giderken dirseğiyle kendilerine yol açan rulet müdavimi bayanlar takımına girmiş bulunuyordu. Buradaki hanımlar arasında bir kibarlık belirtisidir bu. Kuşkusuz böylelerine siz de rastlamışsınızdır.</p>

      <p class="ana" xml:lang="tr">– Evet…</p>

      <p class="ana" xml:lang="tr">– Böyleleri görülmeye bile değmez aslında. Namuslu halkın hoşnutsuzluğuna karşın, bu gibi yerlerden kovulmazlar, kumar masalarında her gün en azından bin franklık banknotlar bozdurdukları sürece bunlara katlanırlar. Ancak bir süre sonra banknotları bozdurmaz olunca kibarca kovulurlar. Matmazel Zelma hâlâ para bozdurmayı sürdürüyordu. Fakat kumardaki şansı da giderek daha tersine döndü. Dikkat ettiyseniz, kendilerine hakim olmasını başardıkları için bu tür hanımlar kumarda çok şanslıdırlar. Her neyse, zaten öykümüzün de sonuna geldik. Bir gün Kont da tıpkı Prens gibi kayıplara karışıverdi. Matmazel Zelma o gece kumar salonuna yalnız başına geldi. Bu kez koluna giren de olmamıştı. İki gün içinde tüm varlığını kaybetti. Elindeki son altını da masaya koyup kaybettikten sonra çevresine bakındı. Hemen yanı başında duran ve büyük bir tiksintiyle kendisine bakmakta olan Baron Wurmerhelm ilişti gözüne. Ama Matmazel Zelma, Baron’un yüzündeki tiksintiyi fark etmedi. O biçim kadınlara özgü bir gülümsemeyle Baron’a döndü ve kendisi için kırmızının üzerine on altın koymasını rica etti. İşte bundan sonra Barones’in şikâyeti üzerine kendisine bir daha oyun salonuna gelmemesi bildirildi. Bütün bu küçük ama tatsız ayrıntıları nasıl olup da bildiğime şaşıyorsunuz belki. Bunları akrabam olan Mr. Fieder’den duydum. Mr. Fieder o akşam Matmazel Zelma’yı arabasıyla Roulettenburg’dan Spa’ya götürmüş. Şimdi anlamışsınızdır artık: Matmazel Blanche belki de bir daha gar polisince kovulmamak için General’in eşi olmak istiyor. Artık kumar oynamıyor. Epeyce bir servete sahip, şimdi buradaki kumarbazlara faizle para veriyor. Böylesi daha çok işine geliyor olmalı. Korkarım bizim zavallı General de ona epeyce borçlu olmalı. De Grieux da borcu olmalı, belki de ortaktırlar. Sizin anlayacağınız, hiç olmazsa evleninceye kadar Baron’la Barones’in dikkatini çekmek istemiyor. Yani, çıkacak herhangi bir rezalet, Matmazel Blanche’ın sonu olur. Siz ne de olsa o ev halkından birisiniz. Davranışınız bir rezalete yol açabilirdi; düşünün, Matmazel Blanche her gün General’le ya da Bayan Polina’yla kol kola görünüyor. Anladınız mı şimdi?</p>

      <p class="ana" xml:lang="tr">– Hayır, anlamadım! diye atıldım.</p>

      <p class="ana" xml:lang="tr">Ve kendimi tutamayıp masaya öyle bir yumruk vurmuşum ki, garson korkarak hemen yanımıza koştu.</p>

      <p class="ana" xml:lang="tr">– Söylesenize, Mr. Astley, dedim öfkeyle. Madem bütün bu öyküyü önceden biliyordunuz, madem Matmazel Blanche de Cominges’in nasıl bir kadın olduğundan haberdarsınız, öyleyse ne diye beni, Generali ve özellikle de kumar salonunda herkesin arasında Matmazel Blanche ile kol kola dolaşan Bayan Polina’yı uyarmadınız? Nasıl yapabildiniz bunu?</p>

      <p class="ana" xml:lang="tr">Mr. Astley sakin sakin yanıt verdi:</p>

      <p class="ana" xml:lang="tr">– Sizi uyarmam hiçbir işe yaramazdı, elinizden bir şey gelmezdi. Hem neye karşı uyaracaktım? General, Matmazel Blanche konusunda belki de benden daha çok şey biliyordur. Yine de Bayan Polina’yla birlikte Matmazel Blanche’ın koluna girmekten geri durmuyor. General mutsuz bir adam. Dün Bayan Blanche’ı Mösyö de Grieux ve şu Rus prensiyle birlikte gördüm, Bayan Blanche güzel bir ata binmişti. General de doru bir atla peşlerinden gidiyordu. Oysa daha o sabah ayaklarının sızladığından yakınıyordu. Yine de at binişi fena değildi. Onu bu durumda görür görmez, “İşte mahvolmuş bir adam” dedim içimden. Hem bütün bu olup bitenler beni ilgilendirmez. Bayan Polina’yı tanıma onuruna erişeli şunun şurasında ne kadar oldu ki! Mr. Astley birden kendini toparladı. Dedim ya, sizi içtenlikle sevmeme karşın birtakım sorular sormanıza izin veremezdim…</p>

      <p class="ana" xml:lang="tr">Yerimden kalkarak,</p>

      <p class="ana" xml:lang="tr">– Bu kadar yeter, dedim. Benim için şimdi her şey açıklığa kavuştu artık. Bayan Polina’nın Matmazel Blanche’a ilişkin her şeyi bildiğini; ama Fransız’dan ayrılmak istemediği için Matmazel Blanche ile görülmeye razı olduğunu çok iyi anlıyorum. Emin olun, başka hiçbir neden onu Matmazel Blanche’la kalabalık içinde görülmeye ve Baron’la uğraşmamam için pusula yazıp bana yalvarmaya zorlayamazdı. Şunu kabul etmek gerekiyor ki, bir türlü karşı koyamadığı bir etki altında kaldığı açıkça ortada! Ama şu işe bakın ki, beni Baron’un üzerine saldırtan da kendisiydi! Hay aksi şeytan, çıkabilirsen gel de çık işin içinden!</p>

      <p class="ana" xml:lang="tr">– Şu iki noktayı unutuyorsunuz: Birincisi, Matmazel de Cominges General’in nişanlısı. İkincisi ise Bayan Polina General’in üvey kızı. Ayrıca biri kız öbürü erkek iki küçük kardeşi daha var; General’in öz çocukları bunlar. Ama bu çılgın adam onları yüzüstü bıraktığı gibi paraları da tüketiyor.</p>

      <p class="ana" xml:lang="tr">– Evet, evet! Orası öyle! Bayan Polina’nın o çocuklardan ayrılması demek, onları tümüyle yüzüstü bırakmak olur. Yanlarında kalması ise onların çıkarlarını koruması ve en azından malların küçük bir parçasını kurtarması anlamına gelir. Evet, bütün bunlar doğru! Ama yine de! Ah, şimdi çok iyi anlıyorum herkesin büyükanneyle neden bu kadar ilgilendiğini!</p>

      <p class="ana" xml:lang="tr">Mr. Astley,</p>

      <p class="ana" xml:lang="tr">– Kiminle? diye sordu.</p>

      <p class="ana" xml:lang="tr">– Bir türlü ölmek bilmeyen Moskova’daki şu yaşlı cadıyla. Hepsi de kadının ölümünü bildiren telgrafı sabırsızlıkla bekliyor.</p>

      <p class="ana" xml:lang="tr">– Ah, öyle ya, elbette!.. Onunla ilgilenmeyecekler de kiminle ilgilenecekler! İşin sonunda mirasa konmak var. Vasiyetname açıklandığında General evlenecek, Bayan Polina özgürlüğüne kavuşacak… De Grieux’ya gelince…</p>

      <p class="ana" xml:lang="tr">– Eee, ne olmuş De Grieux’ya?</p>

      <p class="ana" xml:lang="tr">– De Grieux’nun da alacakları ödenecek. Burada beklemesinin bütün nedeni de bu.</p>

      <p class="ana" xml:lang="tr">– Yalnızca bu mu? Beklediğinin yalnızca bu kadarcık olduğunu mu sanıyorsunuz?</p>

      <p class="ana" xml:lang="tr">– Daha fazlasını bilmiyorum.</p>

      <p class="ana" xml:lang="tr">Mr. Astley inatçı bir suskunluğa gömüldü.</p>

      <p class="ana" xml:lang="tr">Öfkeden köpürerek,</p>

      <p class="ana" xml:lang="tr">– Ben bal gibi biliyorum ama!.. diye haykırdım. O da dört gözle bu mirası bekliyor. Çünkü Polina mirastan payına düşeni alınca yüklü bir çeyiz parasıyla doğruca gidip de Grieux’nun kollarına atılacak. Bütün kadınlar böyledir zaten! En gururluları bile bir bakarsın en aşağılık köleliğe katlanıvermiş! Polina sevse sevse tutkuyla sever, başka türlü değil! Onun hakkındaki görüşüm bu işte! Ona şöyle bir bakın, özellikle de tek başına oturup da düşündüğü zamanlar. Yazgısına boyun eğmiş, kendini adamış gibidir! Yaşamın ve tutkunun tüm korkularından payını almaya hazırdır sanki… O… O… Birden, o da nesi, kim çağırıyor beni? diye bağırdım. Kim o bağıran?</p>

      <p class="ana" xml:lang="tr">Birisinin Rusça “Aleksi Ivanoviç!” diye bağırdığını işittim. Kadın sesiydi!.. Dinleyin!</p>

      <p class="ana" xml:lang="tr">Otele yaklaşıyorduk. Farkında olmadan, kahveden ayrılalı epeyce bir zaman geçmişti.</p>

      <p class="ana" xml:lang="tr">– Bir kadının bağırdığını işittim ama kimi çağırdı bilmiyorum, Rusça konuşuyordu; şimdi anladım kimin seslendiğini, dedi Mr. Astley eliyle işaret ederek. Seslenen şu kadındı, uşakların az önce merdivenlerden yukarı çıkardıkları o kocaman koltukta oturan kadın. Ardından da bavullarını taşıyorlar. Tren yeni geldi demek ki.</p>

      <p class="ana" xml:lang="tr">– İyi de beni ne diye çağırsın? Yine bağırıyor, bakın, bize el sallıyor.</p>

      <p class="ana" xml:lang="tr">Mr. Astley,</p>

      <p class="ana" xml:lang="tr">– Görebiliyorum, dedi.</p>

      <p class="ana" xml:lang="tr">Otelin merdivenlerinden avaz avaz bağırıyordu kadın:</p>

      <p class="ana" xml:lang="tr">“Aleksi İvanoviç! Aleksi İvanoviç! Ah Tanrım, ne dangalak adam!”</p>

      <p class="ana" xml:lang="tr">Otelin girişine koştuk. Merdiven sahanlığına çıktım ve… Şaşkınlıktan kollarım yanlarıma düştü, olduğum yere çivileniverdim.</p>
    </div>
  </div>
</body>
</html>
