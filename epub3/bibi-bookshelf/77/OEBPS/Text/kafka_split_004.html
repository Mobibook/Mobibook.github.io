<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kafka</title>
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:b431a5fb-94c7-43ad-993b-4a0a71dd29bb" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_1"><br class="chapter" />
  &nbsp;<br class="chapter" />
  &nbsp;<br class="chapter" />
  AFORİZMALAR</h1>

  <div class="calibre1" id="calibre_pb_5"></div>

  <div class="chapter">
    <p class="solbaslik">1.</p>

    <p class="normal">Doğru yol yüksekte değil, yerin hemen üzerinde gerili bir ip boyunca ilerler. Üzerinde yürünmek değil de, insanı çelmelemek içindir sanki.</p>
  </div>

  <div class="calibre1" id="calibre_pb_6"></div>

  <div class="chapter">
    <p class="solbaslik">2.</p>

    <p class="normal">Tüm insani hatalar sabırsızlıktan, amaçla ilgili olanın zamansız kesintiye uğratılmasından ve sözde sorunun sözde bir çitle çevrilmesinden doğar.</p>
  </div>

  <div class="calibre1" id="calibre_pb_7"></div>

  <div class="chapter">
    <p class="solbaslik">3.</p>

    <p class="normal">İnsanın belli başlı iki günahı var, öbürleri bunlardan çıkar: Sabırsızlık ve kayıtsızlık. Sabırsızlıktan Cennet'ten kovuldular, kayıtsızlıktan geri dönmüyorlar. Ancak belki de belli başlı sadece bir günah var: Sabırsızlık... Sabırsızlıktan kovulmuşlardı, sabırsızlıktan geri dönmüyorlar.</p>
  </div>

  <div class="calibre1" id="calibre_pb_8"></div>

  <div class="chapter">
    <p class="solbaslik">4.</p>

    <p class="normal">Öte tarafa göçenlerden birçoğunun gölgesi, ölüm ırmağının sularını durmaksızın yalar; çünkü o kaynağını bizden alır ve hâlâ bizim denizlerimizin tuzlu tadını taşır. Bu, ırmağın tiksintiyle kabarmasına, hatta gerisin geri dönmesine, ölülerin yaşama sürüklenmesine yol açar. Ölülerse mutludur; şükran şarkıları söyleyip gazaba gelmiş ırmağı okşayıp severler.</p>
  </div>

  <div class="calibre1" id="calibre_pb_9"></div>

  <div class="chapter">
    <p class="solbaslik">5.</p>

    <p class="normal">Belirli bir noktadan sonra artık geriye dönüş yoktur. İşte bu noktaya erişmek gerekir.</p>
  </div>

  <div class="calibre1" id="calibre_pb_10"></div>

  <div class="chapter">
    <p class="solbaslik">6.</p>

    <p class="normal">İnsanoğlunun gelişiminin dönüm noktası süreklilik arz eder. Devrimci düşünsel hareketlerin geçmiş bütün her şeyin geçersiz olduğunu ilan etmeleri bunun için doğrudur- henüz hiçbir şey olup bitmemiştir çünkü.</p>
  </div>

  <div class="calibre1" id="calibre_pb_11"></div>

  <div class="chapter">
    <p class="solbaslik">7.</p>

    <p class="normal">Kötü'nün elindeki en etkili ayartıcı silahlardan biri, savaşa çağrıdır. Bu, kadınlarla yapılan savaşa benzer, ki sonu yatakta biter.</p>
  </div>

  <div class="calibre1" id="calibre_pb_12"></div>

  <div class="chapter">
    <p class="solbaslik">8./9.</p>

    <p class="normal">Sayısız yavrusu olan, yer yer çürüyen pis kokulu dişi bir köpek, çocukluğumda her şeyimken, sadakatle sürekli peşimde dolaşan, soluğundan bile korkarak adım adım geri çekilsem de, dövmeye cesaret edemediğim, eğer aksini yapmaya karar vermezsem, görünür hale gelen duvarın köşesine doğru beni sıkıştıracak olan; orada benim üzerimde ve benimle birlikte tamamen kokuşmak için, ölünceye dek –bu benim için bir onur mu?– dilinin irinli ve kurtlu eti elimde.</p>
  </div>

  <div class="calibre1" id="calibre_pb_13"></div>

  <div class="chapter">
    <p class="solbaslik">10.</p>

    <p class="normal">A.'nın burnu pek havalarda, iyilik yolunda hayli ilerlediğini sanır, bunun nedeni, cazibesi gittikçe artan bir nesne olarak şimdiye kadar hiç bilmediği yönlerden gelen ayartmalara kendini açıkça maruz kalmış hissetmesidir. Oysa gerçek neden, büyük bir şeytanın içine girip yerleşmesi, sayısız küçük şeytanın da büyüğüne hizmet etmek için koşuşturup durmasıdır.</p>
  </div>

  <div class="calibre1" id="calibre_pb_14"></div>

  <div class="chapter">
    <p class="solbaslik">11./12.</p>

    <p class="normal">Bir şeyin, diyelim bir elmanın birbirinden farklı görünüşleri olabilir: Masanın üstündeki elmayı bir an olsun görebilmek için boynunu uzatan çocuğun görüşü ve bir de, elmayı alıp masadaki arkadaşına veren ev sahibinin görüşü.</p>
  </div>

  <div class="calibre1" id="calibre_pb_15"></div>

  <div class="chapter">
    <p class="solbaslik">13.</p>

    <p class="normal">Başlamakta olan bilginin ilk işareti ölmek arzusudur. Bu yaşam dayanılmaz görünür, bir başkası ise erişilmez. İnsan ölmek istediği için utanmaz artık; nefret ettiği eski hücresinden alınıp ilk işi nefret etmeyi öğreneceği yeni hücresine konulmak için yalvarıp yakarır. Bunda inanca dair bir kalıntı etkili olur, nakil sırasında efendi tesadüfen geçitten geçerken tutukluya bakıp şöyle diyecektir: "Onu bir daha hücreye kapatmayın. Bana geliyor."</p>
  </div>

  <div class="calibre1" id="calibre_pb_16"></div>

  <div class="chapter">
    <p class="solbaslik">14.</p>

    <p class="normal">Düz bir yolda yürüyor olsan, tüm ilerleme isteğine rağmen hâlâ gerisin geriye gitsen, o zaman bu ümitsiz bir durum olur; ama sen dik, senin de aşağıdan gördüğün gibi dik, bir yamacı tırmandığına göre, adımlarının geriye doğru kayması, zeminin özelliğinden ileri gelebilir, umutsuzluğa kapılmamalısın.</p>
  </div>

  <div class="calibre1" id="calibre_pb_17"></div>

  <div class="chapter">
    <p class="solbaslik">15.</p>

    <p class="normal">Sonbaharda bir yol gibi: Tertemiz süpürülür süpürülmez yeniden kurumuş yapraklarla örtülür.</p>
  </div>

  <div class="chapter"></div>

  <div class="calibre1" id="calibre_pb_19"></div>

  <div class="chapter">
    <p class="solbaslik">16.</p>

    <p class="normal">Kafesin biri, bir kuş aramaya çıktı.</p>
  </div>

  <div class="calibre1" id="calibre_pb_20"></div>

  <div class="chapter">
    <p class="solbaslik">17.</p>

    <p class="normal">Daha önce buraya hiç gelmemiştim: Daha başka türlü nefes alıyor insan burada, yanındaki yıldız, güneşten daha çok parıldıyor.</p>
  </div>

  <div class="calibre1" id="calibre_pb_21"></div>

  <div class="chapter">
    <p class="solbaslik">18.</p>

    <p class="normal">Ona tırmanmadan inşa etmek mümkün olsaydı, Babil Kulesi'nin tamamlanmasına izin verilirdi.</p>
  </div>

  <div class="calibre1" id="calibre_pb_22"></div>

  <div class="chapter">
    <p class="solbaslik">19.</p>

    <p class="normal">Kötü'nün ondan bir şeyler gizleyebileceğinize inanmanızı sağlamasına izin vermeyin.</p>
  </div>

  <div class="calibre1" id="calibre_pb_23"></div>

  <div class="chapter">
    <p class="solbaslik">20.</p>

    <p class="normal">Leoparlar tapınağa saldırıp kutsanmış şarapları içiyorlar; bu sürekli yineleniyor; sonunda öngörülebilir hale geliyor ve ayinin bir parçası oluyor.</p>
  </div>

  <div class="calibre1" id="calibre_pb_24"></div>

  <div class="chapter">
    <p class="solbaslik">21.</p>

    <p class="normal">Elin taşı tuttuğu kadar sıkı. Daha uzağa fırlatmak için el taşı sıkıca tutar. Oysa yol da aynı uzaklığa götürür.</p>
  </div>

  <div class="calibre1" id="calibre_pb_25"></div>

  <div class="chapter">
    <p class="solbaslik">22.</p>

    <p class="normal">Sen ödevsin. Ama görünürde öğrenci yok.</p>
  </div>

  <div class="calibre1" id="calibre_pb_26"></div>

  <div class="chapter">
    <p class="solbaslik">23.</p>

    <p class="normal">Gerçek düşmandan sınırsız bir cesaret akar içinize.</p>
  </div>

  <div class="calibre1" id="calibre_pb_27"></div>

  <div class="chapter">
    <p class="solbaslik">24.</p>

    <p class="normal">Bastığın yerin iki ayağının kapladığından daha büyük olamayacağını anlamaktır mutluluk.</p>
  </div>

  <div class="calibre1" id="calibre_pb_28"></div>

  <div class="chapter">
    <p class="solbaslik">25.</p>

    <p class="normal">Ona sığınmazsa, insan yaşamdan nasıl zevk alabilir?</p>
  </div>

  <div class="calibre1" id="calibre_pb_29"></div>

  <div class="chapter">
    <p class="solbaslik">26.</p>

    <p class="normal">Gizlenecek yer çok, kurtuluş tektir, kurtuluş olasılıkları ise yine gizlenecek yer kadardır.</p>

    <p class="ortayazi">––––</p>

    <p class="normal">Hedef var, ama yol yok; yol dediğimiz şey tereddütten ibaret.</p>
  </div>

  <div class="calibre1" id="calibre_pb_30"></div>

  <div class="chapter">
    <p class="solbaslik">27.</p>

    <p class="normal">Bizden istenen olumsuzu yapmaktır, olumlu olanlar zaten bize verilmiştir.</p>
  </div>

  <div class="calibre1" id="calibre_pb_31"></div>

  <div class="chapter">
    <p class="solbaslik">28.</p>

    <p class="normal">Kötü'ye bir kere kapıları açmayagör, kendisine inanmamız konusunda ısrar etmez artık.</p>
  </div>

  <div class="calibre1" id="calibre_pb_32"></div>

  <div class="chapter">
    <p class="solbaslik">29.</p>

    <p class="normal">Kötü'ye kapıları açmaya seni iten art niyetler senin değil, Kötü'nündür.</p>

    <p class="ortayazi">––––</p>

    <p class="normal">Hayvan, hışımla çekip alır kırbacı efendisinin elinden ve kendi kendisinin efendisi olmak için kendi kendisini kırbaçlar, bilmez ki bu, efendisinin kırbacına atılmış yeni düğümün yol açtığı bir hayalden başka bir şey değildir.</p>
  </div>

  <div class="calibre1" id="calibre_pb_33"></div>

  <div class="chapter">
    <p class="solbaslik">30.</p>

    <p class="normal">İyi, bir bakıma rahatsızlık vericidir.</p>
  </div>

  <div class="calibre1" id="calibre_pb_34"></div>

  <div class="chapter">
    <p class="solbaslik">31.</p>

    <p class="normal">Nefsime hâkim olacağım diye uğraşmıyorum. Nefse hâkimiyet, tinsel varlığımdaki sonsuz ışının rastgele bir yerinde etkili olmaktır. Etrafımda böylesi daireler oluşturmam gerekirse, benim için bunu bir eylemde bulunmaksızın, devasa düzene sadece hayretle bakarak yapmak daha iyi olur ve bu bakışın e contrario<sup class="calibre5"><a href="../Text/kafka_split_114.html#footnote-100-1" id="footnote-100-1-backlink">[1]</a></sup> vereceği güçten başka bir şey almam yanıma.</p>
  </div>

  <div class="calibre1" id="calibre_pb_35"></div>

  <div class="chapter">
    <p class="solbaslik">32.</p>

    <p class="normal">Kargalar tek bir karganın gökyüzünü yok edebileceğini iddia ediyor. Hiç kuşku yok ki doğrudur, ama bu, gökyüzüne ilişkin hiçbir şey ifade etmez, çünkü gökyüzü şu anlama gelir: Kargaların Olanaksızlığı.</p>
  </div>

  <div class="calibre1" id="calibre_pb_36"></div>

  <div class="chapter">
    <p class="solbaslik">33.</p>

    <p class="normal">İnançları uğruna ölenler bedeni küçümsemez, çarmıha gererek yüceltirler onu; bu açıdan düşmanlarıyla aynı görüştedirler.</p>
  </div>

  <div class="calibre1" id="calibre_pb_37"></div>

  <div class="chapter">
    <p class="solbaslik">34.</p>

    <p class="normal">Bir gladyatörün dövüşten sonraki yorgunluğuna benziyor yorgunluğu, yaptığı iş bir memur odasının bir duvarına beyaz badana çekmekti.</p>
  </div>

  <div class="calibre1" id="calibre_pb_38"></div>

  <div class="chapter">
    <p class="solbaslik">35.</p>

    <p class="normal">"Sahip olmak" değil, sadece "olmak" var, sadece son nefesi, boğulmayı özleyen bir "olmak".</p>
  </div>

  <div class="calibre1" id="calibre_pb_39"></div>

  <div class="chapter">
    <p class="solbaslik">36.</p>

    <p class="normal">Önceleri sorularıma neden cevap almadığımı anlamıyordum, şimdiyse soru sorabileceğime nasıl inanabildiğimi anlamıyorum. Ama gerçekte inanmıyordum ki, soruyordum sadece.</p>
  </div>

  <div class="calibre1" id="calibre_pb_40"></div>

  <div class="chapter">
    <p class="solbaslik">37.</p>

    <p class="normal">Sahipsin belki ama yaşamıyorsun savına yanıtı sadece titreme ve kalp çarpıntısı oldu.</p>
  </div>

  <div class="calibre1" id="calibre_pb_41"></div>

  <div class="chapter">
    <p class="solbaslik">38.</p>

    <p class="normal">Sonsuzluk yolunda nasıl böylesine kolayca ilerlediğine hayret eden birisi vardı; gerçekte hızla bayır aşağı yuvarlanıyordu.</p>
  </div>

  <div class="calibre1" id="calibre_pb_42"></div>

  <div class="chapter">
    <p class="solbaslik">39.</p>

    <p class="normal">Kötüye taksitle ödeme yapılamaz –oysa hep böyle yapılmaya çalışılır.</p>

    <p class="ortayazi">––––</p>

    <p class="normal">Büyük İskender'in, gençliğinde kazandığı askeri başarılara, kurduğu mükemmel orduya, dünyayı değiştirme yönünde içinde hissettiği güçlere karşın, Çanakkale Boğazı'nda olduğu yerde kalıp asla karşıya geçmediğini düşünmek olası, ancak bunun nedeni korku, kararsızlık, irade güçsüzlüğü değil, yerçekimi olurdu.</p>
  </div>

  <div class="calibre1" id="calibre_pb_43"></div>

  <div class="chapter">
    <p class="solbaslik">39a.</p>

    <p class="normal">Sonsuzdur yol, ne kısaltılacak ne de eklenecek bir şey vardır, ama yine de herkes kendi çocuksu arşınını tutar yolun üstüne. "Gerçekten de bu bir arşınlık yolu gitmen gerek, bu sana hatırlatılacak."</p>
  </div>

  <div class="calibre1" id="calibre_pb_44"></div>

  <div class="chapter">
    <p class="solbaslik">40.</p>

    <p class="normal">Kıyamet Günü'nü böyle adlandırmamızın nedeni ancak bizim zaman kavramımızdır; aslında o bir olağanüstü hal mahkemesidir.</p>
  </div>

  <div class="calibre1" id="calibre_pb_45"></div>

  <div class="chapter">
    <p class="solbaslik">41.</p>

    <p class="normal">Dünyadaki uyumsuzluk, şükür ki, sadece sayısal bir uyumsuzluğa benziyor.</p>
  </div>

  <div class="calibre1" id="calibre_pb_46"></div>

  <div class="chapter">
    <p class="solbaslik">42.</p>

    <p class="normal">Tiksinti ve nefret dolu bir başı önüne eğmek.</p>
  </div>

  <div class="calibre1" id="calibre_pb_47"></div>

  <div class="chapter">
    <p class="solbaslik">43.</p>

    <p class="normal">Av köpekleri henüz avluda oynuyor, ama avları, daha şimdiden ormanda ne kadar hızlı koşarlarsa koşsunlar, ellerinden kurtulamayacaklar.</p>
  </div>

  <div class="calibre1" id="calibre_pb_48"></div>

  <div class="chapter">
    <p class="solbaslik">44.</p>

    <p class="normal">Bu dünya için kendini paralaman gülünç.</p>
  </div>

  <div class="calibre1" id="calibre_pb_49"></div>

  <div class="chapter">
    <p class="solbaslik">45.</p>

    <p class="normal">Ne kadar çok sayıda at koşarsan, o kadar hızlı gider araban –yani kayayı yerinden oynatmak değil, bu olanaksız, ama kayışları koparmak, böylece dizginsiz ve neşeli bir yolculuk yapmak.</p>
  </div>

  <div class="chapter"></div>

  <div class="calibre1" id="calibre_pb_51"></div>

  <div class="chapter">
    <p class="solbaslik">46.</p>

    <p class="normal">"Sein" sözcüğü Almancada iki anlama gelir: "Var olmak" ve "Onun olmak."</p>
  </div>

  <div class="calibre1" id="calibre_pb_52"></div>

  <div class="chapter">
    <p class="solbaslik">47.</p>

    <p class="normal">Onlara kral ya da kralın habercileri olma seçeneği verilmişti. Çocukların yaptığı gibi hepsi haberci olmak istedi. Bu yüzden çok sayıda haberci var, dünyayı dolaşıp duruyorlar, yeryüzünde kral kalmadığından, anlamsız hale gelen haberleri birbirlerine ulaştırıyorlar. Bu sefil hayatlarına memnuniyetle bir son vermek istiyorlar, ancak bağlılık yemininden dolayı buna cesaretleri yok.</p>
  </div>

  <div class="calibre1" id="calibre_pb_53"></div>

  <div class="chapter">
    <p class="solbaslik">48.</p>

    <p class="normal">İlerlemeye inanmak henüz bir ilerleme olduğuna inanmak anlamına gelmez. Yoksa bu inanç olmaz.</p>
  </div>

  <div class="calibre1" id="calibre_pb_54"></div>

  <div class="chapter">
    <p class="solbaslik">49.</p>

    <p class="normal">A. bir virtüözdür, göklerse tanığı.</p>
  </div>

  <div class="calibre1" id="calibre_pb_55"></div>

  <div class="chapter">
    <p class="solbaslik">50.</p>

    <p class="normal">İnsan içindeki yok edilemez olana sürekli bir güven duymadan yaşayamaz, ancak hem yok edilemez olan hem de güven onun için hep gizli kalabilir. Bu gizli-kalma'nın ifade biçimlerinden biri kişisel bir Tanrı'ya inançtır.</p>
  </div>

  <div class="calibre1" id="calibre_pb_56"></div>

  <div class="chapter">
    <p class="solbaslik">51.</p>

    <p class="normal">Yılanın aracılığı gerekliydi: Kötü, insanı ayartabilir, ama insanın kendisi olamaz.</p>
  </div>

  <div class="calibre1" id="calibre_pb_57"></div>

  <div class="chapter">
    <p class="solbaslik">52.</p>

    <p class="normal">Dünyayla arandaki savaşımda, dünyadan yana ol.</p>
  </div>

  <div class="calibre1" id="calibre_pb_58"></div>

  <div class="chapter">
    <p class="solbaslik">53.</p>

    <p class="normal">Kimseyi aldatmamalı, kazandığı zaferden dolayı dünyayı bile.</p>
  </div>

  <div class="calibre1" id="calibre_pb_59"></div>

  <div class="chapter">
    <p class="solbaslik">54.</p>

    <p class="normal">Tinsel bir dünyadan başka bir dünya yoktur; duyusal dünya dediğimiz tinsel dünyadaki kötüdür ve kötü dediğimiz de sonsuz gelişimimizdeki bir anın gerekliliğidir ancak.</p>

    <p class="ortayazi">––––</p>

    <p class="normal">Çok güçlü bir ışıkla dünya çözülebilir. Zayıf gözler karşısında katılaşır, daha zayıf olanlar karşısında yumruğa dönüşür, daha da zayıflar karşısında utangaçlaşır ve kendisine bakma cesareti gösterenleri ezer geçer.</p>
  </div>

  <div class="calibre1" id="calibre_pb_60"></div>

  <div class="chapter">
    <p class="solbaslik">55.</p>

    <p class="normal">Her şey bir aldatmacadır: Yanılgıların en küçük ölçütünü aramak, alışılmış ölçüler içinde kalmak, en büyük ölçütü aramak. Birinci durumda insan onu elde etme işini hafife alarak aldatır İyi'yi, Kötü'yü ise uygunsuz koşullar öne sürerek. İkinci durumda dünyevi işlerde bile ona ulaşmaya çalışılmayarak aldatılır İyi. Üçüncü durumda ise kendisinden olabildiğince uzaklaşılarak aldatılır İyi ve en aşırıya vardırılarak güçsüz kılınacağı umularak aldatılır Kötü. Bunların içinden yeğlenebilir olarak ikinci durum görünüyor, çünkü her durumda İyi aldatılırken, hiç olmazsa bu durumda, en azından görünüşte, Kötü aldatılmamaktadır.</p>
  </div>

  <div class="calibre1" id="calibre_pb_61"></div>

  <div class="chapter">
    <p class="solbaslik">56.</p>

    <p class="normal">Doğamız gereği arınmamışsak, kurtulamayacağımız sorular vardır.</p>
  </div>

  <div class="calibre1" id="calibre_pb_62"></div>

  <div class="chapter">
    <p class="solbaslik">57.</p>

    <p class="normal">Dilin, duyusal dünya dışındaki her şey için ancak dolaylı olarak kullanılması mümkündür, ama asla yaklaşık olarak bile olsa benzetme yoluyla kullanılamaz, çünkü duyular dünyası gereğince sadece mülkiyetten ve mülkiyet ilişkilerinden söz eder.</p>
  </div>

  <div class="calibre1" id="calibre_pb_63"></div>

  <div class="chapter">
    <p class="solbaslik">58.</p>

    <p class="normal">İnsan ancak olabildiğince az yalan söylediğinde olabildiğince az yalan söylemiş olur; yoksa olabildiğince az yalan söyleme fırsatını bulduğunda değil.</p>
  </div>

  <div class="calibre1" id="calibre_pb_64"></div>

  <div class="chapter">
    <p class="solbaslik">59.</p>

    <p class="normal">Adımların çukurlaştırmadığı bir merdiven basamağı, basamağın kendisi açısından öylesine birleştirilmiş tahta parçasıdır yalnızca.</p>
  </div>

  <div class="calibre1" id="calibre_pb_65"></div>

  <div class="chapter">
    <p class="solbaslik">60.</p>

    <p class="normal">Dünyadan elini eteğini çeken kişi tüm insanları sevmelidir, onların dünyasından da elini eteğini çekmektedir çünkü. Böylece gerçek insan varlığını sezmeye başlar ki bu varlık eşit olma şartıyla yalnızca sevilebilir.</p>
  </div>

  <div class="calibre1" id="calibre_pb_66"></div>

  <div class="chapter">
    <p class="solbaslik">61.</p>

    <p class="normal">Bu dünyada komşusunu seven kimse, dünyada yalnızca kendisini seven kimseden ne daha çok ne de daha az hata yapmaktadır. Geriye sadece bir soru kalıyor ki, o da insanın komşusunu sevip sevmeyeceğidir.</p>
  </div>

  <div class="calibre1" id="calibre_pb_67"></div>

  <div class="chapter">
    <p class="solbaslik">62.</p>

    <p class="normal">Tinsel bir dünyadan başka bir şeyin bulunmadığı gerçeği elimizden umudumuzu alır, ama bize bir güvence sunar.</p>
  </div>

  <div class="calibre1" id="calibre_pb_68"></div>

  <div class="chapter">
    <p class="solbaslik">63.</p>

    <p class="normal">Sanatımız gerçeğin ortaya koyduğu bir göz kamaşmasıdır: Geri çekilen ucube maskeye vuran ışıktır gerçek, başka bir şey değil.</p>
  </div>

  <div class="calibre1" id="calibre_pb_69"></div>

  <div class="chapter">
    <p class="solbaslik">64./65.</p>

    <p class="normal">Cennet'ten Kovuluş esas olarak ebedidir: Yani Cennet'ten kovuluş kesin ve yeryüzünde yaşamak kaçınılmazdır; ama yine de olayın ebediliği bize sonsuza dek Cennet'te kalabilme olasılığını vermekle kalmaz, aynı zamanda belki de gerçekte hep orada olduğumuz anlamına da gelir, biz ister bilelim, ister bilmeyelim.</p>
  </div>

  <div class="calibre1" id="calibre_pb_70"></div>

  <div class="chapter">
    <p class="solbaslik">66.</p>

    <p class="normal">O yeryüzünün özgür ve kendini güvenlikte hisseden bir vatandaşıdır, çünkü ona dünyanın her yerine ulaşma imkânını veren yeterince uzun bir zincirle bağlanmıştır, ancak bu zincirin uzunluğu kendisini dünyanın sınırları içinde tutacak kadardır. Ne var ki aynı zamanda, gökyüzünün de özgür ve kendini güvenlikte hisseden bir vatandaşıdır, çünkü yine benzer hesaplar yapılmış göksel bir zincirle bağlanmıştır. Yeryüzüne inmek mi istiyor, gökyüzü zincirinin tasması yakasından çeker; gökyüzüne çıkmak mı istiyor, bu kez de yeryüzü zincirinin tasması yapar aynı işi. Ama bütün bunlara rağmen, tüm olanaklar elindedir ve bunun da farkındadır; hatta tüm bu olanları ilk zincirle bağlanışındaki bir hataya bağlamayı reddeder.</p>
  </div>

  <div class="calibre1" id="calibre_pb_71"></div>

  <div class="chapter">
    <p class="solbaslik">67.</p>

    <p class="normal">Gerçeklerin peşinden paten kaymayı yeni öğrenen acemi biri gibi koşuyor, üstelik bir de yasak yerde egzersiz yapıyor.</p>
  </div>

  <div class="calibre1" id="calibre_pb_72"></div>

  <div class="chapter">
    <p class="solbaslik">68.</p>

    <p class="normal">Her yuvayı koruyan bir Tanrı'ya inanmaktan daha keyif veren ne olabilir!</p>
  </div>

  <div class="calibre1" id="calibre_pb_73"></div>

  <div class="chapter">
    <p class="solbaslik">69.</p>

    <p class="normal">Kuramsal olarak, eksiksiz bir mutluluk olasılığı vardır: İçimizde yok edilemez bir varlık olduğuna inanmak ve ona ulaşacağım diye çaba harcamamak.</p>
  </div>

  <div class="calibre1" id="calibre_pb_74"></div>

  <div class="chapter">
    <p class="solbaslik">70./71.</p>

    <p class="normal">Yok edilemez tektir; her insan tek başına böyledir ve aynı zamanda bu herkesin ortak noktasıdır, dolayısıyla insanları birbirine bağlayan eşi benzeri olmayan parçalanmaz bir bağ vardır.</p>
  </div>

  <div class="calibre1" id="calibre_pb_75"></div>

  <div class="chapter">
    <p class="solbaslik">72.</p>

    <p class="normal">Aynı insanda, birbirinden tümüyle farklı olsalar da nesnesi aynı olan algılar vardır; dolayısıyla bundan ancak aynı insanda farklı özneler olduğu sonucu çıkarılmalıdır.</p>
  </div>

  <div class="calibre1" id="calibre_pb_76"></div>

  <div class="chapter">
    <p class="solbaslik">73.</p>

    <p class="normal">Kendi sofrasından düşen kırıntıları yiyor; kısa bir süre için öbürlerinden daha tok hissediyor kendini, ama masada nasıl yemek yenir hatırlamıyor; ancak artık geride yenecek kırıntı da kalmıyor.</p>
  </div>

  <div class="calibre1" id="calibre_pb_77"></div>

  <div class="chapter">
    <p class="solbaslik">74.</p>

    <p class="normal">Eğer cennette yok edilecek şeyler yok edilebildiyse, bu önemli olmazdı; yok eğer yok edilemediyse, biz yanlış bir inançla yaşıyoruz demektir.</p>
  </div>

  <div class="calibre1" id="calibre_pb_78"></div>

  <div class="chapter">
    <p class="solbaslik">75.</p>

    <p class="normal">Kendini insanlığa bakarak sına. Şüphe edeni şüpheye, inananı inanca götürür bu.</p>
  </div>

  <div class="calibre1" id="calibre_pb_79"></div>

  <div class="chapter">
    <p class="solbaslik">76.</p>

    <p class="normal">Şu duygu: "Burada demirlemeyeceğim" ve anında kabarıp coşan ve insanı sarmalayan dalgaları hissediş.</p>

    <p class="ortayazi">––––</p>

    <p class="normal">Ani bir değişim. Tetikte, ürkek, ümitli dolanıyor cevap sorunun çevresinde, bakışlarını ümitsizce sorunun yanına yaklaşılmaz yüzünde gezdiriyor, en anlamsız, yani yanıttan olabildiğince uzağa düşen yollarda onu izliyor.</p>
  </div>

  <div class="calibre1" id="calibre_pb_80"></div>

  <div class="chapter">
    <p class="solbaslik">77.</p>

    <p class="normal">İnsanlarla iç içe olmak, insanı kendini gözlemlemeye teşvik eder.</p>
  </div>

  <div class="calibre1" id="calibre_pb_81"></div>

  <div class="chapter">
    <p class="solbaslik">78.</p>

    <p class="normal">Bir dayanak olmaktan çıkınca özgürleşir ruh ancak.</p>
  </div>

  <div class="calibre1" id="calibre_pb_82"></div>

  <div class="chapter">
    <p class="solbaslik">79.</p>

    <p class="normal">Cinsel aşk ilahi aşka gözlerimizi kapar; tek başına olsa bunu yapamaz, ama bilmeden ilahi aşka dair içinde bir parça taşıdığından yapabilir.</p>
  </div>

  <div class="calibre1" id="calibre_pb_83"></div>

  <div class="chapter">
    <p class="solbaslik">80.</p>

    <p class="normal">Gerçek parçalara ayrılamaz, bu yüzden kendini tanıma yeteneğinden yoksundur; her kim onu tanımak isterse bir yalan olmak zorundadır.</p>
  </div>

  <div class="calibre1" id="calibre_pb_84"></div>

  <div class="chapter">
    <p class="solbaslik">81.</p>

    <p class="normal">Hiç kimse eninde sonunda kendisine gerçekten zarar verecek bir şeyi isteyemez. Kimi insanda böyle bir durum görünüyorsa –belki de herkeste var bu görünüm– açıklaması, insanın içindeki birinci kişi kendine yararlı bir şey isterken, bunun durumla ilgili karara yarı yarıya katılan diğer ikinci kişiye zarar verdiği şeklindedir. İnsan karar sırasında değil daha başlangıçta ikinci kişinin yanında yer almış olsa, birinci kişi ve onunla birlikte istek de silinip giderdi.</p>
  </div>

  <div class="calibre1" id="calibre_pb_85"></div>

  <div class="chapter">
    <p class="solbaslik">82.</p>

    <p class="normal">Neden İlk Günah'tan ötürü yakınıp dururuz? İlk Günah yüzünden değil, Hayat Ağacı'ndan ötürü kovulduk Cennet'ten, onun yemişlerinden yemeyelim diye.</p>
  </div>

  <div class="calibre1" id="calibre_pb_86"></div>

  <div class="chapter">
    <p class="solbaslik">83.</p>

    <p class="normal">Sadece Bilgi Ağacı'nın yemişlerini yediğimiz için değil, Hayat Ağacı'nın yemişlerinden hâlâ yemediğimiz için de günahkârız. Suçtan bağımsız olarak içinde bulunduğumuz durum günahkâr.</p>
  </div>

  <div class="calibre1" id="calibre_pb_87"></div>

  <div class="chapter">
    <p class="solbaslik">84.</p>

    <p class="normal">Cennet'te yaşamak üzere yaratılmıştık ve Cennet bize hizmet etmek için düzenlenmişti. Sonra yazgımız değiştirildi; Cennet'in yazgısında da bir değişiklik oldu mu, bu hiçbir yerde belirtilmiyor.</p>
  </div>

  <div class="calibre1" id="calibre_pb_88"></div>

  <div class="chapter">
    <p class="solbaslik">85.</p>

    <p class="normal">Kötü, belirli geçiş durumlarında insan bilincinin saçtığı bir ışındır. Yanılsama olan yalnızca duyular dünyası değil, ama ondaki Kötü'dür; ne var ki bu, bizim gözümüzdeki duyular dünyasını oluşturur.</p>
  </div>

  <div class="calibre1" id="calibre_pb_89"></div>

  <div class="chapter">
    <p class="solbaslik">86.</p>

    <p class="normal">İlk Günah'tan beri İyi ve Kötü'yü ayırt etme yeteneğimiz aşağı yukarı birbirine eşittir; yine de tam bu noktada özel üstünlüklerimizi ararız. Ancak bu bilginin ötesinde gerçek farklılıklar başlar. Bunun aksi bir görünüm olması şuna dayanıyor: İnsan yalnızca bilgiyle yetinemez, aynı zamanda buna göre davranmak için çaba göstermesi gerekir. Ancak bunu yapabilecek güçle donatılmamıştır, dolayısıyla kendini yok etmek zorundadır, gerekli gücü ele geçirememe riskine rağmen bu son denemeyi yapmaktan başka bir şey kalmaz kendisine (Bilgi Ağacı'nın yemişlerini yeme yasağındaki ölüm tehdidinin anlamı da budur; belki eceliyle ölümün başlangıçtaki anlamı da buydu). Şimdi bu denemeyi yapmaktan korkar; İyi ya da Kötü bilgisinden vazgeçmeyi bile yeğler ("İlk Günah" kavramı, kaynağını bu korkudan alır) ama bir kere olmuş olan iptal edilemez, sadece belirsizleştirilebilir. İşte bu amaçla güdülenmeler oluşur. Tüm dünya bunlarla doludur, hatta gözle görülür bütün dünya, bir anlık huzur arayan insanın güdülenmesinden başka bir şey değildir belki de. Bilgi gerçeğini çarpıtma, bilgiyi öncelikli amaç edinme denemesi.</p>
  </div>

  <div class="calibre1" id="calibre_pb_90"></div>

  <div class="chapter">
    <p class="solbaslik">87.</p>

    <p class="normal">Giyotin gibi bir inanç, onun kadar ağır, onun kadar hafif.</p>
  </div>

  <div class="calibre1" id="calibre_pb_91"></div>

  <div class="chapter">
    <p class="solbaslik">88.</p>

    <p class="normal">Ölüm, İskender'in Savaşı'nı resmeden sınıf duvarındaki bir tablo gibi karşımızda. Önemli olan daha bu yaşamdayken eylemlerimizle tabloyu karartmak ya da silmektir.</p>
  </div>

  <div class="calibre1" id="calibre_pb_92"></div>

  <div class="chapter">
    <p class="solbaslik">89.</p>

    <p class="normal">........</p>

    <p class="normal">(Defterin bu sayfası kayıp)</p>
  </div>

  <div class="calibre1" id="calibre_pb_93"></div>

  <div class="chapter">
    <p class="solbaslik">90.</p>

    <p class="normal">İki olanak: Kendini sonsuz küçültmek ya da sonsuz küçük olmak. Birincisi son yani eylemsizliktir; ikincisi başlangıç, yani eylemdir.</p>
  </div>

  <div class="chapter"></div>

  <div class="calibre1" id="calibre_pb_95"></div>

  <div class="chapter">
    <p class="solbaslik">91.</p>

    <p class="normal">Söz yanılgısından kaçınmaya dair: Etkin biçimde yok edilecek olanın, önce çok sıkı bir biçimde tutulmuş olması gerekir; ufalanıp dökülen ufalanıp dökülür, ama yok edilemez.</p>
  </div>

  <div class="calibre1" id="calibre_pb_96"></div>

  <div class="chapter">
    <p class="solbaslik">92.</p>

    <p class="normal">Putlara tapınmanın ilk nedeni, kuşkusuz nesnelerden korku, ama buna bağlı olarak, nesnelerin gerekliliğinden korku ve buna bağlı olarak, nesnelere karşı sorumluluktan korkuydu. Bu sorumluluk insanüstü tek bir varlığa yüklenme cesareti gösterilemeyecek kadar büyüktü, çünkü sadece bir varlığın aracılığı da sorumluluğu yeterince hafifletemezdi, yalnızca bir tek varlıkla ilişkisi, gereğinden fazla sorumluluğu lekelemiş olacaktı, işte bundan dolayı her nesnenin sorumluluğu nesnenin kendisine verildi, daha da ileri gidilerek nesneler insanlardan sorumlu tutuldular.</p>
  </div>

  <div class="calibre1" id="calibre_pb_97"></div>

  <div class="chapter">
    <p class="solbaslik">93.</p>

    <p class="normal">Son kez ruhbilim!</p>
  </div>

  <div class="calibre1" id="calibre_pb_98"></div>

  <div class="chapter">
    <p class="solbaslik">94.</p>

    <p class="normal">Yaşamının daha başlangıcında iki ödev: Giderek çevreni daraltmak ve kendini bu çevre dışında bir yerde gizleyip gizlemediğini sürekli denetlemek.</p>
  </div>

  <div class="calibre1" id="calibre_pb_99"></div>

  <div class="chapter">
    <p class="solbaslik">95.</p>

    <p class="normal">Kötü bazen insanın elinde bir alet gibidir; bilerek ya da bilmeyerek, istenirse itirazsız bir kenara konulabilir.</p>
  </div>

  <div class="calibre1" id="calibre_pb_100"></div>

  <div class="chapter">
    <p class="solbaslik">96.</p>

    <p class="normal">Bu yaşamın hazları, yaşamın kendi hazları değil, bizim daha yüce bir yaşama yükselme korkumuzdur; bu yaşamın eziyetleri yaşamın kendi eziyetleri değil, ama bu korkudan dolayı kendimize yaptığımız eziyettir.</p>
  </div>

  <div class="calibre1" id="calibre_pb_101"></div>

  <div class="chapter">
    <p class="solbaslik">97.</p>

    <p class="normal">Sadece burada ıstırap ıstıraptır. Bu demek değildir ki, burada ıstırap çekenler bir başka yerde çektikleri ıstıraptan ötürü ödüllendirilecek; bunun anlamı, bu dünyada ıstırap denen şeyin bir başka dünyada değişmeyip, yalnız karşıtından bağımsız kılınacağı ve mutluluğa dönüşeceğidir.</p>
  </div>

  <div class="calibre1" id="calibre_pb_102"></div>

  <div class="chapter">
    <p class="solbaslik">98.</p>

    <p class="normal">Evrenin sonsuz genişlikte ve zenginlikte tasarlanması, zahmetli yaratışın ve özgür bilincin en aşırıya vardırılmış karışımının sonucudur.</p>
  </div>

  <div class="calibre1" id="calibre_pb_103"></div>

  <div class="chapter">
    <p class="solbaslik">99.</p>

    <p class="normal">Faniliğimizin eski sonsuz savunmasına ilişkin en zayıf inanç, şimdiki günahkâr durumumuza ilişkin en acımasız inançtan çok daha fazla bunaltıcıdır. Ancak, saflığı içinde birincisini bütünüyle kapsayan ikincisine katlanma gücüdür ki, inancın ölçüsünü oluşturur.</p>

    <p class="ortayazi">––––</p>

    <p class="normal">Bazıları, ilk büyük aldatışın yanında, her durumda kendileri adına küçük özel bir aldatmacanın düzenlendiği, örneğin sahnede bir aşk oyunu canlandırılıyorsa, kadın oyuncunun, oyundaki sevgilisine yapmacık yapmacık gülümsemesinin dışında, üst galeride yalnızca belli bir seyirciye de sinsi sinsi gülümsediği kanısındadır. Bu aşırıya kaçmaktır.</p>
  </div>

  <div class="calibre1" id="calibre_pb_104"></div>

  <div class="chapter">
    <p class="solbaslik">100.</p>

    <p class="normal">Şeytani olana ilişkin bir bilgi olabilir, ama içinde inanç bulunamaz, çünkü ortada görünenden daha fazla şeytani olan yoktur.</p>
  </div>

  <div class="calibre1" id="calibre_pb_105"></div>

  <div class="chapter">
    <p class="solbaslik">101.</p>

    <p class="normal">Günah her zaman açıktan açığa gelir ve anında duyularla kavranabilir. Kökleri üzerinde yürür ve koparılmamalıdır.</p>
  </div>

  <div class="calibre1" id="calibre_pb_106"></div>

  <div class="chapter">
    <p class="solbaslik">102.</p>

    <p class="normal">Çevremizdeki acıların hepsini bizim de çekmemiz gerekir. Hepimizin tek bir bedeni yok ama bir gelişimi var ve bu durum şu ya da bu biçimde tüm acıları yaşatır bize. Nasıl ki çocuk belli bir gelişim sonucu yaşamın tüm evrelerinden geçer (her evre de istek ve korku bakımından bir öncekine göre erişilmez görünür aslında), yaşlanır ve sonunda ölürse, biz de bunun gibi (insanlıkla aramızdaki bağ, kendimizle aramızdaki bağdan güçsüz değildir), yaşadığımız dünyanın tüm acılarını yaşayarak gelişiriz. Bu konuda adalete yer yoktur, acı çekmekten ürkmeye ya da acı çekmeyi kazanım olarak nitelemeye de yer yoktur.</p>
  </div>

  <div class="calibre1" id="calibre_pb_107"></div>

  <div class="chapter">
    <p class="solbaslik">103.</p>

    <p class="normal">Dünyanın acılarından uzak tutabilirsin kendini, bu sana kalmış olup doğana uyar, ama tam olarak bu uzak duruş belki kaçınabileceğin yegâne acıdır.</p>
  </div>

  <div class="calibre1" id="calibre_pb_108"></div>

  <div class="chapter">
    <p class="solbaslik">104.</p>

    <p class="normal">İnsan üç bakımdan özgür irade sahibidir:</p>

    <p class="normal">Birincisi, bu yaşamı istediği zaman özgürdü; şimdi, kuşkusuz, kararından geriye dönemez artık, çünkü bir zamanlar bu yaşamı arzulayan kişi değil artık, bir zamanlar arzulamış olduğunu yaşayarak gerçekleştiriyor olması dışında.</p>

    <p class="normal">İkincisi, bu yaşamdaki yürüyüş tarzını ve yolu seçebildiği için özgürdür.</p>

    <p class="normal">Üçüncüsü, yeniden dünyaya geleceğini düşünerek, tüm koşullar altında yaşamak ve böylelikle kendisine varan yolu bulmak istencine sahip olduğu için özgürdür, seçilebilir olsa da, her seferinde bu yaşamın dokunulmadık hiçbir köşesini bırakmayan labirentvari bir yol olacaktır bu.</p>

    <p class="normal">Özgür iradenin üç görünüşüdür bu, ama üçü de aynı zamanda var olduğundan, bir birlik oluştururlar ve temelde öylesine tam birliktir ki, burada özgür olsun ya da olmasın, hiçbir iradeye yer yoktur.</p>
  </div>

  <div class="calibre1" id="calibre_pb_109"></div>

  <div class="chapter">
    <p class="solbaslik">105.</p>

    <p class="normal">Bu dünyanın baştan çıkarma aracı ile bu dünyanın sadece bir geçiş olduğuna ilişkin güvence işareti, aynı şeydir. Böyle olması da gerekir, çünkü dünya ancak bu yolla ayartabilir bizi ve bu da gerçeğe uygun düşer. Ama işin berbat yanı, ayartı başarıya ulaşınca biz güvenceyi unuturuz ve böylece İyi bizi kandırıp Kötü'nün kucağına atar, kadının bakışıyla bizi yatağına çağırması gibi.</p>
  </div>

  <div class="calibre1" id="calibre_pb_110"></div>

  <div class="chapter">
    <p class="solbaslik">106.</p>

    <p class="normal">Alçakgönüllülük, yalnız başına umutsuzluk içinde kıvranan kişi de içinde olmak üzere, insanla hemcinsi arasında en güçlü ilişkiyi sağlar, yeter ki tam ve sürekli bir alçakgönüllülük olsun bu. Bunu yapabilir, çünkü duanın gerçek dilidir, hem ibadet hem de en yakın bağdır. İnsanın çevresindekilerle kurduğu ilişki dua ile kurduğu ilişki gibidir, insanın kendi kendisiyle kurduğu ilişki ise çabayla kurduğu ilişkiye benzer; çaba için gerekli güç duadan alınır.</p>

    <p class="ortayazi">––––</p>

    <p class="normal">Sen aldatmacadan başka bir şey bilebilir misin? Aldatmaca yok edilse bile, sen hiçbir zaman oraya bakmamalısın, yoksa bir tuz sütununa dönüşürsün.</p>
  </div>

  <div class="calibre1" id="calibre_pb_111"></div>

  <div class="chapter">
    <p class="solbaslik">107.</p>

    <p class="normal">Herkes A.'ya karşı çok iyi davranıyor, mükemmel bir bilardo masasının iyi oyunculardan bile korunmaya çalışılması gibi, ta ki o büyük oyuncu gelip, masayı titizlikle inceleyip, vakitsiz yapılacak bir hatayı hoş görmeyip, kendisi oynamaya başlayınca saygısız bir şekilde öfkeden çılgına dönünceye kadar.</p>
  </div>

  <div class="calibre1" id="calibre_pb_112"></div>

  <div class="chapter">
    <p class="solbaslik">108.</p>

    <p class="normal">"Ama sonra sanki hiçbir şey olmamış gibi işine döndü." Belki de hiçbirinde geçmez ama, açık seçiklikten yoksun eski hikâyeler yığınından kulağımıza tanıdık gelen bir saptamadır bu.</p>
  </div>

  <div class="calibre1" id="calibre_pb_113"></div>

  <div class="chapter">
    <p class="solbaslik">109.</p>

    <p class="normal">"İnanç yoksunu olduğumuz iddia edilemez. Sadece yaşıyor olmamız bile, tüketilmeyecek bir inanç değeridir."</p>

    <p class="normal">"Neresindeymiş bunun inanç değeri? Yaşamamak elde değil ki!"</p>

    <p class="normal">"İşte inancın insanı çıldırtacak kadar büyük gücü, bu ‘elde değil ki' dedir, bu olumsuzlamada açığa vurur kendini."</p>

    <p class="ortayazi">––––</p>

    <p class="normal">Evden çıkıp gitmen gereksiz. Masa başında otur ve bana kulak ver. Kulak vermesen de olur, sadece bekle. Beklemesen de olur, tamamen sessiz ve yalnız ol. Dünya, maskesini düşüresin diye, kendini sana sunacaktır; başka bir şey gelmez elinden, cazibeye kapılmış, ayaklarının dibinde kıvranıp duracaktır.</p>
  </div>

  <div class="calibre1" id="calibre_pb_114"></div>
</body>
</html>
