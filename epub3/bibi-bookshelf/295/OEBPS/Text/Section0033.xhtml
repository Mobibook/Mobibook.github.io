<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>YevgeniZamyatin_Biz</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
p.sgc5 {textalign:right;}
  span.sgc4 {fontfamily:Palatino_avs_space_Linotype;fontweight:normal;fontstyle:italic;}
  span.sgc3 {fontfamily:Cambria;fontweight:normal;fontstyle:normal;}
  span.sgc2 {fontfamily:Times_avs_space_New_avs_space_Roman;fontweight:normal;fontstyle:italic;}
  span.sgc1 {fontfamily:Palatino_avs_space_Linotype;fontweight:normal;fontstyle:normal;}

  p.sgc-1 {text-align: center;}
</style>
</head>

<body class="main">
  <h2 class="heading1 sgc-1" style="text-align: center;"><span class="sgc1" style="font-weight: normal;">Kayıt 32</span></h2>

  <h3 class="heading0 sgc-1 sigil_not_in_toc" style="text-align: center;"><span class="sgc1" style="font-weight: normal;"><br /></span></h3>

  <h3 class="heading0 sgc-1 sigil_not_in_toc" style="text-align: center;"><span class="sgc1" style="font-weight: normal;">İnanmıyorum</span></h3>

  <h3 class="heading0 sgc-1 sigil_not_in_toc" style="text-align: center;"><span class="sgc1" style="font-weight: normal;">Traktörler</span></h3>

  <h3 class="heading0 sgc-1 sigil_not_in_toc" style="text-align: center;"><span class="sgc1" style="font-weight: normal;">Canlı Yonga</span></h3>

  <div>
    <span class="sgc1" style="font-weight: normal;"><br /></span>
  </div>

  <div>
    <span class="sgc1" style="font-weight: normal;"><br /></span>
  </div>

  <div>
    <span class="sgc1" style="font-weight: normal;"><br /></span>
  </div>

  <div>
    <span class="sgc1" style="font-weight: normal;"><br /></span>
  </div>

  <div>
    <span class="sgc1" style="font-weight: normal;"><br /></span>
  </div>

  <p class="heading0"><span class="sgc1">Öleceğinize inanır mısınız? Evet, insan ölümlüdür, ben bir insanım, yani... Hayır, demek istediğim bu değil. Bildiğinizi biliyorum. Sorduğum şu: Hiç öleceğinize gerçekten, tamamen, zihninizle değil, bedeninizle inandınız mı? Şu kâğıdı tutan parmakların günün birinde sapsarı ve soğuk olacağını gerçekten hissettiniz mi?</span></p>

  <p class="heading0"><span class="sgc1">Hayır, elbette hayır ki zaten bu yüzden şu güne kadar onuncu kattan kendinizi atmadınız, yemeye, sayfaları çevirmeye, tıraş olmaya, gülümsemeye, yazmaya devam ettiniz...</span></p>

  <p class="heading0"><span class="sgc1">Bugün durumum böyle −</span> <span class="sgc1">evet, aynen böyle</span> <span class="sgc3">− işte. Sa</span><span class="sgc1">atimdeki ufak siyah kolun şuraya, gece yarısına doğru ineceğini ve ardından tırmanıp nihai noktayı aşarak inanılmaz yarının başlayacağı noktaya varacağını biliyorum. Bunu biliyorum ama bir şekilde buna inanmıyorum. Ya da yirmi dört saat bana yirmi dört yıl sürecekmiş gibi geliyor ve bu yüzden hâlâ bir şeyler yapa</span><span class="sgc1">biliyor, bir yerlere koşturabiliyor, soruları yanıtlayabiliyor, ENTEGRAL'in merdivenlerine tırmanabiliyorum. Hâlâ suda sallanışını hissedebiliyor ve parmaklıklarına tutunmam gerektiğini ve soğuk camı tuttuğumu anlayabiliyorum. Saydam vinçlerin kuğu boyunlarını eğişlerini, gagalarını uzatışlarını ve motorları için gerekli feci patlayıcı besinleri ENTEGRAL'e özenle, şefkatle yedirişlerini izliyorum. Ve aşağılarda, nehrin üzerinde rüzgârın kabarttığı mavi su damarlarını ve düğümlerini apaçık görüyorum. Ama böyleyken bile hepsi bana uzak, kâğıda çizili bir diyagram misali çok yabancı geliyor. İkinci Yapıcı'nın yayvan diyagramsal yüzünün birden konuşuvermesi de yabancıydı: "Ne diyorsunuz peki? Motorlar için ne kadar yakıt almalıyız? Üç veya üç buçuk saat daha..."</span></p>

  <p class="heading0"><span class="sgc1">Önümde, diyagramın üç boyutlu izdüşümünde logaritmik kadranı 15'i gösteren bir hesap makinesi tutan elimi gördüm.</span></p>

  <p class="heading0"><span class="sgc1">"On beş ton. Hayır, daha iyisi... Evet, 100 yapalım." Çünkü biliyorum, yarına...</span></p>

  <p class="heading0"><span class="sgc1">Ve göz ucuyla elimi, kadrandaki elimi görüyorum. Belli belirsiz titriyor.</span></p>

  <p class="heading0"><span class="sgc1">"Yüz mü? Ama neden? Bu bir haftalık yakıt demek. Ne diyorum yahu? Bir haftadan da fazlaya yeter!"</span></p>

  <p class="heading0"><span class="sgc1">"Ne olabileceğini kim bilebilir?" Ben biliyorum. Rüzgâr uğulduyor ve hava, yerden ta göğe dek görün</span></p>

  <p class="heading0"><span class="sgc1">mez bir maddeyle doldurulmuş gibi geliyor. Nefes almada, yürümede zorlanıyorum ve caddenin en ucunda, Akımtoplar Kulesi'nin saatinin kolu yavaşça ve bir saniye bile durmaksızın ilerliyor. Kulenin donuk ve mavi&nbsp;</span>spirali elektrik emmek için uzandığı gökte uluyor. Müzik Fabrikası'nın borazanları uluyor.</p>

  <p class="heading0"><span class="sgc1">Her zamanki dörtlü kol düzeninde yürüyorduk. Ama her nasılsa, belki sarsıcı rüzgâr yüzünden, sıralar sabit görünmüyor, gittikçe daha da düzensizleşiyorlardı. Köşede bir şeyle çarpışıldı; herkes ürktü ve donakaldı; nefesler tutuldu ve boyunlar hep birlikte sağasola kıvrıldı.</span></p>

  <p class="heading0"><span class="sgc1">"Bak! Hayır, şuraya bak!"</span></p>

  <p class="heading0"><span class="sgc1">"Onlar! Bunlar onlar!"</span></p>

  <p class="heading0"><span class="sgc1">"Ben? Asla! Asla... Kafamı Makine'ye sokarım daha iyi!"</span></p>

  <p class="heading0"><span class="sgc1">"Sus! Deli misin sen?"</span></p>

  <p class="heading0"><span class="sgc1">Köşedeki dinleme salonunun kapıları boydan boya açılmıştı ve içeriden yaklaşık elli kişilik bir grup, ağır adımlarla çıkıyordu. "Kişi" sözcüğü doğru değil; hayır, doğru sözcük bu değil. Bunlar ayak değil; bunlar bir tür ağır, demirden dövülmüş, görünmez bir sürüş mekanizmasıyla çalışan tekerleklerdi... Bunlar insan değil, insan şekli verilmiş traktörlerdi... Başlarının üzerinde, esintiyle dalgalanan, harfleri altın güneşle işli bir flama şunları söylüyordu: "Biz ilkiz! İşlem'den geçtik bile! Herkes bizi izlesin!"</span></p>

  <p class="heading0"><span class="sgc1">Kalabalığı yavaşça ve karşı konulamaz bir güçle, tarla gibi sürüyorlardı ve gidişlerine bakarak bizim yerimizde bir ağaç veya bir bina olsa hiç duraksamadan sürüp geçecekleri anlaşılabiliyordu. Caddenin ortasına varmışlardı bile; el ele tutuşup bir zincir kurarak yüzlerini bize döndüler. Ve biz, gergin bir grup kafa, bekledik. Boyunlarımızı büktük. Bulutlar. Uğuldayan rüzgâr...</span></p>

  <p class="heading0"><span class="sgc1">Birden zincirin sağ ve sol uçları hareketlendi, hızla kapanmaya, bizi sarmaya başladı... Ve bizi açık kapılara doğru...</span></p>

  <p class="heading0"><span class="sgc1">Biri bağırdı: "Tuzak! Kaçın!"</span></p>

  <p class="heading0"><span class="sgc1">Herkes birbirini ezercesine koşuşturmaya başladı. Tam duvara yakın yerde, canlı çemberin henüz kapamadığı dar bir açıklık kalmıştı. Kafalar önde, kafalar koçbaşlarına dönüşmüş, kaşlar çatık, dirsekler sivri, omuzlar sert, soluklar gürültülü, herkes o yana yöneldi. İtfaiyecinin hortumundan fışkıran basınçlı su gibiydik. Bir anlığına S gibi çifte kambur bir beden ve yelken kulakları gördüm; bir an sonra gözden yitirdim. Koşuşturan kalabalığın ortasında kalakalmıştım. Onu gördüğüm tarafa atıldım.</span></p>

  <p class="heading0"><span class="sgc1">Bir girişin önünde soluklanmak için durdum ve bir anda, sanki rüzgârla sürüklenirmiş gibi küçük bir şekil üzerime geldi.</span></p>

  <p class="heading0"><span class="sgc1">"Arkandaydım... İstemiyorum... Anlıyor musun? Kabul ediyorum..."</span></p>

  <p class="heading0"><span class="sgc1">Yakamda minik, tombalak eller, yuvarlak mavi gözler. O. Soğuk basamaklara oturup tortop büzüldü; ayaktaydım, terli ellerimle saçını okşadım. Kendimi kocaman, onu ufacık, benim ufacık bir parçam gibi gördüm.</span> <span class="sgc1">I</span> <span class="sgc3">−</span> <span class="sgc1">330'la hissettiğimden tümüyle farklıydı. Eskilerin çocuklarına buna benzer bir gözle baktığını hatırladım.</span></p>

  <p class="heading0"><span class="sgc1">Elleriyle yüzünü kapamış, zar zor duyabildiğim şeyler söylüyordu: "Her gece... Yapamam... Eğer beni tedavi ederlerse... Her gece, karanlıkta, yapayalnızken onu düşünüyorum... Büyüyünce neye benzeyeceğini, beni düşünüp düşünmeyeceğini... Yaşamak için dayanacak&nbsp;</span>bir şeyim kalmayacak, anlıyor musun? Senin yapman gereken... Mutlaka..."</p>

  <p class="heading0"><span class="sgc1">Aptalca bir duyguydu ama kendimden emindim: Evet, mutlaka. Aptalcaydı çünkü yapacağım bir suç daha işlemem anlamına geliyordu. Aptalcaydı çünkü beyaz nasıl aynı zamanda siyah olamazsa, bir suç da aynı zamanda görev olamazdı. Öbür türlüsü yaşamda ne siyah ne de beyaz var ve renkler işlevsel bir öncele bağlı demektir. Ve tutup ona yasadışı bir çocuk vermem öncelinden başlarsak...</span></p>

  <p class="heading0"><span class="sgc1">"Tamam. Ama lütfen sakinleş... Sakin ol," dedim. "Seni I</span> <span class="sgc3">−</span> <span class="sgc1">330'a götürmeliyim... Daha önce istediğim gibi ki o da..."</span></p>

  <p class="heading0"><span class="sgc1">"Tamam." (Bunu alçak sesle, ellerini yüzünden çekmeden söyledi.)</span></p>

  <p class="heading0"><span class="sgc1">Kalkmasına yardım ettim. Ardından, hiç konuşmadan ve kafalarımızda kendi düşüncelerimizle veya kafalarımızda aynı ve tek düşünceyle sessiz evlerin arasından, kararan sokaktan, rüzgârın kırbaçlarından geçerek yürüdük...</span></p>

  <p class="heading0"><span class="sgc1">Saydam, gergin bir noktada arkamda, uğuldayan rüzgârın içinden tanıdık, su birikintilerinde şapırdayan ayak seslerini işittim. Dönemeçte arkama baktım ve koşuşturan yağmur bulutlarının yansıdığı bulanık cam kaldırımda S'yi gördüm. Derhal elimi kolumu tuhaf hareketlerle sallayarak ve bağıra çağıra O'ya yarın, evet, yarın ENTEGRAL'in ilk deneme uçuşunu yapacağını ve müthiş, inanılmaz, harika bir olay göreceğimizi anlatmaya başladım.</span></p>

  <p class="heading0"><span class="sgc1">O, toparlacık mavi şaşkınlığıyla önce yüzüme, ardından abuk sabuk salladığım kollarıma baktı. Ama ağzını açmasına izin vermedim, konuşmaya devam ettim. İçimde, sadece benim duyabildiğim bir ses, apayrı, öfkeli bir düşünce inatla aynı cümleleri tekrarlıyordu: "İzin veremezsin! Peşinden gelip I</span> <span class="sgc3">−</span> <span class="sgc1">330'a ulaşmasına izin veremezsin!"</span></p>

  <p class="heading0"><span class="sgc1">Sola döneceğime sağa yöneldim. Köprü köleler misali eğilmiş sırtını üçümüze sundu: Bana, O'ya ve peşimizden gelen S'ye. Karşı kıyıdaki pırıl pırıl aydınlatılmış binaların ışıkları suya düşüyor, binlerce parıltılı kıvılcımlar saçan köpüklerde yansıyordu. Rüzgâr gemi palamarından yapılmış ve yukarılara bir yerlere gerilmiş bir telli çalgı teli misali mırıldanıyordu. Ve bas sesin içinde, arkamda, sürekli...</span></p>

  <p class="heading0"><span class="sgc1">Oturduğum bina. O binanın girişinde durakladı ve "Hayır, söz vermiştin..." gibilerinden bir cümleye girişti.</span></p>

  <p class="heading0"><span class="sgc1">Lafını bitirmesine izin vermedim, hızla kapıdan içeri iteledim ve lobiye daldık. Tanıdık sarkık yanaklar kontrol masasında heyecanla titriyordu; kalabalık bir grup Sayı başına toplanmıştı ve bir tartışma söz konusuydu. İkinci kat tırabzanlarından meraklı başlar uzanıyor, merdivenlerde birileri koşuşturuyordu. Ama acelem vardı; O'yu hızla karşı yöne sürükledim ve sırtımı duvara vererek lobi koltuklarından birine oturdum (duvarın arkasında karanlık, koca kafalı bir gölge, kaldırımda bir aşağı bir yukarı yürüyordu) ve not defterimi çıkardım.</span></p>

  <p class="heading0"><span class="sgc1">O, sanki ünisinin altındaki bedeni yavaşça buharlaşıyor, eriyor ve geride hiçbir şey bırakmıyormuşçasına koltuğa çöktü. Gözlerindeki mavi boşluk, yutucuydu.</span></p>

  <p class="heading0"><span class="sgc1">Yorgun bir sesle, "Neden beni buraya getirdin?" dedi. "Kandırdın mı beni?"</span></p>

  <p class="heading0"><span class="sgc1">"Hayır... Şşş! Bak! Şurada... Duvarın diğer yanında... Görüyor musun?"</span></p>

  <p class="heading0"><span class="sgc1">"Evet. Bir gölge var."</span></p>

  <p class="heading0"><span class="sgc1">"Sürekli peşimde... Yapamam... Yani... Bak, bir şeyler yazacağım, alıp gideceksin. Tek başına. O, burada kalacak, eminim."</span></p>

  <p class="heading0"><span class="sgc1">Üninin altındaki beden kıpırdandı, karın biraz daha yuvarlaklaştı, yanaklarda belli belirsiz bir ışıltı, bir şafak belirdi.</span></p>

  <p class="heading0"><span class="sgc1">Notu soğuk eline tutuşturdum, elini sıkıca kavradım ve mavi gözlerinden gözlerimle son bir yudum aldım.</span></p>

  <p class="heading0"><span class="sgc1">"Elveda! Belki başka bir zamanda..."</span></p>

  <p class="heading0"><span class="sgc1">Elini çekti. Kamburunu çıkartarak ağır adımlarla iki adım attı. Ardından hızla döndü ve boynuma sarıldı. Dudakları, gözleri, her yeriyle bana arka arkaya aynı şeyi söylüyordu.</span></p>

  <p class="heading0"><span class="sgc1">Ne dayanılmaz bir gülümseme... Ne ıstırap... Sonra... Sonra kapıda iki büklüm, ufak bir insan silu&nbsp;</span>eti, duvarın diğer yanında minicik bir gölge gördüm... Gölge ardına bir kere dahi bakmadan, hızla ve hızlanarak uzaklaştı, eridi...</p>

  <p class="heading0"><span class="sgc1">U'nun masasına gittim. Solungaçlarını şişirerek, "Şu hale bak!" dedi. "Hepsi çıldırmış! Şuradaki, Eski Ev yakınlarında her yanı kürklerle kaplı çıplak bir adam gördüğünü söylüyor!"</span></p>

  <p class="heading0"><span class="sgc1">Kalabalıktan bir ses yükseldi: "Evet! Ve yine söylüyorum: Gördüm." "Ne dersin buna, ha? Tam hezeyan!"</span></p>

  <p class="heading0"><span class="sgc1">U'nun "hezeyan" deyişinde öyle kırılmaz, öyle bükülmez bir kesinlik vardı ki kendime şu soruyu sordum: "Bunca günde başıma gelenlerin hepsi sahiden hezeyan mıydı yoksa?" Ama ardından kıllı ellerime baktım ve sözcükler zihnimde çınladı: "Belki kanında güneşli ormandan bir damla vardır... Belki bu yüzden seni..."</span></p>

  <p class="heading0"><span class="sgc1">Hayır, çok şükür hezeyan değil bu.</span></p>

  <p class="heading0"><span class="sgc1">Hayır, maalesef hezeyan değil.</span></p>
</body>
</html>
