<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>YevgeniZamyatin_Biz</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
span.sgc5 {fontfamily:Times_avs_space_New_avs_space_Roman;fontweight:normal;fontstyle:normal;}
  p.sgc4 {textalign:right;}
  span.sgc3 {fontfamily:Cambria;fontweight:normal;fontstyle:normal;}
  span.sgc2 {fontfamily:Times_avs_space_New_avs_space_Roman;fontweight:normal;fontstyle:italic;}
  span.sgc1 {fontfamily:Palatino_avs_space_Linotype;fontweight:normal;fontstyle:normal;}

  p.sgc-1 {text-align: center;}

  body.sgc-2 {word-wrap: break-word; -webkit-nbsp-mode: space; -webkit-line-break: after-white-space;}
</style>
</head>

<body class="main sgc-2">
  <h2 class="heading1 sgc-1" style="text-align: center;"><span class="sgc1" style="font-weight: normal;">Kayıt 15</span></h2>

  <h3 class="heading0 sgc-1 sigil_not_in_toc" style="text-align: center;"><span class="sgc1" style="font-weight: normal;"><br /></span></h3>

  <h3 class="heading0 sgc-1 sigil_not_in_toc" style="text-align: center;"><span class="sgc1" style="font-weight: normal;">Çan</span></h3>

  <h3 class="heading0 sgc-1 sigil_not_in_toc" style="text-align: center;"><span class="sgc1" style="font-weight: normal;">Ayna Gibi Deniz</span></h3>

  <h3 class="heading0 sgc-1 sigil_not_in_toc" style="text-align: center;"><span class="sgc1" style="font-weight: normal;">Kaderim Sonsuza Dek Yanmak</span></h3>

  <div>
    <span class="sgc1" style="font-weight: normal;"><br /></span>
  </div>

  <div>
    <span class="sgc1" style="font-weight: normal;"><br /></span>
  </div>

  <div>
    <span class="sgc1" style="font-weight: normal;"><br /></span>
  </div>

  <div>
    <span class="sgc1" style="font-weight: normal;"><br /></span>
  </div>

  <div>
    <span class="sgc1" style="font-weight: normal;"><br /></span>
  </div>

  <p class="heading0"><span class="sgc1">ENTEGRAL'in inşa edildiği hangara girer girmez İkinci Yapıcı yanıma geldi. Yüzü her zamanki gibiydi: yuvarlak, beyaz, porselen bir tabak. Ve tabağında dayanılmaz ölçüde lezzetli bir şey sunarak şöyle dedi:</span></p>

  <p class="heading0"><span class="sgc1">"Dün siz hastayken, yani yetkili burada yokken, olay diyebileceğiniz bir şey yaşadık."</span></p>

  <p class="heading0"><span class="sgc1">"Olay?"</span></p>

  <p class="heading0"><span class="sgc1">"Evet! Çan çaldı, iş bırakıldı, herkes hangardan çıkmaya başladı ve sıkı durun, kapıdaki görevli numarasız birini yakaladı! İçeri nasıl girdiğini asla anlayamayacağım. Adamı İşlemler'e götürdüler. Zavallım, nasıl ve neden meselesini orada ağzından söküp almışlardır..." (Zevkle sırıttı.)</span></p>

  <p class="heading0"><span class="sgc1">En iyi ve en deneyimli doktorlarımız İşlemler bünyesinde, bizzat Velinimet'in denetiminde çalışırlar. Başta ünlü Gaz Çanı, bin bir türlü aletleri vardır. Gaz Çanı özünde eski bir okul deneyidir: Bir fare, bir cam&nbsp;</span><span class="sgc1">kubbenin içine konur, bir pompa vasıtasıyla içerideki hava peyderpey azaltılır, vesaire. Tabii Gaz Çanı çok daha ileri bir donanımdır, çeşitli gazlar kullanır ve ayrıca burada zavallı, çaresiz bir hayvanla eğlenmek değil, âli bir amaç, TekDevlet'in güvenliği, bir başka deyişle, milyonların mutluluğu söz konusudur. Yaklaşık beş yüz yıl önce, İşlemler daha henüz yeni göreve başlarken, İşlemler'i eskilerin Engizisyonuna benzeten salaklar çıkmış. Tabii bu, nefes borusu ameliyatı yapan bir cerrahla boğaz kesen bir haydudu eş tutmak kadar aptalcadır. Her ikisi de ellerinde bıçak, aynı işlemi − bir insanın gırtlağını kesmek</span> <span class="sgc3">− yapar belki ama biri bir velinimet, di</span><span class="sgc1">ğeriyse bir suçludur; birinin işareti +, ötekininki − 'dir.</span></p>

  <p class="heading0"><span class="sgc1">Tüm bunlar apaçık; hepsi bir anda, mantık makinesinin tek turunda görülebilir. Derken dişli birden eksi işaretinde duruverir ve tümüyle faklı bir şey yüzeye çıkar: gardırobun kapağında sallanan anahtar zincirinden bahsediyorum. Kapağın yeni kapandığı açıktı. Ama</span> <span class="sgc1">I</span> <span class="sgc3">−</span> <span class="sgc1">330 orada değildi. Kayboluvermişti. Makinenin bunu kavraması mümkün değildi. Rüya mı? Ama omzumda o dayanılmaz ıstırap veren tatlı baskıyı, I</span> <span class="sgc3">−</span> <span class="sgc1">330'un siste omzuma yaslanışını hâlâ hissedebiliyordum. "Sever misin sisi?" Evet, sisi de. Her şeyi seviyorum ben. Ve her şey dolgun, yeni, şaşırtıcı, her şey... Yolunda.</span></p>

  <p class="heading0"><span class="sgc1">"Her şey yolunda," dedim.</span></p>

  <p class="heading0"><span class="sgc1">"Yolunda mı?" Yuvarlak porselen gözler kocaman açıldı. "Yani, bunun nesi yolunda? O numarasız adam başarsaydı... Yani o zaman onlar... Her yerdeler, sürekli, burada, ENTEGRAL'in etrafında, onlar..."</span></p>

  <p class="heading0"><span class="sgc1">"Kimmiş onlar?"</span></p>

  <p class="heading0"><span class="sgc1">"Ben ne bileyim? Ama onları hissediyorum, biliyor musunuz? Sürekli."</span></p>

  <p class="heading0"><span class="sgc1">"Geliştirdikleri söylenen şu yeni işlemi duydunuz mu? Hani hayal gücünü yok ettikleri..." (Cidden böyle bir şey duymuştum.)</span></p>

  <p class="heading0"><span class="sgc1">"Evet, haberim var. Neden?"</span></p>

  <p class="heading0"><span class="sgc1">"Çünkü yerinde olsam gider, yaptırırdım."</span></p>

  <p class="heading0"><span class="sgc1">Tabakta limon misali ekşi bir şey belirdi. Sevgili küçük adam. Bir düş gücü barındırabileceğine dair en ufak bir imayı bile hakaret alıyordu. Ama ne diyorum ben? Bir hafta önce başkası bunu bana söylese ben de hakaret addederdim. Ama şimdi, hayır. Çünkü şimdi biliyorum; hayal gücüm var. Hastayım yani. Ayrıca iyileşecekmişim gibi de gelmiyor. Gelmiyor işte. Cam basamaklardan çıktık. Aşağıdaki her şeyi avucumun içi gibi görüyordum.</span></p>

  <p class="heading0"><span class="sgc1">Sizler, bunları okuyanlar, her neredeyseniz, bir güneşiniz vardır. Ve benim kadar hastaysanız, sabahları güneşin neye benzediğini veya benzeyebileceğini, o pembemsi, saydam, sıcak altını biliyorsunuzdur. Hava bile azıcık pembedir ve her şey güneşin leziz kanına doymuştur, her şey canlıdır. Yumuşak ve canlı. Taşlar: sıcak ve canlı. Demir canlı, insanlar... Canlıdırlar ve gülümsüyorlardır. Bir saat sonra her şey yitecek, pembecik kanın son damlası bitecektir belki ama o an için her şey canlıdır. Ve ben, işte şimdi, ENTEGRAL'in cam kanında bir şeyin zonkladığını, kıpırdandığını görüyordum. ENTEGRAL'in müthiş ve ürkütücü geleceğini düşündüğünü, sizlere, tanımadıklarımıza, siz ebediyen arayan ama asla bulamayanlara getireceği kaçınılmaz mutluluk&nbsp;</span>yükünü düşündüğünü görebiliyordum. Mutluluk sizin göreviniz. Ve fazla beklemeniz gerekmeyecek.</p>

  <p class="heading0"><span class="sgc1">ENTEGRAL'in gövdesi neredeyse hazırdı: camımızdan yapılma, uzatılmış, zarif bir elips; altın kadar kalıcı, çelik kadar dirençli. Çapraz kaburgaları −</span> <span class="sgc1">çevreleyicileri</span> <span class="sgc3">− ve boylamasına takviye kirişlerini cam gövdeye</span> <span class="sgc1">bağlıyorlardı. Kıça dev roket motorunun yuvası yerleştiriliyordu. Her üç saniyede bir patlama. ENTEGRAL'in muazzam kuyruğu kozmik uzaya üç saniyede bir alev ve gaz püskürtecek, mutluluğun ateşli Timurlenk'i göklere süzülecekti...</span></p>

  <p class="heading0"><span class="sgc1">Aşağıdaki adamları, Taylor'a uygun, muazzam bir makinenin manivelaları misali hızla ve uyum içinde eğilip kalkışlarını, sağasola dönüşlerini, zamana uyuşlarını izledim. Borular parlıyordu ellerinde; ateşle kesiyor, cam parçaları, açıları, kolonları, payandaları ateşle lehimliyorlardı. Tertemiz camdan yapılma, cam raylar üzerinde yavaşça ilerleyen ve tıpkı adamlar gibi uyum içinde dönen, eğilen, yüklerini ENTEGRAL'in içine boşaltan dev vinçleri seyrettim. Aynıydılar, birdiler: insanlaştırılmış makineler, kusursuzlaştırılmış insanlar. En somut, en heyecan verici güzellik, uyum, müzik buydu... Derhal aşağı inmek, onlarla, onlardan olmak istedim.</span></p>

  <p class="heading0"><span class="sgc1">Oldum da: onlarla omuz omuza, onlara kaynamış, çelik ritme, ölçülü hareketlere, sımsıkı al yanaklara, düşünce çılgınlığıyla bulutlanmamış, ayna dostu kaşlara kapıldım. Ayna gibi bir denize yelken açmıştım. Dinleniyordum.</span></p>

  <p class="heading0"><span class="sgc1">Birden içlerinden biri sakince bana döndü ve "E," dedi, "Bugün nasılsınız? Daha iyi misiniz?"</span></p>

  <p class="heading0"><span class="sgc1">"Daha iyi? Nasıl yani?"</span></p>

  <p class="heading0"><span class="sgc1">"Dün işte değildiniz, onu kastediyordum. Ciddi bir hastalığa yakalandığınızı sandık..." Tertemiz kaşlar, çocuksu bir gülümseme.</span></p>

  <p class="heading0"><span class="sgc1">Yüzüm kızardı. Bu gözlere yalan söyleyemezdim. Yapamazdım. Yanıt vermedim. Batıyordum.</span></p>

  <p class="heading0"><span class="sgc1">Yukarıda, ambar kapaklarından birinde parıldayan, yuvarlak ve beyaz porselen yüz belirdi: "Hey! D</span> <span class="sgc3">−</span> <span class="sgc1">503! Bir dakika gelir misiniz? Konsollarda sıkışıklık var ve bağlantı düğümlerinden birinde basınç..."</span></p>

  <p class="heading0"><span class="sgc1">Lafını bitirmesini beklemedim, fırladım. Utançla kaçıyordum aslında. Kafamı kaldırıp adamın gözlerine bakacak gücü bulamamıştım. Kafam önde, cam basamakların parıltısını izleyerek koştum ve her adımda daha fazla çaresizleştim: Burada olmamam gerekirdi; suçluydum, zehirlenmiştim ben. Hassas mekanik ritme bir daha hiç karışamayacak, ayna gibi denizde bir daha asla yelken açamayacaktım. Kaderim sonsuza dek yanmak, sağasola savrulmak, saklanacak köşe aramaktı: sonsuza dek, nihayet kapıdan geçecek gücü bulana dek...</span></p>

  <p class="heading0"><span class="sgc1">Derken soğuk bir kıvılcım çaktı: Ben tamamdım, artık önemli değildim ama onu da... Ve o...</span></p>

  <p class="heading0"><span class="sgc1">Güverteye açılan ambar kapağından çıktım ve kalakaldım: Nereye gideceğimi, buraya ne demeye geldiğimi bilmiyordum. Yukarı baktım. Öğlen güneşi yavaşça yükseliyordu. Gri camlı ve ölü ENTEGRAL, akımdaydı. Pembemsi kan tükenmişti; tüm bunları hayal ettiğimi, her şeyin daha önce nasılsa öyle olduğunu biliyordum ama gene de apaçık...</span></p>

  <p class="heading0"><span class="sgc1">"Neyiniz var D</span> <span class="sgc3">−</span> <span class="sgc1">503? Sağırlaştınız mı? Deminden beri sesleniyorum... Sorun nedir?" İkinci Yapıcı'ydı bu ve galiba epeydir kulağımın dibinde bağırıyordu.</span></p>

  <p class="heading0"><span class="sgc1">Neyim vardı benim? Dümeni yitirmiştim ben. Motor kendince homurdanıyor, aero titreyip fırlıyordu ama dümen yoktu ve aeronun nereye gittiğini bilmiyordum: burun üstü yere çakılmaya mı, yoksa yukarı... Güneşe, ateşlere mi?</span></p>
</body>
</html>
