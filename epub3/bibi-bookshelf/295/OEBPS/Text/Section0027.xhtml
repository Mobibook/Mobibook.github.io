<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>YevgeniZamyatin_Biz</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
p.sgc6 {textalign:right;}
  span.sgc5 {fontfamily:Palatino_avs_space_Linotype;fontweight:normal;fontstyle:italic;}
  span.sgc4 {fontfamily:Times_avs_space_New_avs_space_Roman;fontweight:normal;fontstyle:italic;}
  span.sgc3 {fontfamily:Palatino_avs_space_Linotype;fontweight:bold;fontstyle:normal;}
  span.sgc2 {fontfamily:Cambria;fontweight:normal;fontstyle:normal;}
  span.sgc1 {fontfamily:Palatino_avs_space_Linotype;fontweight:normal;fontstyle:normal;}

  span.sgc8 {fontfamily: Palatino_avs_space_Linotype;}
  span.sgc7 {fontweight: bold;}

  span.sgc-2 {font-size: 16px;}
  p.sgc-1 {text-align: center;}

  p.sgc-3 {text-align: right;}
</style>
</head>

<body class="main">
  <h2 class="heading1 sgc-1" style="text-align: center;"><span class="sgc1" style="font-weight: normal;">Kayıt 26</span></h2>

  <h3 class="heading0 sgc-1 sigil_not_in_toc" style="text-align: center;"><span class="sgc1" style="font-weight: normal;"><br /></span></h3>

  <h3 class="heading0 sgc-1 sigil_not_in_toc" style="text-align: center;"><span class="sgc1" style="font-weight: normal;">Dünya Dönüyor</span></h3>

  <h3 class="heading0 sgc-1 sigil_not_in_toc" style="text-align: center;"><span class="sgc1" style="font-weight: normal;">Döküntü</span></h3>

  <h3 class="heading0 sgc-1 sigil_not_in_toc" style="text-align: center;"><span class="sgc1" style="font-weight: normal;">41° Santigrat</span></h3>

  <div>
    <span class="sgc1" style="font-weight: normal;"><br /></span>
  </div>

  <div>
    <span class="sgc1" style="font-weight: normal;"><br /></span>
  </div>

  <div>
    <span class="sgc1" style="font-weight: normal;"><br /></span>
  </div>

  <div>
    <span class="sgc1" style="font-weight: normal;"><br /></span>
  </div>

  <div>
    <span class="sgc1" style="font-weight: normal;"><br /></span>
  </div>

  <p class="heading0"><span class="sgc1">Sabah. Bildik, sağlam, yuvarlak, kırmızı yanaklı sabah, tavandan içeri giriyor. Gökte, ne bileyim, dikdörtgen bir güneş, çevremde hayvan postlarına bürünmüş insanlar veya saydamsız taş duvarlar görsem daha az şaşırırdım herhalde. Dünya, dünyamız hâlâ var olmalı mı? Yoksa bu sadece eylemsizlik mi? Üreteç hâlâ fişe takılı, çarklar hâlâ mırıldanarak dönüyorlar. İki devir, üç devir dönecek, dördüncüde bırakacaklar...</span></p>

  <p class="heading0"><span class="sgc1">Şu tuhaf durumu bilir misiniz? Gece uyanır, gözlerinizi karanlığa açarsınız ve birden kendinizi yitmiş hissedersiniz ve var gücünüzle, karanlıkta el yordamıyla tanıdık, somut bir şeye, duvara, lambaya, sandalyeye ulaşmaya çalışırsınız. Aynen böyle dolanıyor, becerebildiğimce hızla Devlet Gazetesi' nde tanıdık bir şey arıyordum. Şunu buldum:</span></p>

  <p class="heading0 mini"><span class="sgc1"><br /></span></p>

  <p class="heading0 mini"><span class="sgc1">"Herkes tarafından özlem ve sabırsızlıkla beklenen Birlik Günü dün kutlanmıştır. Bizlere daima şaşmaz bilgeliğinin kanıtlarını sunan Velinimet, 48. kez oybirliğiyle seçilmiştir. Görkemli kutlamalara, mutluluk düşmanlarının ki yaptıkları sayesinde dün yenilenen TekDevlet'in temel yapısına tuğlalık etme hakkını yitirmişlerdir, çıkardığı önemsiz bir olayla gölge düşürülmek istenmiştir. Bu kişilerin oylarının dikkate alınmasının, seyirci arasına karışmış hasta kişilerin öksürüklerinin muhteşem, destansı bir senfoninin parçası sayılması kadar saçma sayılacağını herkesin anladığı açıktır..."</span>&nbsp;</p>

  <p class="heading0 mini"><br /></p>

  <p class="heading0"><span class="sgc1">Ah, ne bilgelik! Şimdi bu, her şeye rağmen kurtulduk&nbsp;</span>mu demek? Hayır, cidden, böylesi kristal berraklığında bir çıkarıma kim itiraz edebilir?</p>

  <p class="heading0"><br /></p>

  <p class="heading0 mini"><span class="sgc1">"Bugün 12'de İdari Büro, Tıp Bürosu ve Koruyucular Bürosu'nun katılacağı bir ortak oturum yapılacaktır. Önümüzdeki günler önemli yönetim faaliyetlerine gebedir."</span>&nbsp;</p>

  <p class="heading0 mini"><span class="sgc1"><br /></span></p>

  <p class="heading0"><span class="sgc1">Hayır, duvarlar hâlâ yerinde; işte, buradalar, dokuna</span>biliyorum. Ve içimdeki yittiğim, nerede olduğumu bilmediğim, bir yerlere terk edildiğim hissi artık yok; masmavi göğü ve yuvarlak güneşi gördüğüme şaşmıyorum. Her zamanki gibi, herkes işine gidiyor.</p>

  <p class="heading0"><span class="sgc1">Caddede, bilhassa sağlam, bilhassa dimdik yürüyordum ve galiba herkes aynını yapıyordu. Ama derken bir yol çattı, bir köşe geldi ve herkesin gayet tuhaf, sanki duvardaki borulardan biri patlamış ve buz gibi sular sokağa fışkırıp kaldırımı kullanılamaz kılıyormuş gibi davranarak karşı kaldırıma geçtiğini gördüm. Beşon adım sonra aynı soğuk sular beni de diğer kal</span>dırıma fırlattı: Yerden yaklaşık iki metre yüksekte, duvara, dikdörtgen diyebileceğim bir kâğıt yapıştırılmıştı ve üzerinde anlaşılmaz harflerle, zehir yeşili bir yazı basılmıştı:</p>

  <p class="heading0"><br /></p>

  <p class="heading0"><span class="sgc1">MEFİ</span></p>

  <p class="heading0"><span class="sgc1"><br /></span></p>

  <p class="heading0"><span class="sgc1">Hemen altında, S harfi gibi çiftekambur bir beden ile ya heyecandan ya da öfkeden pembeleşmiş iki yelken kulak duruyordu. Sağ eli yukarıda, sol eli kırılmış bir kanat misali arkasında, kâğıdı yırtmak için zıplayıp duruyor ama bir türlü yetişemiyordu.</span></p>

  <p class="heading0"><span class="sgc1">Gelip geçen herkes muhtemelen aynı şeyi düşünüyordu: "Yanına gitsem, kalabalıktan ayrılsam sırf suçlu olduğum için yanına, yardıma gittiğimi düşünmez mi?"</span></p>

  <p class="heading0"><span class="sgc1">Aynı şeyi düşündüğümü saklamayacağım. Ama ne zamandır bana koruyucu meleklik yaptığını, beni kim bilir kaç defa kurtardığını hatırladım. Cesaretle ilerledim, uzandım ve kâğıdı yırttım.</span></p>

  <p class="heading0"><span class="sgc1">S döndü ve matkap gözleri şimşek hızıyla içime dalarak bir şeylere ulaştı. Ardından sol kaşı kalktı ve "Mefi"nin az evvel asılı durduğu yere doğru bir baş işareti yaptı. O an şaşırarak bir msedmsemenin, sevinçli bir gülümsemenin ucunu görür gibi oldum. Ama bu kadar şaşılacak ne vardı? Bir doktor daima 40° derece ateşi ve döküntüyü uzun kuluçka döneminde yavaşça yükselen ateşe yeğler çünkü birincisinde en azından neyle uğraşacağını hemen kestirecektir. Bugün duvarlara çıkan "Mefi", döküntüydü. Neden gülümsediğini anlamıştım...</span><a href="../Text/notes.xhtml#f18" id="f18" style="font-size: 1em;"><sup>18</sup></a></p>

  <p class="heading0"><span class="sgc1">Yeraltı istasyonuna inerken, lekesiz cam basamaklarda bir diğer "Mefi" yazılı kâğıda rastladım. Ve aynı döküntü burada, bütün duvarlarda, sıralarda, trendeki aynada (alelacele, özensizce yapıştırılmış, kırışık) görü</span>lüyordu.</p>

  <p class="heading0"><span class="sgc1">Tekerlerin mırıltısı sessizlikte iyice ortaya çıkıyordu. Nabzı iyice yükselmiş, kanına heyecan dolmuş biri gibi: Omzuna dokununca irkiliyor, elindekiler yere saçılıyor... Solumdaki adam, gazetedeki manşeti okuyor, başka bir şeye bakamıyor, okuyor, okuyor... Gazetenin titrediği görülüyor. Ve her yerde, tekerlerde, ellerde, gazetelerde, kirpiklerde, her yerde nabzın yüksekliğini görüyorum ve belki bugün, I</span> <span class="sgc2">−</span> <span class="sgc1">330 ile oraya gittiğimizde termometre 39°, 40°, 41° santigradı gösterecek...</span></p>

  <p class="heading0"><span class="sgc1">Uzaklarda bir yerlerde mırıldanan bir motor misali, aynı sessizlik hangara da hâkimdi. Tek duyulabilen, parmak uçlarında ilerleyen, eğilen, pençeleriyle açıkmavi buz bloklarını kavrayıp ENTEGRAL'in yedek tanklarına yükleyen vinçlerin mırıltısıydı. İlk deneme uçuşuna hazırlanıyorduk.</span></p>

  <p class="heading0"><span class="sgc1">"Ne dersiniz? Yüklemeyi bir haftada tamamlar mıyız?"</span></p>

  <p class="heading0"><span class="sgc1">Minik mavi ve pembe çiçeklerle (gözleri ve dudakları) süslü porselen tabak misali bembeyaz suratlı İkinci Yapıcı'nın çiçekleri bugün solmuş gibiydi. Yüksek sesle</span>&nbsp;&nbsp;sayım yapıyorduk, birden lafımın ortasında durdum ve ağzım açık kalakaldım: Ta yukarıda, kubbenin üstünde, vinçlerden birinin taşıdığı bloklardan birine bir kâğıt yapıştırılmıştı. Ve bir şey dürttü beni... Gülmekti belki... Evet, güldüğümü duydum (Hiç başınıza geldi mi, güldüğünüzü duydunuz mu?)</p>

  <p class="heading0"><span class="sgc1">"Hayır, dinleyin," dedim. "Şöyle düşünün: Eski uçaklardan birindesiniz, altimetre 5.000 metreyi gösteriyor, bir kanadınızı kaybetmişsiniz, taklacı güvercinler misali düşüyorsunuz ve düşerken programınızı gözden geçiriyorsunuz: Yarın, öğleden ikiye kadar... İkiden altıya dek... Altıda akşam yemeği... Delilik, değil mi? Bizim yaptığımız da tam bu işte!"</span></p>

  <p class="heading0"><span class="sgc1">Küçük mavi çiçekler harekete geçti. Açıldılar. Camdan yapılmış olsaydım ve üçdört saat sonra yaşanacakları görebilseydi...</span></p>
</body>
</html>
