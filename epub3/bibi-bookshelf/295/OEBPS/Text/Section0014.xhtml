<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>YevgeniZamyatin_Biz</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
span.sgc5 {fontfamily:Times_avs_space_New_avs_space_Roman;fontweight:normal;fontstyle:normal;}
  p.sgc4 {textalign:right;}
  span.sgc3 {fontfamily:Cambria;fontweight:normal;fontstyle:normal;}
  span.sgc2 {fontfamily:Times_avs_space_New_avs_space_Roman;fontweight:normal;fontstyle:italic;}
  span.sgc1 {fontfamily:Palatino_avs_space_Linotype;fontweight:normal;fontstyle:normal;}

  body.sgc-2 {word-wrap: break-word; -webkit-nbsp-mode: space; -webkit-line-break: after-white-space;}
  p.sgc-1 {text-align: center;}
</style>
</head>

<body class="main sgc-2">
  <h2 class="heading1 sgc-1" style="text-align: center;"><span class="sgc1" style="font-weight: normal;">Kayıt 13</span></h2>

  <h3 class="heading0 sgc-1 sigil_not_in_toc" style="text-align: center;"><span class="sgc1" style="font-weight: normal;"><br /></span></h3>

  <h3 class="heading0 sgc-1 sigil_not_in_toc" style="text-align: center;"><span class="sgc1" style="font-weight: normal;">Sis</span></h3>

  <h3 class="heading0 sgc-1 sigil_not_in_toc" style="text-align: center;"><span class="sgc1" style="font-weight: normal;">Bildik "Sen"</span></h3>

  <h3 class="heading0 sgc-1 sigil_not_in_toc" style="text-align: center;"><span class="sgc1" style="font-weight: normal;">Tümüyle Saçma Sapan Bir Olay</span></h3>

  <div>
    <span class="sgc1" style="font-weight: normal;"><br /></span>
  </div>

  <div>
    <span class="sgc1" style="font-weight: normal;"><br /></span>
  </div>

  <div>
    <span class="sgc1" style="font-weight: normal;"><br /></span>
  </div>

  <div>
    <span class="sgc1" style="font-weight: normal;"><br /></span>
  </div>

  <div>
    <span class="sgc1" style="font-weight: normal;"><br /></span>
  </div>

  <p class="heading0"><span class="sgc1">Şafakta uyandım ve pembe, güçlü bir gök kubbe gözlerimi selamladı. Her şey iyi ve yuvarlaktı. Akşam O gelecekti. Şimdiden iyiydim... Gülümseyerek uykuya daldım.</span></p>

  <p class="heading0"><span class="sgc1">Sabah çanı. Kalktım. Her şey hepten farklıydı: tavanın, duvarların camında, her yerde sis vardı. Akla ziyan bulutlar, bir yoğun, bir hafif, bir orada, bir burada; neresi yer, neresi gök, anlamak mümkün değildi; her şey uçuşuyor, ergiyor, düşüyordu ve tutunacak hiçbir şey kalmamıştı. Binalar yoktu. Cam duvarlar, sudaki tuz kristalleri misali siste çözülüp erimişti. Kaldırımdan yukarı baksanız binalardaki karanlık şekilleri sütsü bir çözeltide yüzen parçacıklar gibi görürdünüz. Aşağıda ve yukarıda ve daha yukarıda, onuncu kattaydılar ve sanki sessizlikte cayırdayan bir yangın varmış gibi her yan duman içindeydi.</span></p>

  <p class="heading0"><span class="sgc1">Tam 11.45'te sayılara tutunmak istercesine saate baktım; hiç değilse sayılar beni kurtarabilirdi.</span></p>

  <p class="heading0"><span class="sgc1">11.45'te, Saatler Çizelgesi'ne göre her zamanki beden</span><span class="sgc1">sel çalışmama gitmeden önce odamda bir an durakladım. İşte o anda telefon çaldı. Ahizedeki ses, kalbime yavaşça batan upuzun bir iğneydi.</span></p>

  <p class="heading0"><span class="sgc1">"A, iyi, evdesiniz. Sevindim. Köşede bekleyin beni. Sizinle... Eh, nereye gideceğimizi gittiğimizde görürsünüz."</span></p>

  <p class="heading0"><span class="sgc1">"Şu anda çalışmaya gideceğimi gayet iyi biliyorsunuz."</span></p>

  <p class="heading0"><span class="sgc1">"Size ne diyorsam onu yapacağınızı gayet iyi biliyorsunuz. Hoşça kalın. İki dakika sonra görüşürüz."</span></p>

  <p class="heading0"><span class="sgc1">İki dakika sonra köşedeydim. İplerimi onun değil, TekDevlet'in elinde tuttuğunu göstermem gerekiyordu. "Ne diyorsam onu..." Ve yapacağımdan emindi, sesinden anlaşılıyordu. E, şimdi diyeceğimi diyecektim.</span></p>

  <p class="heading0"><span class="sgc1">Nemli sisten örülü gri üniler aceleyle belirip yanımdan geçiyor ve derhal siste yitiyorlardı. Gözlerimi saatten ayırmadım. Hassas ve titrek saniye ibresiydim. Sekiz dakika geçti. On. On iki ye üç var... İki var...</span></p>

  <p class="heading0"><span class="sgc1">Biliyordum. İşe geç kalmıştım. Nasıl nefret ediyordum ondan! Ama gününü göstermem gerekiyordu...</span></p>

  <p class="heading0"><span class="sgc1">Beyaz siste, köşede. Kan. Keskin bir bıçakla kesilmiş. Dudakları.</span></p>

  <p class="heading0"><span class="sgc1">"Beklettim anlaşılan. Neyse, önemli değil. Zaten geç kaldınız."</span></p>

  <p class="heading0"><span class="sgc1">Nasıl... Ama haklıydı, geç kalmıştım.</span></p>

  <p class="heading0"><span class="sgc1">Konuşmadan dudaklarına baktım. Tüm kadınlar dudaktır, başka şey değil. Bazıları pembe, dolgun, yuvarlaktır; dünyaya karşı zarif birer kalkandır. Ve bir de bunlar... Bir saniye önce yoktular ve şimdi aniden, bıçakla yarılmış, hâlâ kan damlatır görünen...</span></p>

  <p class="heading0"><span class="sgc1">Yaklaştı, omzuyla bana yaslandı; tek olduk, bana ergidi ve anladım: Olması gereken buydu. Her sinir ucumda, her kılımda, her yürek atışımın tatlı ıstırabında anladım bunu. Olması gerekene teslimiyet ne mutluluktu! Bir demir parçası kesin, şaşmaz yasaya boyun eğip bir mıknatısa yapıştığında herhalde böyle bir hisle doluyordur. Havaya atılan bir taş bir anlığına duraksar ve sonra yere düşer. Ve bir insan, son ıstırabın ardından son nefesini alabildiğine ve ölebildiğine sevinir.</span></p>

  <p class="heading0"><span class="sgc1">Boş ve nedensiz gülümseyerek, "Sisli... Epey..." dediğimi hatırlıyorum.</span></p>

  <p class="heading0"><span class="sgc1">"Sever misin sisi?"</span></p>

  <p class="heading0"><span class="sgc1">"Sen"in bildik, eski, unutulmuş kullanımına, efendinin kölesine hitabındaki "sen"e geçmişti. Yavaşça aklıma dank ediyordu ama kesindi: Evet, ben bir köleydim ve evet, olması gereken buydu ve iyiydi.</span></p>

  <p class="heading0"><span class="sgc1">"Evet, iyi," dedim kendi kendime. Ardından ona, "Sisten nefret ederim," dedim. "Korkutur beni."</span></p>

  <p class="heading0"><span class="sgc1">"Bu sevdiğin anlamına gelir. Seni korkutuyor çünkü senden güçlü. Nefret ediyorsun çünkü korkuyorsun. Seviyorsun çünkü iplerini eline alamıyorsun. İnsan sadece köle edemediğini sever."</span></p>

  <p class="heading0"><span class="sgc1">Evet, doğru. Ve ben, bu yüzden, tamamen bu yüzden...</span></p>

  <p class="heading0"><span class="sgc1">İkimiz bir, yürüdük. Sisin ötelerinde, uzaklarda güneşin şarkı söylediği duyuluyordu; orada her şey uyumlu, sedef, altın, pembe, kırmızıydı. Bütün dünya tek bir muazzam kadındı ve bizler rahmindeydik; henüz doğmamıştık, neşeyle olgunlaşıyorduk. Ve açık, apaçıktı: tüm bunlar benim içindi. Güneş, sis, pembe, altın... Benim için.</span></p>

  <p class="heading0"><span class="sgc1">Nereye gittiğimizi sormadım. Önemi yoktu; öylece gidiyorduk. Gidiyorduk, olgunlaşıyorduk, filizleniyorduk ve uyum...</span></p>

  <p class="heading0"><span class="sgc1">I</span> <span class="sgc3">−</span> <span class="sgc1">330 bir girişin önünde, "İşte geldik," dedi. "Burada görevli kişi... Bahsetmiştim sana."</span></p>

  <p class="heading0"><span class="sgc1">Olgunlaşanı yitirmemeye çabalayarak tabelayı okudum: "Tıp Bürosu." Anlamıştım.</span></p>

  <p class="heading0"><span class="sgc1">Altın sisle dolu cam oda. Renkli cam şişe ve kavanozlar. Teller. Tüplerde mavimsi kıvılcımlar.</span></p>

  <p class="heading0"><span class="sgc1">Ve ufak tefek bir adam. Had safhada zayıf. Kâğıttan kesilmiş gibiydi ve ne yana dönerse dönsün sadece keskin bir yandan görünüşten ibaretti. Burnu parıldayan bir bıçak, dudakları makastı.</span></p>

  <p class="heading0"><span class="sgc1">I</span> <span class="sgc3">−</span> <span class="sgc1">330'un ona ne söylediğini duyamadım; nasıl söylediğini izledim. Ve neşeyle, umarsızca gülümsediğimi hissettim. Makas dudaklar ışıldadı ve doktor, "Evet, evet. Anlıyorum," dedi. "Çok tehlikeli bir hastalık. Daha beterini görmedim." Güldü. İnce kâğıttan eliyle bir şeyler yazdı ve I</span> <span class="sgc3">−</span> <span class="sgc1">330'a uzattı. Bir şey daha yazdı, elime tutuşturdu.</span></p>

  <p class="heading0"><span class="sgc1">Bunlar hastalandığımızı, işe gidemeyeceğimizi belgeleyen notlardı. TekDevlet'ten emeğimi çalıyordum. Ben bir hırsızdım. Dosdoğru Velinimet'in Makinesi'ne gidecektim. Ama hiçbiri umurumda değildi, hepsi çok uzaklarda, sanki bir kitaptaydı. Uzatılan kâğıdı tereddütsüz aldım. Biliyordum; gözlerim, dudaklarım, ellerim... Ol</span><span class="sgc2">ması gereken buydu, hepsi biliyordu.</span></p>

  <p class="heading0"><span class="sgc1">Köşedeki yarı boş bir garajdan bir aero aldık. Öncekindeki gibi direksiyona I</span> <span class="sgc3">−</span> <span class="sgc1">330 geçti; ateşleyiciyi "İleri" konuma getirdi, havalandık ve uzaklara süzüldük. Ve&nbsp;</span>hepsi peşimizden geldi: pembealtın sis, güneş, doktorun ustura inceliğindeki görüntüsü... Birden hepsi sevgili ve yakın olmuştu. Her şey güneşin etrafında dönerdi; şimdiyse hepsinin benim etrafında döndüğünü biliyordum. Yavaşça, neşeyle, gözlerini zevkle kısarak...</p>

  <p class="heading0"><span class="sgc1">Yaşlı kadın Eski Ev'in girişindeydi. Aynı sevgili, kırışık ışınlı batık ağız. Belki günlerdir suskundu; birden açıldı ve gülümsedi.</span></p>

  <p class="heading0"><span class="sgc1">"Sizi gidi hınzırlar! Herkes çalışırken... Ama dert değil. Bir şey çıkarsa hemen koşar, haber veririm size."</span></p>

  <p class="heading0"><span class="sgc1">Ağır, gıcırtılı, saydamsız kapı kapandı; aynı anda kalbim ıstırapla ve olanca genişliğiyle açıldı. Apaçık. Dudakları benimkilerle buluştu; içtim, içtim, kendimi koparıp uzaklara savurdum, faltaşı gibi açılmış gözlerine sessizce baktım... Bir daha... Bir daha...</span></p>

  <p class="heading0"><span class="sgc1">Odaların yarıaydınlığı, maviler, safran sarıları, koyu yeşiller, Buda'nın altın gülümsemesi, parıldayan aynalar... Ve eski rüyam artık anlaşılırlık kazanmıştı: her şey altınpembe usareyle dolmuştu ve taşmak üzereydi.</span></p>

  <p class="heading0"><span class="sgc1">Olgunlaşmıştı. Umarsızca, şaşmaz hassaslıktaki yasaya boyun eğen demirle mıknatıs misali kendimi onun içine boca ettim. Pembe bilet yoktu, kayıt yoktu, TekDevlet yoktu. Ben yoktum. Sadece sevgili, keskin, perçinli dişler vardı; sadece faltaşı gibi açılan altın gözler vardı ve o gözlerden girdim içeri. Derine, daha derine. Ve sessizlik. Sadece köşede, binlerce kilometre uzakta damlalar lavaboya düşüyordu ve ben, evrendim ve bir damlayla diğeri arasında çağlar...</span></p>

  <p class="heading0"><span class="sgc1">Ünimi giydim, I</span> <span class="sgc3">−</span> <span class="sgc1">330'un üzerine eğildim ve onu son defa gözlerimle içtim.</span></p>

  <p class="heading0"><span class="sgc1">"Biliyordum," dedi usulca. "Sendin." Hızla kalktı, ünisini ve ısıran gülümsemesini kuşandı. Resmi sen'e geçerek, "Eh, düşmüş melek: İşte şimdi mahvoldunuz," dedi. "Ya, korkmuyorsunuz demek? Peki, hoşça kalın! Kendi başınıza geri dönersiniz, değil mi?"</span></p>

  <p class="heading0"><span class="sgc1">Duvara gömülü dolabın aynalı kapağını açtı. Dönüp baktı. Boyun eğerek çıktım. Ama daha dışarı adım atar atmaz içimden geri dönüp ona bir daha sarılmak, sadece bir anlığına sarılmak geldi.</span></p>

  <p class="heading0"><span class="sgc1">Hızla, hâlâ aynanın karşısında üniformasını iliklediğini sandığım odaya döndüm. Koşarak daldım içeri ve kalakaldım. Gardırobun kapağındaki anahtarın zinciri hâlâ sallanıyordu ama I</span> <span class="sgc3">−</span> <span class="sgc1">330 gitmişti. Gidebileceği başka bir yer yoktu, odanın tek çıkışı vardı ama işte, gitmişti. Odanın her yanını aradım, hatta dolabın kapağını açıp eski püskü giysilerin arasına elimi bile soktum. Kimse yoktu.</span></p>

  <p class="heading0"><span class="sgc1">Bu tümüyle imkân dışı olayı size anlatırken kendimi biraz tuhaf hissediyorum başka gezegendeki okurlarım. Ama sahiden böyle olduysa ne yapabilirim? Sabahtan itibaren bütün gün en imkân dışı şeylerle dolu değil miydi? Eskilerin rüya görmek dedikleri hastalık gibi değil miydi? Bir saçmalık fazla olsa ne çıkar, değil mi? Hem er ya da geç her türlü saçmalığı bir tasıma oturtabileceğime eminim zaten. Beni rahatlatıyor bu; umarım sizi de rahatlatır.</span></p>

  <p class="heading0"><span class="sgc1">Nasıl doluyum! Bir bilseniz, nasıl doluyum!</span>&nbsp;</p>
</body>
</html>
