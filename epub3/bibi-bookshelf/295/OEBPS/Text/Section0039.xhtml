<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>YevgeniZamyatin_Biz</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
div.sgc4 {textalign:center;}
  span.sgc3 {fontfamily:Cambria;fontweight:normal;fontstyle:normal;}
  span.sgc2 {fontfamily:Palatino_avs_space_Linotype;fontweight:normal;fontstyle:italic;}
  span.sgc1 {fontfamily:Palatino_avs_space_Linotype;fontweight:normal;fontstyle:normal;}

  p.sgc-1 {text-align: center;}
</style>
</head>

<body class="main">
  <h2 class="heading1 sgc-1" style="text-align: center;"><span class="sgc1" style="font-weight: normal;">Kayıt 38</span></h2>

  <div>
    <span class="sgc1" style="font-weight: normal;"><br /></span>
  </div>

  <h3 class="heading0 sgc-1 sigil_not_in_toc" style="text-align: center;"><span class="sgc1" style="font-weight: normal;">(Neler Dönüyor, Bilmiyorum,</span></h3>

  <h3 class="heading0 sgc-1 sigil_not_in_toc" style="text-align: center;"><span class="sgc1" style="font-weight: normal;">Belki Sadece: Bir İzmarit)</span></h3>

  <div>
    <span class="sgc1" style="font-weight: normal;"><br /></span>
  </div>

  <div>
    <span class="sgc1" style="font-weight: normal;"><br /></span>
  </div>

  <div>
    <span class="sgc1" style="font-weight: normal;"><br /></span>
  </div>

  <div>
    <span class="sgc1" style="font-weight: normal;"><br /></span>
  </div>

  <div>
    <span class="sgc1" style="font-weight: normal;"><br /></span>
  </div>

  <p class="heading0"><span class="sgc1">Uyandım. Işık gözlerimi acıtacak denli parlaktı. Gözlerimi kıstım. Kafamda aşındırıcı, mavi bir duman vardı; her şey sisler içindeydi. Ve sisin içinden şöyle dediğimi duydum: "Ama... Ben ışıkları açmamıştım... Nasıl..."</span></p>

  <p class="heading0"><span class="sgc1">Hızla doğruldum. I</span> <span class="sgc3">−</span> <span class="sgc1">330 masanın arkasında, çenesini eline dayamış alaycı bir sırıtışla bana bakıyordu.</span></p>

  <p class="heading0"><span class="sgc1">Şimdi bunları, aynı masanın başında yazıyorum. Yayların en sıkı gerilmişine benzer on veya on beş dakika geride kaldı ya, bana, kapıyı kapayıp çıkışı az önceymiş ve hâlâ fırlayıp yetişebilir, elini tutabilirmişim gibi geliyor. O anda da belki güler ve...</span></p>

  <p class="heading0"><span class="sgc1">I</span> <span class="sgc3">−</span> <span class="sgc1">330 masadaydı, derhal yataktan fırladım.</span></p>

  <p class="heading0"><span class="sgc1">"Sensin! Sensin! Ben... Odana gittim... Sandım ki seni..."</span></p>

  <p class="heading0"><span class="sgc1">Ama ciritler misali dimdik, sipsivri kirpikler karşısında yarı yolda durakladım. ENTEGRAL'deyken bana aynı</span> <span class="sgc1">böyle baktığını hatırlamıştım. Ve her şeyi açıklamak için sadece bir saniyem vardı... Açıklayamazsam...</span></p>

  <p class="heading0"><span class="sgc1">"Sana... Hepsini anlatacağım... Hayır, dur... Önce bir yudum su içmeliyim..."</span></p>

  <p class="heading0"><span class="sgc1">Ağzım kurutma kâğıdından yapılmıştı sanki. Su içmeye çalıştım, başaramadım. Bardağı masaya bıraktım, iki elimle sürahiye sarıldım.</span></p>

  <p class="heading0"><span class="sgc1">Sigaradan yükselen mavi dumanı fark ettim. Dudaklarına götürdü, dumanı, suyu içişim gibi içine çekti ve "Zahmet etme," dedi. "Hiçbir şey söyleme. Fark etmiyor. Her halükârda sana geldim işte... Aşağıda bekliyorlar beni. Sen de kalkmış şu son dakikalarımızı..."</span></p>

  <p class="heading0"><span class="sgc1">Sigarayı yere attı, sandalyenin kolçağı üzerinden uzandı (düğme duvardaydı, oturduğu yerden ulaşması zordu). Sandalyenin gıcırdayarak eğilişini, iki ayağının havaya kalkışını hatırlıyorum. Ardından perdeler indi.</span></p>

  <p class="heading0"><span class="sgc1">Yanıma geldi, boynuma sımsıkı sarıldı. Giysisinin altından bedenini hissediyordum... Yavaş, yumuşak, sıcak, her şeyi kuşatan zehir...</span></p>

  <p class="heading0"><span class="sgc1">Ve birden... Hani bazen başınıza gelir; derin, tatlı bir uykudasınızdır ve birden içinize bir şey saplanır, yatakta hızla doğrulur, gözlerinizi faltaşı gibi açarsınız... Aynen böyle oldu: Birden gözlerimin önünde, zemini üzeri F yazılı pembe biletlerle kaplı odası beliriverdi... Biletlerin üzerinde birtakım şekiller... Hepsi birden içime doldu ve neler hissettiğimi anlatmam çok zor ama onu öyle sıktım ki can acısıyla haykırdı...</span></p>

  <p class="heading0"><span class="sgc1">Başka bir dakika (şu on veya on beşinden biri): Başı bembeyaz yastıkta, gözleri kapalı, dişleri tatlı, keskin bir diziydi. Ve bana üzerimden atamadığım, içimden&nbsp;</span>sökemediğim, düşünmemem, şimdi bile düşünmemem gereken bir şeyi hatırlattı. Ve ona daha şefkatle, daha gaddarca sarıldım; parmaklarım daha canlı, daha mor izler bıraktı...</p>

  <p class="heading0"><span class="sgc1">"Dün," dedi (Gözlerini açmadan konuştuğunu fark ettim), "Velinimet'in yanına gittiğini söylüyorlar. Doğru mu?"</span></p>

  <p class="heading0"><span class="sgc1">"Evet."</span></p>

  <p class="heading0"><span class="sgc1">Gözleri o an açıldı ve yüzünün nasıl hızla beyazladığını, geride sadece gözlerini bırakarak solduğunu görmek hoşuma gitti.</span></p>

  <p class="heading0"><span class="sgc1">Her şeyi anlattım. Sadece bir şeyi − neden bilmiyorum. Hayır, doğru değil bu; biliyorum</span> <span class="sgc3">− söylemedim:</span> <span class="sgc1">Velinimet'in son sözlerini, beni neden gereksindiklerini...</span></p>

  <p class="heading0"><span class="sgc1">Yüzü, fotoğraf kâğıdında görüntünün belirmesi gibi peyderpey geri geldi: yanakları, bembeyaz dişleri, dudakları... Kalktı ve gardırobun aynalı kapısına yürüdü.</span></p>

  <p class="heading0"><span class="sgc1">Ağzım tekrar kurumuştu. Bardağa su koydum ama içme düşüncesi içimi kaldırdı. Bardağı masaya bıraktım ve "Bu yüzden mi geldin?" dedim. "Bilmen gerektiği için mi?"</span></p>

  <p class="heading0"><span class="sgc1">Aynadan baktı bana; alaycı üçgeni şakaklarına yayıldı. Yanıt verecekmiş gibi döndü ama konuşmadı.</span></p>

  <p class="heading0"><span class="sgc1">Konuşması, bir şey söylemesi gerekmiyordu. Anlamıştım.</span></p>

  <p class="heading0"><span class="sgc1">Ona veda etmek mi? Ayaklarım (veya başkasının ayakları) birbirine dolandı, sandalyeye çarptım; sandalye devrildi ve ölü gibi kalakaldı. Dudakları soğuk, yatağımın yanında zeminin bir zamanlar olduğu kadar soğuktu.</span></p>

  <p class="heading0"><span class="sgc1">Çıkıp gidince zemine oturdum ve oracığa attığı izmarite baktım...</span></p>

  <p class="heading0"><span class="sgc1">Daha fazla yazamayacağım. İstemiyorum!</span></p>
</body>
</html>
