<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>YevgeniZamyatin_Biz</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
span.sgc5 {fontfamily:Times_avs_space_New_avs_space_Roman;fontweight:normal;fontstyle:normal;}
  p.sgc4 {textalign:right;}
  span.sgc3 {fontfamily:Cambria;fontweight:normal;fontstyle:normal;}
  span.sgc2 {fontfamily:Times_avs_space_New_avs_space_Roman;fontweight:normal;fontstyle:italic;}
  span.sgc1 {fontfamily:Palatino_avs_space_Linotype;fontweight:normal;fontstyle:normal;}

  body.sgc-2 {word-wrap: break-word; -webkit-nbsp-mode: space; -webkit-line-break: after-white-space;}
  p.sgc-1 {text-align: center;}
</style>
</head>

<body class="main sgc-2">
  <h2 class="heading0 sgc-1" style="text-align: center;"><span class="sgc1">Kayıt 14</span></h2>

  <h4 class="heading0 sgc-1 sigil_not_in_toc" style="text-align: center;"><span class="sgc1">"Benim"</span></h4>

  <h4 class="heading0 sgc-1 sigil_not_in_toc" style="text-align: center;"><span class="sgc1">Yasaklanmış</span></h4>

  <h4 class="heading0 sgc-1 sigil_not_in_toc" style="text-align: center;"><span class="sgc1">Soğuk Zemin</span></h4>

  <p class="heading0"><span class="sgc1">Dünden devam. Dünkü yatak saatinden önceki Kişisel Saat'te meşguldüm ve not tutamadım. Ama hepsi beynime kazınmış gibi. Özellikle (bu kısmı muhtemelen sonsuza dek kazınmış kalacak) dayanılmaz soğuk zemin...</span></p>

  <p class="heading0"><span class="sgc1">O akşam bana gelecekti; günüydü. Perdeleri indirme iznimi almak için aşağı, görev masasına indim.</span></p>

  <p class="heading0"><span class="sgc1">"Neyiniz var?" dedi görevli memur. "Sanki bugün, bilemiyorum ama..."</span></p>

  <p class="heading0"><span class="sgc1">"Şey... Hastayım."</span></p>

  <p class="heading0"><span class="sgc1">Aslında doğruydu söylediğim. Elbette hastaydım. Yaşadıklarımın tümü hastalıktı. Birden hatırladım: belgem vardı. Cebimi yokladım. Oradaydı. Ki bu da... Hepsinin... Tüm o olayların yaşandığını gösteriyordu.</span></p>

  <p class="heading0"><span class="sgc1">Kâğıdı görevli memura uzattım. Yanaklarımın kızardığını hissettim. Görevlinin bana şaşkınlıkla baktığını görmek için kafamı kaldırmama gerek yoktu.</span></p>

  <p class="heading0"><span class="sgc1">21.30. Solumdaki odada perdeler indirilmişti. Sağdaki komşumu görebiliyordum. Kitap okuyordu; tümsekli, çıplak başı ve alnı kocaman sarı bir parabol çiziyordu. Ve ben, odamda bir aşağı, bir yukarı dolanıyordum. İşkence çekiyordum. Ben... Onca şeyden sonra... Yani O'yla... Nasıl? Ve sağımdan gelen bakışların farkındaydım; çıplak alındaki kırışmayı bakmadan görebiliyordum. Sarı çizgiler... Ve o çizgiler benle ilgiliydi, bir şekilde biliyordum.</span></p>

  <p class="heading0"><span class="sgc1">22.45, odam: pespembe bir zevk burgacı. Boynuma sımsıkı dolanan pembecik kollar. Derken halka zayıflıyor, boşalıyor... Kollar iki yana düşüyor.</span></p>

  <p class="heading0"><span class="sgc1">"Sende bir şey var. Eskisi gibi değilsin. Sen... Benim değilsin!"</span></p>

  <p class="heading0"><span class="sgc1">Ne vahşi, ne yabani bir söylem: "Benim." Ben asla... Fakat birden toparlandım: Daha önce hiç, evet ama şimdi... Çünkü artık ussal dünyamızda yaşamıyordum. Eskilerin çılgın dünyasında, eksi birin karekökünün olduğu dünyadaydım.</span></p>

  <p class="heading0"><span class="sgc1">Perdeler indi. Sağdaki duvarın ardında, komşum kitabını masadan düşürdü ve perdelerin tam kapandığı anda sarı elinin yerden kitabı alışını gördüm. Ve içimdeki her şey uzanıp o eli yakalamak için yanıp tutuştu...</span></p>

  <p class="heading0"><span class="sgc1">"Ben... Düşündüm ki... Bugün yürüyüşte senle buluşmak istedim. Sana söylemek... Sana söylemek istediğim çok şey vardı..."</span></p>

  <p class="heading0"><span class="sgc1">Zavallı, sevgili O! Pembecik ağzı... Uçları aşağı kıvrık pembecik hilal. Ama başıma gelen her şeyi anlatamazdım çünkü hiçbir şey değilse bile, bilmek onu suç ortağım yapardı. Çünkü Koruyucular Bürosu'na gidecek gücü yoktu, biliyordum ve sonucunda...</span></p>

  <p class="heading0"><span class="sgc1">O, yataktaydı. Yavaşça öpüyordum. Bileğindeki çocukça saf boğumu öptüm. Mavi gözleri kapalıydı. Pembecik hilali yavaşça, bir çiçek gibi açılıyordu... Her yerini öptüm.</span></p>

  <p class="heading0"><span class="sgc1">Birden içimde kuvvetli bir boşluk, boşalmışlık hissettim. Yapamazdım, imkânsızdı. Yapmalıydım ama yapamıyordum. Dudaklarım aniden buz kesti.</span></p>

  <p class="heading0 sgc4"><span class="sgc1">Pembecik hilal titremeye başladı; soldu, büzüldü. O, örtüyü üzerine çekti, sarındı ve yüzünü yastığa gömdü. Yatağın yanında, yere, acımasızca soğuk zemine oturdum ve sustum. Altımdan gelen cezalandırıcı soğuk yükseldikçe yükseldi. Orada, gezegenlerarası boşluğun ses</span>siz laciverdindeki soğuk, muhtemelen böyle bir şeydi. "Lütfen, anla beni... Böyle yapmak..." diye geveledim. "Elimden geldiğince..."</p>

  <p class="heading0"><span class="sgc1">Doğruydu. Ben, gerçek ben, istemiyordu... Ama peki, ona hangi sözcüklerle anlatabilirdim? Demirin mıknatısla birleşmek istememesinin... Ama yasa şaşmazdı, kesindi...</span></p>

  <p class="heading0"><span class="sgc1">O, başını yastıktan kaldırdı; gözlerini açmadan, "Uzak dur benden," dedi. Ama ağladığı için sözcüğü "Ozak" gibi algıladım ve bu aptal ayrıntı içime işledi.</span></p>

  <p class="heading0"><span class="sgc1">Üşümem uyuşukluğa dönüşürken kalkıp koridora çıktım. Duvarın ardında belli belirsiz bir sis tabakası vardı. Geceyle birlikte muhtemelen yine çöküp her yeri saracaktı. Ne getirecekti gece?</span></p>

  <p class="heading0"><span class="sgc1">Hiçbir şey söylemeden yanımdan geçti ve asansöre bindi. Kapı hızla kapandı.</span></p>

  <p class="heading0"><span class="sgc1">"Dur biraz!" diye bağırdım. Ürkmüştüm.</span></p>

  <p class="heading0"><span class="sgc1">Ama asansör çoktan inmeye başlamıştı.</span></p>
</body>
</html>
