<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>YevgeniZamyatin_Biz</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
p.sgc6 {textalign:right;}
  span.sgc5 {fontfamily:Palatino_avs_space_Linotype;fontweight:normal;fontstyle:italic;}
  span.sgc4 {fontfamily:Times_avs_space_New_avs_space_Roman;fontweight:normal;fontstyle:italic;}
  span.sgc3 {fontfamily:Palatino_avs_space_Linotype;fontweight:bold;fontstyle:normal;}
  span.sgc2 {fontfamily:Cambria;fontweight:normal;fontstyle:normal;}
  span.sgc1 {fontfamily:Palatino_avs_space_Linotype;fontweight:normal;fontstyle:normal;}

  span.sgc8 {fontfamily: Palatino_avs_space_Linotype;}
  span.sgc7 {fontweight: bold;}

  p.sgc-1 {text-align: center;}

  p.sgc-2 {text-indent: 1.5em;}
</style>
</head>

<body class="main">
  <h2 class="heading1 sgc-1" style="text-align: center;"><span class="sgc1" style="font-weight: normal;">Kayıt 28</span></h2>

  <h3 class="heading0 sgc-1 sigil_not_in_toc" style="text-align: center;"><span class="sgc1" style="font-weight: normal;"><br /></span></h3>

  <h3 class="heading0 sgc-1 sigil_not_in_toc" style="text-align: center;"><span class="sgc1" style="font-weight: normal;">İki Kadın</span></h3>

  <h3 class="heading0 sgc-1 sigil_not_in_toc" style="text-align: center;"><span class="sgc1" style="font-weight: normal;">Entropi ve Enerji</span></h3>

  <h3 class="heading0 sgc-1 sigil_not_in_toc" style="text-align: center;"><span class="sgc1" style="font-weight: normal;">Bedenin Saydamsız Kısmı</span></h3>

  <div>
    <span class="sgc1" style="font-weight: normal;"><br /></span>
  </div>

  <div>
    <span class="sgc1" style="font-weight: normal;"><br /></span>
  </div>

  <div>
    <span class="sgc1" style="font-weight: normal;"><br /></span>
  </div>

  <div>
    <span class="sgc1" style="font-weight: normal;"><br /></span>
  </div>

  <div>
    <span class="sgc1" style="font-weight: normal;"><br /></span>
  </div>

  <p class="heading0"><span class="sgc1">Dünyanız uzak atalarımızınkine benziyorsa, şöyle bir şey hayal edin: Okyanusta yelken açmışsınız, bir kara parçasına, bir tür Atlantis'e denk geliyorsunuz ve orada eşine rastlanmamış labirentkentler, kanatsız veya aerosuz uçan insanlar, bir bakışınızla havaya kaldırabileceğiniz, yani rüya hastalığına yakalansanız bile hayal edemeyeceğiniz bir şeyler buluyorsunuz. İşte dün hissettiklerim tamamıyla böyleydi. Çünkü 200Yıl Savaşı'ndan bu yana içimizden hiç kimse Duvar'ın arkasını görmemişti; söylemiştim.</span></p>

  <p class="heading0"><span class="sgc1">Sevgili tanımadığım dostlarım, size karşı görevimin farkındayım: Dün karşıma serilen bu tuhaf ve beklenmedik dünyayı en ince ayrıntısına kadar anlatmak. Ama şu an için düne dönecek halim yok. Bir sürü yeni şey, hem de hızla, adeta üzerime öyle yağıyor ki anlatabilmem için iki kişi olmam gerek: Ünimi önlük gibi takıyor, avuçlarımı birleştiriyorum ve üzerime kovalarla&nbsp;</span>dökülenlerden bu sayfalara sadece sıçrayan damlalar yansıyabiliyor.</p>

  <p class="heading0"><span class="sgc1">Başıma ilk gelen, kapımın önünde yüksek sesle konuşmalar duymamdı. I330'un katı ve metalik sesini ve diğerini, U'nun neredeyse cetvel gibi sert sesini tanımıştım. Derken kapı hızla açıldı ve ikisi birden odama daldı.</span></p>

  <p class="heading0"><span class="sgc1">I</span> <span class="sgc2">−</span> <span class="sgc1">330 elini sandalyemin arkasına koydu ve kadına, omzunun üzerinden, dişlerini göstererek sırıttı. Böyle bir gülümsemenin hedefine alınmak istemezdim doğrusu.</span></p>

  <p class="heading0"><span class="sgc1">"Bu kadın," dedi I</span> <span class="sgc2">−</span> <span class="sgc1">330, "sanki çocukmuşsun gibi, seni benden korumayı kendine hedef bellemiş. Bu konuda iznini aldı mı?"</span></p>

  <p class="heading0"><span class="sgc1">U, solungaçlarını titreterek, "Ama öyle," dedi. "O bir</span> <span class="sgc4">çocuk. Evet! Bu yüzden onu neye soktuğunu göremi</span><span class="sgc1">yor... Bu... Komediye... Ve evet! Benim görevim de..."</span></p>

  <p class="heading0"><span class="sgc1">Aynada bir anlığına kaşlarımın kırık, oynayan çizgisini gördüm. İçimdeki kıllı yumruklu diğer beni zar zor tutarak kalktım ve sözcükleri dişlerimin arasında sıkarak solungaçların doğrudan yüzüne bağırdım: "Çık buradan! Hemen! Dışarı!"</span></p>

  <p class="heading0"><span class="sgc1">Solungaçlar şişti, kızardı ve sönerek griye döndü. Bir şey demek için ağzını açtı, ardından kapadı ve çıktı.</span></p>

  <p class="heading0"><span class="sgc1">I</span> <span class="sgc2">−</span> <span class="sgc1">330'a koştum: "Bunun için kendimi asla... Asla affetmeyeceğim. Ne cüretle? Ama tabii sen... Onun... Yani tek derdi bana kaydolmak ve ben..."</span></p>

  <p class="heading0"><span class="sgc1">"Neyse ki kayıt için geç kaldı. Ve onun gibi binlercesi gelse fark etmez. Bana, binlercesine değil, sadece bana inanacağını biliyorum. Çünkü dün yaşananlardan sonra, beni istediğin yere getirdin. Artık ellerindeyim. Ne zaman istersen..."</span></p>

  <p class="heading0"><span class="sgc1">"Ne zaman istersem... Ne?" dedim ve "Ne"yi derhal anladım. Kulaklarıma ve yanaklarıma kan hücum etti, bağırarak, "Sakın!" dedim, "Sakın bana bundan söz etme! Anlıyorsun, değil mi? O... O, diğer bendi... Ama şimdi..."</span></p>

  <p class="heading0"><span class="sgc1">"Gerçekte kim olduğunu kim bilebilir? İnsan dediğin roman gibidir: Son sayfasına kadar nasıl biteceğini bilemezsin. Yoksa okumanın ne anlamı..."</span></p>

  <p class="heading0"><span class="sgc1">Başımı okşadı. Yüzünü göremiyordum ama sesindeki bir şeyler bana çok uzaklara baktığını, gözlerinin kimsenin bilmediği bir yere sessizce, yavaşça sürüklenen bir buluta takıldığını söylüyordu.</span></p>

  <p class="heading0"></p>

  <p class="heading0 sgc-2"><span class="sgc1 sgc1">Birden beni itti ve "Dinle," dedi, "Sana bu günlerimizin son günlerimiz olabileceğini söylemeye geldim... Bu geceden itibaren bütün dinleme salonlarının kapatıldığını biliyorsun, değil mi?"</span></p>

  <p class="heading0 sgc-2"><span class="sgc1">"Kapatıldı mı?"</span></p>

  <p class="heading0 sgc-2"><span class="sgc1">"Evet. Geçerken baktım; dinleme salonlarının bulunduğu binalarda bir şeyler hazırlıyorlar. Birtakım masalar... Beyaz önlüklü sağlıkçılar vardı..."</span></p>

  <p class="heading0 sgc-2"><span class="sgc1">"Ne demek şimdi bu?"</span></p>

  <p class="heading0 sgc-2"><span class="sgc1">"Bilmiyorum. Henüz bilen yok ki en kötü yanı bu zaten. Düğmeye bastıklarını hissediyorum... Yani hemen değilse yarın... Ama geç kalmış olabilirler..."</span></p>

  <p class="heading0 sgc-2"><span class="sgc2">Onlar kim, biz kim meselesinin izini epeydir yitirmiş</span><span class="sgc1">tim. Hangisini, onların geç kalmış olmalarını mı yoksa tersini mi istediğimi de bilmiyordum. Bana apaçık görünen tek şey I</span>&nbsp;<span class="sgc3">−</span>&nbsp;<span class="sgc1">330'un tam kenarda durduğu ve her an...</span></p>

  <p class="heading0 sgc-2"><span class="sgc1">"Ama bu çılgınlık," dedim. "Sen... Ve TekDevlet... Parmağını namluya sokarak atışı engelleyeceğini düşünmeye benziyor... Tam çılgınlık!''</span></p>

  <p class="heading0 sgc-2"><span class="sgc1">Gülümsedi. "Herkes çıldırmalı... Hem de derhal. Dün biri böyle demişti. Hatırladın mı? Orada..."</span></p>

  <p class="heading0 sgc-2"><span class="sgc1">Evet, yazdım hepsini. Ki bu da gerçekten hepsinin yaşandığı anlamına geliyor. Yanıt vermeden yüzüne baktım: Kara çarpı işareti capcanlıydı.</span></p>

  <p class="heading0 sgc-2"><span class="sgc1">"I</span>&nbsp;<span class="sgc3">−</span>&nbsp;<span class="sgc1">330, sevgilim, çok geç olmadan... İstersen hepsini bir yana atar, hepsini unuturum... Ve birlikte oraya, Duvar'ın ötesine gideriz... Onlara... Her kimlerse işte..."</span></p>

  <p class="heading0 sgc-2"><span class="sgc1">Kafasını salladı. Gözlerinin karanlık pencerelerinde yanan ocağı, kıvılcımları, alevleri gördüm. Ve anladım: Çok geçti artık. Sözcüklerim artık bir işe...</span></p>

  <p class="heading0 sgc-2"><span class="sgc1">Kalktı. Gidecekti. Bunlar belki son günler... Son dakikalar... Elini yakaladım.</span></p>

  <p class="heading0 sgc-2"><span class="sgc1">"Hayır! Biraz daha... Kal..."</span></p>

  <p class="heading0 sgc-2"><span class="sgc1">Elimi, nefret ettiğim kıllı elimi yavaşça kaldırdı. Geri çekmek istedim ama sımsıkı tutuyordu.</span></p>

  <p class="heading0 sgc-2"><span class="sgc1">"Elin... Buradan... Kentten, oradakileri seven kadınlar var. Bilmiyorsun... Bilen de az... Sen... Belki kanında güneşli ormandan bir damla vardır... Belki bu yüzden ben..."</span></p>

  <p class="heading0 sgc-2"><span class="sgc1">Durakladı ve duraklama, boşluk, sessizlik bir şekilde kalbimi gümbürdetti. Bağırdım: "İyi! Daha gitmiyorsun! Bana onlardan bahsedene kadar gitmeyeceksin... Çünkü onları seviyorsun ve ben, onlar kim, nereden geliyor, bilmiyorum. Kim onlar? Kayıp yarılarımız mı? Dereleri, çağlayanları, denizleri, dalgaları, fırtınaları yaratmamız için O'muza eklenmesi gereken H</span>&nbsp;<span class="sgc1">2 mi onlar?"</span></p>

  <p class="heading0 sgc-2"><span class="sgc1">Yaptığı her hareketi ayrıntısıyla hatırlıyorum. Masamdaki cam üçgeni aldığını, ben konuşurken sivri ucu</span>nu yanağına bastırdığını, yanağında beliren beyazlığın pembeleşerek yittiğini hatırlıyorum. Şaşırtıcı tarafı, özellikle başlarda ne söylediğini anlayamamamdı. Sadece çeşitli imgeler ve renkler hatırlıyorum.</p>

  <p class="heading0 sgc-2"><span class="sgc1">Başta konu 200Yıl Savaşı'yla ilgiliydi, biliyorum. Çayırların yeşiline, koyu kile, karın mavisine karşı kızıl bir şey... Hiç kurumayan kızıl göller vardı. Sonra güneşte kavrulmuş sapsarı çimenler, şişmiş cesetlerin başında çıplak, sapsarı, hırpani insanlar ve yanlarında hırpani köpekler... Belki köpeklere, belki insanlara ait cesetler...</span></p>

  <p class="heading0 sgc-2"><span class="sgc1">Tüm bunlar elbette Duvar'ın öte yanındaydı çünkü kent çoktan kazanmıştı; kentte şimdi yediğimiz, petrolden yapılan yiyecekler vardı...</span></p>

  <p class="heading0 sgc-2"><span class="sgc1">Ve neredeyse yerden göğe kadar her yanı kaplayan dalgalı, kapkara bir şey... Ormanlardan, köylerden yükselen kapkara duman sütunları. Zorla kurtarılan ve zorla kente getirilerek mutluluk öğretilen, ucu bucağı görünmez insan sıralarından yükselen feryatlar...</span></p>

  <p class="heading0 sgc-2"><span class="sgc1">"Bunları biliyor muydun?"</span></p>

  <p class="heading0 sgc-2"><span class="sgc1">"Aşağı yukarı."</span></p>

  <p class="heading0 sgc-2"><span class="sgc1">"Ama o insanların küçük bir kısmının hayatta kalmayı başardığını ve orada, Duvarların dışında yaşamayı sürdürdüğünü bilmiyorsun. Çok az kişi biliyor. Çırılçıplak kalmışlardı; ormana sığındılar. Orada hayvanlardan, ağaçlardan, kuşlardan, çiçeklerden, güneşten öğrendiler. Bedenlerinde kürkler çıktı ama kürkün altında kıpkırmızı, sıcacık kanları yaşamayı sürdürdü. Sizse en kötüsünü yaşadınız; bedenlerinizde sayılar çıktı, rakamlar örümcek ağları gibi her yanınızı sardı. Hepinizin&nbsp;</span>çırılçıplak soyunup ormana dalmanız lazım. Korkuyla, zevkle, akla ziyan öfkeyle, soğukta titremeyi öğrenmelisiniz... Ateşe şükretmeyi öğrenmelisiniz. Ve biz, Mefi, bizim istediğimiz..."</p>

  <p class="heading0 sgc-2"><span class="sgc1">"Dur biraz... Mefi? Mefi de ne?"</span></p>

  <p class="heading0 sgc-2"><span class="sgc1">"Mefi mi? Eski bir ad. Mefi, şu... Kayadaki bir resim vardı... Bir delikanlı... Ya da, dur, daha iyi anlaman için senin dilinde söyleyeyim: Dünya'da iki güç vardır. Entropi ve enerji. Biri, mutlu sükûnete, mutlu dengeye götürür. Diğeri dengenin bozulmasına, sürekli devinimin mahvına yol açar. Bizim... Daha doğrusu sizin atalarınız, Hıristiyanlar, entropiye, Tanrı'ya taptıkları gibi tapıyordu. Ama biz anti-Hıristiyanlar..."</span></p>

  <p class="heading0 sgc-2"><span class="sgc1">Tam o sırada kapıda zar zor duyulacak, fısıltımsı bir tıkırtı işittik ve içeri aceleyle yayvan suratlı, alnı kaşlarının üzerine yığılmış gibi duran ve bana sıkça I</span>&nbsp;<span class="sgc3">−</span>&nbsp;<span class="sgc1">330'un mesajlarını ileten Sayı girdi.</span></p>

  <p class="heading0 sgc-2"><span class="sgc1">Koşar adım yanımıza geldi; hava basınçlı pompalar gibi soluyor, konuşamıyordu. Var gücüyle koşmuştu anlaşılan.</span></p>

  <p class="heading0 sgc-2"><span class="sgc1">I</span>&nbsp;<span class="sgc3">−</span>&nbsp;<span class="sgc1">330 adamın koluna yapışarak, "E? Ne var, söylesene!" dedi.</span></p>

  <p class="heading0 sgc-2"><span class="sgc1">Pompa nihayet konuşmayı başardı: "Bu yana geliyorlar... Muhafızlar... O da yanlarında... Şu kambur gibi..."</span></p>

  <p class="heading0 sgc-2"><span class="sgc1">"S?"</span></p>

  <p class="heading0 sgc-2"><span class="sgc1">"Evet! Burada, içerideler! Az sonra gelirler, acele et!" "Sakinler, zamanımız var." Gülüyordu. Gözlerinden&nbsp;</span>kıvılcımlar saçılıyordu.</p>

  <p class="heading0 sgc-2"><span class="sgc1">Ya aptalca, mantıksız bir cesaret söz konusuydu ya da anlamadığım başka bir şey dönüyordu.</span></p>

  <p class="heading0 sgc-2"><span class="sgc1">"I</span>&nbsp;<span class="sgc3">−</span>&nbsp;<span class="sgc1">330! Velinimet aşkına! Anlaman gereken..." Sipsivri, üçgen bir gülücük. "Velinimet aşkına..." "Tamam, benim aşkıma olsun o zaman... Lütfen!" "Ha, bir de seninle konuşmam gereken bir mesele&nbsp;</span>vardı... Ama boş ver, yarına kadar bekleyebilir." Neşeyle (Evet, neşeyle) bir baş selamı verdi; diğeri de&nbsp;aynısını yaptı ve çıktılar.</p>

  <p class="heading0 sgc-2"><span class="sgc1">Çabucak masaya geçtim. Notlarımı açtım, kalemimi aldım. Beni TekDevlet yararına çalışırken bulmalıydılar. Birden kafamdaki her saç ayrı dikildi: "Ya sayfalardan birini, hele şu son yazdıklarımı okumaya kalkarlarsa?"</span></p>

  <p class="heading0 sgc-2"><span class="sgc1">Masamda kıpırdamadan oturdum ve duvarların titreyişini, elimdeki kalemin titreyişini, harflerin eğilip bükülerek birbirine karışmalarını izledim...</span></p>

  <p class="heading0 sgc-2"><span class="sgc1">Saklamak? Ama nereye? Her şey camdan... Yakmak? Ama koridordan da, komşu odalardan da görülür... Hem bu mustarip parçamı, en değerli parçama dönüşebilecek bu parçamı yok etmeye mecalim yok...</span></p>

  <p class="heading0 sgc-2"><span class="sgc1">Koridorun ucundan gelen ayak seslerini duyabiliyordum artık. Bir tutam sayfayı alıp altıma tıkıştırmaktan fazlasını yapamadım. Altımdaki her atomu ayrı titreyen sandalyeye lehimlenmiştim; ayaklarımın altında zemin, fırtınadaki bir gemi güvertesi gibi bir o yana, bir bu yana yatıyordu.</span></p>

  <p class="heading0 sgc-2"><span class="sgc1">İyice masaya kapandım, kamburumu çıkardım ve göz ucuyla koridordan gelişlerini izledim. Komşularımdan bazıları benim gibi masalarında kalırken, diğerleri (ne şanslıydılar!) yerlerinden fırlayıp gelenleri selamlamaya çıktı. Keşke ben de...</span></p>

  <p class="heading0 sgc-2"><span class="sgc1">"Velinimet, insanlığın gereksindiği en kusursuz arındırıcıdır; haliyle TekDevlet organizması dahilinde hiçbir bağırsak kasılması..." Sımsıkı yapıştığım kalemden kâğıda bu zırvaları döküyor, masaya, kapandıkça kapanıyordum; kafamı örs bellemiş çılgın bir demirci vurdukça vuruyordu; tutamağın dönüşünü duydum; sandalyem altımda dansa başladı...</span></p>

  <p class="heading0 sgc-2"><span class="sgc1">Yazılarımdan zor bela kafamı kaldırıp içeri girenlere baktım (Komedi oynamak kolay değildir... Sahi, kimdi bana komediden bahseden?). S, en öndeydi: kasvetli, sessiz, matkap bakışları içimi, sandalyemi, sayfaları delmeye koyuldu. Derken bir anlığına eşikte gündelik, tanıdık yüzler gördüm. İçlerinden biri özellikle belirgindi: Şişkin, kahverengimsi pembe solungaçlar...</span></p>

  <p class="heading0 sgc-2"><span class="sgc1">Yarım saat önce burada, bu odada yaşananları hatırladım. Anlaşılan şimdi beni... Bedenimin, elyazmasını altına sakladığım kısmı (neyse ki saydamsızdı) tümüyle sarsılıyor ve zonkluyordu...</span></p>

  <p class="heading0 sgc-2"><span class="sgc1">U, S'nin yanına geldi, koluna dokunarak fısıldadı: "Bu, D</span>&nbsp;<span class="sgc3">−</span>&nbsp;<span class="sgc1">503... ENTEGRAL'in Yapıcısı... Kuşkusuz ondan bahsedildiğini duymuşsunuzdur. Sürekli masasının başındadır. Kendine zerre acımaz!"</span></p>

  <p class="heading0 sgc-2"><span class="sgc1">Ne harika, ne şaşılası bir kadın, diye geçirdim içimden.</span></p>

  <p class="heading0 sgc-2"><span class="sgc1">S yanıma geldi ve omzumun üzerinden masaya baktı. Dirseğimle kâğıdı örtmeye çalıştım ya, sertçe bağırdı: "Derhal gösterin onu bana!"</span></p>

  <p class="heading0 sgc-2"><span class="sgc1">Kâğıdı uzattım. Okudu. Bir gülümsemenin gözlerinden kayıp dudaklarına süzüldüğünü ve ağzının sağ tarafına yerleştiğini gördüm.</span></p>

  <p class="heading0 sgc-2"><span class="sgc1">"Epey muğlak ama... Pekâlâ, devam edin. Sizi daha fazla rahatsız etmeyelim." Kapıya yöneldi; uzaklaşan her adımında ayaklarımı, ellerimi, parmaklarımı geri aldım; ruhum bir kez daha bedenime yayıldı ve tekrar nefes almaya başladım.</span></p>

  <p class="heading0 sgc-2"><span class="sgc1">U, geride kaldı ve çıkmadan önce yanıma gelip kulağıma eğildi: "Şanslısın..."</span></p>

  <p class="heading0 sgc-2"><span class="sgc1">Ne demek istediğini bilmiyorum. Aynı akşamın ilerleyen saatlerinde kimi Sayıları götürdüklerini duydum. Kimse bundan ya da bir şeylerin döndüğünden bahsetmiyor (Koruyucuların aramızda saklanmalarının etkisi). Genelde barometrenin ne denli hızla düştüğü ve havanın değiştiği konuşuluyor.</span></p>
</body>
</html>
