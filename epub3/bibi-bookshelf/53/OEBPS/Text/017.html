<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p17">&nbsp;</p>

  <p class="p17">&nbsp;</p>

  <h1><a id="ncx3859"></a><a id="a51"></a><span class="th10">14</span></h1>

  <p class="p4">&nbsp;</p>

  <p class="p4">&nbsp;</p>

  <p class="p4">&nbsp;</p>

  <p>Sultanın öncü birliklerinin Alamut önlerinde aldıkları yenilginin sonuçlan kısa zamanda görülmeye başlamıştı. Kaleye her yandan gelişmelerle ilgili raporlar yağıyordu. Savaşın ertesi günü Abdülmelik yirmi atlıyla Rudbar Kalesi’ne gitti. Geceyi mevzi dışında bekleyerek geçirdiler. Keşif birliği en fazla yüz kadar Türk askeri olduğunu bildirmişti. Şafak sökerken saldın emri verdi. Tepeden adeta avının üzerine atılan bir şahin misali hızla atılarak daha ilk saldırıda düşmanın yarısını kırıp geçirmişlerdi. Geri kalanlar da dört bir yana kaçıştılar.</p>

  <p>Abdülmelik daha sonra öncü birliğini sultanın ordusunu beklemek üzere uygun bir yere konuşlandırıp birliğiyle önce Kazvin’e sonra da daha ilerideki Rey’e kadar gitti. Oradan da yaklaşık otuz kadar esirle Alamut’a geri döndü. Tüm bunları dört günlük bir zaman zarfında yapmıştı.</p>

  <p>Bütün Rudbar bölgesi galeyana gelmişti. Yıllardır Ali’ye olan imanlarını saklamak zorunda kalan ve gerek sultandan gerekse de Bağdat’taki halifeden nefret eden halk İsmaili zaferini kendi zaferi gibi kutlamıştı. Savaşın ertesi gününden itibaren Yüce Efendi’nin hizmetine girmek isteyen gönüllüler kaleye akın etmeye başlamıştı. Ebu Ali her yeni geleni dikkatle inceliyor, en genç ve kuvvetlilerini fedai okulu talebesi olarak ayırıyordu. Minuçehr ise geri kalanlarla yeni askeri birlikler meydana getiriyordu. Savaşta kendilerini gösteren eski askerlerin birçoğu çavuş rütbesine terfi ettirilmişti. Eski çavuş ve onbaşılar da artık bir üst rütbedeydiler. Savaşın üzerinden on gün bile geçmeden her birinde yüzer asker bulunan üç yeni birlik teşkil edilmişti.</p>

  <p>“Tüm sistemi yenileyip yeni kurallar belirlemeliyiz,” dedi Hasan iki büyük daiye. “Bu düzensiz ayaktakımı kalabalığından tek bir lider ve öğreti kabul eden bir ordu yaratmanın yegane çaresi bu. Muhammed müminlere şarabı haram kılmakta haklıydı. Bizim farklı davranmaya kalkmamız aptallık olur. Zira kuru kalabalıklara değil, kararlı, ne yaptığını bilen askerlere ihtiyacımız var. Bu itibarla kesin ve net emirler vermemiz gerekiyor. Ve bu emirlere ne pahasına olursa olsun itaat edilmesini sağlamalıyız.”</p>

  <p>Bu konuşmayı müteakip üç yeni birliğin yemin töreni herkesin beklediği gibi gürültülü kutlamalarla değil Ebu Ali’nin yeni kanun ve emirleri içeren fermanı okumasıyla gerçekleştirildi.</p>

  <p>“Komutanına karşı çıkan, bir üst makamdan aksi bir talimat almaksızın emirlere itaatsizlik eden, bir başka İsmaili taraftarını önceden tasarlayarak ya da herhangi bir münakaşa neticesinde öldüren, Yüce Efendimiz hakkında saygısızca konuşan ya da eleştiride bulunmaya kalkışan, şarap veyahut sarhoş edici herhangi bir madde kullanan, kadınlarla ilişkiye girmeye yeltenen herkes idam cezasına çarptırılacaktır.”</p>

  <p>Ayrıca dünyevi zevklere kapılıp, yalnızca eğlence amaçlı müzik yapıp dinleyenler, başkalarını eğlendirmek gayesiyle dans eden ya da dans edenleri seyredenler, ahlaka aykırı kitaplar okuyan ya da okunanları dinleyenler ağır bedensel ve ahlaki cezalara çarptırılacaktı.</p>

  <p>Komuta kademesine yeni rütbeler eklenmişti. Dailerle büyük dailer arasında artık Bölge Dağisi denilen bir mertebe daha olacaktı. Her sağlıklı mümin aynı zamanda bir askerdi. Refikler tarafından idare edilen özel okulda eğitim göreceklerdi. Her bir asker için artık yepyeni bir müfredat tespit edilmişti. Herkes yalnızca savaş sanatı değil aynı zamanda din ve İsmaili öğretisi eğitimi de alacaktı.</p>

  <p>Bundan sonra fedailere de şahsi kabiliyetlerine uygun vazifeler verilecekti. Cafer’e, Alamut’la Muzaffer’in komutasındaki Rey arasında sürekli görev yapan haberci vazifesi verilmişti. Naim yeni birliklere din dersi verecek, İbni Tahir tarih ve coğrafya öğretecekti. Yusuf’la Süleyman’sa yeni fedai talebelerine savaş sanatı dersleri verecekti. Her sabah fedaileri bir zamanlar Minuçehr’in kendilerine ders verdiği ovaya götürüyorlardı. Açıkgözlülüğüyle nam salan Übeyde de sultanın ordusunun hareketlerini takip eden küçük bir keşif kolunun komutanı olmuştu. Abdurrahman, İbni Vakkas, Abdullah ve Halfa onun yardımcısı olarak tayin edilmişlerdi. Kısa sürede de Alamut’tan Kazvin ve Rey bölgesine kadar uzanan bölgeyi avuçlarının içi gibi bilecek hale gelmişlerdi. Bu sayede de birliklerini Kazvin ve Rey arasında ikiye ayırarak Alamut’un dış dünyayla bağlantısını kesmek ayrıca Elbruz dağlarına uzanan yolda tuzak kurarak tüm kaçış noktalarını kapatmak gayesindeki Emir Arslantaş’ın tüm bu niyetlerini tahmin etmişlerdi.</p>

  <p>Neredeyse hepsi ağır yaralı olarak ele geçen esir Türkler kendilerine gösterilen iyi muamele karşısında şaşkına dönmüşlerdi. Hekimin ve yardımcılarının hünerli elleri sayesinde yaraları kısa sürede iyileşmişti. Gündüzleri odalarında kalıyorlardı. Geceleriyse dışarıda, kışlaların yan tarafında hazırlanan parmaklıklı bölümde açık havada geçiriyorlardı.</p>

  <p>Yaralarını tedavi etmekle ilgilenen görevliler su ve yiyecek getirdikleri esirlerle yavaş yavaş konuşmaya başladılar. Esirler fal taşı gibi açılan gözleriyle cennette bir gece geçiren fedailerle ilgili hikayeleri dinliyor, bir yandan da Allah’ın Seyduna’ya bahşettiği muhteşem güçten haberdar oluyorlardı. İsmaililerin zafere ulaşacaklarına ilişkin inançları karşısında şaşkınlık içinde kalmışlardı. Bu derece güçlü inançlarının nereden kaynaklandığını sorduklarındaysa hep aynı cevabı alıyorlardı. Seyduna büyük bir peygamberdir ve İslam Dünyasına hükmetmek için gönderilmiştir.</p>

  <p>Zaman zaman dailer hatta bazen Ebu Ali esirleri ziyarete geliyordu. Onlara bir yandan sultanın ordusunun özellikleri hakkında sorular yöneltirken bir yandan da eğitimleri ve dini inançları hakkında sohbet ediyordu. Esirlere İsmaili öğretisini anlatıyor, liderleri sayesinde dünyada adaletle hakikatin nasıl tesis edileceğini izah ediyordu. Bu konuşmaların ve daha çok da gösterilen samimi tavırla iyi muamelelerin etkisiyle kendi dini inanışları temellerinden sarsılmaya başladı. Böylece İsmaili öğretisini kabul etmelerini sağlayacak kararın temelleri atılmış oldu.</p>

  <p>Hasan yaraları yüzünden kolları, bacakları kesilen ya da ağır hasta olan esirlerin serbest bırakılmasını emretmişti. Onların sultanın ordusundaki arkadaşlarına Alamut’u ve İsmaili öğretisini anlatarak kararlılıklarının iyiden iyiye anlaşılmasının sağlanmasını istemişti. Askerler deve sırtlarına bağlanan sedyelerle silahlı muhafızların eşliğinde Kazvin’e kadar götürülüp orada serbest bırakılıyorlardı.</p>

  <p>&nbsp;</p>

  <p>Bahçelere yaptıkları ziyaretten sonraki gece Süleyman’la Yusuf gayet iyi uyumuşlarsa da ertesi gün akşama doğru tuhaf bir huzursuzluğun tesirine kapıldılar. Çok gergindiler. Bir şeylerin eksikliğini hissediyorlar, bu yüzden de uyuyamıyorlardı. Birbirlerinden habersiz yataklarından kalkıp mevzilerde dolaşmaya çıktılar. Kısa süre sonra da birbirlerine tesadüf ettiler.</p>

  <p>“Susadım,” dedi Yusuf.</p>

  <p>“Şahrud’da yeterince su var.”</p>

  <p>“Onu sen iç.”</p>

  <p>“Sakın şarap müptelası olduğunu söyleme bana.”</p>

  <p>Süleyman alaycı bakışlarla onu süzerken Yusuf ters ters bakmakla yetindi.</p>

  <p>“Yat borusu çoktan çaldı.”</p>

  <p>“Bunu neden söyledin şimdi? Git yat istiyorsan.”</p>

  <p>Surun kenarına oturup hiç konuşmadan nehrin sesini dinlediler.</p>

  <p>“Bana bir şey söylemek istiyor gibisin.”</p>

  <p>Süleyman bu soruyu yarı alaycı yan meraklı bir tonlamayla yöneltmişti.</p>

  <p>Yusuf hâlâ nehre bakıyordu. Sonunda, “Özlemini çektiğin bir şeyler yok mu?” diye sordu.</p>

  <p>“Açık konuş. Seni rahatsız eden ne?”</p>

  <p>“Sanki içimde sönmek bilmeyen bir yangın var gibi. Başım ağrıyor. Dayanılmaz derecede susadım.”</p>

  <p>“O zaman neden su içmiyorsun?”</p>

  <p>“İçiyorum hem de kana kana. Ama hiçbir işe yaramıyor. Susuzluğum dinmiyor.”</p>

  <p>“Biliyorum. Sebebi o lanet olası küçük haplar. Şimdi bir tane içebilsek hemen huzura ererdik.”</p>

  <p>“Sence Seyduna bizi yakında yeniden cennete gönderir mi?”</p>

  <p>“Nereden bilebilirim? O geceyi düşününce eriyeceğimden korkacak derecede ateşleniyorum.”</p>

  <p>Elinde bir meşaleyle yaklaşan muhafızı görünce sipere saklandılar.</p>

  <p>“Hadi gidelim. Burada yakalanmayalım,” dedi Süleyman.</p>

  <p>Dikkatle yatak odalarına döndüler.</p>

  <p>Arkadaşları çoktan uyumuştu. Yalnızca İbni Tahir yan uyanık halde, sanki bir şey dinliyor gibi gözüküyordu. Arkadaşlarının içeri girdiğini görünce şaşırarak irkildi.</p>

  <p>“Uyumadın mı hâlâ?” diye sordu Süleyman.</p>

  <p>“Siz ikiniz gibi uyuyamadım.”</p>

  <p>Yusuf la Süleyman üzerlerini değişip yataklarına girdiler. Havasız ve sıcak oda susuzluklarını iyice artırmıştı.</p>

  <p>“Of. Lanet bir büyü gibi,” diye söylendi Süleyman ve içini çekerek arkasına döndü.</p>

  <p>“Çok fazla hatıra engel oluyor uyumana değil mi?” diye sordu İbni Tahir.</p>

  <p>“Keşke biraz şarap olsaydı.”</p>

  <p>“Siz ikinizin bu gece uyumaya niyeti yok mu?” diye sordu Yusuf öfkeyle.</p>

  <p>“Sen uyu önce istersen,” diye çıkıştı Süleyman. Bir laf daha söylese üzerine atılacak derece öfkelenmişti.</p>

  <p>Ertesi sabah, sanki tüm gece sırtlarında taş taşımışlarcasına halsiz olduklarını fark ettiler.</p>

  <p>Ebu Soraka her bir fedaiye yeni mesuliyet alanlarını bildirdi. Birkaç gün içinde ön taraftaki iki kuleden birinin bodrumuna taşındılar. Yeni gelenler de boşalttıkları yerlere yerleştirildiler.</p>

  <p>Artık bir odada iki veya üç kişi yatacaktı. Yusuf odasını Übeyde ve İbni Vakkas’la paylaşırken İbni Tahir Cafer’le, Süleyman’sa Naim Te kalacaktı.</p>

  <p>Her sabah İbni Tahir okula içinde derin bir hüzünle gidiyordu. Talebelere bakarken daha dün ben de onlar gibiydim diye düşünüyordu. Ama o günlerin artık geçmişte kaldığını bir daha asla onlar gibi olamayacağını idrak edince de derin bir üzüntüye kapılıyordu. Artık onlarla arasında aşılamaz bir duvar yükselmekteydi. Yüzünde hüzünlü bir gülümsemeyle talebelerin tasadan uzak sohbetlerini dinliyordu.</p>

  <p>Uykusuz geçen geceler yanaklarının rengini alıp götürmüştü. Gözleri çökmüş, avurtları çıkmış, çevresine kederli ve dalgın ifadelerle bakan biri olup çıkmıştı. <span class="t21">!</span></p>

  <p>Onu gören askerler birbirlerine “İbni Tahir, cennete girenlerden biri,” diye fısıldarlardı. Dünün sıradan talebesi bugün genç yüreklere heyecan salan bir kahramana dönüşmüştü. Bir zamanlar böylesine şöhret kazanmayı ne kadar da istemişti! Ama şimdi umurunda bile değildi. Hatta tam tersine bazen hayranlık dolu bakılardan rahatsız oluyor, herkesten kaçmak istiyordu. Yalnızlığa sığınarak düşüncelere dalmak, sürekli Meryem’i hayal etmek arzusundaydı.</p>

  <p>Evet, Meryem onu bu talebelerden hatta arkadaşlarından ayıran büyük sırrıydı. Uyuyabildiği şanslı gecelerde kim bilir kaç kez rüyasında onu görmüştü. Bazen onu yanında hissediyor, özellikle de bu yüzden kalabalıklardan rahatsız oluyordu. Zaman zaman da yalnız kaldığında gözlerini kapatır, kendisini Meryem’in yanında o köşkte hayal ederdi. Böylesine canlı hayaller görüp, tüm detayları net biçimde hatırlamak ama ona dokunamamak cehennem azabından beterdi. Tam manasıyla Hüsrev tarafından Şirin’e kavuşması engellenen talihsiz Ferhat’ın çektiği acıları yaşıyordu. Artık aklını kaçırmaktan her gün daha çok endişe eder olmuştu.</p>

  <p>Gündüzleri Süleyman’la Yusuf şöhretin tadını çıkarıyordu. Sabahlan birliklerinin başında kaleden çıkarken bütün hayranlık dolu bakışları üzerlerinde topluyorlar, bu da hoşlarına gidiyordu.</p>

  <p>Ama uykusuz gecelerin neden olduğu öfkelerini talebelerden çıkarıyorlardı. İşler istediği gibi gitmezse Yusuf aslanlar gibi kükrerdi. Ama talebeler kısa sürede Süleyman’ın bastırılmış öfkesinin çok daha tehlikeli olduğunu anlamışlardı. Genellikle hata yapan talebeyle gülerek alay ederdi. Ama kahkahaları talebeler üzerinde tokat tesiri yaratıyordu. Yusuf dersleri hakkıyla veriyor, talebeleri soru sormaya teşvik edip, sorulan seve seve yanıtlıyordu. Tek istediği talebelerin kendisini görünce korkarak saygı göstermeleriydi. Ama Süleyman’a bir şey sormaya cüret eden bir talebe suratının ortasına kallavi bir tokat yeme riskini almış sayılırdı.</p>

  <p>Gündüzleri işte bu şekilde geçiyordu. Ama akşam olunca korkunç huzursuzluk onları pençelerine alıyor, uykusuz gecelere yenileri ekleniyordu.</p>

  <p>Bir keresinde Süleyman, Yusuf’la İbni Tahir’e, “Buna daha fazla tahammül edemeyeceğim,” demişti. “Seyduna’yı görmeye gideceğim.”</p>

  <p>“Sen delirdin mi?”</p>

  <p>Yusuf dehşete kapılmıştı.</p>

  <p>“Burada işler öyle yürümüyor, Süleyman,” diye yanıt vermişti İbni Tahir. “Sen de bizim gibi katlanmak zorundasın.”</p>

  <p>Süleyman öfkeden deliye dönmüştü.</p>

  <p>“Ben taştan yaratılmadım. Ona gidip her şeyi anlatacağım. Ya bana derhal cennete girmemi sağlayacak bir vazife verir ya da kendi ellerimle hayatıma son veririm!”</p>

  <p>Gözleri vahşi bir hayvanınkiler gibi parıldıyordu. Aklan belirginleşecek derecede açtığı gözleri, öfkeyle gıcırdattığı dişleriyle görünüşü bir hayli korkutucuydu.</p>

  <p>Ertesi sabah Ebu Soraka’dan Ebu Ali’yi görme müsaadesi istedi.</p>

  <p>“Onunla ne işin var senin?”</p>

  <p>“Konuşmam gerek.”</p>

  <p>“Konuşmak mı? Yoksa herhangi bir şikayetin mi var?”</p>

  <p>“Hayır. Ondan bana bir vazife vermesini isteyeceğim.” Vazifeler sırası gelince verilin İsteyince değil.”</p>

  <p>“Ama benim Ebu Ali’yle görüşmem gerek.”</p>

  <p>Ebu Soraka, Süleyman’ın gözlerindeki delice parıltıyı sezmişti. <span class="t19">Kendi pisliklerini kendileri temizlesinler</span> diye düşündü. “Madem bu kadar ısrar ediyorsun talebini büyük daiye bildireyim.”</p>

  <p>Ebu Ali, Süleyman’ın kendisiyle konuşmak istediğini duyunca yolunda gitmeyen bir şeyler olduğunu hemen anladı.</p>

  <p>“Bekle,” diye emretti Ebu Soraka’ya.</p>

  <p>Ne yapması gerektiğini sormak üzere Hasan’ın yanına çıktı. “Konuş onunla,” dedi Hasan. “Sonra da bana rapor ver. Belki ilginç bir şeyler öğreniriz.”</p>

  <p>Ebu Ali, Süleyman’ı büyük toplantı odasında kabul etti. Devasa büyüklükteki odada yalnızdılar.</p>

  <p>“Aklından neler geçiyor, sevgili Süleyman. Nedir benimle konuşmak istediğin konu?”</p>

  <p>Süleyman başını eğdi.</p>

  <p>“Hürmetli dai senden beni Seyduna’ya götürmeni istiyorum.” Ebu Ali’nin şaşkınlığı yüzünden okunuyordu. ’</p>

  <p>“Başka isteyecek şey bulamadın mı? Seyduna sabahtan akşama iyiliğimiz için çalışıp duruyor. Onun değerli zamanını çalmak mı istiyorsun? Onun yardımcısıyım ben. Söylemek istediğin her şeyi bana söyleyebilirsin.”</p>

  <p>“Bu çok zor… Çünkü derdimin dermanı yalnızca onda.” “Bana anlat. Söylediklerini ona aktaracağım.”</p>

  <p>“Artık dayanamıyorum. Bana cennetin kapılarını yeniden açacak bir vazife vermesini isteyeceğim.”</p>

  <p>Ebu Ali istemsiz olarak bir adım geriledi. Bir an için Süleyman’ın ateş gibi yanan gözlerini görmüştü.</p>

  <p>“Sen delirmişsin, Süleyman. İstediğin şeyin isyan olduğunun farkında mısın? İsyanın cezasının ölüm olduğunu bilmiyor musun yoksa?”</p>

  <p>“Bu şekilde yaşamaktansa ölmek daha iyidir.”</p>

  <p>Süleyman bu sözleri fısıltıyla söylemişti ama Ebu Ali gayet iyi anlamıştı onu.</p>

  <p>Ebu Ali döndüğünde Hasan onu soran gözlerle süzdü. “Kendisine cennete geri dönmesini sağlayacak bir vazife vermeni istiyor. Daha fazla dayanamayacakmış.”</p>

  <p>Hasan gülümsedi.</p>

  <p>“Yanılmamışım,” dedi. “Zehir ve bahçeler tesirlerini göstermeye başladı. Kısa bir süre sonra nihai bir deneme daha yapacağız.”</p>

  <p>Gece Süleyman yatakta huzursuz bir halde dönüp durduktan sonra kalkıp Naim’in yatağının kenarına ilişti. Naim gözlerini açınca ayakucunda oturan karaltıya şaşırarak baktı. Onun Süleyman olduğunu görünce de içgüdüsel olarak korkuya kapıldı.</p>

  <p>“Ne oldu, Süleyman?”</p>

  <p>Süleyman cevap vermedi. Naim’e boş gözlerle bakıyordu. Solgun, bitkin yüzü yan karanlıkta parıldamaktaydı. Bu yüz ifadesini yavaş yavaş seçen Naim’in korkusu da artmıştı.</p>

  <p>Süleyman aniden atılıp Naim’in üzerindeki battaniyeyi çekti.</p>

  <p>“Bana göğüslerini göster!”</p>

  <p>Naim dehşet içindeydi. Süleyman onu güçlü kollarıyla sımsıkı kavradı.</p>

  <p>“Ah, Halime, Halime,” diye inliyordu.</p>

  <p>“Yardım edin!”</p>

  <p>Gecenin sessizliğinde Naim’in imdat çığlıkları yankılanıyordu.</p>

  <p>Bu çığlıkları duyarak koşan muhafızların ayak sesleri işitilmeye başladı.</p>

  <p>Süleyman birden uyandı.</p>

  <p>“Beni ele verirsen seni boğarım. Rüya gördüğünü söyleyeceksin.”</p>

  <p>Hemen kendi yatağına geçti.</p>

  <p>Bir muhafız içeri girdi.</p>

  <p>“Sen mi bağırdın, Naim?”</p>

  <p>“Evet. Korkunç bir rüya gördüm.”</p>

  <p>Muhafız dönüp dışarı çıktı.</p>

  <p>Naim battaniyesini açıp ayağa fırladı.</p>

  <p>“Neden gidiyorsun?”</p>

  <p>Süleyman onu delici bakışlarla süzüyordu.</p>

  <p>“Senden korkuyorum, Süleyman.”</p>

  <p>“Aptal! Çabuk gir yatağına ve derhal uyu. Benim de uykum geldi zaten.”</p>

  <p>Ertesi sabah Naim, Ebu Soraka’dan başka bir odaya alınmasını rica etti. Süleyman’la aynı odada kalmak istemiyordu.</p>

  <p>“Neden?”</p>

  <p>Solgun, yorgunluktan iyice küçülen suratıyla Naim omuz silkti.</p>

  <p class="p32">Ebu Soraka fazla üstelemedi. <span class="t19">Bu konuda ne kadar az</span> <span class="t19">ş</span><span class="t19">ey bilir</span><span class="t19">sem o kadar iyi</span> diye düşünüyordu. İsteği kabul edip Süleyman’ın yanına Abdurrahman’ı gönderdi.</p>

  <p>Diğer fedailer kendilerine verilen vazifeleri yerine getirmekte birbirleriyle yanşıyorlardı. Hasan’ın bölge daisi olarak tayininden sonra Buzruk Ümid’in yardımcısı ve kale komutanı vazifesini yürüten İbni İsmail’e bir emir ulaştırmak amacıyla Rudbar’a giden Übeyde geri dönmüştü. Rudbar’da İbni İsmail’e Emir Arslantaş’ın Kazvin ve Rey arasındaki birliklerinin hareketleriyle ilgili ayrıntılı bilgiler de vermişti. Kazvin’de İbni Vakkas, Rey’de de Halfa Emir’in askerleriyle düzenli temaslarda bulunuyordu. Zaten bölgedeki İsmaililer tarafından, düşman birliklerinin en küçük hareketlerinden bile haberdardılar.</p>

  <p>Tüm belirtiler Emir’in Alamut’a ulaşmak için acele etmediği yönündeydi. Yakışıklı komutan tüm haremini yanma almıştı. Bölgenin ileri gelenlerini ziyafetlere davet ediyor ya da onların sofralarına konuk oluyordu. Subaylarıyla içki içiyor, dansözlerle, şarkıcılarla gününü gün ediyordu. Ordusu da bu yavaş ilerleyişe hemen uyum sağlamıştı. Boşta kalan subaylarla askerler kendi hesaplama akınlar tertip edip, gördükleri her şeyi yağmalıyorlardı. Tüm bunların neticesinde halkın onlara ve dolayısıyla da bu orduyu başlarına musallat eden sultanla Baş vezire nefreti de her geçen gün katlanarak artıyordu.</p>

  <p>Übeyde son keşif gezisinden memnuniyet verici havadislerle dönmüştü. Serbest bırakılan esirler Emir’in adamlarına Alamut Kalesi’ndeki İsmaililerin mükemmel hayatlarından, kadiri mutlak komutanlarının inananları cennete götürme kudretine haiz olduğundan bahsetmişlerdi. Uzun zamandan beri doğru dürüst bir vazife almamış askerler anlatılanları büyük bir alakayla takip etmişler, akşamları da aralarında bu hususların münakaşalarını yapmışlardı. Artık çoğu, İsmaili öğretisine sıcak bakıyor, hatta bunu saklamakta da herhangi bir beis görmüyordu. Hâlâ bir an evvel Alamut’a ulaşma arzusundaydılar, bunu dağların komutanına ya da dağların şeyhine duydukları büyük merak nedeniyle istiyorlardı. Artık İsmaili öncü birlikleri Emir’in askerleri arasında ellerini kollarını sallayarak dolaşıyorlardı. Onlarla dini ve siyasi konularda tartışıyorlar, yalnızca kendi efendilerinin hakikatin temsilcisi olduğuna ilişkin kanıtlar sunuyorlardı. Söylediklerine inanmayan, hatta onları hakir gören kişiler bile ortalıkta serbestçe dolaşmalarına karşı çıkmıyordu. Neticede hepi topu beş yüz askerin bulunduğu küçücük bir kale İran’ın tamamına hükmeden sultanın otuz bin kişilik ordusu karşısında ne yapabilirdi ki? Kısacası Alamut’a dönen tüm keşif birlikleri Emir’in ordusunun hiç de kararlı olmadığını ve çöküş arifesinde olduğunu bildiriyordu.</p>

  <p class="p32">Ebu Ali bu haberi verince Hasan, “Düşman ordusundaki bu çözülme zekice tasarlanan iki plan sayesinde gerçekleşti,” dedi. “Türk öncülerinin bozguna uğratılması ve cennet deneyimizin başarıya ulaşması. Türkler karşısında aldığımız zafer Emir’i daha dikkatli olmaya, ordusunu daha temkinli bir biçimde üzerimize sevk etmeye karar vermeye itti. Şu an yavaş ilerlemelerinin temel sebebi de bu. Ama zaferimizin tesiri gün geçtikçe azalacaktır. Her türlü zafer unutulmaya mahkumdur. Ama mucizemizle ilgili haberlerin etkisi o kadar kolay silinmez. Yani bu türden masallar sayesinde insanların hayal güçlerini beslemeyi sürdüreceğiz.”</p>

  <p>Fedailerin ziyaretinin ardından bahçelerdeki hayat da bir hayli değişmişti. Bir zamanlar haremlerde yaşamış olan kızların eski hatıraları canlanmıştı. Eskiden yaşadıklarıyla son maceralarını kıyaslıyorlardı. Gençlerin ziyaretleri sırasında diğerlerine nazaran biraz geri planda kalmış olsalar da şimdi hatıralarını anlatarak kendilerine övünme vesilesi bulmuşlardı. Geri kalanlarsa son yaşadıkları aşk gecesinin etkisi altındaydılar. Münakaşalar, kavgalar gırla gidiyordu. Herkesin canı burnundaydı adeta. Artık bütün günlerini dikiş dikip, ev işleri yaprak geçirdiklerinden konuşacak çok fazla vakitleri oluyordu.</p>

  <p>En çok da bir sonraki sefer yine aynı misafirlerin gelip gelemeyeceği hususunda kafa yoruyorlardı. Aslında bu, çoğunun umurunda bile değildi. Hatta son ziyarette yeterince alaka görmeyenler değişik kişilerin gelmesini tercih eder mahiyette konuşuyorlardı. Yeni misafirler gelirse bu seferki gibi geri planda kalmayabileceklerini ümit ediyorlardı. Zaten çoğu Hasan’ın yeni sevgililer göndereceği hususunda hemfikirdi. Hatta ilk zamanlar Yusuf’u düşünerek gözyaşlarına boğulan Züleyha bile yavaş yavaş bu fikri benimsemeye başlamıştı. Yalnızca Halime, Süleyman’la birbirlerini bir daha asla göremeyecekleri fikrini anlayamıyor, anlamak da istemiyordu.</p>

  <p>Kızın bu durumu Meryem’i endişeye sevk etmişti. Halime’nin o küçük yüzünün rengi her geçen gün daha bir soluklaşıyordu. Gözleri uykusuzluktan ve ağlamaktan kıpkırmızıydı. Gözaltlarında torbalar oluşmuştu. Meryem elinden geldiğince onu teselli etmeye çalışsa da bir faydası yoktu.</p>

  <p class="p33">Zaten Meryem’in yüreği de benzer biçimde acılarla doluydu. Dur durak bilmeden İbni Tahir’in kaderini düşünerek endişeyle kıvranıyordu. Hasan’ın kendisini konuşmak üzere yeniden çağırmasını bekledi. Ama anlaşılan Hasan kendisini ondan çekmeye karar vermişti. Aslında İbni Tahir’i çocuğu için endişe eden bir anne misali merak ediyordu. Sanki hem onun hem de Halime’nin geleceklerinden kendisi mesulmüşçesine bir duyguya kapılmıştı.</p>

  <p>Sultanın öncü birliği karşısında zafere ulaşılmasından bir ay kadar sonra Muzaffer’in adamları Alamut’a yeni Baş vezirle Hanım Sultan’ın katibesi Tac el-Mülk’ün Hasan’a gönderdiği bir haberci getirdiler.</p>

  <p>Hasan onu derhal kabul etti. Haberci ona Emir’in öncü birliklerinin yenilgiye uğradığı bilgisinin sultana Bağdat yolunda, Nihavend yakınlarında ulaştığını söyledi. Görevden el çektirilen Baş vezir bu haberin hemen ardından bölgeye ulaşmıştı. Büyük öfke içindeki sultan, Arslantaş’ın derhal görevden alınıp kendisini savunmak üzere huzura getirilmesini buyurmuştu. Ama Nizamülmülk sultanı her şeyin sorumlusunun yeni Baş vezir olduğu zira onun İsmaililerle gizli işbirliği yaptığı hususunda ikna etmeyi başarmış. Onun söylediklerine hak veren sultan Nizamülmülk’ü yeniden Baş vezirliğe getirmiş. Ama Hanım Sultan,</p>

  <p>Tac el-Mülk’ün makamında kalmasında ısrarcı olmuş. Nizam, Nihavend yakınlarında kurduğu ordugahından İsfahan üzerine birlikler gönderip bir yandan hasmını yenilgiye uğratırken bir yandan da sultanın ve kendisinin itibarını da yeniden teşkil etmiş. Sonra da Emir Arslantaş’a Alamut’u en geç bir ay içinde ele geçirip, yerle bir etmesi talimatını vermiş. Aksi takdirde de vatana ihanet suçlamasına maruz kalacağını bildirmişti. Aynı emri Huzistan’daki Gonbadan Kalesi’ni hâlâ kuşatma altında tutan Kızıl Şarık’a da göndermiş. Hanım Sultan Ta veziri kendisinden destek istiyor, ayrıca bu haberlerin doğruluğuna da yemin ediyorlarmış.</p>

  <p>Hasan haberciye hemen cevap verdi.</p>

  <p>“Öncelikle efendilerine selamlarımı götür. Sonra da bana vermiş oldukları sözlerine sadık kalmamalarının beni çok şaşırttığını söyle. Şimdi zor duruma düştükleri için benden yardım istiyorlar. Lâkin daha önce sözlerini tutmamış olmalarına rağmen bir kez daha onlara yardım edeceğim. Ama onlara beni hayal kırıklığına uğratmayı akıllarından bile geçirmemeleri gerektiğini söyle. Ortak düşmanımıza karşı yapacağımız bu savaşı kendileri için de uyarı olarak alsınlar.”</p>

  <p>Hasan onu gönderip, Muzaffer’in adamlarına elçi onuruna bir ziyafet verilip hediyelere boğulması talimatını verdi.</p>

  <p>“Bunlar belirleyici kararlar,” dedi iki büyük daiye. Az önce geri dönülmez bir karar vermiş olan bir adamın aksine son derece sakin görünüyordu.</p>

  <p>“Demek Nizamülmülk dizginleri yeniden eline geçirdi. Bu da bize karşı acımasız olacağı, bizi yok etmek için elinden geleni ardına koymayacağı anlamına geliyor. Bu sebeple biz de derhal harekete geçmeliyiz.”</p>

  <p>Büyük dailer soran gözlerle ona baktılar.</p>

  <p>“Ne yapmayı planlıyorsun?”</p>

  <p class="p32">“Amansız düşmanımı ebediyen ortadan kaldırmayı.”</p>

  <p>Bu günlerde İbni Tahir tüm öfkesini, özlemini, huzursuzluklarını şiirle yatıştırma çabasına girişmişti. Tüm gözlerden sakladığı kağıtlara sürekli yeni şiirler yazıp duruyordu. Yazdığı her yeni dizeyle yüreğinin bir nebze de olsa soğumasını sağlayacak bir çare bulmanın mutluluğu içindeydi. Sanki talebelerine vereceği bir sonraki dersin hazırlığım yapıyormuşçasına odasına çekilip yalnızlığına, acılarına merhem olacak şiirlerini yazıyordu.</p>

  <p class="p32">Şiirlerinden biri şu şekildeydi:</p>

  <p>Bir zamanlar ruhum</p>

  <p>Peygamberin mübarek öğretisiyle</p>

  <p>Seyduna’nın, Ali’nin, İsmail’in</p>

  <p>Ve de gelecek olanın sevgisiyle doluydu.</p>

  <p>Ama şimdi yalnızca senin yüzün Meryem,</p>

  <p>Yüreğimi ve ruhumu dolduruyor.</p>

  <p>Senin neşe dolu sesin, gizemli gülüşün,</p>

  <p>Kıpkırmızı dudaklarının kokusu, göğüslerinin zarafeti,</p>

  <p>Güzel ellerin, kusursuz vücudun,</p>

  <p>Zekan, bilgeliğin, başka kadınlardan öylesine farklı ki.</p>

  <p>Hele o gözlerin! İnsanın içinde yitip gittiği o muhteşem bakışların,</p>

  <p>Dağlardaki göller misali, hayal gücünün bile ötesinde, muhteşem parıltılar saçan</p>

  <p>Kaşlarının altında sonsuza dek uzanan uçurumlar gibi parlayan o gözlerin.</p>

  <p>Bu gözlerde kendimi ve</p>

  <p>Tüm âlemi görüyorum! Artık ne Ali’ye</p>

  <p>Ne İsmail’e ne de Peygamber’e yer var içimde.</p>

  <p>Sen benim Ali’m, İsmail’im, Peygamberim,</p>

  <p>Özlemim, inancım, Allah’ imsin.</p>

  <p>Ruhuma, aklıma, yüreğime bir tek sen hükmediyorsun.</p>

  <p class="p32">Dünyam, cennetim, Allah’ım sensin.</p>

  <p>Hayalimde canlandığında Meryem,</p>

  <p>Yüreğimi tuhaf kuşkular sarıyor.</p>

  <p>Sen de benim gibi etten kemikten misin,</p>

  <p>Tanrı’nın yarattığı benim gibi düşünen, hisseden ve arzulayan bir varlık mısın?</p>

  <p>&nbsp;</p>

  <p>Kalbimin altındaki ısırık izi bunun kanıtı mı?</p>

  <p>Yüce Efendimizin gizemle yarattığı</p>

  <p>Yoksa etten kemiktenmiş gibi duran bir hayal misin?</p>

  <p>Eğer öyleyse bu hayalden nasıl kurtaracağım kendimi?</p>

  <p>Eğer öyleyse havaya, rüzgara, zehirli bir soluğa âşık oldum demektir.</p>

  <p>Saygısızlık etmeye nasıl cüret ederim? O mübarek zata nasıl yalancı derim?</p>

  <p class="p32">Ama beni bu acı verici tuzağa düşüren o, bunu nasıl inkar edeyim?</p>

  <p>Ah, döndüm aşkından ayrılıp divane olan Ferhat’a</p>

  <p>Benim biricik Şirin’im. Nasıl bir kudretli efendi</p>

  <p>Seninle aramıza böyle bir engel koyar ki?</p>

  <p>Mehdi mi, Peygamber mi? Yoksa Allah mı?</p>

  <p>Aşktan delirdim, yoksa ben de resmini</p>

  <p>Dağlara mı kazımalıyım? Ya da hasretinden deliye dönüp</p>

  <p>Kalbime balta mı saplamalıyım?</p>

  <p>Sana bu gücü yaşayanları cennete sokma</p>

  <p>Kudretini kim verdi Seyduna?</p>

  <p>Kendin de girebiliyor musun cennete?</p>

  <p>Meryem’i tanıyor musun? (Çılgın bir kıskançlığın pençesindeyim!)</p>

  <p>Belki de haizsin</p>

  <p>Eski büyücülerin bildiği,</p>

  <p>Peygamberin yasakladığı,</p>

  <p>Demavend Dağı’nın içindeki cehennemi alevlerden gelen o lanetli bilgilere.</p>

  <p>Eğer doğruysa, benim ay ışığım Meryem,</p>

  <p>Yalnızca bir hayalden ibaretse</p>

  <p>İşte o zaman anlarım bunun şeytanın oyunu olduğunu.</p>

  <p>Hayır, olamaz. Dağda uyuyacak iblisler</p>

  <p>Sonsuza dek. Ve asla</p>

  <p>Dönüşmeyecek bu mucize kedere.</p>

  <p>&nbsp;</p>

  <p>Ey Seyduna,</p>

  <p>Neden bana Meryem’e dönme yolunu açmıyorsun?</p>

  <p>Birleştirirken merhametli, ayırırken zalim misin?</p>

  <p>Eğer dönmek için</p>

  <p>Ona kavuşmak için ölmek gerekiyorsa,</p>

  <p>Atlarım en yüksek kayalardan.</p>

  <p class="p50">Yüzümde o an bile belirecek gülümseme kanıtı olacak aşkımın.</p>

  <p class="p50">Yoksa sonsuza dek yaşamak için Meryem’in yanı başında</p>

  <p class="p50">Bir hançer mi saplamalıyım böğrüme?</p>

  <p class="p50">Emret! Belki ateşlere atlamam gerek</p>

  <p class="p50">Ya da katılmam Deva’lara? Yeter ki bekletme artık,</p>

  <p class="p50">Ayırma beni,</p>

  <p class="p50">Âdem misali tutma cennetten uzak!</p>

  <p class="p50">Meryem’e geri gönder beni! Beni ona gönder</p>

  <p class="p50">Bu acımasızlık yüreğimi dağlamadan gönder.</p>

  <p class="p50">&nbsp;</p>

  <p>Akşam Hasan, İbni Tahir’i yanına çağırdı.</p>

  <p>“İmanın sağlam mı artık?”</p>

  <p>“Evet, Seyduna.”</p>

  <p>“İstediğim vakit cennet kapılarını açabileceğime inanıyor musun?”</p>

  <p>“Evet, Seyduna.”</p>

  <p>Odada yalnızdılar. Hasan, İbni Tahir’i tepeden tırnağa süzdü. Onu bahçelere gönderdiğinden bu yana ne tür değişiklikler olmuştu?</p>

  <p>Biraz zayıflamış, yanakları solmuş, avurtları çökmüş. Gözleri kederle parıldıyor. Mekanizması korkutucu bir güvenilirlikle işliyordu. “Ebedi mutluluğu hak etmek ister misin?”</p>

  <p>İbni Tahir titredi. Hasan’a yalvaran bakışlarla bakıyordu. “Ah… Seyduna!”</p>

  <p>Hasan başını eğdi. Bir anlığına içinde derin bir sızı hissetti. Öteden beri fedaileri işte bu sebeple yakından tanımak istememişti.</p>

  <p>“Cennet kapılarını sana boş yöre açmadım. Güçlü bir imana sahip olmanı arzu ettim. Vazifelerini başarıyla yerine getirdiğinde seni bekleyen mükafatları gör istedim. El-Gazali’nin kim olduğunu bilir misin?”</p>

  <p>“Sufi’yi kastediyorsun değil mi, Seyduna?”</p>

  <p>“Evet. <span class="t19">Tehafütü‘l-Felasife</span> adlı eserinde öğretimize en sert biçimde saldıran adam. Bir yıl kadar önce Baş vezir onu Bağdat’taki bir medresenin müderrisliğine atadı. Vazifen gidip onun talebesi olmak. Bak bu da eserlerinden biri. Ey, Oğul! Çok kalın değil. Sen zeki bir gençsin. Bir gecede okuyup özümsersin bunu. Yarın seni bekleyeceğim. Artık doğrudan benim emrimdesin. Bu konuda kimseye tek bir söz bile etmeyeceksin. Anlıyor musun?”</p>

  <p>“Anlıyorum, Seyduna.”</p>

  <p class="p32">Hasan onu gönderdi. Mutlu ve bir o kadar da heyecanlıydı.</p>

  <p>İbni Tahir merdivenlerde Ebu Ali’yle Buzruk Ümid’e rastladı. İkisi de nefes nefese bir halde peşlerindeki bir adamla birlikte yukarı çıkıyorlardı. Bu adamın çok uzak bir yoldan geldiği her halinden belliydi. Tepeden tırnağa toz içindeydi. Terle birleşen toz toprak yüzünden yüzü adeta çamura bulanmıştı. Zorlukla nefes alıyordu. İbni Tahir duvara yaslanarak üçlünün geçmesine müsaade etti. İçinden bir ses Alamut’u çok zor günlerin beklediğini söylüyordu.</p>

  <p>Muhafız perdeyi çekerek büyük daileri içeri aldı.</p>

  <p>“Huzistan’dan haberci,” dedi Ebu Ali soluk soluğa.</p>

  <p>“Ne oldu?”</p>

  <p>Hasan kendini kontrol etmeye çalışsa da karşısındakilerin suratlarından kötü haber alacağını okumuştu.</p>

  <p>Haberci kendini Hasan’ın ayaklan dibine attı.</p>

  <p>“Ah, efendimiz! Hüseyin Alkeyni öldü. Öldürüldü!”</p>

  <p>Hasan’ın yüzü bir cesedinkini andıracak derecede bembeyaz kesildi.</p>

  <p>“Saldırgan kim?”</p>

  <p>“Bunu söylediğim için bağışla beni, Seyduna! Hüseyin, oğlun.”</p>

  <p>Hasan adeta okla vurulmuşçasına sarsıldı. Kollarını sanki görülmeyen birini uzaklaştırmak istiyormuşçasına salladı. Etrafında dönüp ardından da kesilen bir ağaç gövdesi misali boylu boyunca yere kapaklandı.</p>

  <p class="p17">&nbsp;</p>
</body>
</html>
