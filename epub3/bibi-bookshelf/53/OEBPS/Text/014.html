<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p18">&nbsp;</p>

  <p class="p18">&nbsp;</p>

  <p class="p18">&nbsp;</p>

  <h1><a id="ncx2562"></a><a id="a46"></a><span class="th10">11</span></h1>

  <p class="p4">&nbsp;</p>

  <p class="p4">&nbsp;</p>

  <p class="p4">&nbsp;</p>

  <p>Akşam olmadan bahçelerdeki tüm hazırlıklar tamamlanmıştı. Kızlar Yüce Efendi’nin emrettiği biçimde dağılmışlardı. Meryem’le grubundakiler ana adada kalmışlardı. Hadımlar Fatma ve Zeynep’in gruplarını kararlaştırılan bahçelere götürmüştü. Kaleden bakıldığında Fatma sol, Züleyha’ysa sağ taraftaki bölgeye yerleştirilmişti. Bu üç bölge su kanallarıyla birbirlerinden ayrılıyordu. Şahrud’un çağıltısı nedeniyle bu bahçelerin birinden diğerinde neler olup bittiğini işitmek imkansızdı.</p>

  <p>Kızların yardımıyla hadımlar köşklerin çevresindeki ağaçlara ipler gerip üzerlerini sabah hazırladıkları fenerlerle süslediler. Çeşitli boy ve ebatlardaki fenerler akşamın çöküşüyle birlikte yakıldı. Işık etrafın görünümünü bütünüyle değiştirmişti. Şekiller, gölgeler tamamen farklıydı. Sanki bambaşka bir yerdeydiler. Kızlar şaşkınlık içinde birbirlerine bakıyorlardı. Etrafta dolaşırken kendi vücutları üzerinde yansıyan rengarenk ışıkları hayranlıkla takip ediyorlardı. Renk cümbüşü her yanı sarmış, her şey sanki rüya âleminden kopup gelmiş gibi gözükür olmuştu. Fenerlerin ışığının erişmediği yerlerse zifiri karanlıktı. Ne dağlar ne yıldızlar ne de kale görünüyordu.</p>

  <p>Köşkler de adeta çiçek bahçesine dönüştürülmüştü. Köşklerin ortasındaki havuzların fıskiyelerinde gökkuşağının renkleri seçiliyordu. Altın ve gümüş tepsiler altın kaplı yer masalarına dizilmişti. Masaları haşlanmış av kuşları, kızartılmış balıklar, etkileyici görünümlü tatlılar ve sepetler dolusu incir, kavun, portakal, elma, armut ve üzüm süslüyordu. Her bir masada altı testi şarap vardı. Ayrıca kaseler de süt ve balla doluydu.</p>

  <p>Yatsı namazı vakti gelince Adi, Apama’ya bahçeleri son bir kez dolaştırdı. Kadın son hazırlıkları büyük bir itinayla gözden geçirdi. Sonra Meryem, Fatma ve Züleyha’ya delikanlılara dönüş yolculuğu öncesi verilmek üzere ikişer küçük hap verdi. Önce birer hap verecekler ancak tesir etmezse İkinciyi vereceklerdi. Tam gidecekken dönüp, “Onların çok soru sormasına müsaade etmeyin. Sürekli meşgul edin. Ve en önemlisi sarhoş olmalarım sağlayın. Sakın Seyduna’nın adil olduğu kadar sert olduğunu da aklınızdan çıkarmayın.”</p>

  <p>Onun gidişiyle kızlar artık hayati önem taşıyan anların yaklaştığını anlamışlardı. Grup başlan cesaretlerim artırmaları için bir bardak şarap içmeleri talimatını verdi.</p>

  <p>Fatma’nın köşkü diğerlerine nazaran daha neşeliydi. Kızlar gerginliklerini çığlık çığlığa gülerek atmaya çalışıyorlardı. Işığın büyüleyici etkisi şarapla birleşince daha da artmıştı. Giderek korkulan azaldı. Artık gerçekleşecek ziyaretleri daha önce tatmadıkları bir macera olarak görmeye bile başlamışlardı.</p>

  <p>“Adı Süleyman’mış. Seyduna onun çok yakışıklı olduğunu söyledi,” dedi Leyla.</p>

  <p>“İstersen çık da kapıda karşıla,” diye takıldı Sara ona.</p>

  <p>“Konuşana bak. Kümesin en azgını sen değil misin?”</p>

  <p>“Halime karşılasın bence,” diye önerdi Hanım.</p>

  <p>“Hayır, hayır, hayatta olmaz.”</p>

  <p>“Korkma, Halime,” diye rahatlatmaya çalıştı Fatma. “Başarımızdan ben mesulüm. Bu yüzden hepinize ne zaman ne yapılması gerektiğini söyleyeceğim.”</p>

  <p>“Hangimize âşık olacak?” diye sordu Ayşe.</p>

  <p>“Bu konuda sizin arzularınızın hiçbir önemi yok,” diye çıkıştı Sara.</p>

  <p>“Peki ya senin kara derinin var mı?”</p>

  <p>“Kesin münakaşayı,” diye yatıştırdı Fatma. “Onun kime âşık olacağının önemi yok. Biz hepimiz Seyduna’nın hizmetindeyiz. Tek vazifemiz de onun emirlerini yerine getirmek.”</p>

  <p>“Bence Zeynep’e âşık olur,” dedi Halime.</p>

  <p>“Neden böyle dedin ki?” diye sordu gücenen Sara.</p>

  <p>“Çünkü sapsan saçları ve masmavi gözleri var.”</p>

  <p>Zeynep gülümsedi.</p>

  <p>“Sizce Seyduna’dan da yakışıklı mıdır?” diye üsteledi Halime.</p>

  <p>“Bakın şu küçük maymuna hele,” diye bağırdı Fatma. “Şimdi de Seyduna’ya mı âşık oldun yoksa?”</p>

  <p>“Bence çok yakışıklı.”</p>

  <p>“Halime, hiç olmazsa bu gece küstahlaşma. Seyduna hakkında böyle konuşmamalısın.”</p>

  <p>“Ama o Meryem’e âşık olmuş.”</p>

  <p>Sara öfkeden yerinde duramayacak haldeydi.</p>

  <p>“Sen de Meryem’e âşık oldun?”</p>

  <p>“Bir daha ağzınızdan böyle lakırdı duymayayım,” diye azarladı Fatma her ikisini de.</p>

  <p>“Acaba nasıl giyinecek?” diye merakla sordu Ayşe.</p>

  <p>Sara kahkahayla güldü.</p>

  <p>“Giyinmek mi? Çırılçıplak olacak tabii ki.”</p>

  <p>Halime elleriyle yüzünü kapattı.</p>

  <p>“O zaman hayatta ona bakmam.”</p>

  <p>“Dinleyin!” dedi Seher. “Hadi ona bir şiir yazalım.”</p>

  <p>“Harika bir fikir! Fatma hadi başla.”</p>

  <p>“Ama daha görmedik ki onu.”</p>

  <p>“Fatma onun yeterince yakışıklı olmayabileceğinden korkuyor,” dedi Sara gülerek.</p>

  <p>“Üzerime gelme, Sara. Tamam deneyeceğim. Şuna ne dersiniz: Yakışıklı dostumuz Süleyman geldi cennete…”</p>

  <p>“Saçma!” diye bağırdı Zeynep. “Süleyman savaşmış bir yiğit. Şöyle söylemeliydin, korkusuz yiğit Süleyman geldi cennete…”.</p>

  <p>“Bu da şiirsel değil!” diye atıldı Fatma. “Ama dilinin dolanmamasına da şaşırdım doğrusu… Şimdi dinleyin bakın. Cesur şahin Süleyman geldi cennete. İlişti gözü Halime’ye inanamadı gördüğüne.”</p>

  <p>“Hayır, adım şiirde geçmesin!”</p>

  <p>Halime dehşet içindeydi.</p>

  <p>“Aptal çocuk! Hemen ciddiye almasana. Sadece eğleniyoruz şurada.”</p>

  <p>Züleyha’nın grubuysa çok daha meşguldü. Cada yerinde duramıyordu. Küçük Fatma’ysa sanki daha güvende olacakmışçasına bir köşeye sinmişti. Esma önüne gelene sorular sorarken Hanefiye’yle Zofana incir çekirdeğini doldurmayacak konularda münakaşa içindeydiler. Yalnızca Rukiye ve Habibe nispeten daha sakin bir görünüm arz ediyorlardı.</p>

  <p>Zeynep sabırsızlık içinde kıvranıyordu. Aldığı görevin sağladığı itibar neredeyse aklını başından almıştı. Tanımadığı Yusuf’u düşünüyor, yakışıklı gencin diğerlerini beğenmeyip ilk görüşte kendisine âşık olacağını hayal ediyordu. Onca bakire arasından onu tercih edecekti. Bunu fazlasıyla hak ediyordu. Buradakilerin en güzeli, en arzulusu o değil miydi?</p>

  <p class="p32">Şarabını bitirince biraz daha sakinleşti. Artık etrafındaki her şey önemini yitirmişti. Arpın tellerine dokunmaya koyuldu. En çok sevilen, en çok arzu edilen kız olduğu hayaline bütünüyle kaptırmıştı kendini. Düşündükçe neşesi yerine geliyordu. Diğer taraftan duygularının aşk ateşiyle kuşatıldığının, yüzünü bile görmediği yabancıya tutulmaya başladığının farkında bile değildi.</p>

  <p>Tüm ihtişama karşın Meryem’e her şey hüzün verici geliyordu. Onun yanındaki kızlar buradakilerin en utangaç ve çekingenleriydiler. Meryem’e sokulmak ondan destek bulmak arzusundaydı hepsi de. Ama Meryem onlardan çok uzaktaydı. Tamamen kendi düşünceleri arasında yitip gitmişti.</p>

  <p>Hasan’ın kendisini sevmiyor oluşunu öğrenmenin tesirinin bu derece yoğun olabileceği aklına gelmezdi. Belki de acısının böylesine yoğun olmasının asıl sebebi bu değildi. Hepsinden de kötüsü artık Hasan için yalnızca hedefe ulaşmakta kullanılan bir vasıta olduğunu idrak etmişti ve bunun da sevgiyle yakından uzaktan bir alakası yoktu. Soğukkanlılıkla, zerre kadar kıskançlık göstermeden kendisini bir geceliğine başka bir erkeğe teslim etmişti.</p>

  <p>Erkekleri tanırdı. Kocası Musa iğrenç bir ihtiyardı. Ama kocasının başka bir erkeğin ona dokunmasına müsaade etmektense ölmeyi yeğleyeceğini de gayet iyi bilirdi. Aşığı Muhammed ona sahip olmak için hayatını ortaya koymuş sonunda da bu uğurda can vermişti. Daha sonra onu Basra’da sattıkları sırada dahi bir köle olmasına karşın, kendisini satın alacak yeni sahibin de onu başka bir erkekle paylaşmayacağına emindi. Hasan’ın mülkiyetine girdiğinde de hâlâ bu düşüncelere sıkı sıkıya bağlıydı. Ama Hasan’ın bugünkü kararı kendine güvenini temellerinden yıkmış, kendisini tüm varlığıyla aşağılanmış hissetmişti.</p>

  <p>Becerebilse ağlayacaktı. Ama gözleri artık yaş üretme kabiliyetini yitirmişti. Hasan’dan nefret ediyor muydu? Garip bir biçimde karmaşık şeyler hissediyordu. İlk anda kendisini Şahrud’a atmaktan başka bir çaresi kalmadığını düşünmüştü. Sonra da intikam almaya karar vermişti. Bu isteği de bir süre sonra geçmiş, yerini derin bir üzüntüye bırakmıştı. Üzerinde düşündükçe Hasan’ın davranışlarının aslında tutarlı olduğuna dair inancı güçleniyordu. Kendisi de hayata bakışı, kitlelerce kutsal sayılan ve tartışmasız kabul edilen her şeyi hakir görüşü, her türlü bilgiyi kabul etmeden önce didik didik edişi, düşünce ve hareket özgürlüğüne duyduğu bağlılığı sebebiyle Hasan’a hayran olmamış mıydı? Sayısız kez aynı özellikleri yüzünden orta kızdığı da olmuştu aslında. Ama ne olursa olsun neticede tüm bunların lafta kalan şeyler olduğunu düşünmüştü hep. Kendisi bu düşünceleri hayata geçirmeye cüret edemeyecek kadar güçsüzdü. Hasan’ın da o derece kudretli olmadığını düşünmüştü hep.</p>

  <p>Ancak şimdi onun bu yanını da anlamaya başlıyordu. Hasan da bir şekilde ona meyletmiş, belki de onu sevmişti. Şimdi kendisinin de ona saygı duyması gerektiğini hissediyordu. Hasan için zihinsel olarak kavradığı bir şeyi hayata geçirmek adeta bir zorunluluktu. Zihinsel çözümlemeleri onun hayat amacı haline gelmişti. Hasan’a kaç kez artık birini gerçek manasıyla sevemeyeceğini, hiçbir şeye inancının kalmadığını, herkes tarafından geçerli prensip diye bir şey olmadığını düşündüğünü söylemişti? Yani kendi de tüm önyargılarından sıyrılmış gibi davranmamış mıydı? Bu son kararıyla Hasan da ona itimadını ve verdiği değeri göstermiş olmuyor muydu?</p>

  <p>Sanki her şey bir sis perdesinin ardına gizlenmiş gibiydi. Ne düşünürse düşünsün, anlamak için ne kadar çaba gösterirse göstersin sonunda içinde derin bir acı ve aşağılanma duygusuyla kalakalıyordu. Neticede o da Hasan için yalnızca ilgilendiği nesnelerden biriydi.</p>

  <p>Kimseye fark ettirmeden kadehleri birbiri ardına boşaltıyordu. Ama içtikçe daha bir dinginliğe kavuşuyordu sanki. Birden gerçekten de birini beklediğini fark etti. Tuhaf bir biçimde o ana dek İbni Tahir’i hiç düşünmemişti. Hasan onun zeki bir şair olduğunu mu söylemişti? İçinde sanki görülmez kanatlar tarafından okşanıyormuşçasına garip bir his vardı. Yaklaşan kaderi hissederek ürperdi.</p>

  <p>Arpı alıp parmaklarını teller üzerinde gezdirmeye koyuldu. Bir anda acı ve özlem dolu ezgiler sardı her yanı. ,</p>

  <p>“Bu gece ne kadar da güzel,” diye fısıldadı Safiye ona bakarak.</p>

  <p>“İbni Tahir onu görür görmez âşık olacak,” diye karşılık verdi Hatice.</p>

  <p>“Ne kadar güzel olur,” dedi giderek heyecanlanan Safiye. “Hadi onlar için bir şiir yazalım.”</p>

  <p>“İbni Tahir’in Meryem’e âşık olmasını bu kadar çok mu istiyorsun?”</p>

  <p class="p32">“Kesinlikle.”</p>

  <p>Büyük dailer Hasan’la birlikte sessizce kuleye çıktılar. Daha yukarı çıkar çıkmaz bahçelerden gökyüzündeki yıldızları bile gölgede bırakacak derecede etkileyici bir ışığın yayılmakta olduğunu gördüler. Hasan parmaklıklara kadar yürüyüp aşağı eğildi.</p>

  <p>Üç köşk de adeta ışık selinin ortasında kalmıştı. İçten ve dıştan aydınlatılan bu cam yapılar gerçeğinden daha küçük ölçülerde olsa da her şeyi dışarı yansıtıyordu.</p>

  <p>“Sen emsalsiz bir dâhisin,” dedi Ebu Ali. “Sanki bizi bir sürprizden diğerine koşturmaya yemin etmiş gibisin.”</p>

  <p><span class="t20">“Binbir Gece Masallar</span><span class="t20">ı</span><span class="t20">’nday</span><span class="t20">ı</span><span class="t20">z</span> sanki,” diye mırıldandı Buzruk Ümid. “Senin kabiliyetin karşısında en şüphe dolu yürekler bile ikna olur.”</p>

  <p>“Durun, beni takdir etmek için bu kadar aceleci olmayın,” diye güldü Hasan. “Gençler hâlâ uyuyorlar. Yani henüz perde kalkmadı.</p>

  <p>Onlar uyanıncaya kadar bu gayretlerimizin bir değeri olup olmadığım anlayamayacağız.”</p>

  <p>Sonra bahçelerdeki düzenlemeleri, üç farklı köşke yapılacak ağırlamayı detaylı olarak anlattı.</p>

  <p>“Hâlâ anlayamıyorum,” dedi Ebu Ali. Böyle bir planı nasıl yaptın? Mutlaka başka bir kudret sana ilham veriyor olmalı. Ama bu kudret Allah da olamaz tabii.”</p>

  <p>“Ah, elbette Allah değil,” dedi Hasan gülerek. “Daha ziyade eski dostumuz Ömer Hayyam.”</p>

  <p>Arkadaşlarına yirmi yıl önce Ömer Hayyam’ı Nişabur’daki evinde ziyaret edişinden bahsedip, şu an yaptıklarının ilhamının o geceye dayandığım anlattı.</p>

  <p>Ebu Ali şaşkınlık içindeydi.</p>

  <p>“Yani ta o zamandan beri kafanda bu plan vardı öyle mi? Peki nasıl oldu da aklını kaçırmadın? Şehit Ali’nin sakalı adına! Benim aklıma böylesine muhteşem bir fikir gelse uygulamaya geçmek için bir ay bile bekleyemezdim. Hemen gerçekleştirmeye çalışır, başarıya ya da başarısızlığa ulaşana kadar da rahat edemezdim.” “Başarısızlığa uğramamak için her türlü insani olasılığı değerlendirmeye karar vermiştim. Bu tür bir fikir anne kamındaki bir bebek gibi ancak zaman içinde gelişip büyüyebilir. Başlangıçta umutsuz, şekilsiz, yalnızca tutkuları ateşleyen bir histen ibarettir. Ama ateşlediği tutkular müthiş derecede kudretlidir. Sonra ağır ağır gelişir ve kişiyi başka hiçbir şey göremeyecek, düşünemeyecek hale getirerek etkisi altına alır. Artık kişinin tek arzusu bu fikri vücuda getirmek, bu olağanüstü canavara can vermektir. İnsanın içinde bu türden bir tutku uyanmışsa gerçekten de aklını kaçırmış sayılabilir. Artık doğru mu yanlış mı, iyi mi kötü mü gibi şeyler umurunda bile değildir. Kişi görülmez bir gücün emrine girmiştir sanki. Tek bildiği şey artık bir vasıtaya dönüştüğü, kendisinden çok daha kudretli bir şeyin kölesi olduğudur. Üstelik bu kudretin kaynağının cennet mi cehennem mi olduğu da umurunda değildir.” “Yani yirmi sene zarfında planını gerçekleştirmek için en küçük bir gayret bile sarf etmedin? Hiç kimseye sırrını açmadın öyle mi?”</p>

  <p>Ebu Ali bunu bir türlü idrak edemiyordu. Bunu gören Hasan kahkahalarla güldü.</p>

  <p>“Eğer planımdan sana ya da herhangi bir dostuma bahsetseydim benim bir deli olduğumu düşünmeyecek miydiniz? Aslında daha önce denemeye kalkıştığımı inkar edemem. Zira ben de çok sabırsızlanıyordum. Bir an evvel düşündüklerimi hayata geçirme arzusuyla yanıp tutuşuyordum. Diğer taraftan her seferinde karşıma çıkan engellerin aslında beni geri dönüşü imkansız hatalar yapmaktan alıkoyduklarını fark etmiştim. Tik girişimimi Ömer Hayyam’dan planımın ilhamını aldıktan kısa bir süre sonra yaptım. Ömer Hayyam derhal Baş vezire gidip gençliğinde verdiği sözü hatırlatmamı tavsiye etmiş, bana da kendisine yaptığı yardımın benzerini yapmasını istememi söylemişti. Tahmin ettiğim gibi Nizamülmülk beni geri çevirmedi. Beni sultana dostu olarak tanıttı ve kısa süre içinde saraya kabul edildim. Herhalde benim Baş vezire kıyasla çok daha eğlenceli biri olduğumu takdir edersiniz. Kısa sürede sultanın gözüne girmiştim. Artık beni diğerlerinden üstün görüyordu. Tabii bu nihai hedefime uzanacak yoldaki ilk adımlarımdı. Sultandan bir askeri birliğin komutasını bana vermesini istememi gerektirecek bir fırsat bulabilmeyi bekliyordum. Ancak başarılarımla eski sınıf arkadaşımı kıskandırmaya başladığımı fark edemeyecek derecede de toydum. Onunla rekabeti ben son derece normal bir şey olarak görürken Baş vezir meğer bunu aşağılanma sebebi sayıyormuş. Bu da sultanın devasa imparatorluğunun gelir giderleriyle ilgili hesapları istemesiyle açığa çıktı. Nizamülmülk’e böyle kapsamlı bir görevi tamamlamak için ne kadar zamana ihtiyacı olduğunu sordu. O da ‘En az iki seneye ihtiyacım var,’ cevabını verdi. ‘Ne! İki sene mi?’ diye bağırdım. ‘Bana kırk gün ver, en ince detayına kadar tüm hesaplan gözlerinin önüne sereyim. Senden yalnızca yardım etmeleri için yanıma birkaç adam vermeni istiyorum’ Sınıf arkadaşımın yüzü bembeyaz kesilmişti. Hiçbir şey söylemeden huzurdan ayrıldı. Sultanın teklifimi kabul etmesiyle de kabiliyetlerimi sergileme imkanı bulmuş oldum. İmparatorluk sınırlan içindeki tüm dostlarımdan ve sultanın görevlendirdiği adamlardan aldığım yardımlarla gerçekten de ülkenin tüm gelir gider hesaplarını tespit edip kapsamlı bir rapor haline getirdim. Verilen süre sona erince elimde hazırladığım raporla sultanın huzuruna çıktım. Okumaya başladım. Ancak daha birkaç sayfa okumuştum ki birinin elimdeki kağıtları değiştirdiğini fark ettim. Kekelemeye başlamıştım. Eksik bilgileri ezberden tamamlamaya çabalıyordum. Ama sultan şaşkınlığımı fark etmişti. Sinirlendi. Dudakları öfkeyle titriyordu. Tam o sırada Baş vezir, ‘Bilge kişiler bu vazifenin tamamlanması için iki sene gerektiğini hesapladılar. Bu sebeple de bu işi kırk günde tamamlayacağını söyleyerek böbürlenmeye kalkan bu budalanın sonunda karşımıza geçip kekelemekten başka hiçbir şey yapamaması normal değil mi?’ dedi. Onun halime içinden kahkahalarla güldüğünü hissedebiliyordum. Bana bu oyunu onun oynadığını anlamıştım. Ama sultanla şaka yapılmazdı. Sarayı utanç içinde terk etmeye mecbur kaldım. Ve Mısır’a gittim. Artık sultanın gözünde bir soytarıdan farkım yoktu. İşte o günden beri de alacağım intikamdan korkan Baş vezir beni ortadan kaldırmak için elinden geleni ardına koymadı. Böylece planımı uygulamaya koyma teşebbüsümün ilki suya düşmüş oldu. Ama hiç üzülmemiştim. Zira o sırada bile bunun bir erken doğum olabileceğinin endişesi içindeydim…”</p>

  <p>“Senin Baş vezirle olan kavgalarını daha önce de işitmiştim,” dedi Ebu Ali. “Ama detayları öğrenince mesele iyice çetrefilleşti doğrusu. Nizamülmülk’ün neden İsmaililerin üzerine böylesine devasa bir orduyla saldırıya geçtiğini de daha iyi anladım.” “Mısır’da çok iyi karşılandım. Halife Mustansır Billah, muhafız başı Bedr el-Cemal’i beni karşılaması için sınıra kadar yollamıştı. Kahire’de İsmaili davasının bir evliyası kadar büyük itibar gördüm. Kısa bir süre sonra durumun mahiyetini anlamıştım. Halifenin iki oğlu arasında taht kavgası vardı. Büyük oğlu Nizar tıpkı babası gibi zayıf yapılı biriydi. Kanunlar da ondan yanaydı. Kısa sürede hem onu hem de babasını etkim altına almayı başardım. Ama Bedr el-Cemal’in hırsını dikkate almamıştım. Bedr halifenin küçük oğlu el-Mustali’yi tutuyordu. Kendisini giderek gölgede bırakmakta olduğumu görünce de beni tutuklattı. Halife de korku içindeydi. İşin şaka kaldırır yanı olmadığını anlamıştım. Mısır’da gerçekleştirmeyi planladığım hayallerimi bir kenara bırakıp bir Frenk gemisiyle ülkeyi terk etmeyi kabul ettiğimi bildirdim. Kaderim artık bu gemide yazılacaktı. Açık denizde Bedr el-Cemal’in söylediği gibi Suriye’ye değil batıya, Afrika’nın uzak bir bölgesine doğru yol almakta olduğumuzu fark ettim. Eğer beni Kayravan şehri yakınlarında bir yere götürürlerse işimin biteceğini biliyordum. Tam o sırada okyanusun o bölgesinde sık rastlanan fırtınalardan biri patlak verdi. Halifeden gizlice birkaç kese altın almıştım. Kaptana eğer rotayı değiştirip beni Suriye’ye ait bir limana çıkartırsa bütün altınları ona vereceğimi söyledim. Fırtına yüzünden sürüklendiğimiz bahanesini kullanarak bunu rahatlıkla yapabilirdi. Altın onu cezbetmişti gerçekten de. Fırtına da; giderek şiddetleniyordu. Çoğu Frenk olan yolcular da giderek umutsuzluğa kapılmaya başlamışlardı. Ruhlarını Tanrı’ya emanet ettiklerini söyleyerek yüksek sesle dua ediyorlardı. Diğer taraftan bense yaptığım anlaşmanın verdiği rahatlıkla bir köşeye çekilip huzur içinde kuru incir yiyordum. Metanetim herkesi hayrete düşürmüştü. Birazdan dönüp bambaşka bir istikamete doğru yola koyulacağımızı bilmiyorlardı. Bana sordukları sorulara cevaben Allah’ın bana Suriye sahillerine yöneleceğimizi ve orada başımıza en ufak bir kötülük gelmeyeceğini bildirdiğini söyledim. Bu ‘kehanet’ gerçekleşince de bir gecede herkes tarafından bir peygamber olarak görülmeye başlandım. Hepsi kendilerini müridim olarak kabul etmem için bana yalvarmaya başlamıştı. Bu beklenmedik başarımdan ilk anda biraz ürkmüştüm. İnancın olağanüstü gücünü görmüştüm. Artık imanın nasıl güçlendirileceği hususunda bilgi sahibi sayılırdım. Tek yapılması gereken müminlerden biraz daha fazla bilgi sahibi olmaktı. Ondan sonra keramet göstermek çocuk oyuncağı oluyordu. İnancın bir çiçek gibi tomurcuklanıp her yanı sarması için gerekli bereketli toprak da bu kerametlerde saklıydı işte. Artık her şeyi apaçık görüyordum. Arşimed’in dediği gibi bulacağım tek bir dayanak noktasıyla dünyayı yerinden oynatabilirdim. Unvanlara, hükümdarların vereceği şan ve şeref payelerine ihtiyacım kalmamıştı. Artık sadece güçlü bir kaleye ve planımı gerçekleştirmemi sağlayacak vasıtalara ihtiyacım vardı, Baş vezir ve hükümdarlar kollayın kendinizi diyordum.”</p>

  <p>Hasan bu sözleri söylerken gözleri de tuhaf biçimde bir tehdit ifadesiyle parıldıyordu. Ebu Ali bu gözleri görünce sanki karşısında her an saldırıya geçecek vahşi bir hayvana bakıyormuş hissine kapıldı.</p>

  <p>“Artık dayanak noktan da var,” dedi aynı anda hem güven verici hem de belli belirsiz de olsa bir şüphe içeren ses tonuyla.</p>

  <p>“Evet,” diye cevap verdi Hasan. Korkuluklardan uzaklaşıp yerdeki minderlerin üzerine uzandı. Sonra da arkadaşlarını yanma çağırdı. Soğuk mezeler ve testiler dolusu şarap onları bekliyordu. Yemeğe başladılar.</p>

  <p>O ana dek sessiz kalan Buzruk Ümid birdenbire, “Düşmanları aldatmakta en ufak bir beis görmem. Ama dostlarımı aldatmayı da istemem,” dedi. Düşünceleri ansızın ağzından dökülmüştü.</p>

  <p>“Eğer seni doğru anlıyorsam, İbni Sabbah,” diye devam etti. “Teşkilatımızın temeli en seçkin ve kararlı müritlerimiz olan fedaileri aldatmak üzerine kurulu olacak. Tüm duygularımızı bir yana iterek ifa ettiğimiz bu aldatmacanın her anından da mesul olacağız. Başarıya ulaşmak için artık hilenin her türlüsünü kullanmak mübah olacak. Düşüncelerin gerçekten harikulade ama hedeflediğin amaca ulaşmak için kullanacağın vasıta yaşayan insanlar, dostlarımız!”</p>

  <p>Bu itirazı bekliyormuşçasına sükunetle konuşmaya başladı Hasan.</p>

  <p>“Esasen her türlü tarikat, mensuplarını aldatma üstüne kurulur. İnsanların idrak kabiliyetleri farklı farklıdır. Onları idare etmek isteyen biri bu kabiliyetlerin sınırlarını tespit ederek dikkate almaya mecburdur. Kalabalıklar peygamberlerden mucize istediler. İtibar sağlayabilmek için peygamberler kendilerinden istenileni yapmak zorundaydılar. Bilinç seviyesi ne kadar düşerse fanatiklik de o ölçüde artar. Kısacası ben insanlığı iki temel gruba ayırırım. Birinci grupta neyin ne olduğunu bilen bir avuç insan vardır. Diğer guruptaysa hiçbir şeyin farkında olmayan kitleler. Birinci grup liderlik etmek ikinci grupsa onları izlemekle yükümlüdür. Birinci gruptakiler anne babalara ikinci gruptakiler de çocuklara benzer. İlki hakikate asla ulaşılamayacağım bilir. İkinciyse ellerini uzatarak hakikate koştuğunu sanır. Bu durumda ilk gruptakilerin diğerlerinin zihinlerini masallarla hayal ürünü hikayelerle doldurmaktan başka çaresi var mıdır? Yalan söyleyip kandırmaktan başka ne gelir elinden? Üstelik bunu ikinci gruptakilere merhamet dolu hislerle yaparlar. Eğer kitleleri anlayamadıkları ve hiçbir zaman da anlamayı başaramayacakları hedeflere ulaştırmak için oyunlar oynayıp, kandırmacalar sergilemek kaçınılmazsa mükemmel bir teşkilat kurmak için bu imkandan faydalanmanın nesi yanlıştır? Yunan filozofu Empedokles örneğini hatırlayın. Daha hayattayken talebeleri tarafından ilahi bir kişilik olarak görülüyordu. Ömrünün sonuna yaklaştığını hissedince bir yanardağa tırmanıp kendini kraterin içine bıraktı. Çünkü ölmeden önce cennete alınacağına dair bir kehanette bulunmuştu. Ama kraterin kenarında sandaletini düşürdü. Eğer o sandalet bulunmamış olsaydı günümüzde bile onun ölmeden önce cennete alındığına inanlar olurdu. Bu konu üzerinde etraflıca düşünürsek onun bunu kişisel çıkar güderek yapmadığı sonucuna erişiriz. Öldükten sonra talebelerinin onun cennete yükseldiğine inanmaları ona ne gibi bir fayda sağlayabilirdi ki? Bu konuda onun ölümsüzlüğüne inanan talebelerini hayal kırıklığına uğratmama hassasiyeti sergilediği kanaatindeyim. Talebelerinin kendisinden yalanlar dinlemeye alıştıklarını biliyordu. Onları üzmek istememişti.”</p>

  <p>“Bu tür bir yalan temelde masumane sayılır,” diye yanıt verdi Buzruk Ümid biraz düşündükten sonra. “Ama senin fedailere oynamayı planladığın oyun tam bir ölüm kalım meselesine dönüşecek.” “Bakın size planlarımın felsefi temellerini detaylı bir şekilde anlatacağıma dair söz vermiştim,” diye devam etti Hasan. “Bu sebeple şu an bahçelerde olup bitenleri tam manasıyla anlamamız gerekiyor. Şimdi olup bitenleri parçalara ayırarak tek tek analiz edelim. Elimizde kendilerine cennet bahçelerini açtığımıza inanacaklarını umduğumuz üç delikanlı var. Şimdi bu gençlerin söylediklerimizin gerçekliğine inandıklarım düşünelim. Böyle bir durumda ne hissedecekler? Bunu düşünüyor musunuz dostlarım? Ölümlü bir insanın asla tadamayacağı türden bir mutluluk hissetmeyecekler mi sizce?”</p>

  <p>“Ama ne kadar da büyük bir yanılgı içinde olacaklar,” dedi Ebu Ali gülerek. “Sadece üçümüz bileceğiz tabii bunu.”</p>

  <p>“Bizim bilmemiz neyi değiştirir ki?” diye karşılık verdi Hasan. “Yarın bizim başımıza neler gelebileceğini biliyor muyuz? Kaderin bana neler tattıracağından haberdar mıyım? Buzruk Ümid ne vakit öleceğini biliyor mu? Lâkin tüm bunlar kainatın oluşumu sırasında belirlenmiş olmalı. Pisagor insanın, her şeyin ölçüsü olduğunu söyler. Algıladığı şey vardır algılamadığı ise yoktur. Aşağıdaki üç adam cennet deneyimi yaşayacaklar. Ruhlarıyla, vücutlarıyla, tüm duyularıyla orada olduklarını hissedecekler. Yani orası onlara göre cennet olacak. Sen, Buzruk Ümid görüyorum ki fedaileri içine çektiğim yalan dünya seni üzüyor. Ama bizim de her gün kendi algılarımızın yarattığı sahtekarlıkların kurbanı olduğumuzu unutuyorsun. Bu itibarla çeşitli dinlerin bizi yarattığını iddia ettikleri varlıktan eksik bir yanım yok. Demokritos zamanından beri duyularımıza güvenmememiz gerektiği bilinir. Onun için ne renkler, ne ses, ne tatlı ya da acı ne soğuk ya da sıcak vardı. Atom ve boşluktan ibaretti her şey. Empedokles tüm bilgilere algılarımız sayesinde erişebildiğimiz kanaatindeydi. Algılayamadığımız bir şey düşüncelerimizde de yer etmez. İyi ama madem duyularımız bizi aldatıyor onlar sayesinde elde ettiğimiz bilgilerin hakikatine nasıl güveneceğiz? Şu bahçelerdeki hadımlara bir bakın. En güzel kızları onlara emanet ettik. Onların da bizim gibi gözleri, kulakları, duyguları var. Ama yine de! Vücutlarına yaptığımız küçücük bir müdahale dünyaya bakışlarını bütünüyle değiştirdi. Genç kız teninden yayılan o büyüleyici koku artık onlara nasıl geliyor? İğrenç bir ter kokusu olarak. Ya o dipdiri memelere dokununca ne oluyor? Vücudun tuhaf, yağlı bir bölgesine dokunduklarını düşünüyorlar değil mi? Ve insan arzularının temeli olan o gizli deliğin onlar açısından ne anlamı var? Yalnızca dışkılamak için kullanılan pis bir uzuv. İşte duyularımızın güvenilirliği bu. Kör bir insan için rengarenk çiçeklerle dolu bir bahçenin ne anlamı vardır? Bülbül şakımaları sağırlara bir şey ifade eder mi? Bir hadım burnunun dibindeki bakireden etkilenmiyor işte. Ancak bir aptal bu türden bir bilgeliği ciddiye almaz.”</p>

  <p>Ebu Ali ile Buzruk Ümid kendilerini gülmekten atamıyorlardı. Bir taraftan da Hasan’ın kendilerini kollarına alıp daha önce bakmaya bile cesaret edemedikleri derinlikteki bir uçurumun kenarındaki merdivenlerden aşağı indirdiğini hissediyorlardı. Diğer tüm yaptıkları gibi burada anlattıklarını da defalarca üzerinden geçerek ince ince işlemiş, olgunlaştırmış, ancak ondan sonra üzerinde konuşacak hale getirmiş olduğunun fakındaydılar.</p>

  <p>“Bakın eğer biri, benim gibi biri diyelim, gördüğü, hissettiği, algıladığı hiçbir şeye güvenemeyeceğinin farkına varır, yalnızca bilinmezlikle, belirsizliklerle kuşatılmış olduğu kanaatine erişirse, hayallerinin elinde oyuncak olduğunu algılarsa hiç üzülmek Bunu bir olumsuzluktan ziyade hayati bir gereklilik olarak algılar. Kendisinin de er ya da geç bu duruma intibak etmesi gerektiğini kavrar. Hayal hayatın temel yapı taşlarından biridir. Bizim haşinimiz değil, bizi ayakta tutacak vasıtaların en önde gelenidir. Heraklit kainatı hiçbir planı olmayan zaman tarafından tanzim edilmiş bir karmaşa yığını olarak görüyordu. Zamanı da istediğinde devirip sağa sola saçtığı istediğindeyse düzenli bir biçimde üst üste dizdiği renkli taşlarla oynayan bir çocuğa benzetiyordu. Ne kadar yerinde bir teşbih! Zaman bir hükümdara, bir sanatçıya benzer. Amaçsız tutkularını vücuda getirerek önce dünyayı peşlerine takarlar. Sonra da bizi anlamsızlığa, boşluğa iterler. Bir taraftan da kendi yarattıkları kanunların kölesi haline gelirler. İşte böyle bir dünyada yaşıyoruz. Dünyayı işleten kanunlara karşı çıkabiliriz elbette. Ama biz de bu kanunların parçasıyız ve onlardan kurtulma imkanımız da yok. Kısacası burası hataların ve hayallerin en önemli faktörler olduğu bir dünya.”</p>

  <p>“Allah’ım, acı bize,” diye bağırdı Ebu Ali. “Senin de kendi kanunlarım koyduğunu görüyorum, Hasan! Kendine has renkleri olan tuhaf ve korkunç bir dünya. Sen de Alamut’u yarattın işte, İbni Sabbah.”</p>

  <p>Güldü. Hasan da bu sözlerini gülerek dinlemişti. Ancak Buzruk Ümid, Hasan’a bakıp onu dinlerken bir yandan da söylenenleri düşünüyor, her geçen an şaşkınlığı daha bir artıyordu. Giderek hiç bilmediği bütünüyle yabancı bir dünyaya doğru yuvarlandığını hissediyordu. .</p>

  <p>“Şakanda epeyce gerçeklik payı var, Ebu Ali,” dedi gülümsemesini sürdüren Hasan. “Aşağıda sana biraz önce izah ettiğim gibi yaratıcıyı taklit ediyorum. Belki de bize acıdığı için geleceği ve ölüm günümüzü bizden sakladı. Biz de burada aynı şeyi yapıyoruz. Bu dünyadaki hayatımızın yalnızca bir hayal olmadığı nerede yazılı? Ancak bilincimiz bize neyin hakikat neyin hayal olduğunu söyler. Öyleyse fedailer yeniden uyandıklarında cennette olduklarını öğrenecekler. Öyleyse gerçekten de cennette sayılırlar. Zira yaratacağı tesir açısından gerçek cennetle sahte cennet arasında en ufak bir fark yoktur. Gerçek cennete gitmiş olsalar bizim burada sunduğumuz zevkin, mutluluğun aynısını tatmayacaklar mı neticede? Epikür’ün bilgelik dolu sözlerini hatırlatırım size. Ne demişti: Acıdan ve kederden kaçıp, mutluluğun ve refahın peşinden koşmak yegane insani hedeftir. Şu dünyada cennete gidip döndüklerini düşünen fedailerden daha mutlu insan var mıdır? Gerçekten düşünün bunu! Onların yerinde olmak için neler vermezdim! Keşke bir kere, sadece bir kere Cennet zevklerini gerçekten tattığımı hissedebilseydim!”</p>

  <p>“Tam bir sofist!” diye bağırdı Ebu Ali. “İkna etme konusunda senin üstüne kimseyi tanımıyorum. Beni bir işkence tezgahına yatırsan ve sonra da aslında orada yumuşacık bir yatakta yatarmışçasına rahat olduğumu söylesen sanırım buna bile ikna olurdum. İsmail’in sakalı adına, rahatsızlık hissettiğim için kendimle alay bile ederdim.”</p>

  <p>Hasan’la Buzruk Ümid kahkahalara boğuldular. “Kahramanlarımızın ne yaptığına bakma zamanı geldi,” dedi Hasan sonunda.</p>

  <p>Kalkıp parmaklıklara yöneldiler.</p>

  <p>“Henüz bir değişiklik yok,” dedi Buzruk Ümid. “Tekrar konuya dönelim. İbni Sabbah, cennette bulunduğumu sanmayı çok isterdim dedin. İyi ama buna inanıyor olsalar bile aşağıdaki fedailerin eline sence gerçekten de çok şey mi geçmiş oluyor? Neticede her yerde bulabilecekleri yiyecekleri yiyip, güneşin altında yüzlercesini bulabilecekleri kızlarla hoşça vakit geçirecekler hepsi bu.” “Hiç de değil,” diye karşılık verdi Hasan. “Sıradan biri için yemekler aynı olsa bile nerede yediği çok şey değiştirir. Aynı yemeği bir kralın sarayında yemekle basit bir kervansarayda yemek aynı şey midir? İnsan birbirlerine tıpatıp benzeseler bile bir prensesle sütçü kız arasında ayrım yapamaz mı? Mutluluğu, zevki yalnızca duygularımızla algıladığımız için hissetmeyiz. Bu çok sayıda etmenin işe karıştığı karmaşık bir süreç sonunda gerçekleşir. Satın alınmış bir köle kızla ebedi bakire kalacağına inandığınız bir huriden alacağınız zevk tamamen bambaşka olacaktır.”</p>

  <p>“Bu söylediğin bana çok önemli bir ayrıntıyı hatırlattı,” dedi Ebu Ah sözünü keserek. “Kuran cennetteki kızların hiçbir zaman masumiyetlerini yitirmeyeceklerini söyler. Bunu düşündün mü hiç? Dikkat et, tesis etmeye çalıştığın şey böylesi küçük Ayrıntılar yüzünden paramparça olabilir.”</p>

  <p>Hasan kahkahayla güldü.</p>

  <p>“Her şeyden önce buradaki herkes zaten bakire değil,” diye yanıt verdi. “Apama’yı Kabil’den sırf bu yüzden getirttim zaten. İnanın bana Kabil’den Semerkant’a dek yayılan aşk kraliçesi lakabını fazlasıyla hak ediyor. Bakın neredeyse on aşığıyla birlikte olduktan sonra bile hâlâ on altı yaşındaki bir bakire kıvamındaydı. Bunu da izah edilince son derece basit olan bir metotla sağlıyordu. Ama bilmediğinizde onun bakireliğinin yenilendiği zannına kapılıyordunuz. Bunu da çeşitli minerallerin karışımıyla hazırladığı bir sıvıyla yapıyordu. Kısacası sürüldüğünde belli bir miktar sertleşme sağlayan bu sıvı sayesinde daha önce bu tür bir ilişkiye girmemiş bir çaylak rahatlıkla el değmemiş bir bakireyle birlikte olduğu zannına kapılıyordu.”</p>

  <p>“Bunu da düşündüysen şeytanın ta kendisisin sen,” dedi Ebu Ali gülerek.</p>

  <p>“Bakın! Fedailerden biri uyandı!” diye bağırdı Buzruk Ümid heyecanla.</p>

  <p>Üçü de nefeslerini tutmuştu. Köşkün cam çatısından delikanlının çevresindeki kızların ona bir şeyler anlatmaya çalıştıkları görülüyordu.</p>

  <p class="p32">“Bu Süleyman,” dedi Hasan sanki aşağıdan duyulma imkanı varmışçasına fısıldayarak. “Cennette uyanan ilk ölümlü!”</p>

  <p>Hadımlar Süleyman’ı getirdiklerinde Fatma ve arkadaşlarının bulunduğu köşke adeta bir ölüm sessizliği çökmüştü. Hiç konuşmadan ayaklarından ve kollarından tutarak minderlerin üzerine yatırdılar. Sonra da boş sedyeyi alıp geldikleri gibi sessizce çekildiler.</p>

  <p>Kızlar nefes almaya bile korkuyordu. Siyah battaniyenin altındaki bedene şaşkınca bakıyorlardı. Zeynep, Fatma’ya uyuyan misafirlerinin yüzünü açması gerektiğini fısıldadı.</p>

  <p>Fatma parmak ucunda yürüyüp, battaniyeyi çekti ve öylece kalakaldı. Karşısında tahminlerinin de ötesinde yakışıklı bir genç vardı. Kızlarınkini andıran kırmızı yanaklar, aralanmış kiraz kırmızısı dudakların arasından görünen inci beyazı dişler, gölgeleri yanaklarına düşen uzun kirpikler… Delikanlı yan yatıyordu. Bir kolu başının altında kalmıştı. Diğer koluylaysa bir yastığı usulca kavramıştı.</p>

  <p>“Beğendin mi onu, Halime?” diye sordu Hanım alçak sesle.</p>

  <p>“Umurumda değil o benim.”</p>

  <p>“Dikkat edin! İkiniz onu gözlerinizle yiyeceksiniz neredeyse.”</p>

  <p>Sara sessizce gülümsedi.</p>

  <p>“Eğer imkan bulsan sen çoktan o dediğini yapmıştın zaten,” diye takıldı Zeynep.</p>

  <p>“Şu konuşana da bakın hele!”</p>

  <p>Fatma arpın yanına yönelip tellere dokunmaya başladı. Süleyman’ın hâlâ uyuduğunu görünce biraz cesaretlenmişti. Usulca bir şarkı mırıldanmaya başladı.</p>

  <p>“Hadi sanki o yokmuş gibi konuşmaya devam edin,” dedi Fatma. “Uzun süre uyanmayabilir.”</p>

  <p>Normal ses tonunda konuşma imkanına kavuşmak kızları bir nebze de olsa rahatlatmıştı. Yeniden şakalaşmaya, birbirlerine takılıp, gülmeye başladılar.</p>

  <p>Derken Süleyman yavaş yavaş kıpırdandı.</p>

  <p>“Bakın, uyanıyor,” dedi Zeynep.</p>

  <p>Halime gözlerini kapattı.</p>

  <p>“Hayır, sadece rüya görüyor,” dedi Sara rahatlayarak içini çekerken.</p>

  <p>Halime yeniden gözlerini açtı.</p>

  <p>“Sakın başıma bela açma,” diye uyardı Fatma onu.</p>

  <p>Sonra Süleyman doğrulup bir anlığına gözlerini açtı. Sonra da yeniden kapattı. Tekrar açınca da büyük bir şaşkınlıkla kendisini yarı korkulu yarı meraklı bakışlarla seyreden kızların yüzüne bakakaldı. Başım iki yana sallayıp anlaşılmaz bir şeyler mırıldanarak gerisin geri yerine yattı.</p>

  <p>“Rüya gördüğünü sanıyor, değil mi?” diye fısıldadı Ayşe.</p>

  <p>“Yanına gidip onu okşasana, Fatma,” dedi Zeynep. “Belki bu şekilde uyandırabilirsin.”</p>

  <p>Fatma hiçbir şey söylemeden Süleyman’ın yanındaki yastıklara ilişti. Bir an tereddüt içinde bekledikten sonra da yanağını usulca okşadı.</p>

  <p>Süleyman irkilmişti. Döndü ve eli Fatma’nın kalçasına değdi. Fatma’nın vücuduna ateş parçası değmişti sanki. Nefesini tutarak beklemeye koyuldu.</p>

  <p>Süleyman bir kez daha doğruldu. Gözlerini açık tutmaya çalışarak yanında yaprak gibi titreyen Fatma’ya baktı. Hiçbir şey söylemeden, adeta bir makine gibi, uzanıp onu kendisine çekti. Ne yaptığım bile fark etmeden, düşüncesizce onu sahiplenmişti.</p>

  <p>Fatma ne yapması gerektiğini bilmiyordu. O da benzeri bir ruh haliyle, “Beni seviyor musun, Süleyman?” diye sordu.</p>

  <p>Süleyman eğildi. Rahat bir tavırla yüzüne bakıyordu. “Konuşmaya devam et. Çok güzelsin. Ama bunun rüya olduğunu biliyorum. Bu güzel rüyanın bile bir sonu var, lanet olsun.”</p>

  <p>Fatma irkilip kendini toparladı. Mahcup bir tavırla arkadaşlarının yüzüne baktı.</p>

  <p>Birden vazifesini hatırlamıştı. Yüce Efendi’nin eğer deneyi başarısızlığa uğrarsa vereceğini söylediği korkunç cezalan hatırlamıştı.</p>

  <p>“Utanmıyor musun, Süleyman? Cennette lanet okunur mu?”</p>

  <p>“Cennet?”</p>

  <p>Aceleyle gözlerini ovuşturdu. Sonra etrafına bakındı. Gözleri şaşkınlıktan fal taşı gibi açılmıştı.</p>

  <p>“Ne, neler oluyor?” diye kekeledi.</p>

  <p>Elleriyle etrafı yoklamaya koyuldu. Fıskiyeye baktı. Kalkıp havuza doğru yürüdü. Elini suya daldırdı.</p>

  <p>“Ah! Hamdolsun!” diye mırıldandı. “Gerçekten cennetteyim.”</p>

  <p>Kızlar ona çekinerek bakıyor, nefes almaya bile korkuyorlardı. Ya gerçeği anlarsa? O zaman kelleleri giderdi işte. Ama onu tüm gece kandırmayı başarabilecekler miydi?</p>

  <p>İlk kendini toplayan Fatma oldu.</p>

  <p>“Çok uzun yoldan geldin. Susadın mı?” diye sordu.</p>

  <p>“Evet, susadım,” diye fısıldadı Süleyman.</p>

  <p>Fatma’nın baş işaretiyle Sara ona bir tas soğuk süt uzattı. Süleyman sütü alıp iştahla bir nefeste bitirdi.</p>

  <p>“Kendimi yeniden doğmuş gibi hissediyorum,” dedi yüzüne yayılan gülümsemeyle.</p>

  <p>“Gel seni yıkayalım,” dedi Fatma.</p>

  <p>“Tamam. Ama arkanızı dönün.”</p>

  <p>Hepsi ona itaat ederek arkalarını döndü. Bu sırada Sara’yla Zeynep gizli gizli bakışıp, kıkırdaşıyorlardı.</p>

  <p>“Neden gülüyorlar?” diye sordu Süleyman kuşkuyla. Bir yandan da üzerindekileri çıkartıyordu.</p>

  <p>“Burada âdettir!”</p>

  <p>Suya daldı.</p>

  <p>“Ne kadar hoş, sıcacık,” diye konuştu memnun memnun.</p>

  <p>Baş dönmesi geçmişti. Hâlâ şaşkın olsa da artık kendini daha rahat hissediyordu.</p>

  <p>“Bana bir havlu verin,” diye seslendi.</p>

  <p>O an başka bir şey istediğini fark etti.</p>

  <p>“Sizin de yıkanmanızı istiyorum.”</p>

  <p>Fatma’nın işaretiyle hepsi üzerindeki tüllerden sıyrılıp suya girdiler. Halime geri çekilmek istediyse de Sara onu da havuza sokmuştu. Birbirlerine su atarak şakalaşmaya koyuldular. Sesleri köşkte yankılanıyordu.</p>

  <p>Süleyman çıkıp cübbesini giydi ardından da yastıklara uzandı.</p>

  <p>“Burası muhteşemmiş,” dedi gülümseyerek.</p>

  <p>Kendini güçsüz hissediyordu. Müthiş acıkmıştı. İstekle masanın üzerindeki yiyeceklere baktı.</p>

  <p>Fatma üzerini giyinip hemen yanma yöneldi.</p>

  <p>“Aç mısın, Süleyman?” diye sordu meleksi bir gülümseyişle. “Çok.”</p>

  <p>Kızlar hemen hizmetine koştular.</p>

  <p>Süleyman adeta aç bir kurt gibi yiyordu. Yedikçe kuvvetinin yerine geldiği de görülüyordu.</p>

  <p>“Ona şarap ikram edin!” diye fısıldadı Fatma. ,</p>

  <p>Şarabını iri yudumlarla bitirdi. Etrafında dört dönen bakirelerden gözlerini alamıyordu. Kızların tenleri ipek tüllerin altında ışıl ışıldı. Başı bu kez arzuyla dönmeye başlamıştı.</p>

  <p>“Bütün bunlar benim mi?” diye sordu.</p>

  <p>Kontrol etmek için de uzanıp Ayşe’yi kendine doğru çekti. Ayşe karşı koymamıştı.</p>

  <p>Hemen sonra Leyla yanma sokuldu.</p>

  <p>“Sarhoş edin, neşelendirin, ayartın onu,” diye fısıldıyordu Fatma sürekli.</p>

  <p>Şarap artık iyiden iyiye etkisini göstermeye başlamıştı.</p>

  <p>“Şehit Ali’nin sakallan adına!” diye bağırdı. “Seyduna doğruyu söylüyormuş. Gerçekten de cennet kapılarını açan anahtara sahipmiş.” Sarılıp her bir kızı teker teker öptü.</p>

  <p>“Umarım ölmemişimdir,” dedi birden endişelenerek. “Korkma,” diye sakinleştirdi Fatma onu. “Yarın yine Alamut’a Seyduna’nın hizmetine döneceksin.”</p>

  <p>“Onu da tanıyor musunuz?”</p>

  <p>“Cennetteyiz!”</p>

  <p>“O zaman düşmanlara bu sabah neler yaptığımızı da biliyorsunuzdur.”</p>

  <p>“Elbette biliyoruz. Sen düşmanı kovaladın, İbni Tahir de düşman sancağını ele geçirdi.”</p>

  <p>“Yüce Allah! Bunları Naim’le Übeyde’ye anlattığım zaman benimle alay edecekler.”</p>

  <p>“İmanları zayıf mı onların?”</p>

  <p>“Peygamberin sakalı adına! Eğer onlar bana böyle bir şey anlatmaya kalksalardı ben de onlara inanmazdım. İbni Tahir Te Yusuf nerede?”</p>

  <p>“Onlar da senin gibi cennette. Tekrar öbür dünyaya döndüğünde birbirinize yaşadıklarınızı anlatacaksınız.”</p>

  <p>“Allah’ım meğer doğruymuş. İnançlı Müslümanlara ne hoş mükafatlar varmış!”</p>

  <p>Keyifli bir sarhoşlukla onlara Alamut’tan, hocalarından, o sabah Türklerle yaptıkları savaştan bahsetmeye koyuldu.</p>

  <p>Kızlar da etrafına oturup kendilerinden geçerek Süleyman’ın anlattıklarını dinliyorlardı. Bu bahçelere giren ilk gerçek erkekti o. Üstelik çok da yakışıklıydı. Birbirlerinin peşi sıra ona abayı yaktılar.</p>

  <p>Fatma elinde arpıyla oturup, ellerini tellerin üzerinde gezdirip bir şarkı mırıldanmaya başladı. Zaman zaman da sevgi dolu bakışlarla genci süzüyordu.</p>

  <p>“Fatma şiir okuyacak,” diye fısıldadı Hanım.</p>

  <p>Halime hemen arkasında saklanıyordu. Zaman zaman da Hanım’ın arkasından uzanıp Süleyman’a kaçamak bakışlar fırlatıyordu. Halime de onu çok beğenmişti. Kendinden emin tavrı, dobra dobra konuşması, içten kahkahaları, cesareti onu büyülemişti adeta. Bu hale geldiği için kendine kızıyordu ama gözü kamaşmıştı bir kere.</p>

  <p>Süleyman Halime’nin kendisine hayranlık dolu bakışlarım yakalamıştı. Ama Hanım’ın arkasına saklanan kızın parmak uçlarıyla gözleri dışında hiçbir yerini göremiyordu. Bir an düşündü. Hayır, ona henüz dokunmamıştı. Fatma, Sara, Zeynep, Ayşe ve Leyla’nın isimlerini öğrenmişti.</p>

  <p>“Şu arkana saklanan ufaklık kim?” diye sordu Hanım’a. “Halime.”</p>

  <p>Kızlar aynı anda güldü.</p>

  <p>Süleyman şaşkınlıkla etrafına bakındı. O sırada Hanım’ın arkasındaki parmaklarla iri gözler ortadan kaybolmuştu.</p>

  <p>“Yaklaş, Halime,” dedi. “Daha yüzünü bile göremedim.” Hanım Ta Seher onu yakaladıkları gibi Süleyman’a doğru ittiler. Halime kasılmış, adeta yerine çivilenmiş gibi kalakalmıştı. “Bu küçük kız çok mu utangaç?”</p>

  <p>“Evet. Kertenkele ve yılandan bile korkar o.”</p>

  <p>“Ama benden korkmuyorsun değil mi? Ben düşman da değilim kafir de. Benden korkması gerekenler onlar.”</p>

  <p>Halime’yi öpmeye yeltendi. Ama kız inatçı bir tavırla başını diğer tarafa çevirdi.</p>

  <p>“Ne oldu şimdi?” diye sordu şaşkınlıkla.</p>

  <p>Fatma belli etmeden ikaz edici mahiyette bir ses çıkardı. Halime kollarını Süleyman’ın boynuna dolayıp başını göğsüne gömdü. “Öbürlerinin burada olmasını istemiyorum,” diye fısıldadı. “Hepiniz Fatma’nın yanına gidin,” diye emretti Süleyman. <span class="t20">Ne kadar cazibeli</span> diye düşünüyordu bir yandan da.</p>

  <p>Halime kollarını boynuna biraz daha sıkı doladı. Kızın yüzü tavındaki demir sıcaklığındaydı.</p>

  <p>“Ey Allah’ım! Ne kadar tatlı,” diye mırıldanıp Halime’yi kendine biraz daha çekti.</p>

  <p>Uzunca bir süre sonra Sara ona biraz daha şarap ikram etti. İçerken Zeynep de çabucak yastıkları değiştirdi.</p>

  <p>“Garip, içlerinde hiçbiri onun kadar tatlı değil,” diye mırıldandı.</p>

  <p>Halime de yanından uzaklaşıp, bir köşeye sığınıp başını yastıklara gömdü. Kısa bir süre sonra da uyuyakaldı.</p>

  <p>Fatma hafifçe öksürdü.</p>

  <p>“Bu geceyle alakalı bir şarkı söyleyeceğim,” dedi gamzelerini ortaya koyan neşe dolu gülümseyişiyle.</p>

  <p>“Harika!” diye bağırdı Süleyman sevinçle. Başını ellerinin arasına alarak yastıklara gömüldü.</p>

  <p>“Dinle!”</p>

  <p>Fatma arpının eşliğinde söylemeye başladı.</p>

  <p>&nbsp;</p>

  <p>Cesur şahin Süleyman</p>

  <p>Geldi cennete,</p>

  <p>İlişti gözü Fatma’ya-</p>

  <p>İnanamadı gördüğüne.</p>

  <p>&nbsp;</p>

  <p>Sardı kollarını ona</p>

  <p>Tıpkı cesur beyaz kuğu misali</p>

  <p>Sunduğu her şeyin baktı tadına</p>

  <p>Onunla yekvücut oldu.</p>

  <p>&nbsp;</p>

  <p>Sonra geldi sıra tatlı Ayşe’ye</p>

  <p>Sevişmeye hazırlanıp</p>

  <p>Çaldı Fatma’nın kocasını bile isteye,</p>

  <p class="p32">Şimdi Ayşe oldu yâri.</p>

  <p>Leyla kederle doldu</p>

  <p>Bakınca Süleyman’a</p>

  <p>O da atladı kucağına</p>

  <p>Artık oydu arzulanan.</p>

  <p>&nbsp;</p>

  <p>Ama Türkan görünce</p>

  <p>Geçti kucağına.</p>

  <p class="p30">O da doydu sevince</p>

  <p class="p40">Çünkü bitmemişti gücü Süleyman’ın.</p>

  <p>Ve sonra başka başka</p>

  <p>Güzeller kazandı doymak bilmeyen kalbini</p>

  <p>Bu sefer sıra geldi Sara’ya</p>

  <p>Şehvetli tutkusuyla.</p>

  <p>&nbsp;</p>

  <p>Doyunca sımsıcak güzelliğinden,</p>

  <p>Esmer tenin tadından</p>

  <p>Masmavi gözleriyle,</p>

  <p class="p41">Zeynep aldı götürdü onu yanından.</p>

  <p class="p30">Halime’ye verdi Allah,</p>

  <p>Upuzun bacaklarla incecik beli.</p>

  <p>Gömüldü dudaklarına Süleyman</p>

  <p>Görünce sultanlara yaraşacak güzeli.</p>

  <p>&nbsp;</p>

  <p>Hanım’la Seheryan yana</p>

  <p>Uzattılar kollarını birlikte.</p>

  <p>Biri sarıldı omuzlarına,</p>

  <p>Diğeri yapıştı kollarına.</p>

  <p>&nbsp;</p>

  <p>Bu sırada zavallı Fatma</p>

  <p>Titretiyordu telleri.</p>

  <p>İzleyerek hain dostlarını,</p>

  <p class="p32">Nasıl da acı veriyordu nameleri.</p>

  <p>Sonra Süleyman gördü onu,</p>

  <p>O yakışıklı kahraman.</p>

  <p>Öptü gözlerinden nedamet getirircesine,</p>

  <p class="p42">Bu öpücükler oldu Fatma’yı saadet denizine atan.</p>

  <p>Ve sonunda kızlar birlikte</p>

  <p>Etrafım sararak,</p>

  <p class="p30">Neşeyle gülüp tattırdılar mutluluğu</p>

  <p class="p43">Şarkılarla coşarak.</p>

  <p>Bu muhteşem pehlivanı tanıyıncaya dek</p>

  <p>Gelirdi cennet biraz yavan</p>

  <p>Öyleyse hep bir ağızdan bağıralım şimdi</p>

  <p>Çok yaşa, Süleyman!</p>

  <p>&nbsp;</p>

  <p>Fatma’nın şarkısı bitince herkes alkışlayıp gülmeye başladı. Kızlar Süleyman’ın çevresini sarıp etrafında dans ediyorlardı. Her biri onu kendi yanma çekmeye çalışıyordu.</p>

  <p>Artık zorlukla ayakta durabilen Süleyman bir ara Fatma’yla karşılaşınca kollarını coşkuyla boynuna doladı.</p>

  <p>“Muhteşem bir şarkıydı!” dedi gülümseyerek. “Bunu yazmalısın bana. Naim’le Übeyde’nin ağızları şaşkınlıktan bir karış açık kalacak.”</p>

  <p>“Ama cennetten hiçbir şeyi öbür dünyaya götüremezsin,” diye uyardı Fatma. “Ezberlemek zorundasın.”</p>

  <p>Bunca ses, sonunda Halime’yi de uyandırmıştı. Şaşkın şaşkın etrafına bakındı.</p>

  <p>“Ne oldu?”</p>

  <p>“Fatma şarkı söyledi,” diye yanıt verdi Sara. “Ve içinde de sen vardın.”</p>

  <p>“O zaman kesin saçma sapan bir şarkıdır.”</p>

  <p>Başını yeniden yastıklara gömüp uyumaya çalıştı.</p>

  <p>Tam o sırada Süleyman onu fark etti. Yanma gelip omuzlarından sarstı.</p>

  <p>“Evinde misafir varken uyunur mu hiç?”</p>

  <p>Yanına oturunca Halime de ona sokuldu. Süleyman kızın sıcaklığını hissederek yanına uzandı. Kısa süre sonra da onunla birlikte uyuyakaldı.</p>

  <p>“Ne kadar tatlılar!” dedi Ayşe.</p>

  <p>“Bırakalım dinlensinler.”</p>

  <p>Fatma, Zeynep’e seslendi.</p>

  <p>“Hadi bir şarkı da sen bestele,” diye önerdi sessizce.</p>

  <p>Diğer kızlar da içip eğlenmeyi sürdürüyorlardı. Dans ediyor; havuza atlayıp, şakalaşırlarken her yanda kahkahalar çınlıyordu.</p>

  <p>Şarkı bestelenince Fatma kızlardan Halime’yle Süleyman’ı uyandırmalarını istedi. İkisi aynı anda gözlerini açıp birbirlerine baktılar ve gülmeye başladılar.</p>

  <p>“Ah, bizim Yusuf görseydi beni keşke!”</p>

  <p>Süleyman müthiş mutluydu. Kızlar kadehini doldurup uzattılar. Ama bu kez Süleyman kadehi elinin tersiyle itip testiden içmeye başladı.</p>

  <p>“Hiçbir sultan benim kadar mesut olmamıştır!”</p>

  <p>“Şimdi ikiniz de dinleyin! Fatma’yla Zeynep size bir şarkı söyleyecek.”</p>

  <p>Süleyman arkasına yaslanıp Halime’yi yanma çekti.</p>

  <p class="p32">Fatma’yla Zeynep de şarkıya başladılar.</p>

  <p>Cennetteki tüm huriler arasında</p>

  <p>Halime en çekingeniydi</p>

  <p>Buruştururdu yüzünü şaşkınlıkla</p>

  <p class="p33">Duyunca birinin erkeklerle ilgili bir şey söylediğini.</p>

  <p>Korkardı yılanlarla kertenkelelerden</p>

  <p>Görünce onları saçma şeyler gelirdi aklına</p>

  <p>İnanırdı Allah’ın onları sinsice yaklaşıp</p>

  <p>Kızları yemesi için yarattığına.</p>

  <p>&nbsp;</p>

  <p>Bazen gizlice bakardı</p>

  <p>Komik hallerine hadımların</p>

  <p>Belli etmeden dilerdi</p>

  <p>Gerçek erkek olmalarını onların.</p>

  <p>&nbsp;</p>

  <p>Sonunda Süleyman geldi</p>

  <p>İşte o an hissetti gerçek cenneti yüreğinde</p>

  <p>Geçti kendinden unuttu vakti</p>

  <p class="p32">Anladı çocukluk günlerinin artık kaldığım geride.</p>

  <p>Süleyman uzatınca kollarım</p>

  <p>El değmemiş kalçalarıyla beline</p>

  <p>İnledi usulca tatlı tatlı</p>

  <p class="p31">Kesildi nefesi neredeyse.</p>

  <p>Eğdi gözlerini yere</p>

  <p>Geçti kendinden</p>

  <p>Kavuşmuştu özlemini çektiği her şeye</p>

  <p>Hatta kesildi kıpkırmızı mahcubiyetten.</p>

  <p>&nbsp;</p>

  <p>Korkuyordu gizlice</p>

  <p>Beğenilmeyeceğinden</p>

  <p>Unuttu öğrendiklerini iyice ürkünce</p>

  <p>Acaba düşecek miydi gözden?</p>

  <p>&nbsp;</p>

  <p>Ama gerek yoktu titremesine böyle kederle</p>

  <p>Tadarken mutluluğu vücudunda</p>

  <p>Parıldadı yüzü sevinçle</p>

  <p>Artık saadete kavuşmuştu o da.</p>

  <p>&nbsp;</p>

  <p>Kızlar kahkahayı koyuverdiler. Ama Halime utanç ve öfkeyle kıpkırmızı kesilmişti. Süleyman’sa mutlulukla sırıtıyordu. Ama o da artık ayağa kalkamayacak kadar sarhoştu.</p>

  <p>“Eğer derhal susmazsanız şu yastıkları suratınıza fırlatacağım!”</p>

  <p>Halime küçük yumruklarım sıkarak onlara salladı.</p>

  <p>Tam o esnada uzaklardan belli belirsiz bir boru sesi işitildi. Bir, iki, üç defa… Kızlar sustu. Fatma bembeyaz kesilmişti. Hapı gizlice kadehe attı.</p>

  <p>Süleyman da borunun sesini işitmişti. Zorlukla doğruldu. Ama ayakta durmakta zorluk çekiyordu.</p>

  <p>“Bu ne demek?” diye sordu şaşkın bir halde.</p>

  <p>Dışarı çıkmak için köşkün kapısına doğru yöneldi.</p>

  <p>“Bir kadeh daha Süleyman?”</p>

  <p>Fatma endişesini gizleyemiyordu.</p>

  <p>İçki hazırdı. Kızlar kollarından çekerek Süleyman’ı minderlere oturttular.</p>

  <p>“Cennette yaşadıklarına ilişkin Naim’le Übeyde’ye neler anlatacaksın?” diye sordu Süleyman’ın dikkatini dağıtıp daha tehlikeli şeyler düşünmesine mani olma çabasıyla.</p>

  <p>“Naim’le Übeyde mi? O iki Türk bana hayatta inanmaz. Ama onlara göstereceğim. Hele bir inanmadıklarını söylesinler. Bu yumruğu suratlarının ortasına patlatırım.”</p>

  <p>Yumruğunu sıkıp havada salladı. Fatma ona kadehi uzattı. Süleyman alıp biraz düşündükten sonra bir dikişte bitirdi.</p>

  <p>Daha içer içmez üzerine bir uyuşukluk çökmüştü. Kalan son gücüyle karşı koymaya çalıştı.</p>

  <p>“Bana götürmek için bir hatıra verin.”</p>

  <p>“Buradan bir şey götüremezsin.”</p>

  <p>Fatma’yı ikna etmesinin mümkün olmadığını anlamıştı. Zorlukla uzanıp Halime’yi belinden kavradı ve kaşla göz arasında kızın kolundaki altın bileziği alıp cübbesinin içine attı. Sonra da uyuyakaldı.</p>

  <p>Halime onu ele vermedi. Nasıl yapabilirdi ki böyle bir şeyi? Neticede ona delicesine âşık olmuştu.</p>

  <p>Köşke yeniden tam bir sessizlik çökmüştü. Fatma hiçbir şey söylemeden siyah battaniyeyi uyuyan gencin üzerine örttü.</p>

  <p>Beklemeye koyuldular.</p>

  <p>“Bizi mutlu ya da mutsuz kılan,” diye başladı Hasan gözlemevindeki yastıklara yeniden uzandıkları sırada. “Olaylar değil, onları algılama biçim imizdir. Şöyle bir misal vereyim. Pintinin biri gizli bir yere bir hazine saklar. Etrafındakilere kendini fakir biri olarak tanıtmakta ama için için zenginliğine sevinmektedir. Bir komşusu bunu öğrenir ve sakladığı hazineyi çalar. Ama bizim pinti hazinesinin çalındığını öğreninceye dek sevinmeyi sürdürecektir. Son nefesini verene dek durumu öğrenmezse ölünceye dek zengin olduğunu düşünerek mutlu olacaktır. Tıpkı sevgilisinin kendisini aldattığından bihaber bir adamın durumunda olduğu gibi. O da durumu öğrenmediği takdirde ömrünün sonuna dek mutlu olacaktır. Ya da tam tersi bir durumu ele alalım. Diyelim ki adamın son derece sadık bir karısı var. Ama yalancı kimseler onu karısının sadakatsizliğine ikna etsinler. Bu durumda adam cehennem azabı içinde yaşamaz mı? Gördüğünüz gibi bizim mutluluğumuzu ya da mutsuzluğumuzu belirleyen şey hakikat değildir. Bizler tasavvur eder, kanaat sahibi olur sonucunda da mutluluğa ya da mutsuzluğa erişiriz. Üstelik her yeni gün kanaatlerimizin ne derece aldatıcı olduğunu bize gösterir. Yani mutluluğumuz aslında hiç de sağlam temeller üzerine inşa edilmemektedir. Kaderimiz için de aynı şey geçerlidir. Zeki bir adam bunu bilir ve bu yüzden de umursamaz. Ancak aptallar mutlu oldukları için sevinirler!”</p>

  <p>Felsefen çok da hoşuma gitmiyor,” diye konuştu Ebu Ali. “Hayatta sürekli hatalar yaptığımız ve genellikle de yanlış inançlarımızın kurbanı olduğumuz hususunda haklısın. Ama mutluluk yanlış tasavvurlarımıza dayanıyor diye her türlü mutluluktan vazgeçmek zorunda olduğumuz anlamına mı gelir bu? Senin gibi düşünen biri bu durumda tüm hayatını şüphe ve belirsizlik içinde geçirmeye mahkumdur.”</p>

  <p>“Fedaileri cennete gönderme fikrimi ilk işittiğinde neden sinirlendin? Sence mutlu değiller mi? Onların mutluluğuyla, mutluluğun kaynağındaki hakikatten bihaber biri arasında ne fark var? Aslında ben seni neyin rahatsız ettiğini gayet iyi biliyorum. Sen üçümüzün bildiği şeyleri onlar bilmiyor diye rahatsızsın. Oysa durumları buna rağmen hiç de kötü değil. Hatta benden bile iyi durumdalar örneğin. Şu an yaşadıkları mutluluk, onları hiç bilmedikleri bir yöne doğru çekmekte olduğumdan zerrece şüphelenseler nasıl da bir anda kedere dönüşür bir düşünsene. Ya da yaşadıklarına ilişkin onlardan çok daha fazla şey bildiğimi öğrenseler mesela? Veyahut kendilerinin elimde yalnızca birer oyuncaktan, çaresiz satranç taşlarından ibaret olduğunu öğrenseler? Çok daha zeki bir varlığın arzuladığı bilinmeyen bir planın basit birer parçaları olduklarını bilseler? Bakın dostlarım bu türden düşüncelerle ben her gün boğuşuyorum. Kainatı ve bizi gözetleyen üstün bir varlığın var olup olamayacağını düşünürüm hep. Bizimle alakalı her şeyi, hatta ölüm anımızı dahi bilen ama acımasızca gözlerimize perde çekerek bizi bu türden bilgilerden mahrum bırakan üstün bir kudret var mıdır? Bizi bu şekilde var eden kudret belki de üzerimizde bir deney yapmakta, hayatımızla, kaderimizle oynamaktadır. Elinde birer kukla olan bizlerse kendi mutluluğumuzu kendimizin şekillendiğini düşünerek avunup duruyoruzdur belki. Neden tabiat olaylarını umutsuzca da olsa araştıranlar hep en zeki insanlar olmuştur? Neden o zeki insanlar kendilerini bilime, kainatın sırlarını araştırmaya adamışlardır? Epikür kişi bilinmeyen bir cennet hayaliyle hayatını idame ettirmez, ölümden korkmamayı öğrenirse ancak gerçek mutluluğa erişir demişti. Bu korkuyu yatıştırmak ya da en azından korkumuzun kaynağını izah edebilmek için de kendisini bilime ve tabiat kanunlarının açıklanması çabalarına adamıştı.”</p>

  <p>“Çok güzel,” dedi Ebu Ali. “Anlattıklarım Allah olmadığın gerçeği senin için bir saplantıya dönüşmüş durumda diyerek özetleyebiliriz sanırım.”</p>

  <p>Hasan’la Buzruk Ümid aynı anda güldüler.</p>

  <p>“Çok kötü bir tahmin sayılmaz,” dedi Hasan. Parmaklıklara kadar yürüyüp binlerce minik yıldızın parıldadığı gökyüzünü işaret etti.</p>

  <p>“Şu sonsuz gök kubbeye bir bakın. Bu yıldızlan sayabilir misiniz? Aristarkus onların hepsinin birer güneş olduğunu söylemişti. İnsan aklı bunu anlamaya yeter mi? Diğer taraftan sanki bunlar bilinçli bir irade tarafından düzenlenmiş gibi duruyor. Bunun Allah’ın ya da tabiatın rastgele gücünün sonucu olmasının bir manası yok. Bu sonsuzluğun altında değersiz varlıklarız hepimiz. Kainatla mukayese edildiğinde ne derece aciz bir varlık olduğumu daha on yaşındayken idrak etmiştim. O zamandan beri yaşadıklarını neticesinde hangi görüşlerim değişti? Allah’a peygambere, ilk aşkın büyüleyiciliğine olan inancım sona erdi. Yaz akşamlarında yaseminler artık eskisi gibi güzel kokmuyor. Laleler artık eskisi gibi rengarenk değiller. Sadece kainatın sınırsızlığına dair şaşkınlığım ve beklenmedik tabiat olaylarına ilişkin korkularım baki kaldı. Dünyamızın kainatta bir toz zerresi olduğu, bizlerin de bu toz zerresinin içinde seçilemeyecek kadar küçük varlıklar olduğumuz bilgisi hâlâ içimi derin bir umutsuzlukla dolduruyor.”</p>

  <p>Ebu Ali çarpık bacaklarının uyuşukluğunu gidermek için sanki görünmeyen bir düşmana karşı koymaya çalışıyormuşçasına sağa sola tekmeler savurdu.</p>

  <p>“Allah’a beni mütevazı bir insan olarak yaratıp beni bu tür sorunlardan uzak tuttuğu için şükürler olsun,” dedi şakayla karışık. “Bu tür konulan Batui, Me-mun ve Ebu Mazhar’a bıraktığım için de çok mesudum.”</p>

  <p>“Sence benim başka seçeneğim var mıydı?” diye karşılık verdi Hasan kararlı bir ses tonuyla. “Evet, Protagoras sen insanın her şeyin ölçüsü olduğunu söylerken haklıydın. Bu anlaşılmaz hayatla uzlaşmaya varmaktan başka ne gelir elimizden? Yoksa bu çamur deryasında debelenip dururuz sadece. Kainatla ilgili kaygıları da kurguladığımız insanüstü varlıklara terk etmek zorunda kalırız. Zaten zekamız da ancak içinde yaşadığımız bu küçük, zavallı gezegene layık, değil mi? ‘İnsan her şeyin ölçüsü.’ İşte bu düşünceyle bir anda bit kadar bir varlık birden hürmet edilesi bir mertebeye yükseliyor. Artık tek yapması gereken haddini bilmek olmalıdır. Kainatı incelemekten vazgeçmeli, üzerinde yaşadığı toprak parçasıyla alakadar olmakla yetinmelidir. Bu düşünceyi kavradığımda dostlarım kendimi ve etrafımdaki her şeyi bu kavramın ışığında yeniden değerlendirmeye koyuldum. Kainat benim için artık bomboş bir haritadan ibaretti. Ve bu haritanın ortasında küçücük bir leke vardı. Gezegenimiz. Bu lekenin üzerinde de küçücük bir siyah nokta bulunuyordu. Ben. Bildiğim teki şey oydu. Haritanın geri kalan beyaz kısmından feragat ettim. Artık bu küçük lekeyi araştırmalı, boyutlarını kavramalı… Sonra hükmedecek güce kavuşmak için çabalamalı diye düşündüm. Almaçlarım, arzularım doğrultusunda hükmetmeliydim ona. Arma yalnızca bu küçük noktaya. Yoksa Allah’la boy ölçüşmeye kalkan birinin dibi boylayacağının bilincindeydim.”</p>

  <p>“Seni şimdi anlıyorum İbni Sabbah,” diye bağırdı yan şakacı bir tonlamayla. “Allah cennette neyse sen de burada o olmak istiyorsun.”</p>

  <p>“Çok şükür! Nihayet zihnin biraz olsun aydınlanabildi,” diye güldü Hasan. “Tam da zamanında oldu bu. Yoksa mirasımı size bıraktığım için üzülmeye başlayacaktım.”</p>

  <p>“Ama sonunda haritadaki boşlukları da doldurmaya başladın,” dedi Ebu Ali. “Başka türlü cennetini koyacak yer bulamazdın.” “Bakın, olup bitenleri idrak eden bizlerle karanlıkta şuursuzca debelenip duran kitleler arasındaki fark şudur; biz kendi sınırlarımızın farkındayız. Onlarsa bu türden sınırları olduğunu inkar ediyorlar. Bizden bu bilinmeyen boşluğu doldurmamızı talep ediyorlar. Zira onlar bilinmezliğe tahammül gösterme kabiliyetinde değiller. Ama bizler hakikat diye bir şey olmadığının idraki içinde olduğumuzdan onları boş hayallerle, uydurulmuş hikayelerle avutabiliriz.”</p>

  <p>“Buradaki hikaye çok hızlı ilerliyor,” dedi Buzruk Ümid bir yandan konuşmaları dinleyip bir yandan da aşağıda olup bitenleri takip etmeye çalışırken. “İkinci genç de kendine geliyor gibi. Kızlar etrafında dansa başladılar.”</p>

  <p class="p31">‘ “Hadi izleyelim,” dedi Hasan, ve Ebu Ali’yle birlikte Buzruk Üımid’e katıldı.</p>

  <p>Kızlar, Züleyha uyuyan Yusuf’un üzerindeki battaniyeyi kaldırırken nefeslerini tutmuşlardı. Hadımların taşıdığı sedyeden taşan bacakları boyunun uzunluğunu ilk anda gözler önüne sermişti. Şimdi battaniyenin kalkmasıyla güçlü vücudu da ortaya çıkmıştı.</p>

  <p>“Dev gibi! Kolunun altında kaybolur gidersin sen Cada,” diye fısıldadı Zofana bir cesaret toplama gayesiyle.</p>

  <p>“Sanki sen böbürlenecek durumdaymışsın gibi,” diye çıkıştı Rukiye.</p>

  <p>Bu sırada Züleyha yanma çömelmiş büyük bir ilgiyle onu seyrediyordu.</p>

  <p>“Uyanınca ne yapacak dersiniz?” diye sordu küçük Fatma endişeyle. Sanki yaklaşan bir tehlikeden korunmak istercesine elleriyle yüzünü kapatıyordu. Kızlar arasında en çekingeni olduğundan Fatma’dan ayırmak için ona küçük Fatma lakabını takmışlardı.</p>

  <p>“Seni yiyecek,” diye takıldı Habibe ona.</p>

  <p>Rukiye kahkahayı bastı.</p>

  <p>Ama Yusuf uyuyordu. Sadece gözüne ışık geldiği için rahatsız olup hafifçe arkasını dönmüştü.</p>

  <p>Züleyha kalkıp arkadaşlarının yanma döndü.</p>

  <p>“Kendinden geçmiş gibi uyuyor,” dedi. “Ama bu muhteşem bir kahraman değil mi neticede? Hadi biz dansa başlayalım. Uyandığında bizi öyle görürse mutlu olur.”</p>

  <p>Her kız enstrümanım alıp şarkı mırıldanmaya başladılar. Züleyha’yla Rukiye de tamburlarının eşliğinde usulca dans ediyorlardı.</p>

  <p>Cada’yla küçük Fatma’ysa hâlâ korku içinde tir tir titremekteydi.</p>

  <p>“Neden siz ikiniz şarkı söylemiyorsunuz?” diye sordu Züleyha sinirle. “Sadece dudaklarınızı oynattığınızı görmüyor muyum sanıyorsunuz?</p>

  <p>“Rüstem’in oğlu Sührab da ancak bu kadar yakışıklıydı herhalde,” diye fikir beyan etti Esma.</p>

  <p>“Sakın bana kendini de Gürdaferit olarak gördüğünü söyleme.”</p>

  <p>Züleyha güldü.</p>

  <p>“Gülmesene, Züleyha. Sen de Gürdaferit sayılmazsın.”</p>

  <p>Züleyha cevap olarak vücudunu eğip bükerek son derece kıvrak bir dansa başladı.</p>

  <p>“Bakın, daha şimdiden Züleyha onu baştan çıkarmaya çalışıyor,” dedi Esma gülerek. “Ama kahramanımız henüz onun farkına varamaz ki. Daha uyanmadı.”</p>

  <p>“Tıpkı Kıtfır’ın karısı Züleyha’nın farkına varmayan Mısırlı Yusuf gibi,” diye söze karıştı Rukiye.</p>

  <p>“Bak bu doğru işte! Yusuf ve Züleyha! Ne kadar da uyumlu.”</p>

  <p>Cada bu keşfine çok sevinmişti.</p>

  <p>Enstrümanlarını bırakıp toplandılar ve kendilerini bir süre şiire verdiler. Kısa sürede Züleyha’nın da iştirak ettiği bir atışma başlamıştı.</p>

  <p>Derken Yusuf kollarından destek alarak doğrulup çevresine bakındı. Ardından da kahkahalarla gülmeye başladı.</p>

  <p>Kızlar panik içindeydiler.</p>

  <p>“Aman Allah’ım! Anladı. Her şeyi duymuş!”</p>

  <p>Başını ellerinin arasına alan Züleyha da arkadaşlarına yüzünde büyük bir umutsuzlukla bakıyordu.</p>

  <p>Yusuf gözlerini kırpıştırıp başını iki yana salladı. Sonra gözlerini kapattı. Biraz bekledi. Ardından yeniden açtı. Şimdi karşısındaki kızlara büyük bir heyecanla bakıyordu.</p>

  <p>“Allah-u Ekber! Bu bir rüya değil!”</p>

  <p>Bu sözler Züleyha’nın kendini toplamasını sağlamıştı. Hemen atılıp, Yusuf’un yanındaki yastıklara ilişti.</p>

  <p>“Elbette rüya değil, Yusuf. Cennete geldin. Biz huriler seni bekliyorduk.”</p>

  <p>Yusuf merakla Züleyha’nın yüzüne dokundu. Sonra ayağa kalkıp havuza kadar yürüdü. Sonra kendisini meraklı gözlerle seyreden kızlara çekingen tavırlarla bakmaya başladı. Ardından Züleyha’nın yanma dönüp daha ziyade kendi kendine konuşuyormuşçasına, “Şehitler adına!” dedi. “Seyduna doğruyu söylüyormuş. Ama ben inanmamıştım.”</p>

  <p>Sonra yeniden yatağına yöneldi. Kendisini çok halsiz hissediyordu. Ağzında da acı bir tat vardı.</p>

  <p>“Süleyman’la İbni Tahir neredeler?”</p>

  <p>“Onlar da senin gibi cennetteler.”</p>

  <p>“Susadım.”</p>

  <p>“Süt getirin ona,” diye emretti Züleyha.</p>

  <p>Getirilen bir tas sütü bir dikişte bitirdi.</p>

  <p>“Şimdi nasılsın yorgun seyyah?”</p>

  <p>“Daha iyiceyim.”</p>

  <p>“Uyanınca neden öyle güldün?”</p>

  <p>Yusuf hatırlamaya çalıştı. Hatırlayınca da yeniden kahkahalara boğuldu.</p>

  <p>“Ha, önemli bir şey değil. Sadece saçma sapan bir rüya.”</p>

  <p>“Anlatsana.”</p>

  <p>“Bana güleceksiniz ama. Seyduna bana küçücük hap gibi bir şey verdi. Ve birden uçmaya başladığımı hissettim. Bunu fark ettiğim anda da aslında yerde yatmaya devam ettiğimi gördüm. Ah, yedi imam adına! Buraya nasıl geldim o zaman? Gerçekten uçmuş olamam değil mi?”</p>

  <p>“Elbette uçtun, Yusuf. Hepimiz havadan bize doğru süzülüşünü seyrettik.”</p>

  <p>“Ey Yüce Allah’ım! Doğru mu bu? Durun da size şu rüyamı anlatayım. Tabii gerçekten de rüyaysa. Uçup büyük mesafeler kat ettikten sonra devasa bir çöle eriştim. Altta, kumların üzerinde benimle neredeyse aynı hızla giden bir şahinin gölgesini görüyordum. ‘Bu yırtıcı kuş seni parçalayacak Yusuf,<span class="t21">5</span> dedim kendi kendime. Yukarı, aşağı, sağa, sola baktım. Ama kuştan hiç iz yoktu. Sol kolumu kaldırdım. Sonra da sağ kolumu. Aşağıdaki gölge de kanatlarıyla benim hareketlerimi tekrarlıyordu. Bu arada çocukken babamın sığırlarını gütmeye gittiğimde yerde böyle gölgeler gördüğümü o yüzden de bu tür şeylere aşina olduğumu söyleyeyim size. Hayvanlar yırtıcı kuşların gölgesini gördükleri anda korkuyla kaçışırlardı. ‘Kartala dönüşecek halin yok ya,’ dedim kendi kendime. Derken büyük bir şehrin üzerine ulaştım. Daha önce hiç böyle bir yer görmemiştim. Dağlan andıran saraylar, farklı renklerdeki kubbeleri ve ordu mızraklarını andıran devasa uzunluktaki minareleriyle camiler her yanı kaplamıştı. ‘Burası Bağdat hatta Kahire olabilir mi?’ diye sordum kendime. Büyük bir pazarın üzerine ulaştım. Aşağısı adeta ana baba günüydü. Uzun, ince bir minareye doğru yaklaşıyordum. Şerefesinde halife olduğunu tahmin ettiğim biri ellerini kollarını sallayıp bağırıyordu. Sanki birine sesleniyor sonra da eğilerek selam veriyor gibiydi. O eğilirken minare de onunla eğiliyordu. Kimi selamladığını görmek için etrafıma bakındım. Ama kimseyi göremiyordum. ‘Anla artık, Yusuf,’ dedim kendi kendime. ‘Artık halifelerin, minarelerin seni selamlayacağı kadar yüksek bir mertebedesin.’ Derken halifenin Seyduna olduğunu fark ettim. O an dehşete kapılmıştım. Kaçabilmek için etrafıma bakınmaya başladım. Ama Seyduna adeta bir maymun gibi minareden aşağı atladı ve tek bacağı üzerinde komik bir dansa başladı. Bir anda etrafı Hindistan’dan gelen şu yılan oynatıcılarını andıran adamlarla kuşatıldı. Seyduna onların flütlerinden yayılan ezgilerle adeta aklını kaçırmışçasına dans ediyordu. Ne yapabilirdim? Kahkahalarla gülmeye başladım. O anda da sizleri fark ettim. Garip, çok garip! Hakikat rüyamı yendi.” Kızlar güldüler.</p>

  <p>“Gerçekten çok tuhaf bir rüyaymış,” dedi Züleyha. “Demek görünmez kanatlar ve bu rüya eşliğinde geldin yanımıza.”</p>

  <p>Yusuf bu sırada masanın üzerindeki yiyecekleri fark etmişti. Kurt gibi açtı. Yiyeceklerin kokusu burnuna gelince gözleri parıldadı.</p>

  <p>“Yemek ister misin?” diye sordu Züleyha. “Ama önce yıkanman lazım. Bak, sıcacık su hazırlandı senin için.”</p>

  <p>Eğilip Yusuf’un sandaletlerinin bağcıklarını çözmeye koyuldu. Diğerleri de üzerindeki cübbeyi almaya yeltendi. Ama Yusuf buna izin vermemişti.</p>

  <p>“Karşı koyma, Yusuf,” dedi Züleyha. “Cennettesin. Burada utanmaya yer yok.”</p>

  <p>Onu elinden tutup havuza doğru götürdü. Burada Yusuf belindeki peştamalı çıkartıp suya daldı. Züleyha da tülünü çıkartıp yanma sokuldu. Yusuf’un başındaki sarığı alıp emniyetli bir yere kaldırmaları için arkadaşlarına uzattı. Ardından Yusuf’la şakalaşarak yıkanmasına yardım etmeye koyuldu.</p>

  <p>Yusuf bir süre sonra havuzdan çıkıp havluyla kurulanırken kızlar da yiyecek ikramına başladılar. Uzatılan her yiyeceği ağzına atıp büyük bir iştahla yiyordu. “Allah’ım, nelere kadirsin!” dedi. “Artık cennette olduğuma eminim.”</p>

  <p>Ona şarap ikram ettiler.</p>

  <p>“Peygamber bunu yasaklamamış mıydı?”</p>

  <p>“Kuran’da Allah’ın cennette şaraba izin verdiğinin yazılı olduğunu bilmiyor musun? Üstelik bu sarhoş etmeyecek türden bir şarap.” Züleyha onu içmeye mecbur bırakmıştı. Yusuf sonunda dayanamadı. Susuzluğunun da etkisiyle bir dikişte testinin yansım bitirdi.</p>

  <p>Sonra yeniden yastıklara uzandı. Başı hafif hafif dönüyorsa da bundan oldukça memnundu. Züleyha yanma sokulup Yusuf un başını kucağına koydu.</p>

  <p>“Keşke Süleyman’la İbni Tahir beni görebilseler!”</p>

  <p class="p29">Kendini bir tanrı gibi hissediyordu. Bu sabahki kahramanlıklarını anlatmaktan kendini alamıyordu. Rukiye de bu sırada yanma çömelip ona yiyecek ve şarap ikram etmeyi sürdürüyordu. Anlatacakları bitince kızlar enstrümanlarını alıp az önce besteledikleri şarkıyı çalıp söylemeye başladılar. Yusuf mutlulukla karışık gururdan neredeyse eriyip bitmişti.</p>

  <p class="p37"><a id="a47"></a><span class="t16">Yusuf la Züleyha’n</span><span class="t16">ı</span><span class="t16">n</span> <span class="t16">Ş</span><span class="t16">ark</span><span class="t16">ı</span><span class="t16">s</span><span class="t16">ı</span></p>

  <p>Züleyha’nın vücudu gerildi</p>

  <p>Tıpkı avcının elinde kullanılmaya hazır bir yay misali</p>

  <p>Züleyha kimin kalbini vuracak?</p>

  <p class="p33">Tabii ki adı Yusuf olan bu yiğidinkini.</p>

  <p>Cennet bakiresi Züleyha’mız</p>

  <p>Allah’ın hükmüyle seni kılacak mesut.</p>

  <p>En güzelimizdir o duyuyor musun Yusuf?</p>

  <p class="p31">İspatladın kendini düşmana karşı, şimdi ister misin Züleyha’yı?</p>

  <p>İtina göster, olma Mısırlı Yusuf gibi</p>

  <p>Kaba ve acımasız, kırma sakın onun kalbini.</p>

  <p>Züleyha’mız hiçbir erkeğin değil</p>

  <p>Yalnızca şenindir ezelden beri.</p>

  <p>Yoktur Züleyha’nın kara gözlerine eş,</p>

  <p>Göğüsleri teni ipeksi,</p>

  <p>Dudakları tıpkı açan lale misali</p>

  <p>Hele bir de sarılırsa tadarsın şefkati.</p>

  <p>&nbsp;</p>

  <p>Züleyha kollarını Yusuf’un boynuna dolayıp onu kendine doğru çekti. Ardından da usulca dudaklarım öpmeye koyuldu.</p>

  <p>Yusuf tam manasıyla mutluluktan sarhoş olmuş gibiydi. Daha ne olup bitiğini anlayamadan Züleyha yeniden doğrulup kızlara bir işaret verdi. Onlar da enstrümanlarım alıp bir dans melodisi çalmaya başladılar.</p>

  <p>Kollarını daha da yukarı kaldırınca göğüsleri iyice ortaya çıkmıştı. Kalçalarını sallayarak dansa başladı. Önceleri sakin, hafif hafif sallanıyordu. Yusuf neredeyse nefes bile almadan onu izliyordu. Zaten düşünemeyecek haldeydi. Önünde kıvrak hareketlerle dans eden vücuttan başka hiçbir şey göremiyordu.</p>

  <p>“Allah-u ekber!” diye fısıldadı kendi kendine.</p>

  <p>Züleyha’nın dansı giderek hızlanıyordu. Belini giderek daha hızlı oynatıyor, bacaklarının da desteğiyle adeta bir şelale misali salındıkça salınıyordu. Sonunda kendi çevresinde çılgınca dönmeye başladı. On kez. Yirmi kez. Sonra da yayından fırlamış bir ok misali Yusuf’un kollarına atıldı. İçgüdüsel bir hareketle onu yakalayan Yusuf kıza sımsıkı sarılırken dünyayı unutmuştu. Rukiye parmak uçlarında yaklaşıp üzerlerini yatak örtüsüyle örttü.</p>

  <p>Bir süre sonra, Yusuf müthiş derecede mutlu uykusundan uyandı. Etrafına baktı ve bir kez daha hayretler içinde kaldı. Zira uykusunun hafiflediği, o yarı uyur yan uyanık olduğu anlarda gözlerini açınca kendisini Alamut’ta bulacağından ve burada yaşadığı her şeyin yalnızca bir rüyadan ibaret olduğunu göreceğinden çok korkmuştu. Ama gözlerini açtığında hemen karşısında Züleyha’yı ve çevresindeki yedi kızı görünce rahatladı. Artık cennet ona eskisi kadar inanılmaz gelmiyordu. Bu kızların yanında kendisini çok rahat hissediyordu. Burada olmak hakiki bir mutluluktu. Kızların tül giysilerinin arasından parıldayan harika tenlerine doya doya baktı. Gözü Züleyha’nın diri göğüslerine takılınca içi bir kez daha arzuyla doldu. Biraz önceki zevk dakikalarını hatırlayınca yüzü kıpkırmızı kesilmişti. Hâlâ doğru dürüst düşünemiyordu.</p>

  <p>“Bunları anlattığımda kalede bana inanacak biri çıkar mı acaba?” diye sordu.</p>

  <p>Bu sırada kızlar aralarında fısıldaşıyorlardı. “Şimdi de biz onunla biraz eğlenelim,” dedi Rukiye, Züleyha’ya,</p>

  <p>“Ne hakla benden böyle bir talepte bulunursun. Burada kararları ben veririm. Size ihtiyaç olursa haber verilecek.”</p>

  <p>“Sadece kendini düşünüyorsun sen! Seyduna bizi sadece seyretmemiz için mi gönderdi buraya?”</p>

  <p>Rukiye öfkeden kıpkırmızı kesilmişti.</p>

  <p>“Bırak da kararı Züleyha versin,” dedi Cada onu sakinleştirmeye çalışarak. ‘</p>

  <p>“Sen sus, cüce. Onu kimseyle paylaşmaya niyeti yok. Görmüyor musun?”</p>

  <p>“Allahtan seni görmedi. Yoksa cennette olduğundan kesin şüphelenirdi.”</p>

  <p>Züleyha ona küçümseyici bakışlar yöneltiyordu.</p>

  <p><span class="t19">Züleyha</span> da öfkeden patlayacak hale gelmişti. Tam o anda Yusuf un uyandığını ve büyük bir ilgiyle kendilerini izlediğini fark ettiler. Züleyha’nın gözleri öfkeden kıvılcım saçıyordu neredeyse. Hemen tabaklarla sürahileri alıp yeniden yiyecek içecek servisine başladılar. Züleyha da yüzünde en tatlı gülümsemesiyle yanma çömeldi. “İyi dinlendim mi, sevgilim?”</p>

  <p>Cevap vermek yerine Yusuf kolunu Züleyha’nın beline dolayıp onu kendine çekti. Bu sırada da gözü Züleyha’nın omzu üzerinden diğer kızlara takıldı. Minderlere kurulup, yarı çekingen yarı hayranlık dolu bakışlarla kendisini seyreden Cada’yla küçük Fatma’yı fark etmişti. Onlara istekle göz kırptı. <span class="t19">Bu güvercinlerin de hiçbir eksi</span><span class="t19">ğ</span><span class="t19">i</span> yok diye düşündü.</p>

  <p>“Nereye bakıyorsun, aşkım?”</p>

  <p>Züleyha onun düşüncelerinin başka yöne kaymaya başladığını sezmişti.</p>

  <p>“Dışarı. Etrafın ne kadar aydınlık olduğunu şimdi fark ettim. Çıkıp biraz cennette dolaşmak istiyorum.”</p>

  <p>“Seni götüreyim, Yusuf.”</p>

  <p>“Onlar da gelsin. Kendilerini yalnız hissetmesinler.”</p>

  <p>Yusuf, Cada’yla küçük Fatma’yı işaret etmişti başıyla. “İstiyorsan onlarla çık dışarı. Ben burada beklerim.”</p>

  <p>Bu Yusuf’u biraz korkutmuştu. Züleyha’nın suçlayıcı ses tonunu fark etmemek mümkün değildi zaten.</p>

  <p>“Züleyha ben öyle bir şey istemiyorum. Sadece burada yalnız kalırlar diye üzüldüm.”</p>

  <p>“Sus. Anlıyorum ben. Sıkıldın benden.”</p>

  <p>“Peygamber ve şehitler şahidim olsun. Bu yalan.”</p>

  <p>“Cennette böyle konuşamazsın.”</p>

  <p>“Neden beni dinlemiyorsun, Züleyha?”</p>

  <p>“Kabul et. Küçük Fatma’yla Cada’dan hoşlandın.”</p>

  <p>Yusuf kendisini nasıl affettirebileceğini bilemiyordu.</p>

  <p>“Pekala, hadi Züleyha gidelim. Onlar da canlan ne istiyorsa yapsın.”</p>

  <p>Züleyha’nın gözlerinden yaşlar süzülse de dudaklarında zafer dolu bir gülümseme belirmişti.</p>

  <p>“Arkamızdan gelin. Bir şeye ihtiyacımız olursa yakında olursunuz böylece.”</p>

  <p>Köşkten çıktılar.</p>

  <p>Yusuf acayip ışıklara bakıp başını iki yana salladı.</p>

  <p>“Bu gözlerimle gördüklerime Alamut’ta kimse inanmayacak.” “Sana o kadar az mı güveniyorlar, Yusuf?”</p>

  <p>“O kadar da değil. İnanmayanı surlardan aşağı atarım zaten.” Çiçek kokulan arasında bahçede kol kola ilerliyorlardı. Diğer yedi kız da hemen arkalarındaydı.</p>

  <p>“Ne kadar büyüleyici bir gece!” diye iç çekti Cada. “Her an cennete daha bir benziyor sanki.”</p>

  <p>“Bir de gördüğü her şeyi hakikat sanan Yusuf’un neler hissediyor olabileceğini düşünsene!” diye cevap verdi Rukiye.</p>

  <p>“Sen birden böyle bir yerde uyansan cennette olduğuna inanır mıydın?” diye sordu Esma merakla.</p>

  <p>“Bilmem. Belki. Tabii dünyayı tanımamış olsaydım.” “Efendimiz çok farklı bir adam. Allah’ın ona bu bahçeleri yapmasını emrettiğine inanıyor musun?”</p>

  <p>“Böyle sorular sorma, Esma. O çok kudretli biri. Hatta belki de bir büyücü. Şu an konuştuklarımızı dinliyor bile olabilir.” “Korkutma beni, Rukiye.”</p>

  <p>Cada ona sımsıkı sarıldı.</p>

  <p>“Seyduna yalnızca bu geceyi cennette geçireceğimi söyledi. Sence beni buraya bir daha yollar mı?” diye sordu Yusuf.</p>

  <p>Züleyha irkildi. Ne cevap verecekti şimdi?</p>

  <p>“Bilmiyorum, Yusuf. Sadece öbür dünyayı ebediyen terk ettiğinde bizim efendimiz olacağını ve sana ilelebet hizmet edeceğimizi biliyorum.”</p>

  <p>Yusuf tuhaf bir gerginliğe kapılmıştı. Züleyha’ya sımsıkı sarıldı.</p>

  <p>“Bizden ayrılacağın için üzülüyor musun?”</p>

  <p>“Elbette üzülüyorum, Züleyha.”</p>

  <p>“Beni düşünecek misin?”</p>

  <p>“Seni hiç aklımdan çıkarmayacağım.”</p>

  <p>Sarıldılar.</p>

  <p>Gecenin serinliğini hissedince de köşke geri döndüler.</p>

  <p>Yeniden içmeye başlamışlardı. Açık havada ayılan Yusuf yeniden sarhoş olmaya başladı. Cesareti yeniden gelmişti. Züleyha şarap doldurmakla meşgulken Cada’yı yanma çekip onu öptü. “Buraya bir dahaki gelişimde benim olacak mısın?”</p>

  <p>Karşılık olarak Cada narin kollarını onun boynuna doladı. Şarap onun da cesaretini artırmıştı.</p>

  <p>Arkasını dönen Züleyha onları gördü. Gözleri öfkeden alev saçıyordu adeta.</p>

  <p>Cada, Yusuf’un yanından kalkıp hemen uzaklaştı.</p>

  <p>Yusuf gülmeye başladı. Yüzü mahcubiyetle kızararak Züleyha’nın yanına gidip, kulağına fısıldadı.</p>

  <p>“Şakalaşıyorduk görmüyor musun?”</p>

  <p>“Bana yalan söyleme. Senin gerçek yüzünü gördüğüm iyi oldu.”</p>

  <p>Yusuf onu kucaklamak istedi.</p>

  <p>“Beni rahat bırak. Canın kimi istiyorsa ona git.”</p>

  <p>Züleyha ona arkasını döndü ve tam o sırada camdan kendisini tehditkar bir ifadeyle süzen Apama’nın yüzünü gördü. Apama hemen içeri çekildi.</p>

  <p>Ama Züleyha da kendine gelmişti.</p>

  <p>“Ah, Yusuf, Yusuf! Sadece seni kızdırmaya çalıştığımı anlamıyor musun? Sen benim ve buradaki herkesin efendisisin.”</p>

  <p>Elinden tutup onu arkadaşlarının yanma doğru yöneltti.</p>

  <p>“Burası senin krallığın, istediğini seçebilirsin.”</p>

  <p>Biraz daha şarap ikram ettiler. Yusuf’un kalbi gurur ve hazdan erimişti adeta. Artık bu yedi kızın ruhlarının ve bedenlerinin efendisi ve bu muhteşem bahçelerle harikulade köşkün sahibi olduğuna iyice emin olmuştu. Yalnızca içkiden bulanık zihninde zaman zaman kısa bir süre sonra buradan ayrılmak zorunda olduğu beliriyor ama bir sonraki kadehle de bunu unutup, tüm kederlerinden uzaklaşıyordu.</p>

  <p class="p32">İşaretin verilmesiyle Züleyha içeceği hazırladı. Küçük hapı kadehe atarken elleri titriyordu. Küçük Fatma gözlerini kapattı. Cada da heyecanına hâkim olmak için bir hayli çaba sarf ediyordu. Yusuf hiçbir şeyden habersiz bu kadehi de bitirdi. Kısa süre sonra da yastıklara üzerine devrilip kendinden geçti. Kızlar hemen üzerini örttüler. Yusuf bir ara sanki hava aniden soğumuş gibi tepeden tırnağa titredi.</p>

  <p>“Aslına bakarsan hâlâ tam olarak anlamış değilim,” dedi kuledeki Ebu Ali. “Bu geceki gayretlerinde muvaffak olsan bile haşhaşilerden ne gibi faydalar beklediğini bir türlü idrak edemiyorum. Gerçekten onlar üzerinde bir tarikat inşa edebileceğin kanaatinde misin?”</p>

  <p>“Kesinlikle. Tarihteki tüm idare metotlarını dikkatle inceledim. Menfi ve müspet tüm yönlerini mukayese ettim. Tarihte hiçbir hükümdar tam manasıyla egemen olmamıştır. Egemenliği en çok tehdit eden husus da zaman ve mekan olmuştur. Büyük İskender dünyanın neredeyse yansını fethetti. Ama ölüme yenilip zirveye çıkamadan tarih sahnesinden silindi. Roma imparatorları güçlerini nesilden nesle aktardılar. Evet, mekan sorunu yaşamamışlardı belki ama zamana her seferinde yenik düşüyorlardı. Muhammed ve takipçileri daha iyi bir metot geliştirdiler. Her yana ruhları köleleştirecek vaizler gönderdiler. Bu şekilde her türlü direnci kırmayı başardılar. Artık ülkeler olgun armutlar gibi sapır sapır avuçlarına düşüyordu. Ama maneviyatın güçlü olduğu yerlerde mesela Hıristiyanlar karşısında bu üstünlüklerini yitiriyorlardı. Roma kilisesinin onunkinden bile daha iyi bir metodu vardı. Orada veraset Müslüman halifelerde olduğu gibi kan bağına göre değil Zeka kapasitesine göre tespit edilen kurallara göre biçimleniyordu. Ancak en zekiler liderlik mertebesine yükselebiliyordu. Tabii bu zeka da inananların çok güçlü bir biçimde birlik olmasını sağlıyordu. İşte kilise köleliği zaman içinde bu şekilde alt etti. Ama onlar da mekana bağımlıydılar. Bizzat bulunmadığı yerlerde kilisenin hiçbir gücü olmuyordu. Bu yüzden de çeşitli vaatlerle güçlü müttefikler aramak mecburiyetinde kalmışlardır.</p>

  <p>“Ben burada başka hiçbir müttefike ihtiyaç duymayacak bir yapı inşa etmek istiyorum. Şimdiye dek hükümdarlar birbirleriyle hep orduları vasıtasıyla savaştı. Toprak almak, düşmanları alt etmek için de orduya ihtiyaç duydular. Bir karış toprak parçası için binlerce askerin öldüğü savaşlar yaşandı. Ama diğer taraftan hükümdarlar hiçbir vakit kendi hayatlarının tehlikede olduğu korkusunu hissetmediler. İşte bizim hedefimiz onların içine bu korkuyu salmak olacak. Baş bir darbe alırsa tüm vücut bu darbeden etkilenir. Kendi hayatının tehlikede olduğunu gören bir hükümdar anlaşma yapmaya yanaşacaktır. Kısacası hükümdarların yüreğine bu korkuyu düşüren bir güç dünyanın da hâkimi olmayı başarmış demektir. Ama bu korkunun etkili olabilmesi için sarsıcı metotların kullanılması zaruridir. Hükümdarlar iyi korunur ve gözetlenirler. Bu tür bir durumda ancak ölümden korkmayan hatta tam tersine ölümü arzulayan biri onlar açısından tehlike arz edebilir. Bu geceki deneyimizde de işte böyle insanlar yaratmaya çalıştık. Onları yaşayan birer hançer haline getirerek zaman ve mekanı alt etmeyi planlıyorum. Onlar kitlelere değil yalnızca hükümdarlara, krallara dehşet salacaklar. Onlar tarafından hasım olarak bellenen her hükümdar hayatından endişe ederek korku içinde titreyecek.”</p>

  <p>Kulede uzunca bir sessizlik oldu. Büyük dailer ne birbirlerine ne de Hasan’a bakmaya cesaret edebiliyorlardı. Sonunda Buzruk Ümid sessizliği bozdu.</p>

  <p>“Şimdiye dek bize anlattıkların bir taraftan son derece açık ve basit, İbni Sabbah. Ama diğer taraftan da en az o kadar cüretkar ve korkunç şeyler. Sanki yaşadığımız dünyaya ait olmayan bir zihnin ürünü gibi geliyor ilk anda. Sanki yalnızlığın etkisiyle hayallerle gerçekleri karıştıran birinin sözleri gibi.”</p>

  <p>Hasan gülümsedi.</p>

  <p>“Anlaşıldığı kadarıyla sen de bir zamanlar Ebu Fazıl’ın düşündüğü gibi akli melekelerimin yerinde olmadığı kanaatindesin. Ama bu aslında senin de herkes tarafından defalarca kullanılmış yolu tercih edip başka yollar olabileceğine ihtimal vermemenden kaynaklanıyor. Zaten aleladelik denen şey de bu değil midir? Daha önce hiç denenmemiş bir şeyi düşünüp bunu hayata geçirmeye çalışan biri ne kadar gerçekçidir sence? Mesela Muhammed’i ele alalım. Fikrini ilk beyan ettiğinde Mekke’de etrafındakilerin çoğu ona gülmüştü. Onu deli bir hayalci gibi görüyorlardı. Ama sonunda eriştiği muhteşem başarı onun hesaplamalarının kuşkucuların tereddütlerinden çok daha gerçekçi olduğunu ortaya koydu. Ben de planımı aynı imtihana tabi tutuyorum işte.”</p>

  <p>“Eğer fedailerin gerçekten de tam söylediğin hale dönüşeceklerine emin olabilsem anlattıklarına bütünüyle ikna olabilirdim,” dedi Ebu Ali. “Ama kendisini bir cennetin beklediğine ne kadar inanmış olursa olsun bir insanın ölümün peşinden koşabileceğine nasıl inanayım bilemiyorum.”</p>

  <p>“Varsayımlarım yalnızca insan ruhu üzerine bildiklerime değil aynı zamanda insan vücudunun fonksiyonları hususundaki bildiklerime de dayanıyor. Dünyanın neredeyse yarısını at, eşek, deve sırtında dolaştım. Kah yürüdüm, kah gemilerde yolculuk yaptım. Sayısız insanla, gelenekle muhatap oldum. Her türlü insani davranışa tanıklık ettim. Kısacası şu an ruhsal ve fiziksel açıdan tüm insani özelliklere önümde açık bir kitap misali hâkimim. Fedailer yeniden Alamut’ta uyandıklarında artık cennette olmadıklarını görmenin derin üzüntüsünü hissedecekler. Bu üzüntüyü hafifletmek için de tecrübelerini arkadaşlarıyla paylaşacaklar. Bu sırada vücutlarındaki haşhaşın da tesiriyle benzer şeyleri bir kez daha yaşama arzulan giderek artacak. Onlar bu arzunun nedenini cennete kavuşma isteği olarak tasavvur edecekler. Akılları fikirleri birlikte oldukları kızlarda olacak ve gerçek ölümü özlemle beklemeye başlayacaklar. Şehevi hayaller giderek dayanılmaz bir hal alacak. Adeta çılgınlığın eşiğine gelecekler. Hayalleri, anlattıkları, tasavvurları tüm hayatlarım çepeçevre kuşatacak. Kanlan kaynayacak kısacası. Sonunda da müthiş istekle dolu, sağlıklı düşünemeyen insanlara dönüşecekler. Onları teselli edeceğiz bir süre. Sonra vakit gelince onlara sonunda cennet kapılarının ardına kadar açılacağım söyleyeceğimiz vazifeler vereceğiz. Ölüme koşacaklar ve dudaklarında mutlu bir tebessümle canlarını verecekler.</p>

  <p>O sırada kulenin girişindeki hadım seslendi.</p>

  <p>“Seyduna! Apama hemen ana bahçeye gelmenizi istiyor.”</p>

  <p>“Pekala.”</p>

  <p>Hasan onu gönderdi.</p>

  <p>Büyük dailerin yanına gidip heyecanla, “İbni Tahir’le alakalı yolunda gitmeyen bir durum var galiba,” dedi. “Beni burada bekleyin.”</p>

  <p>Cübbesine sarınıp aşağı<a id="a48"></a>ya yöneldi.</p>

  <p class="p17">&nbsp;</p>
</body>
</html>
