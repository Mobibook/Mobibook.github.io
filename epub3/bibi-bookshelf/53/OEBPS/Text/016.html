<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p17">&nbsp;</p>

  <p class="p17">&nbsp;</p>

  <h1><a id="ncx3556"></a><a id="a50"></a><span class="th10">13</span></h1>

  <p class="p4">&nbsp;</p>

  <p class="p4">&nbsp;</p>

  <p class="p4">&nbsp;</p>

  <p>Ertesi sabah büyük dailer kararlaştırıldığı üzere Hasan’ın yanına çıktılar. Hasan, “Biraz önce baktım gençlere. Hâlâ uyuyorlar. Ama artık uyandırma zamanı geldi.”</p>

  <p>Hasan’ın odasına girip perdeleri çekince güneş ışığı odayı iyice aydınlatmış oldu. Asansör olarak kullanılan bölmeye doğru yürüdüler. Gençler tıpkı bir gece önceki gibi yataklarında huzur içinde uyuyorlardı. Hep birlikte gençlerin başında durdular. Hasan büyük bir dikkatle üçünü de inceledi.</p>

  <p>“Dış görünüşlerinde en ufak bir değişiklik yok. Ruhlarında nasıl bir değişim meydana geldiğiniyse birazdan göreceğiz.”</p>

  <p>Yusuf u omuzlarından sarstı.</p>

  <p>“Yusuf, beni duyuyor musun? Her taraf aydınlandı ama sen hâlâ uyuyorsun.”</p>

  <p>Yusuf dehşet içinde gözlerini açtı. Hemen dirsekleri üzerinde doğrulurken başını da şaşkınlıkla iki yana sallıyordu. Sonra komutanlarına boş gözlerle bir süre baktı.</p>

  <p>Yavaş yavaş kendine geliyordu. Yüzünde az önceki şaşkınlığını bile gölgede bırakacak müthiş bir hayret ifadesi belirmişti. “Dün gece neler yaptın da bu kadar geç vakte kadar uyudun?” Hasan alaycı bir tavırla gülüyordu. Yusuf çekingen bir ifadeyle başını kaldırıp Hasan’ın yüzüne baktı.</p>

  <p>“Senin lütfunla cennetteydim, Yüce Efendimiz.”</p>

  <p>“Hoş bir rüya görmüş olmalısın.”</p>

  <p>“Hayır, hayır, gerçekten de cennetteydim.”</p>

  <p>“Sakın ha! Arkadaşlarına böyle bir şey anlatırsan seninle alay ederler.”</p>

  <p>“Ben nereye gittiğime eminim, Seyduna. Gerçekten cennetteydim.”</p>

  <p>“Yani bana cennet bahçelerinin anahtarının verildiğine ikna oldun.”</p>

  <p>“Artık en ufak bir şüphem bile yok, Seyduna.”</p>

  <p>Sesleri Süleyman’ı da uyandırmıştı. Yatağında doğrulup kaşlarını çatarak bir Hasan’a bir Yusuf’a bakıyordu.</p>

  <p>Birden her şeyi hatırladı. Titreyen elleriyle vücudunu yoklamaya koyulunca cübbesinin cebindeki Halime’nin bileziğine dokundu. Yüzünde büyük bir hayret ifadesi peyda olmuştu.</p>

  <p>“Bak, Süleyman da uyandı. Sen dün gece bu kadar geç vakte kadar uyumana neden olacak ne yaptın?”</p>

  <p>“Senin lütfunla cennetteydim, Yüce Efendimiz.”</p>

  <p>“Bırak şimdi. Buna kim inanır ki?”</p>

  <p>“Hiç kimse orada bulunduğuma inanmamaya cüret edemez. Yani… Neticede elimde kanıt var benim.”</p>

  <p>“Kanıt mı? Göster kanıtını bana.”</p>

  <p>Süleyman bunu söylememesi gerektiğini anlamıştı ama artık iş işten geçmişti. Telaşla bahane bulmaya çabaladı.</p>

  <p>“Elime nasıl geçti bilemiyorum. Çok güçsüzdüm, düşmemek için bir yerlere tutunmak istedim sonra bir baktım bu bileziği yakalamışım. Sonrasınaysa hiç hatırlamıyorum.”</p>

  <p>“Göster şunu bana!”</p>

  <p>Süleyman isteksiz bir tavırla ganimetini Hasan’a uzattı. Yüce Efendi bileziği dikkatle inceledikten sonra büyük dailere uzattı.</p>

  <p>“Gerçekten çok etkileyici,” dedi. “Hakiki bir cennet bileziğine benziyor.”</p>

  <p>“Züleyha’nın da buna benzer bir bileziği vardı,” diye söze karıştı Yusuf. “Ama bana oradan bu dünyaya hiçbir şey getiremeyeceğimizi söyledi.”</p>

  <p>“Süleyman, Süleyman,” dedi Hasan başını iki yana sallayarak. “Bu mücevher eline nasıl geçti hayret ediyorum. Yoksa bunu cennetten sen çalmış olmayasın?”</p>

  <p>Süleyman bembeyaz kesilmişti.</p>

  <p>“Naim’le Übeyde’nin bana inanmayacaklarından korktum. Bu yüzden de…”</p>

  <p>“Arkadaşların arasında yalancı olarak mı nam saldın yoksa?” “Onlar da bana benzeri bir şey anlatsalar inanmazdım.”</p>

  <p>“Her neyse. Bileziği alıyorum. Bir dahaki sefere seni cennete göndereceğim zaman bileziği de yanında götürürsün. Yalnız geri verirken özür dilemeyi de unutma.”</p>

  <p>Bu sırada İbni Tahir de uyanmıştı. Başını iki yana sallayarak kendini toplamaya çalıştı. Şaşkın gözlerle konuşmaları takip etmeye çalışıyordu.</p>

  <p>O da yavaş yavaş dün geceyi hatırlamaya başlamıştı. Elini birden kalbinin altına doğru götürdü. İrkildi. Eli Meryem’in ısırdığı yere gelmişti.</p>

  <p>Hasan ona doğru döndü.</p>

  <p>“Arkadaşların inanılmaz şeyler anlatıyorlar. Dün gece onları seninle birlikte bu odada bırakmıştım. Ama şimdi bana geceyi bu odada geçirmediklerini, tam tersine başka bir âleme gittiklerini anlatıyorlar. Sen ihtiyatlı, soğukkanlı bir yapıya sahipsin. Beni onlara inanma mecburiyetinden ancak sen kurtarabilirsin. Aksi takdirde hayaletlerin gelip insanları Allah bilir nerelere kaçırdıklarını düşünerek burada yaşamayı sürdürmek benim için korkunç olacak.”</p>

  <p>“Şaka yapıyorsun biliyorum, Seyduna. Sen de dün geceki yolculuğumuzu sana borçlu olduğumuzu biliyordun. Şimdi de bizi imtihana tabi tutmak istiyorsun öyle mi?”</p>

  <p>“Ne? İbni Tahir, sen de mi geceyi burada geçirmediğini ileri sürüyorsun? Bu durumda cennetin anahtarını elimde tuttuğumu söylerken sembolik bir ifadede bulunmuyormuşum öyle mi?”</p>

  <p>“Affet beni, Seyduna. Şüphe bir daha yüreğime asla sızamayacak.”</p>

  <p>“Güzel. Pekala, dostlarım size dün geceyi nerede geçirdiğinizi soran arkadaşlarınıza ne anlatacaksınız?”</p>

  <p>“Onlara Yüce Efendimizin lütfuyla cennette olduğumuzu söyleyeceğiz.”</p>

  <p>“Çok güzel. Umarım bundan sonra imanınız hep bu kadar sağlam kalır. Bu kadar sağlam bir imanla dağları bile yerinden oynatabilirsiniz, sakın aklınızdan çıkarmayın. Şimdi arkadaşlarınızın yanma gidin.”</p>

  <p>Muhafızı çağırıp ondan gençleri aşağı götürmesini istedi.</p>

  <p>Sonunda yeniden büyük dailerle yalnız kaldığında gözle görülür derecede rahatlamıştı.</p>

  <p>“Umduğum değişiklik olmuş.”</p>

  <p>Ebu Ali kollarım açarak ona sarıldı.</p>

  <p>“İnanılmaz!” diye bağırdı. “Arşimet’in dayanak noktasını buldun sonunda.”</p>

  <p>İkisi birden Hasan’ı kucakladılar.</p>

  <p class="p28">“Son ana dek başarılı olacağından kuşku duydum,” diye itiraf etti Buzruk Ümid. “Ama artık insan tabiatını değiştirmeyi başardığını görüyorum. Bu haşhaşiler elinde müthiş bir silah olacak senin!” “Üçüncü perdenin sonu,” dedi Hasan gülerek. “Bu bölüme ‘Uyanış’ ya da ‘Cennet Bahçelerinden Dönüş,’ adını verebiliriz.”</p>

  <p>Üç arkadaşlarının Yüce Efendi tarafından çağrılıp gece de geri dönmemiş oluşları fedailer arasında büyük meraka neden olmuş, ateşli tahminlerle münakaşalar yapılmasına sebebiyet vermişti. Uyuyuncaya dek bu konu üzerinde konuşup duruyor, arkadaşlarının bir an evvel aralarına katılarak meraklarını dindirecek açıklamalar yapmalarını sabırsızlıkla bekliyorlardı.</p>

  <p>“En azından Seyduna’nın nasıl biri olduğunu öğreneceğiz,” dedi Übeyde.</p>

  <p>“Neden onları çağırttı ki?” diye sordu Naim.</p>

  <p>“Neden mi? Belki de Türk sancağım ele geçirdikleri için onları azarlamak istemiştir.”</p>

  <p>Übeyde sırıttı.</p>

  <p>“Sana sormadım. Daha zeki cevaplar duymayı ümit etmiştim.” “Onları cennete gönderdiğini düşünüyor olamazsın,” diye alay etti Abdullah. “Bence onları mükafat olarak dailerle birlikte bir ziyafete katılmaları için davet etti.”</p>

  <p>“Haklı olabilirsin,” dedi Cafer.</p>

  <p>“O zaman geri gelmeleri neden bu kadar uzun sürdü?” diye sordu Übeyde. “Belki onlara özel bir vazife verdi. Onlar da şu an kale dışında bir yerdeler.”</p>

  <p class="p31">“Ne diye boş boş konuşup duruyoruz ki?” diye çıkıştı Abdurrahman. “Kendileri buraya gelip nerede olduklarını, neler yaptıklarını anlatıncaya dek bir tahminde bulunmamız imkansız. En iyisi uyuyalım. Hak ettiğimiz şekilde güzelce dinlenelim.”</p>

  <p>Ertesi sabah üç kayıp fedai geldiğinde diğerleri kalkalı çok olmuştu. Hemen arkadaşlarına koşup, etraflarını çevrelediler.</p>

  <p>“Hadi odalarımıza gidelim,” dedi Süleyman. “Orada konuşuruz. Kamım çok aç. Ayrıca her tarafıma top güllesi isabet etmişçesine bitkin hissediyorum kendimi. Ayakta duracak halim yok.”</p>

  <p>Odalarına çekilince kendilerini yataklarına attılar. Arkadaşları onlara süt ve ekmek getirdi. .</p>

  <p>Süleyman, “Kim başlamak ister?” diye sordu.</p>

  <p>“Sen başla,” diye karşılık verdi Yusuf. “Ben çok sabırsızım. Düzgün bir sırayla anlatabileceğimi sanmıyorum. Söylediklerimi takip edemediklerini görünce de kızacağım. Bu da hiç doğru olmaz elbette.”</p>

  <p>Diğerleri yatakların etrafında toplandılar.</p>

  <p>“Mucizelere inanır mısınız?” diye sordu Süleyman.</p>

  <p>Fedailer birbirlerine baktılar.</p>

  <p>“Eski zamanlardakilere elbette inanırız,” dedi Naim. “Yeni mucizelere inanmamızıysa peygamber yasaklamıştır zaten.”</p>

  <p>“Ah, şu oyunbozana da bakın hele! Peki Seyduna ne öğretiyor burada?”</p>

  <p>“Onun mucizelerle ilgili bir şey söylediğini hatırlamıyorum.”</p>

  <p>Süleyman onlara yeni sorular yönelttikçe Naim’in merakı da katlanıyordu.</p>

  <p>“Allah’ın cennet bahçelerinin anahtarını Seyduna’nın ellerine teslim ettiğini öğrenmedin mi?”</p>

  <p>Gergin bir sessizlik vardı odada. Süleyman zafer dolu bakışlarla arkadaşlarının yüzlerini teker teker inceliyordu. Yeteri kadar merak uyandırdığına kanaat getirince de sözlerini kaldığı yerden devam ettirmeye koyuldu.</p>

  <p>“Fedailer! Dün gece Seyduna çok lütufkardı. Bu sebeple de bizlere cennet bahçelerini açtı.”</p>

  <p>Herkes birbirine bakıyordu. Hiç kimse tek kelime bile etmedi.</p>

  <p>Sonra Übeyde kahkahayı basıverdi. Hemen ardından da diğerleri ona katıldı. Odada ciddiyetini yalnızca üç gece yolcusu muhafaza ediyordu.</p>

  <p>“Bizimle alay etmek için aralarında anlaşmışlar,” dedi Abdurrahman.</p>

  <p>“Süleyman her zamanki gibi bizi aptal yerine koymaya çalışıyor,” diye ilave etti Naim.</p>

  <p>“Hadi onları yalnız bırakalım,” diye önerdi gururlu bir ifadeyle. “Dün gece içip içip ahırın birinde sızmış bunlar. Suratlarından anlaşılıyor zaten. Şimdi de utandıklarından işi şakaya vurmaya çalışıyorlar.”</p>

  <p>“Böyle olacağını biliyordum,” diye bağırdı Süleyman öfkeyle. “İbni Tahir sen anlat onlara. En çok sana inanır bunlar.”</p>

  <p>“Bu kadar oyun yeter,” dedi Übeyde giderek sinirlenirken. “Seyduna’yı göme şansı buldunuz mu bulamadınız mı onu söyleyin yeter.”</p>

  <p>Konuşma sırası İbni Tahir’e gelmişti.</p>

  <p>“Dostlarım, dün gece üçümüzün yaşadığı inanılmaz şeylerden bahsetmek hakikaten de çok zor. Söylediklerimize İnanmayarak gülmenizi gayet normal karşılıyorum. Ama Süleyman’ın söylediği her şey doğru. Şimdi lütfen sabırlı olup sonuna kadar dinleyin. Sırayla anlatacak her şeyi.”</p>

  <p>Yüzüne müthiş bir ciddiyet hâkimdi. Sesinde de en ufak bir şaka emaresi yoktu. Buna rağmen fedailer hâlâ acaba bu üçü bize birlikte kararlaştırdıkları şakayı sürdürüyorlar mı diye düşünmekten kendilerini alamıyorlardı.</p>

  <p>“Eğer böylesi iddialarla karşıma çıksa,” dedi Gafer. “Kendi babamı dahi yalancılıkla suçlardım. Lâkin senin de bu türden bir saçmalığı müdafaa etmen çok tuhaf, İbni Tahir. Peki, anlat bakalım Süleyman. En azından bize anlatmayı kararlaştırdığınız şu hikayeyi bir dinleyelim.”</p>

  <p>Süleyman doğrulup, yatağında oturdu. Etrafındakilere tehditkar bakışlar göndererek anlatmaya başladı.</p>

  <p>En baştan başlayarak kuleye çıkışlarından, eli gürzlü dev muhafızlardan, Ebu Ali tarafından Seyduna’nın huzuruna çıkarılmalarından bahsetti. Herhangi bir detayı atladığında Yusuf müdahil olup eksiği tamamlıyordu. Böylece Yüce Efendi’nin huzuruna çıkışlarıyla onunla yaptıkları tuhaf konuşmayı en ince ayrıntısına dek anlatmış oldular.</p>

  <p>Fedailer anlatılanları şüphe dolu bakışlarla takip ediyorlardı. Ancak Yusuf un bilinçsizce yaptığı müdahaleler anlatılan tuhaf hikayenin gerçekliği hususunda olumlu katkı yapıyordu.</p>

  <p>Süleyman, Seyduna’nın üçüne yatakların bulunduğu bölmeye girmeleri emrini verdiği kısma gelince dinleyiciler nefeslerini tuttular. Hepsinin gözleri adeta Süleyman’ın dudaklarına yapışmıştı.</p>

  <p>Hatta İbni Tahir bile dikkatle dinliyordu. Farkında olmadan elini göğsüne götürüp Meryem’in ısırdığı yere dokundu. Şimdi yeniden günlük yaşamın Sıradanlığına dönmüş olsa da geçirdiği olağanüstü gecenin hatırasına sımsıkı tutunmayı bir an bile bırakmıyordu. İçinde ilk kez gerçek bir inanç hissediyordu. Tecrübe ve mantığı inkar edecek derecede güçlü bir inançtı bu.</p>

  <p>Sonra Süleyman, Seyduna’nın verdiği küçük hapları yutunca bilinmeyen diyarlara doğru uçmaya başladıklarından bahsetti. Kendini kaybedinceye dek gördüğü rüyayı ayrıntılarıyla anlattı.</p>

  <p>Hikayesinin cennette uyandığı bölümüne geldiğinde fedailer daha bir dikkat kesilmişlerdi. Hepsinin yüzlerini ateş basmış, gözleri parıldıyordu. Oturdukları yerde huzursuzca kıpırdandılar. Süleyman önce ilk anda çevresinde gördüklerini anlattı. Sonra da en küçük bir detayı bile atlamamaya çalışarak köşkten bahsetti. En sonunda sıra kızlara gelmişti.</p>

  <p>“Belki de hepsini rüyanda gördün.”</p>

  <p>Übeyde bu sözlerle kendi gergin sinirlerini yatıştırmaya çalışıyordu.</p>

  <p>Diğerleri için de anlatılanların neden olduğu hayallerin etkisi tahammül edilemez boyuta erişmişti. Soluk soluğa bir halde birbirlerine kaçamak bakışlar fırlatıyorlardı. Naim korkudan bembeyaz kesilmiş bir yüzle İbni Tahir’in hemen yanına ilişmişti. Korkunç bir hayalet öyküsü dinleyen biri gibi tüyleri ürpermişti.</p>

  <p>“Orada gördüğüm her şeyin şu an karşımda oturan sizler kadar gerçek olduğuna eminim,” diye devam etti Süleyman. “Oradaki salondan daha muhteşemini hayal bile edemezsiniz. Her şey altın ve gümüştendi. Yatakların üzerine yosunlardan bile yumuşak halılar serilmişti. Yumuşacık yastıklara yaslanıp, dilediğimizce yiyip içtik. Tatlı şaraplarla neşelendik ama zihnimiz zerre kadar bulanmadı. Her şey tam olarak Kuran’da anlatıldığı gibiydi. Ve arkadaşlar, huriler! İpeksi tenleri, iri, parlak gözleri. Ah hele hele o göğüsleri. Allah’ım! Sadece düşünmek bile kanımın yeniden kaynamasına neden oluyor.” Aşk macerasını ayrıntılarıyla anlatmaya koyuldu.</p>

  <p>“Ah, keşke ben de orada olabilseydim.” Bu Sözleri adeta Übeyde’nin yüreğinden kopup gelmişti.</p>

  <p>“İçlerinden birine bile dokunmaya kalksaydın seni ellerimle parçalardım.”</p>

  <p>Süleyman’ın gözleri aklını kaçırmış birininki gibi parıldıyordu.</p>

  <p>Übeyde içgüdüsel bir tavırla geriledi.</p>

  <p>Süleyman’ı yeterince uzun zamandır tanıyordu. Onunla şaka yapmaya gelmezdi. Ancak onu bu halde hiç görmemişti. İçinden bir ses onun geçen gece son derece tehlikeli bir değişim geçirdiğini söylüyordu.</p>

  <p>“O huriler benim! Anlıyor musun? Onlar sonsuza dek benim. Ne pahasına olursa olsun bir tanesinden bile vazgeçmeyeceğim. Ah, benim tatlı, küçük ceylanlarım! Neşe kaynağım, mutluluk pınarım onlar benim! Hiçbiriniz onları arzulama hakkına sahip değilsiniz. Allah onları yalnızca benim için yarattı. Onlara yeniden kavuşacağım günü sabırsızlıkla bekliyorum.”</p>

  <p>Orada bulunan herkes Süleyman’ın bir gecede tamamıyla bambaşka biri olduğunun farkındaydı. Ona şüphe dolu hatta korkulu ifadelerle bakıyorlardı.</p>

  <p>Bu değişikliği fark etmeyen yahut fark etse de bunu son derece tabii bulduğu için herhangi bir şaşkınlık belirtisi göstermeyen bir tek Yusuf vardı. Süleyman’ı gayet iyi anlıyordu. Çünkü benzer değişimi kendisi de yaşamaktaydı.</p>

  <p>Süleyman cennet kızlarıyla yaşadıklarını anlatmayı sürdürdü.</p>

  <p>Yusuf birden sabrının sonuna gelerek atıldı.</p>

  <p>“Bir gecede dokuz huriyle birlikte olduğuna ikna etmeye çalışmayacaksın bizi değil mi?”</p>

  <p>“Neden yalan söyleyeyim ki? Sen de aynı şeyi yapmadın mı?” Yusuf öfkeyle iç çekti.</p>

  <p>“Böylesine ciddi bir konuda bile Süleyman abartma huyundan vazgeçmiyor.”</p>

  <p>Süleyman ona dik dik bakıyordu.</p>

  <p>“Dilini tut! Kııran’da anlatılanlardan farklı bir şey söylemedim ki.” “O zaman Kuran abartıyor.”</p>

  <p>Fedailer güldü.</p>

  <p>Süleyman dudaklarını ısırıyordu.</p>

  <p>“Hurilerim bana aşkla ilgili bir şarkı yazdılar. Onların da yalan söylediklerini mi söyleyeceksin yani?”</p>

  <p>“Bize de söylesene o şarkıyı.”</p>

  <p>Önce hafızasını toplamaya çalıştı ama aklına hiçbir şey gelmiyordu.</p>

  <p>Yusuf yere kapanıp dizlerini döve döve gülüyordu.</p>

  <p>Diğerleri de ona katılmışlardı.</p>

  <p>O anda İbni Tahir’in yatağının üzerinden adeta uçarcasına atılan Süleyman yumruğunu Yusuf’un suratının ortasına patlattı.</p>

  <p>Yusuf darbenin geldiği yeri tutarak ayağa kalktı. Şaşkınlık içindeydi. Yüzü öfkeden kıpkırmızıydı.</p>

  <p>“Ne? Bu çekirgenin bana vurmasına müsaade mi edeceğim?” Yıldırım hızıyla atılıp Süleyman’ı karşı duvara yapıştırdı. Duvardaki kılıçlar şakırdayınca Süleyman uzanıp birini aldı ve nefretle Yusuf’a doğru çevirdi.</p>

  <p>“Köpoğlu! Bu sefer seni geberteceğim.”</p>

  <p>Yusuf bembeyaz kesilmişti. Bir anda tüm öfkesi dinmişti sanki. Ama Süleyman herhangi bir şey yapmaya kalkmadan İbni Tahir üzerine atılıp kılıç tutan elini yakaladı. Cafer, İbni Vakkas ve diğerleri de yardımına koşup Süleyman’ın elinden kılıcı aldılar.</p>

  <p>“Sen aklını mı kaçırdın? Dün gece Seyduna’nın inayetiyle cennete girdin. Bugünse arkadaşını mı katledeceksin?”</p>

  <p>İbni Tahir, Süleyman’ı sertçe iterek uzaklaştırıp, yatağa oturttu. “Sana gelince, Yusuf. Konuşurken onun sözünü ne diye kesiyorsun? Hepimiz aynı hamurdan yoğrulmadık. Hepimiz birbirimizden farklıyız.”</p>

  <p>“Haklısın, İbni Tahir,” dedi Cafer. “Bırakalım da Süleyman hikayesini bitirsin. Sonra da Yusuf u dinleriz.”</p>

  <p>Şimdi hepsi Süleyman’a devam etmesi için yalvarıyordu. Yusuf inatçı bir tavırla kollarını göğsünde kavuşturup tavana bakıyordu. Süleyman önce kaşlarını çatarak onu şöyle bir süzdü. Ardından da hikayesine kaldığı yerden devam etmeye koyuldu.</p>

  <p>O andan itibaren artık hiç kimse bu üçlünün cennete gitmiş olduğundan şüphe etmiyordu. Ayrıntıları büyük bir ilgiyle takip ediyorlardı. Kısa süre içinde cennet bahçeleriyle Süleyman’ın bahsettiği kızları hayal etmeye başlamışlardı. Her biri güzel hurileri gözünde canlandırıyor, daha görmeden onlara bağlandıklarını hissediyorlardı.</p>

  <p>“Yani uyuyakaldığınız karanlık odada uyandınız öyle mi?” Naim tıpkı bir çocuk gibi soru sorardı.</p>

  <p>“Doğru. Her şey bir gece önceki gibiydi. Yalnız cübbemin cebinde Halime’nin bana verdiği bilezik vardı.”</p>

  <p>“Neden Seyduna bileziği senden aldı?”</p>

  <p>“Belki kaybetmemden korktu. Bir daha cennete göndereceği zaman bileziği vereceğine söz verdi.”</p>

  <p>“Ne zaman gideceksiniz?”</p>

  <p>“Bilmiyorum. Allah izin verirse en kısa sürede.”</p>

  <p>Şimdi yaşadıklarını anlatma sırası Yusuf taydı. Fedailer zaten hikayenin başıyla sonunu gayet iyi biliyorlardı. Bu yüzden o da cennette yaşadıklarına ağırlık verdi. Kızların dans ve şarkılarını uzun uzun anlattı. Sıra Züleyha’ya geldiğinde daha bir heveslenmişti. Onun güzelliğini, dans kabiliyetini, meziyetlerini överken kendi de aşkının ne derece güçlü olduğunu fark ediyordu. Şimdi onu Cada’yla aldatmaya kalktığına pişmandı. Uzun uzun Züleyha’ya ne kadar bağlandığını anlattı.</p>

  <p>“O benim tek kadınım,” dedi. “Diğerleri bize hizmet etmek üzere görevlendirilmiş, onun emrindeki köleler. Diğerleri de çok güzel ama hiçbiri onunla boy ölçüşemez.”</p>

  <p>Ancak ilk anlatıcı olması nedeniyle Süleyman’ın anlattıkları daha büyük bir tesire neden olmuştu. Yusuf’un söyledikleri onunkinin yarısı kadar bile ilgi uyandırmamıştı. Yalnızca bir kez o da gizemli ışıklarla aydınlatılmış bahçelerden bahsederken fedailerin soluklarının kesilmesine neden olmuştu. Süleyman bunu görmemişti. Şimdi köşkün kendisini çok fazla etkilemiş oluşundan dolayı bir kere bile dışarıya bakmayı akıl edememiş olmanın pişmanlığını yaşıyordu.</p>

  <p>İbni Tahir’in hikayesi içlerinde en kısa olanıydı. Cennette Meryem tarafından karşılandığım anlattı. Sonra bahçede dolaştıklarını, kızın kendisine el-Araf duvarını gösterdiğinden bahsetti. Ardından duvarın üzerinde dolaşan, büyük bir ihtimalle ana babasının rızasını almaksızın İslam uğruna savaşırken şehit olan birinin gölgesini gördüğünü söyledi. İbni Tahir, Meryem’in Dai İbrahim’den daha zeki olduğu kanaatindeydi. Sonra ilk anlık tereddüdün neden olduğu gaflet anında kıza saldırmaya cüret ettiğini ve tam o sırada Ehrimen adlı büyük bir kedinin üzerine atılışıyla kendini yerde bulduğunu anlattı. Bu hayvan, el-Araf ve üzerinde dolaşan gölge hikayeleri fedailerin meraklarını iyice körüklemişti. Daha fazla şey öğrenmek istiyorlardı ama İbni Tahir pek konuşmak niyetinde değildi.</p>

  <p>“Biraz dinlenmemize müsaade edin,” dedi. “Zaman içinde öğrenmek istediğiniz her şeyi anlatırız.”</p>

  <p class="p32">Bunun üzerine konuşmaya daha hevesli gözüken Yusuf la Süleyman’a döndüler. Fedailerin gözlerinde üçü de kudretli pehlivanlara dönüşmüşlerdi. Hatta yarı tanrı gibi görünüyorlardı artık.</p>

  <p>Gece boyunca Apama’nın gözüne uyku girmedi. Karanlık gençlik yıllarının o harikulade gecelerine ait hatıralarının canlanmasına neden olmuştu. Her şeyi korkutucu bir kesinlikle hatırlıyordu. Ve hatırladıkları cehennem azabı çekmesine neden oluyordu. Bir zamanlar zirvedeyken yavaş yavaş düşmek ve sonunda da en dibi boylamak tahammül edilemez acılara sebep oluyordu. Artık aşk krallığına başkaları hükmetmekteydi.</p>

  <p>Güneşin ilk ışıkları Elbruz tepelerinde yansırken yataktan kalktı. Kül rengi suratı, çökük yanaklarıyla evinin girişine dek uzanan dalların arasından ufka bakmaya koyuldu. Hemen ileride dünyayla bağlantısını sonsuza dek kesen Alamut yükseliyordu.</p>

  <p>İyi ama Alamut’un ardına gitse ne olurdu ki? Bu çirkin, ihtiyar haliyle orada ne yapabilirdi? Allah’a şükürler olsun ki Hasan onu sefaletten kurtarmıştı. Artık krallığı burasıydı. Lâkin burası acılarla dolu, kendisine daima geçmiş günlerini hatırlatan bir krallıktı. Ama acılarla boğuşsa da düşmüş bir melek olarak hayatını idame ettirmek bir çöplükte kaybolup gitmekten evlaydı.</p>

  <p>Uzun geceler boyunca kendine Hasan’ın hayatındaki anlamını sorup durmuştu. Bir zamanlar, uzun yıllar Önce, Hasan’ı genç, yarı hayalci, yan peygamber, bir âşık olarak tanımıştı. Zaman içerisinde de kendisinden çok daha önemli adamların gölgesinde kalmıştı. Eğer zaman zaman politik ve dini tartışmalarda ondan bahsedildiğini duymamış olsa adını bütünüyle unutmuş olurdu. Sonra, en fazla iki sene kadar önce, artık dibe vurduğunu hissettiği sırada bir yabancı ona Hasan’dan mektup getirmişti. Mektupta kendisinin büyük bir kalenin komutanı olduğu ve ona ihtiyaç duyduğu yazılıydı. Apama’nın kaybedecek hiçbir şeyi yoktu. O an kararını verdi. Dirense de yüreğinde soluk bir umut ışığı belirmişti. Sonunda tüm kudretiyle Hasan’ ı görmüştü. Peşinde koşulup hayran olunma rolü bir zamanlar ona aitti. Ama bu rol artık Hasan’ındı. Hasan onu seviyor muydu? Bilemiyordu. Tek bildiği bir zamanlar kendisine ateşli bir hayranlık duyan adamın artık ona bir başkasına hissettiği hayranlığı gizlemeye tenezzül etmeyecek kadar az önem verdiğiydi.</p>

  <p>Evden dışarı çıktı. Dallarda cıvıldaşan kuşları dinleyip, çimenlerde, yapraklarda, çiçeklerin üzerinde göze çarpan çiğ damlalarına baktı. Bu derece muhteşem bir yaz sabahı dahi yüreğinin acısını azaltmaya muvaffak olamamıştı.</p>

  <p>Başını iki yana sallayarak düşüncelerinden kurtulmaya çalıştı. Kovadan aldığı suyla yüzünü yıkayıp, karmakarışık saçlarını düzeltmeye çalıştı. Uykusuz geçen gecenin izlerini silmek için bir hayli uğraştı. Sonra karşı taraftaki hadımların uyuduğu binaya yöneldi.</p>

  <p>Yarı açık kapıdan horlayan hadımların sesleri işitiliyordu. Onların bu huzurlu, derin uykusunu duyunca iyice çileden çıktı. Eve dalıp bağırarak sabah olduğunu ve çalışma vaktinin geldiğini bildirdi.</p>

  <p>“Lanet olası cadı!”</p>

  <p>Mustafa öfkeden patlayacak haldeydi.</p>

  <p>Adi gülerek, “İğrenç orospu. Çöplüğe atılmaya bile layık değilsin sen,” diye bağırdı.</p>

  <p>Tepesi atan Apama kapıyı ardına kadar açtı. Fırlatılan bir sandalet o sırada suratının ortasında patladı.</p>

  <p>Hemen geri çekilirken avaz avaz bağırıyordu.</p>

  <p>“Durun bakalım, köpek herifler! Seyduna sırtınızda kırbaç izleri açsın da görün gününüzü.”</p>

  <p>Evin içi kahkahalarla yankılanıyordu.</p>

  <p>“Derhal kayıklara binin, hayvan herifler. Kızları evlerine götürün ki Seyduna onları bu halde görmesin.”</p>

  <p>Hadımlar ayağa kalkıp esneyerek renkli cübbelerini giymeye koyuldular. Sarsak hareketlerle giyinerek adeta sürünürcesine evden dışarı çıkarken yaşlı kadına nefret dolu bakışlar fırlatıyorlardı. Aslında her iki taraf da nefretlerinin nedenini bilmiyordu. Nehir kenarına gidip yıkandılar. Ardından kayıklara binip küreklere asıldılar.</p>

  <p>Apama, Adi’nin yanına oturmuştu. Hadımlar kürek çekerken mümkün olduğunca Apama’nın üzerine su sıçratmaya çalışıyorlardı.</p>

  <p>“Bekleyin siz, iğrenç pislikler,” dedi Apama. “Son gülen iyi güler. Erkekliğinizin kesilmesine müsaade eden Allah’ıma şükürler olsun.”</p>

  <p>Adi, kayığın tehlikeli bir biçimde sallanmasına neden olarak şarkı söylemeye koyuldu.</p>

  <p>“İyi olur kapatsan o çirkin çeneni,</p>

  <p class="p32">Yoksa halin olacak vaftiz edilmiş Hıristiyan gibi. ”</p>

  <p>Hadımlar Apama’nın sanki gerçekten vaftiz ediliyormuş gibi korkarak kendini sakınmasını gülerek izliyorlardı.</p>

  <p>Fatma’yla arkadaşlarının uyuduğu adaya geldiler. Apama kayıktan inip patikayı takip ederek köşke doğru yürümeye koyuldu.</p>

  <p>Tabiat uyanmıştı. Ufuktaki dağ sıraları da giderek daha net seçiliyordu.</p>

  <p>Camdan içeri baktı. Kızlar yere sere serpe uzanmışlar, huzur içinde uyuyorlardı.</p>

  <p class="p49">Alamut</p>

  <p>Öfkelenerek kapıya yöneldi. Tokmağı aldı. Olanca gücüyle vurdu. Çan sesi köşkün her yanında yankılanmıştı.</p>

  <p>Kızlar büyük bir korkuyla ayağa fırladılar.</p>

  <p>“Sizi orospular! Bütün gece azgın köpekler gibi çiftleşirseniz öğlene kadar uyursunuz işte böyle! Derhal kayıklara binip evlerinize dönün! Seyduna’nın sizi bu halde görmemesi gerek!”</p>

  <p>Kızlar üzerlerine bir şeyler geçirerek hızla kayıklara yöneldiler. Ancak ayakta durmakta bile zorluk çekiyorlardı. Az önceki çan sesiyle gece içtikleri içkinin etkisi yüzünden başlan feci şekilde ağrıyordu. Mahmur gözleri, karmakarışık saçlarıyla kayıktaki yerlerini aldılar.</p>

  <p>Ana adada Meryem onları bekliyordu. Makyaj bile yapmıştı. Ama yanaklarındaki ve dudaklarındaki boyalara rağmen onun da çok az uyuduğu ortadaydı. Apama’yla hiç konuşmadan bakıştılar, ikisi de o an birbirlerini anladıklarını hissetmişlerdi. Belki de ilk kez bu derece yakınlaşıyorlardı.</p>

  <p>Orada bulunan köşkteki kızları da uyandırdılar. Apama’yla hadımlar üçüncü bahçedeki kızları getirmek üzere yola koyuldular.</p>

  <p>Meryem kıyıya kadar eşlik etmişti onlara.</p>

  <p>“Hiç uyumadın mı?” diye sordu Apama.</p>

  <p>“Hayır. Sen?”</p>

  <p>“Bende.”</p>

  <p>“Evet, evet, buradaki yaşantımız çok garip.”</p>

  <p>Aslında ‘korkunç’ kelimesini kullanmak istemişti ama söylemese de Apama ne demek istediğini anlamıştı zaten.</p>

  <p>Kısa zaman zarfında Züleyha’yla arkadaşları da evlerine döndüler. Elbiselerini değiştirip gecenin izlerini üzerlerinden silmeye çalıştılar. İkindi namazı vakti her şey normale dönmüştü. Hayat kaldığı yerden devam ediyordu.</p>

  <p>Öğlene doğru dört muhafızın eşliğinde Hasan ziyaretlerine geldi. Gelişini önceden haber vermemişti. Bir kez daha kızlar yarım daire biçiminde karşısında hizaya geçtiler. Hasan gecenin detaylarını öğrenmek istiyordu. Kızlar sesleri titreyerek sorularına yanıt vermeye koyuldular.</p>

  <p>Hasan cübbesinden altın bir bilezik çıkardı. Kızlara gösterip. “Bu kimin?” diye sordu.</p>

  <p>Halime bileziği görür görmez tanımıştı. Neredeyse düşüp bayılacaktı. Korkudan tek kelime bile edemeyecek hale gelmişti.</p>

  <p>Diğer kızlar da korkmuşlardı. Meryem teker teker yüzlerine bakıyordu. Halime’nin yüzüne bakar bakmaz da durumu anladı. Yalvaran bakışlarla Hasan’a döndü. Ancak Hasan’ın muzip gülümseyişini görünce biraz olsun rahatladı.</p>

  <p>“Demek bu bilezik hiçbirinize ait değil, öyle mi? Bu durumda fedai bana yalan söylemiş olmalı.”</p>

  <p>Bir taraftan da Halime’yi tepeden tırnağa süzüyordu.</p>

  <p>Kızın gözlerinden yaşlar süzülüyordu. Ağlarken bir yandan da tir tir titriyordu. Kendisini yere diz çökmüş başına inecek balta darbesini beklerken gözünün önüne getiriyordu.</p>

  <p>“Aferin, Halime. Senin boynunu vurdurmam gerektiğinin farkındasın değil mi? Eğer delikanlı sırrımızı öğrenmiş olsaydı bunu gözümü bile kırpmadan yapardım. Bu seferlik hayatını bağışlıyorum. Ama tekerrüründe başın baltadan kurtulamayacak haberin olsun.”</p>

  <p>Bileziği cübbesinin cebine yerleştirdi.</p>

  <p>Meryem’in işaretiyle Halime, Hasan’a doğru koşup önünde diz çöktü. Ona teşekkür etmek istiyordu ama konuşacak halde değildi. Yalnızca elini öpmekle yetindi.</p>

  <p>“Hepinizden bir dahaki sefere daha dikkatli olmanızı istiyorum,” dedi veda etmeden öce. “Geçen gece ileride lazım olacak çok faydalı tecrübeler edindiniz. Bundan sonra her an, gece veya gündüz hazırlıklı olun.”</p>

  <p>Başıyla hafifçe selam verip ayrılırken Meryem’den de yanma gelmesini istedi.</p>

  <p>“Bu gece bekle beni. Konuşacaklarım var seninle.”</p>

  <p>“Nasıl istersen,” diye karşılık verdi. Ama Hasan’la buluşma düşüncesi onu zerre kadar heyecanlandırmamıştı.</p>

  <p>Akşama doğru kızlar havuzun etrafında toplanıp önceki gece hakkında sohbet etmeye koyulmuşlardı. Farklı bahçelerde yaşadıkları tecrübeleri birbirleriyle paylaşıyorlardı. Halime’yse biraz uzağa oturmuş hiç konuşmadan yalnızca dinlemekle yetiniyordu. Hayatında ilk kez yalnız kalma arzusuyla doluydu içi. Sakladığı büyük sır yüreğini acıtıyordu. Ama sırımı hiç kimse bilemeyecekti. Süleyman’a âşık olduğunu kimselere söyleyemezdi. Onu deliler gibi seviyordu. Ve bilhassa merak ettiği bir husus vardı. Uzunca bir süre kimselere sormaya cesaret edemedi. Ancak sonunda dayanamayarak Fatma’ya döndü.</p>

  <p>“Anlayamadığım bir şey var. Önümüzdeki sefer de aynı misafirler mi gelecek?”</p>

  <p>Fatma ona döndü. Bakar bakmaz içinden geçenleri anlamıştı. Yüreğinin derinliklerinde beliren acuna duygusuyla hafifçe gülümsedi.</p>

  <p>“Bunu kimse bilemez, tatlı çocuk.”</p>

  <p class="p32">Halime meraklı gözlerle ona bakarken Fatma’nın her şeyi anladığını hisseder gibi oldu. Süleyman’ı gerçekten de bir daha asla göremeyecek miydi? Gece boyu bu şüpheyle dönüp durdu. Gözüne uyku girmiyordu. Artık kendisinin de büyüklere has kargıları vardı. Çocukluk dönemi gerilerde kalmıştı.</p>

  <p>Aynı gece Hasan’ın cennet bahçelerinin kapılarını üç fedaiye açtığı, sonrasında da gençlerin geceyi orada geçirdikleri haberi kalede yayılmıştı. Ebu Soraka, Süleyman, Yusuf ve İbni Tahir’in geri dönüp dönmediklerini görmek üzere fedailerin yattığı yere gitti. Gençler uyuyorlardı ama arkadaşları onlardan öğrendiklerini Ebu Soraka’ya anlattılar.</p>

  <p>Ebu Soraka ter içinde kalmıştı. Hemen koşup fedailerin anlattıklarını Ebu Ali’yle paylaştı.</p>

  <p>Söylenenleri dinleyen Ebu Ali’nin yüzünde haylazca bir gülümseme belirmişti.</p>

  <p>“Öyle diyorlarsa öyle olmuştur. Neden gerçeği saklamaya çalışalım ki?”</p>

  <p>Ebu Soraka dehşet içinde selam verip onun yanından ayrılarak haberi vermek üzere hekimin yanına yöneldi.</p>

  <p>“Bana kalırsa Hasan bizim gözümüzü korkutmak için böyle bir hile yaptı,” dedi. “Ama şimdiye dek doğruluğa sımsıkı bağlı olan delikanlıları böylesine bir yalanı cesurca savunmaları için nasıl ikna etti asıl ona şaşıyorum.”</p>

  <p>“Bence bu işin arkasında çok daha tehlikeli şeyler var,” diye fikir beyan etti Yunanlı. “Kalenin arkasındaki haremlerle ilgili yaptığımız muhabbeti hatırlıyor musun? Ya oraları bu delikanlılar için özel olarak hazırlattıysa?”</p>

  <p>“İyi ama bu durumu neden bizimle paylaşmadı ki? Ne kadar az şey bilirsek o kadar yanlış fikre kapılacağımızı gayet iyi bilir.”</p>

  <p>“Zekice bir tavsiye ister misin hürmetli dai? Fikir yürütmeyi filan boş ver. Duyduklarını da unut. Aksi takdirde gövdenin üzerindeki başın değeri azalabilir. Hasan hakkında yalnızca komutanlarla değil bu genç fanatiklerle de konuşmayı son derece tehlikeli buluyorum. Hayatım boyunca bir sürü şey görüp geçirdim. Ama İbni Hasan’ın yaptıkları tüm tecrübe ve anlayışımın ötesinde açıkçası.”</p>

  <p class="p32">İyiden iyiye şaşıran Ebu Soraka vazifesinin başına dönmek üzere hekimin yanından ayrıldı. Ancak ne kadar dirense de üç gencin tuhaf gece yolculuğu hikayesi zihnini kurcalayıp duruyordu.</p>

  <p>Dai İbrahim’in habere tepkisiyse bütünüyle farklıydı. İlk anda o da şaşırmıştı. Ancak hemen ardından olayı zihninde halletti. “Seyduna ne yaptığım bilir,” dedi. “Bizler ona hizmet ediyoruz. Eğer bunu bizimle paylaşmamayı tercih ettiyse haklı bir nedeni olduğuna zerre kadar şüphem yok.”</p>

  <p>Koğuşlardaysa fedailerin yolculuğu neredeyse tek sohbet konusuydu. Çavuşlarla fedailere yemeklerini götüren birkaç asker konuşulanlara kulak misafiri olmuş, öğrendiklerini arkadaşlarına anlatınca da haber kısa zamanda her yana yayılmıştı. Üç fedainin cennet bahçelerine yapmış olduğu yolculuğun bir mucizenin tezahürü olduğu biçimindeki görüşlere neredeyse hiç kimse karşı çıkmıyordu.</p>

  <p>“Allah ona böyle bir kudret verdiyse Yüce Efendimiz çok büyük bir peygamber olmalı,” dediler.</p>

  <p>“Ama ya tüm bunları fedailer uydurduysa?” diye sordu bir şüpheci.</p>

  <p>“Mümkün değil,” diye karşı çıktı fedailerin konuşmasını bizzat dinleyen bir diğeri. “Hepsi o üçünün anlattıklarının etkisindeydiler.”</p>

  <p>“Öyleyse bu İsmaili öğretisinin hakikatine dair en büyük kanıt sayılmalı. Ancak hain bir köpek böylesi bir mucizenin ardından Seyduna’nın misyonunu inkar edebilir.”</p>

  <p>“Şu andan itibaren hiçbir kafire rahat yok. Seyduna’nın büyük bir peygamber olduğunu inkar edenleri kılıçtan geçireceğim. “ “Bundan sonra kafirlerle savaşmak çok daha zevkli olacak. Hepsi kılıçlarımızın altında can verecek.”</p>

  <p>Emir Minuçehr içeri girip bir süre sessizce konuşmaları takip etti. Sonra da tüm olup bitenleri başından sonuna dek bir kez daha anlattırdı. V</p>

  <p>Askerler merakla onu seyrediyorlardı ama onun yüzünde ne düşündüğünü anlamalarını sağlayacak en ufak bir emare bile belirmemişti. Herkesin kendisinden bir açıklama beklediğini fark edince konuşmaya başladı.</p>

  <p>“Eğer fedailer Yüce Efendimizin inayetiyle cennete gittiklerini söylüyor ve kendisi de bu söylenenlere karşı çıkmıyorsa bize düşen buna inanmak ve davranışlarımızı da bu yeni duruma göre şekillendirmektir.”</p>

  <p class="p32">Ama odasında yalnız kaldığında bambaşka bir ruh haline bürünmüştü. Bilhassa da Yüce Efendi’nin neden bu planından kendisine bahsetmemiş olduğunu merak ediyordu. Ayrıca adamlarının vahşi fanatizminden de bir hayli huzursuz olmuştu. Ne olduğunu anlayamasa da bu işin içinde bir iş olduğundan en ufak bir kuşkusu yoktu. Aynı zamanda eski, tecrübeli askerlerinin giderek fanatikler sürüsüne dönüşeceğinden endişe ediyordu. Artık onu komutanları olarak görmeyeceklerdi. Bütünüyle görünmeyen bir gücün, inanç önderinin etkisinde olacaklardı. Kendisi açısından bu yeni duruma itaat etmekten başka bir çare yoktu. Hasan ona emir unvanı vermişti ama bu askeri bir unvandan ziyade dini bir mertebeydi. Hasan’ m amansız makinesi kendisini de yutmuştu işte. Artık onun kurduğu mekanizmanın dişlilerinden biriydi yalnızca.</p>

  <p>Gün boyu hatta gecenin geç saatlerine dek fedailer üç arkadaşlarının cennet ziyaretleri üzerine konuşup durdular. Her konuda uzun uzun konuşup, onları en küçük mevzuda bile soru yağmuruna tutuyorlardı.</p>

  <p>“Demek üzerine atlayan hayvanın adı Ehrimen’di?” diye sordu Naim. “Bence o evcilleştirilmiş şeytanlardan biri olabilir. Cezası da hurilere hizmet etmektir.”</p>

  <p>“Mümkün. Bu konuda daha fazlasını söyleyemeyeceğim kusura bakmayın. O sırada o kadar çok tuhaf şey gördüm ki her birini tek tek sormaya vaktim olmadı.”</p>

  <p>Gece hiçbiri doğru dürüst uyuyamamıştı. Sıcak hava da uyumalarını zorlaştırmıştı. Yataklarında cenneti, oraya gitmeyi hak edenleri bekleyen o muhteşem ortamı hayal ederek dönüp duruyorlardı. Kendilerine şarkı söyleyen yarı çıplak kızları gözlerinin önüne getiriyorlar, onların sıcacık nefeslerini sanki yanı başlarında hissediyorlardı. İç çekişlerle diş gıcırtıları arasında uyumak için büyük mücadele veriyorlarsa da bir türlü bunu başaramıyorlardı.</p>

  <p>Vakit gece yansı olmuş, pencereden süzülen ay ışığıyla oda biraz olsun aydınlanmıştı. İbni Tahir sağma soluna baktı. Süleyman’ la Yusuf sonunda uyuyakalmışlardı. <span class="t19">Do</span><span class="t19">ğ</span><span class="t19">rusunu yapt</span><span class="t19">ı</span><span class="t19">lar</span> diye düşündü. Ama kendisi uyuyamayacak haldeydi. İçini kemiren kuşkular canım yakıyordu. Dün gece yaşadıkları yalnızca bir rüyadan ibaret olabilir miydi? Ama Meryem’in tüm ruhuyla sevdiği o kızın gerçek olmayabileceğini nasıl düşünebilirdi ki?</p>

  <p>Güneşin doğmasına yakın bir karar verip yatağından fırladı. Sessizce Naim’in yatağına sokuldu.</p>

  <p>“Uyuyor musun, Naim?” diye sordu fısıltıyla.</p>

  <p>“Hayır, uyuyamıyorum. Ne oldu?”</p>

  <p>Yatakta doğrulup dikkatle İbni Tahir’i süzdü.</p>

  <p>“Sır saklayabilir misin?”</p>

  <p>Naim korkmaya başlamıştı.</p>

  <p>“Korkma. Senin için herhangi bir tehlike yok. Sadece sana bir şey söylemek istiyorum.”</p>

  <p>“Kimseye söylemem. Bana güvenebilirsin.</p>

  <p>“Ali’nin üzerine yemin et.”</p>

  <p>“Yemin ederim, İbni Tahir.”</p>

  <p>“Güzel. Pencerenin yanma gel.”</p>

  <p>Pencerenin kenarında İbni Tahir ona Meryem’in ısırık izlerini gösterdi.</p>

  <p>“Görüyor musun?”</p>

  <p>“Evet. Sanki biri seni ısırmış gibi.”</p>

  <p>“Daha yakından bak.”</p>

  <p>“Ey Allah’ım! Ne kadar da küçük bir ağız bu böyle!”</p>

  <p>“Bunlar onun diş izleri, Naim,”</p>

  <p>“Meryem’in mi?”</p>

  <p>Soğuk bir ürpertiyle içi titremişti.</p>

  <p>“Evet, bunu hatıra olsun diye yaptı. Ama çok geçmeden yok olacak. Şimdi bir mum alıp ateşte yumuşat. İzlerin kalıbını çıkarmama yardım edeceksin.”</p>

  <p>“Seve seve, Avni.”</p>

  <p>Kısa sürede mum yumuşatılmıştı. İbni Tahir mumu avucunda iyice yoğurdu. Sonra Naim’e uzattı. O da yumuşak mumu İbni Tahir’in göğsüne bastırdı. Biraz bekleyip çekti. Meryem’in diş izleri beklendiği gibi mumun üzerinde belirmişti.</p>

  <p>“Allah’ım,” diye bağırdı İbni Tahir. Mutluluktan sarhoş olmuştu neredeyse. “Bundan sonra benim en büyük hazinem budur. Onu peygamberin kutsal emanetiymişçesine saklayacağım.”</p>

  <p>Sonra da Naim’e sarıldı.</p>

  <p>“Teşekkür ederim, dostum. Sırrımı bilen tek kişi sensin. Sana güveniyorum.”</p>

  <p>“Ne kadar da şanslısın,” diye iç çekti Naim. “Ben de senin kadar sevmek isterdim.”</p>

  <p>“Belki de en iyisi bu duyguyu tatmak. Çünkü aşk hem cennet hem de cehennem gibi bir şey.”</p>

  <p class="p32">Ayrılıp yataklarına döndüler.</p>

  <p>“Sen korkunç bir efendisin,” dedi Meryem, Hasan ziyaretine geldiği sırada. “Hepimizin hayatı ve ölümü senin elinde. Dünkü misafirlerimizle ne yapacaksın?”</p>

  <p>Hasan ona düşünceli bir tavırla baktı.</p>

  <p>“Bilmem. Duruma göre karar vereceğim.”</p>

  <p>Meryem’in solgun yüzü dikkatini çekmişti.</p>

  <p>“Dün gece senin için çok yorucu geçmiş gibi,” dedi alaycı ifadesini saklamaya fazla çaba harcamadan.</p>

  <p>“Çok fazla düşünmeye zorluyorsun beni, İbni Sabbah.”</p>

  <p>“Kadın düşünmeye başladı mı tehlikeli olur.”</p>

  <p>“Keşke en azından şu an tehlikeli olabilsem.”</p>

  <p>“Ne yapardın o zaman?”</p>

  <p>“Fedailere sana dikkat etmelerini söylerdim.”</p>

  <p>“Desene iyi ki kulem sizi onlardan ayrı tutuyor.”</p>

  <p>“Bundan emin değilim. Ama ne yazık ki hakikat böyle, haklısın. Ve bu yüzden de kendimi çok güçsüz hissediyorum.”</p>

  <p>“Kadınlar, kadınlar! İş konuşmaya gelince üzerinize yok. Ama icraata sıra gelince tir tir titrersiniz. Seninle bir zamanlar yakın olduğumuzu sanırdım. Bu beni çok mutlu ederdi. Ama şimdi yine yalnızım.”</p>

  <p>“Yapabileceğim bir şey yok. Yaptıkların beni dehşete düşürüyor.”</p>

  <p>Bir süre hiç konuşmadılar.</p>

  <p>Ardından Meryem, “Dün gece yaşananların sonucu kızlardan gebe kalan olduysa ne yapacağız?” dedi.</p>

  <p>“Apama bu konuyla alakalı maddeleri ve bitkileri bilir. Eğer o da işe yaramazsa işi tabiata bırakmaktan başka çaremiz yok. Neticede taze kana hep ihtiyaç olacaktır.”</p>

  <p>“Babasız çocuklar olarak büyüyecek o zavallılar.”</p>

  <p>“İlk babasız çocuklar onlar olmayacak ya neticede, sevgili Meryem.”</p>

  <p>Hasan ona dik dik baktı.</p>

  <p>“Bana bir şey sormak istediğini hisseder gibiyim,” dedi gülümseyerek.</p>

  <p>“Yanlış anlamam istemiyorum.”</p>

  <p>“Hadi, sor.”</p>

  <p>“İbni Tahir nasıl?”</p>

  <p>Hasan’ın yüzüne kan hücum etmişti bir anda.</p>

  <p>“Ona bu kadar çok mu önem veriyorsun? Bence şu an aşk acısıyla boğuşuyor olmalı.”</p>

  <p>“Zalimsin.”</p>

  <p>“Zalim mi? Tek yaptığım sorduğun soruya açık yüreklilikle cevap vermekti.”</p>

  <p>“Benim için bir şey yapmanı istiyorum.”</p>

  <p>Hasan ona baktı. Hiçbir şey söylemeden başıyla konuşmayı sürdürmesini işaret etti.</p>

  <p>“Benim için ona merhamet et.”</p>

  <p>“Merhamet mi? Bu da ne demek? Ben ne zalimim ne de merhamet dağıtan biri. Sadece planımı yürütmeye çalışıyorum.”</p>

  <p>“Anlıyorum. Yalnızca planının İbni Tahir’le ilgili kısmında ricamı aklında tutmanı istiyorum senden.”</p>

  <p>“Çok fazla şey istiyorsun. Yirmi yıllık gayreti çöpe mi atayım yani?”</p>

  <p>“Bak. Sana daima itaat ettim ve etmeye de devam edeceğim. Sadece bu konuda söz ver bana.”</p>

  <p>“Sana hiçbir şeyin sözünü veremem. Benim gücümün ötesinde bir şey bu.”</p>

  <p>“Peki farz edelim İbni Tahir bir şekilde gerçeği öğrendi. O zaman ne yaparsın?”</p>

  <p>Hasan ona kuşku dolu bir bakış fırlattı.</p>

  <p>“Bu da ne demek şimdi?”</p>

  <p>“Meraklanma. Belki de en doğrusu bu olmasına rağmen kimseye bir şey söyleyecek değilim.”</p>

  <p>“Kendiliğinden bir şeyler anlarsa mı? Planımın yarısını keşfetse bile her şeyi anlar o. Bu durumda da beni anlayarak tüm düşüncelerimi paylaşır mı peki? Hayır. Hayır. Beni bir sahtekar olarak görür. Tüm dünyaya dolandırıcı olduğumu ilan eder. O yaşında benim tüm hayatımı harcadığım bir şeyi kavraması mümkün değil.” “Olsun, diyelim ki anladı?”</p>

  <p>“Çok fazla soru soruyorsun. İkimiz de yorgunuz. Geç oldu artık.”</p>

  <p>Ayağa kalktı. Son derece kasvetli bir yüz ifadesine bürünmüştü. Meryem gözyaşlarına boğulmuştu.</p>

  <p>“Ama o daha bir çocuk!”</p>

  <p>Hasan tek kelime bile etmeden Adi’nin kayığın başında beklediği kıyıya doğru yürümeye koyuldu.</p>

  <p class="p17">&nbsp;</p>
</body>
</html>
