<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title>Alamut’un Türkçe Çevirisi Üzerine</title>
</head>

<body>
  <h1 class="h11" style="text-align: center;"><a id="a63"></a>Alamut’un Türkçe Çevirisi Üzerine</h1>

  <p class="p58"><span class="t16">&nbsp;</span></p>

  <p>Daha önce de ülkemizde yayınlanan Alamut’un bu baskısının çevirisini yaparken zaman zaman artık nispeten kullanım dışı kalmış kelimeleri tercih ettim. Bunu hem bin yıllık tarihi bir hikayenin okunduğunun akıldan çıkartılmaması, hem de genç okurları kısmen de olsa farklı kelimelerle tanıştırmak amacıyla yaptım. Ancak metnin tamamının bu şekilde eski kelimelerden oluşması sanırım okuma zorluğu getirecekti. Bu yüzden de aynı kelimeyi bazen eski bazen de yeni kullanımıyla karşılamayı uygun buldum.</p>

  <p>Alamut, çok farklı düzlemlerde okunabilecek gerçek bir şaheser. Anlattığı Selçuklu, Melikşah, Nizamülmülk hikayeleri de oldukça çarpıcı. Ancak yine de bunun bir kurgu eser olduğu hatırdan çıkartılmamalı. Zira Hasan Sabbah’ın ve haşhaşilerin gerçek tarihine ilişkin elimizde Selçuklu tarihi metinleri dışında pek de bir kaynak yok.</p>

  <p>Hasan Sabbah’ın 1124 yılında öldüğünü biliyoruz. Hasan Sabbah arkasında güçlü bir silahlı örgüt ve sadece İran’da değil tüm Mezopotamya’da korkutucu bir askeri ve siyasal güç bırakmıştır. Tarikat Moğol istilası yıllarına kadar ayakta kalmıştır. Rivayetlere göre Alamut kalesi ise 1256 yılında civarına gelen Moğol komutanı Hülagü Han tarafından normal yollardan ele geçirilemeyince; kalenin bulunduğu tepenin altında petrolün keşfedilmesiyle tüneller kazılarak ve bu tünellerin içlerinde petrol havuzları oluşturulup ateşe verilerek patlatılmış, dolayısıyla da imha edilerek ele geçirilmiştir.</p>

  <p>Bir başka ilginç husus da İngilizcedeki assassin (suikast) kelimesinin haşhaşi sözcüğünün zaman içinde değişmesiyle türemiş olmasıdır.</p>

  <p>Okurun romanı bitirdiği zaman bir kez daha dönüp en başından okuma arzusu duyacağına eminim. Kanımca ister kurmaca olsun ister olmasın bir eserin bu şekilde tanımlanması onun gerçek gücünü göstermektedir.</p>

  <p class="p18">&nbsp;</p>

  <p class="p57">Ender Nail, Ocak 2012</p>

  <p class="p57">&nbsp;</p>
</body>
</html>
