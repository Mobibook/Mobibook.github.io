<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="">
<head>
  <title>Unknown</title>
  <meta content="pdftohtml 0.36" name="generator" />
  <meta content="" name="author" />
  <meta content="" name="keywords" />
  <meta content="" name="subject" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre12"><br class="calibre13" /></p>

  <h3 class="calibre18">Cook Eyalet Ceza Mahkemesi 26 Batı ve Güney Kaliforniya Bulvarı köşesi Chicago,<span class="calibre22">Illinois </span></h3>

  <h3 class="calibre18"><span class="calibre22">11:52 Merkezî Saat</span></h3>

  <p class="calibre12">   Mahkeme binasının çevresini kuşatan ölüm cezasını protesto eden kalabalık ve karşı protestocular yüzünden Güney Kaliforniya Bulvarı kapanmıştı; bu nedenle Dr. Calvin Werjonic ve ben, bir blok öteye park ettik. Arabasından çıktık, gözlerimi bardaktan boşalırcasına yağan yağmurdan korumaya çalıştım.Fırtınaya rağmen, keskin nişancılar, mahkemenin her yanına konuşlanmışlardı.Sebastian Taylor’ın ortaya çıkma ihtimali nedeniyle Ralph, Chicago Polis Departmanı ve federal polisin bir kolu olan Cl.S. Marshals Service ile güç birliği yapmıştı; bu desteğe rağmen Taylor’ın yerini tespit etmekte başarılı olacağımızdan şüpheliydim. O tanıdığım en kurnaz ve tehlikeli adamlardan biriydi ve onu yakalayabilecek kadar iyi olan pek fazla kimseyi de bilmiyordum.Madendeki mesaj kaydı bana karşı net bir tehdit içermiyordu; fakat Taylor buradaysa onu deliğinden çıkarmak istiyordum. Bu nedenle adliye binasının altında güvenli bir kapalı garaj olmasına rağmen aşağı inmememizde ısrarcı oldum.Açık alanda olmayı, beni bulabilmesini istiyordum.</p>

  <p class="calibre12">Ben o anda bozukluk bulmak için ceplerimi karıştırırken yetmişli yaşlarının ortasında ve rüzgâra kapılıp uçacakmış gibi duran Calvin de London Fog marka trençkotuna sıkıca sarındı.</p>

  <p class="calibre12">“İçeride buluşuruz oğlum." Hafif İngiliz aksam, her sözcüğüne bir tat katıyordu.</p>

  <p class="calibre12">“Tamam.”<br class="calibre13" /></p>

  <p class="calibre12">Puslu havada gözden kaybolurken gökyüzünde bir şimşek çaktı ve ardından gök gürüldedi.</p>

  <p class="calibre12">Parkmetreye bir çeyreklik attım.</p>

  <p class="calibre12">   PhD, Calvin Werjonic, dokuz yıl önce çevre kriminolojisi üzerine doktora programıma başladığım dönemde, benim danışmanlığımı yapmıştı. O yıl, Milwaukee Polis Departmanındaki dedektiflik görevimden FBI ajanlığına geçiş yaptığım yıldı aynı zamanda.Sonraki dört yıl boyunca bir yandan kendimi lisansüstü çalışmalarıma verirken bir yandan da tam zamanlı olarak FBl’ın Ulusal Şiddet Suçlan Analiz Merkezinde çalışıyordum. Zor yıllar,çok kısıtlı bir özel hayat... Yalnızca birkaç arkadaşım vardı; ki doktoramı tamamladıktan sonra, Calvin de profesörüm olmaktan çıkıp onlardan biri olmuştu.</p>

  <p class="calibre20"></p>

  <p class="calibre12">***</p>

  <p class="calibre12">   Parkmetreye parayı attıktan sonra suları sıçrata sıçrata yolun karşısındaki mahkeme binasına doğru yürüdüm, gözlerim protestocuların üzerindeydi. Bu gök gürültülü fırtınanın onları engelleyeceğini düşünmüştüm fakat hava şartlarına rağmen üç yüz dört yüz kişi toplanmış gibi görünüyordu.</p>

  <p class="calibre12">Kimin FBI ajanı; kimin sivil polis olabileceğini düşündüm.Binaya girerken Heather’ın ağzındaki kayıt cihazını bırakanın Taylor olmayabileceği fikriyle meşguldü zihnim. Doğrusu, bu kalabalık arasından herhangi biri olabilirdi.Tanıdık yüzler ve benimle gereksiz göz teması kuran ya da bundan özellikle kaçınan birilerini aradım; ama tuhaf bir şey görmedim.Ölüm cezasını savunanlar en azından 150 kişi vardı; bazılarının elinde kurbanların büyütülmüş fotoğraflarının yapıştırılmış olduğu tabelalar, bazılarında da “Kısasa kısas.”,</p>

  <p class="calibre12">“Kanı kan temizler.” yazan pankartlar vardı.</p>

  <p class="calibre12">Yolun karşısında toplanmış insanlar da “Ölüm adalet değil!” ve “İslah, et, katletme!” yazan tabelalar sallıyorlardı. İki grupta birbirlerinin seslerini bastırmaya çalışıyordu.</p>

  <p class="calibre12">İki adalet yorumu...</p>

  <p class="calibre12">Denklemin iki ucu...</p>

  <p class="calibre12">Neyse ki polis, yolu protestoculardan temizleyip barikatlarla önlerini kesti. Böylece adliyenin merdivenlerine ulaşabildim. Adliye ve yanındaki idare binası arasındaki koridorda esen rüzgârın savurduğu yağmur, yüzüme çarparken ben de merdivenleri atlaya atlaya çıktım.Calvin’le holde karşılaştığımızda trençkotundaki yağmuru silkeliyordu. “Dışarıda epey bir nümayiş kopuyor." dedi.</p>

  <p class="calibre12">“Şaşırmadım.” Saçlarımda kalan suyu silktim. “Kimin yargılandığını düşünürsen...” İçeri girmiş olmamıza rağmen sıcaklık değişmemişti. Havalandırma sistemi düzgün çalışmıyor olmalıydı. Sanırım içerisi 16 derece falandı, belki de daha soğuktu.</p>

  <p class="calibre12">Calvin, bir süre sessiz kaldıktan sonra “Seni hatırlamadıklarına biraz şaşırdım oğlum.” dedi.</p>

  <p class="calibre12">“On üç yıl oldu.”</p>

  <p class="calibre12">“Evet.” dedi düşünceli düşünceli. “Sanırım öyle.”</p>

  <p class="calibre12">Habercilerin ve lobide duran insanların yüzlerini çaktırmama-ya çalışarak inceliyordum.Kurbanların yakınlarından bazıları kollarına siyah bantlar bağlamıştı. “Ayrıca katiller, onlarıyakalayanlardan çok daha hatırda kalıcı oluyor. Kimse bir FBI ajanı ya da polis memuru içinhatıra kartları basmazken üç tane şirket, seri katiller için bunu yapıyor.”</p>

  <p class="calibre12">“Bu biraz rahatsız edici.”</p>

  <p class="calibre12">“Biraz mı?”</p>

  <p class="calibre12">Bir grup muhabir bize doğru bakıyordu, Calvin’i tanıdıkları açıktı, zira grup hâlinde bize doğru geliyorlardı, gözler ona kilitlenmişti. CNN’in en sık davet edilen kriminoloji uzmanı olması nedeniyle Calvin, medyanın ilgisine alışıktı. Bu nedenle bu duruma şaşırmamıştım;fakat şahsen röportaj yapmayı, kamyoncu lokantalarında verilen kahve kadar seviyordum ve sanırım Calvin bunu biliyordu. Çünkü onları karşılamak üzere “Mahkemede görüşürüz.”diyerek önüme geçti.</p>

  <p class="calibre12">Teşekkür ettim ve altı polis memurunun üç metal dedektörü-nün yanlarında nöbet tuttukları güvenlik kontrol noktasına doğru ilerledim. Eğri büğrü bir kubbeyi andıran kırpılmış saçlarıyla güdük bir adam olan memurlardan biri, öne adım atmam için işaret etti. Ceplerimi boşaltmam bir dakikamı aldı; anahtarlarımı, kilit açma setimi, mini Maglite el fenerimi, birkaç bozuklukla beraber X-ray cihazından geçirdim.</p>

  <p class="calibre12">Görevlinin sormasına fırsat vermeden kimliğimi çıkararak “FBI” dedim.</p>

  <p class="calibre12">Ardından 357’lik Sig Sauer P229’umu ve Ralph’in verdiği bıçağımı -siyah bir Randall King marka otomatik Tsavo - Wraith-çıkararak onları da teslim ettim.Wraith kişisel olarak seçeceğim bir bıçak değildi; ama Ralph iyi bir tanesine sahip olmam gerektiğini söyleyerek geçen ay bunu vermişti. Tessa, Wraith için “Acayip.” diyordu.</p>

  <p class="calibre12">Aslında bu, iyi bir betimlemeydi.</p>

  <p class="calibre12">Kolundaki bröveden adının Jamel Fohay olduğunu öğrendiğim memur, silahımı ve bıçağımı yanındaki masaya koyup kimliğime baktığı sırada ben de bilgisayarımı bandın üzerine koydum. “Federal ha?” dedi. “Büyük adam biraz önce buradan geçti.”</p>

  <p class="calibre12"><span class="calibre2"><span class="calibre17">Ralph olsa gerek.</span></span></p>

  <p class="calibre12">“Ajan Hawkins.”</p>

  <p class="calibre12">“Siz ifade vermeye mi geldiniz?”<br class="calibre13" /></p>

  <p class="calibre12">“O geçen ay verdi, ben de birazdan vereceğim.”</p>

  <p class="calibre12">Kimliğimi geri vermek için pek acele etmiyor gibi görünüyordu ve arkamda binaya girmek için bekleyen muhabir ordusu hızla büyüyordu. Bu yüzden kimliğimi elinden kaptım, içeri adım attım, o da geri çekildi.</p>

  <p class="calibre12">Wraith’ime işaret ederek “Altmış dört nokta yetmiş beş gram. EMS-34 paslanmaz çelik bıçak.ABD yapımı. İyi seçim!”</p>

  <p class="calibre12">“Bıçaktan anlıyorsun.”</p>

  <p class="calibre12">“Delil odasında çalışıyorum.” diye açıkladı. “X-ray cihazının başında bakıcılık yapmadığım zamanlarda! Bir sürü bıçak gelip geçiyor. Bir Randall King görmek her zaman güzel; ama burada bırakman gerek. Sauer’i de. Kuralları biliyorsun.” Onları duvara monte edilmiş küçük metal bir dolaba koydu, anahtarı çevirdi ve bana verdi.</p>

  <p class="calibre12">Bilirkişi olarak çağrıldığım bunca zamandır mahkeme kurallarını ve protokollerini iyice öğrenmiştim. Yetki alanları arasında farklılıklar bulunsa da burada, lllinois’te ana kapıda bekleyen iki güvenlik görevlisi dışında kimse, mahkeme salonuna silahla giremezdi. Bazı eyaletlerde hâkimin de kürsü altında silah bulundurmasına izin veriliyordu.</p>

  <p class="calibre12">Ama Illiriois’te değil.</p>

  <p class="calibre12">Kişisel eşyalarımı toparladığım sırada Memur Fohay’in ilgisinin kontrol noktasında sıralanmış muhabirlere kaydığını fark ettim. “Şahitlik ederken...” dedi. “O kadınları hatırla.”</p>

  <p class="calibre12">Her gün aklımdalar, diye geçirdim içimden.</p>

  <p class="calibre12">Ama cevap vermek yerine eşyalarımı alıp asansörlere yöneldim.</p>

  <p class="calibre12">Doğru, onları hatırlıyordum, üstelik şimdi her zamankinden de fazla aklımdaydılar; çünkü katillerini yakaladığımda yaptığım bir hata, onun serbest bırakılmasına yetebilirdi.</p>

  <p class="calibre12">Basque, terk edilmiş bir mezbahada kalıyordu.</p>

  <p class="calibre12">Kadınlan buraya getiriyordu. Onlara burada işkence ediyor, her seferinde akciğerlerinin kendisi tarafından ameliyatla çıkarılıp bir parçasının yendiğini görmelerine yetecek kadar bir süre canlı kaldıklarından emin oluyordu.Adli tıp uzmanının raporlarına göre, zaman zaman kurbanlarını on iki saatten fazla canlı tutabildiği anlaşılıyordu ki bu gerçek, hâlâ tüylerimi ürpertiyor.Onu mezbahada bulduğumda Sylvia Padilla’nın üzerinde ayakta durmuş elinde bir bisturi tutuyordu.</p>

  <p class="calibre12">Bıçağı atması için ona bağırmıştım; fakat o, bir Smith&amp;Wesson Sigma’yı ateşleyip beni sol omzumdan vurarak kaçmaya yeltenmişti. Atışım ona isabet etmeyince üzerine atılmış ve yüzüne bir et kancası savurmuştum. Başını eğdiğinde onu yere yatırıp ke-lepçelemeyi başarmıştım. Ardından Sylvia’nın yanına koşarak onu kurtarmaya çalıştım.Ben bunu yaparken kadının çektiği acıyla dalga geçmişti... Ve acısı son bulduğundaysa bu sefer de ölümünü alaya almıştı.</p>

  <p class="calibre12">Ardından, benim hatam...</p>

  <p class="calibre12">Ona vurmuştum. Sert. İki kez. Kelepçeli olduğu, kaçmaya çalışmadığı ve tutuklamaya karşı koymadığı hâlde. Yaptıklarına duyulan karanlık bir öfke anında, bisturiye uzanmış ona vurmuştum; ama neyse ki kendimi tutmayı başarmıştım. Görünen oydu ki sadece çenesini kırmıştım.Daha sonra, neden olduğunu hiç anlayamadığım bir sebepten, sorgu memurlarına, ona hiç dokunmadığı hâlde et kancasının, yüzüne çarptığında çenesini kırdığını söylemişti.O dönemde hiçbir şeyin davayı tehlikeye atmasını istemediğimden resmî raporumda gerektiği kadar açık anlatmamıştım olanları. “Bir tartışma yaşandı.” yazmıştım. “Daha sonra zanlının çenesinin tutuklanması esnasında kırıldığı fark edildi.” Evet, doğruydu ama hepsi bu değildi.</p>

  <p class="calibre12">Fiziki deliller onu mahkûm etmeye yeterliydi ve savunmada bu kırık çeneyi olay hâline getirmemişti. Özellikle de Basque’in kendisi bunun bir kaza olduğunu söyledikten sonra.Kavga anının spesifik şartlan, dava sırasında ortaya hiç konmamıştı. Suçlu bulunmuş, cezası verilmiş ve her şey bitmişti.</p>

  <p class="calibre12">Ama her şey bitmemişti.</p>

  <p class="calibre12">Anısını hâlâ içimde taşıyordum. Bir zanlıya fiziki saldırıda bulunmuş ve sonra da raporumda olması gereken ilgili bilgiyi hası-raltı etmiştim. Bu, hiç de gurur duymadığım bir sırdı ve Basque bunu biliyordu. Eğer birisi sırlarınızı bilirse üzerinizde güç sahibi olur.Psikopatlar, her şeyin ötesinde güç ve kontrol duygularının açlığını çekerler. Belki de sebebi buydu; bunca yıl işte bu yüzden sessiz kalmıştı. Bilmenin imkânı yoktu...</p>

  <p class="calibre12">Ancak bir şeyi biliyordum: Basque’in hiç kimse üzerinde güç sahibi olmasından hoşlanmıyordum. Özellikle de benim üzerimde...</p>

  <p class="calibre20"></p>

  <h3 class="calibre23">***</h3>

  <p class="calibre12">   Ralph’i asansörlerin yanında beni beklerken buldum.Benim kadar uzun boylu olmasa da 1.80’in üzerindeydi ve geniş omuzlarıyla neredeyse tüm koridoru kapatıyordu. Son zamanlarda, FBI’a katılmadan önceki komandoluk günlerindeki kadar çok ağırlık kaldırmaya çalışıyordu. Bir orta yaş mevzu-suydu bu belki; emin değildim.En son duyduğuma göre 225 tekrar yapmıştı ki bu, en fazla 405 tekrarı görebileceği anlamına geliyordu. Kırkma merdiven dayamış bir adam için hiç fena sayılmazdı.</p>

  <p class="calibre12">“Haydi, arka taraftan çıkalım.” dedi. Ağzına draje büyüklüğünde beyaz atıştırmalıklar tıkıştırıyordu. Yakındaki bir kapıyı iterek açtı, onu arka merdivenlere çıkan dar koridor boyunca takip ettim.</p>

  <p class="calibre12">“Taylor'la ilgili bir ğelişme var mı?” diye sordum.<br class="calibre13" /></p>

  <p class="calibre12">“Henüz yok. Eğer buradaysa o bir hayalet.”</p>

  <p class="calibre12">Bir pencerenin önünden geçtik ve yolun tam karşısında duran etrafı dikenli tel bariyerle çevrili Cook Eyalet Hapishanesini gördüm; Basque’i burada tutuyorlardı.Daha MPD’de bir dedektifken Basque davasıyla uğraştığım dönemde, Ralph onu bulmakta bize yardım için atanan FBI ajanıydı. Basque, tutuklandıktan sonra Ralph beni, FBI Akademisine başvurmam konusunda cesaretlendirmişti. Davetini kabul etmem birkaç yıl almıştı, fakat sonunda isteğini yerine getirmiştim; o günden bu yana da yakın arkadaş olmuştuk.Son gördüğümden bu yana, Ralph saçlarını kazıtmıştı ben de bunun bir yorumu hak ettiği kanaatine vardım.</p>

  <p class="calibre12">“Güzel tıraş.” dedim.</p>

  <p class="calibre12">“Brineesha’nın fikri!” diye homurdanırken koca pençesini başında gezdirdi. “Söylediğine göre seksi oluyormuşum. Bilardo topu gibi hissediyorum kendimi.”</p>

  <p class="calibre12">“Karın haklı, iyi görünüyorsun dostum.”</p>

  <p class="calibre12">Koridorun diğer ucundan birkaç kişi geçtiği hâlde binanın nispeten daha tenha bir kısmına geldik. Ralph belki de burayı özellikle, kimse konuşmalarımızı gizlice dinlemesin ve rahatça konuşalım diye seçmişti.</p>

  <p class="calibre12">Atıştırmalığından biraz daha attı ağzına. “Bu lafı ettiğini ona söyleyince Lien-hua kıskanacak.”</p>

  <p class="calibre12">Ralph onun adını söyleyince bir pişmanlık çöktü içime. Lien-hua son dört aydır görüştüğüm kadındı; meslektaşımdı, profılci bir FBI ajanıydı. Ralph, ilişkimizin son demlerinde olduğunu bilmiyordu ve söylemek için de çok uygun bir zamanmış gibi görünmüyordu; o yüzden konuyu değiştirmeye karar verdim:</p>

  <p class="calibre12"> “Ne yiyorsun?”</p>

  <p class="calibre12">Mahkûmları hapishaneden adliyeye transfer ettikleri merdivenler karşımızdaydı.</p>

  <p class="calibre12">“Yoğurt kaplı kuru üzüm.” Elini cebine attı ve bir avuç dolusu daha çıkarıp ağzına attı.</p>

  <p class="calibre12">“Şaka yapıyorsun!”</p>

  <p class="calibre12">“Brineesha alıştırdı geçen hafta.” Ağzı dolu konuşuyordu. “Denedin mi? Bunlar inanılmaz!”</p>

  <p class="calibre12">Cebinden bir avuç dolusu üzüm çıkartıp uzattı. Bir yumak pamuk lifi de onlarla beraber gelmişti.</p>

  <p class="calibre12">“Yok, sağ ol.” dedim.“Ben pek yoğurt sevmem.”</p>

  <p class="calibre12">“Keyfin bilir.” dedi ve elindekilerin hepsini ağzına attı; pamuk yumağı dâhil. “Sen kaybedersin."</p>

  <p class="calibre12">“İdare ederim.”<br class="calibre13" /></p>

  <p class="calibre12">Bir çeşmenin yanından geçtik ve merdiven boşluğunun yanındaki bir tuvaleti işaret etti.</p>

  <p class="calibre12">“Tuvalete gitmeliyim.”</p>

  <p class="calibre12">Önümüzdeki birkaç saat boyunca mahkeme salonunda kapalı kalacağımı düşünerek ben de küçük bir mola vermeye karar verdim.Ralph çeşmenin başında durup birkaç yudum aldı, ben de yanından geçip erkekler tuvaletinin kapısını itip açtım ve yarı yolda kalakaldım.Bir metre ötemde, tam karşımda, izbandut gibi iki Cook Eyaleti Şerif Departmanı memurunun arasında Richard Devin Basque duruyordu.Basque’i görür görmez kalbim daraldı, keskin bir öfke ve pişmanlık dalgası, mengenede sıkıştırılıyormuşum gibi hissetmeme neden oldu. <span class="calibre19">Keşke Sylvia öldükten sonra sükûnetini koruya-bilseydin... Keşke mezbahaya biraz daha erken gidebilseydin; belki hâlâ yaşıyor olurdu... Keşke olayı bir gün önceden çö-zebilseydin.</span></p>

  <p class="calibre12">Bana bakıp gülümseyerek “Dedektif Bowers!” dedi. Dişlerinin hepsinin yerli yerinde, kusursuz olduğunu, çenesinin de mükemmel göründüğünü fark ettim. <span class="calibre19">Cerrahlar iyi iş başarmışlar.</span> “Yo, bir dakika... Şimdi artık Dr. Bowers oldun değil mi? Bir FBI ajanı? Zaman ne de çabuk uçup gidiyor. Seni yeniden görmek ne güzel.”</p>

  <p class="calibre12">Cevap vermedim.</p>

  <p class="calibre12">Ralph, kapının ağzında yanıma yanaşarak yolu kapattı.</p>

  <p class="calibre12">“Hadi.” diye hırladı memurlardan biri, Basque’i kolundan tutup kapıya doğru iteleyerek.“Yürü.” Fakat Ralph elini adamın omzuna koydu. Görevli, elini silkeleyecekmiş gibi görünüyordu; fakat Ralph’in kolundaki kas bağlarını fark ederek durdu.</p>

  <p class="calibre12">“Arkadaşım, sorun yok. Bırak gitsin.” Ralph kolunu indirdi.</p>

  <p class="calibre12">“Biraz konuşalım. Tuvaleti kullanmaya geldik sadece.” dedi ama içeri girmeden, geçişi engelleyecek şekilde kapının önünde dikiliyordu.</p>

  <p class="calibre12">Aklından ne geçtiğini merak etmeye başladım. Basque bir hareket yapsa da onu yere <span class="calibre19">indiriversem diye düşünüyor,</span> diyordu içimden bir ses. <span class="calibre19">Kötü.</span> İşlerin o yöne doğru kaymaması için dua ettim.</p>

  <p class="calibre12">“Bilginiz olsun diye söylüyorum öyleyse...” dedi Basque. “Avukatımın yanımda bulunması için tüm haklarımdan feragat ediyorum. Bir sohbet iyi olabilir”</p>

  <p class="calibre12">“Gördünüz mü?” dedi Ralph memurlara. “İşte böyle.”</p>

  <p class="calibre12">İkisi de Ralph’i tarttılar ve kimse bir harekette bulunmadı. Geri çekildiler ve hepimiz karşı karşıya kaldık.Emniyet açısından, hükümsüz yargılama gerçekleşmesine sebebiyet vermemek adına, şahitlik etmeden önce Basque’la konuşmamaya karar verdim.Bana baktı. On üç yıllık hapis hayatı onu pek değiştirmemişti. Hâlâ büyük bir jönün çekici ve kendinden emin görüntüsüne ve kurbanlarını arabasına almasında büyük işe yarayan dokunaklı ve teskin edici bakışlara sahipti. Aynen Ted Bundy ve diğer birçok katil gibi Basque da cazibe ve karizmasını en etkili silahı olarak kullanmıştı.Yakışıklılığından hiçbir şey kaybetmemişti; hapiste geçirdiği zaman, sadece özelliklerini keskinleştirmesine yaramış, göz kenarlarına birkaç çizgi eklemiş ve vücudunu, avukatlarının dava için gözlerini kırpmadan aldıkları özel tasarım takımının içinde kalın ve şekilli bir kas katmanıyla örtmüştü. Hepsinin ötesinde, hiç olmadığı kadar havalı, kendinden emin ve GQ’den fırlamış gibi görünüyordu; hatta belki daha da fazlası.Yakışıklı, saygın görünümlü ve yamyam bir katil!</p>

  <p class="calibre12">En dehşet verici suçları işleyen, kurbanlarına işkence edip onların iç organlarını çıkaran,çürümekte olan cesetlere tecavüz eden ya da onları yiyen insanlarla karşılaştığımda şoke olurdum; zira bu saldırganlar çoğunlukla beklediğimiz gibi tipler olmuyor. Canavara benzemek yerine yıldız takım koçu, kolej öğretmeni veya kilise azizlerinden ya da yan komşunuzmuş gibi görünüyorlar; çünkü sıklıkla gerçekten öyleler.Basque dikkatini Ralph’e yöneltti ve otuz iki dişini birden gösterecek şekilde sırıttı.</p>

  <p class="calibre12"> “Özel Ajan Hawkins. Geçen ayki şahitliğiniz çok hoşuma gitti. Çok ikna edici olduğunu düşündüm.</p>

  <p class="calibre12">Brineesha nasıl? Adı buydu değil mi? Küçük tatlı şey. Umarım ona iyi bakıyorsundur.”</p>

  <p class="calibre12">Ralph’in yüzü karardı ve öne doğru bir adım attı.</p>

  <p class="calibre12">“Bu şekilde değil.” diye onu engellemeye çalıştım sessizce; ama Basque ve görevlilerin beni duyduğundan emindim. “Burada değil.” Basque’a eskortluk eden iki adama doğru yürüyüp“Götürün onu buradan.” dedim.</p>

  <p class="calibre12">Biri Basque’i kolundan yakaladı; fakat o yerinden kımıldamadı. On üç yıl boyunca her gün demir pompaladıktan sonra onu yerinden hareket ettirmek için ikisinin de çaba sarf etmesi gerekecekti. Daha da kötüsü, Ralph hâlâ kapıyı tutuyordu.</p>

  <p class="calibre12">Havanın daha da gerginleştiğini hissediyordum.</p>

  <p class="calibre12">“Hadi!” dedim Ralph’e ama kıpırdamadı; Basque ve görevliler de.</p>

  <p class="calibre12">Basque, tekrar bana dönüp yumuşak ve etkileyici bir gülümsemeyle “Bunca yıl beni hapiste ziyaret edersin diye umdum Patrick. Ancak çözülmesi gereken çok vukuat vardı sanırım, ne dersin? Birçoğunu gazetelerden okuyorum. Meşgul bir adammışsın...” Dudaklarını ıslattı.</p>

  <p class="calibre12">“Seni özledim doğrusu!”</p>

  <p class="calibre12">Ralph boynunu kütürdetti. “Evet, orada insan kendini oldukça yalnız hissedebilir. Eminim sen bir sürü...”</p>

  <p class="calibre12">“Bazen yalnız koca dostum; ama asla tek başına değil!” Ralph’in bakışlarına karşılık verdi.</p>

  <p class="calibre12">“Tanrı yanımdayken değil.”<br class="calibre13" /></p>

  <p class="calibre12">Ah! Neredeyse unutuyordum. Richard Basque, yedi ay önce hapishanede imana geldi; aynen bir şartlı tahliye ya da yeniden yargılanmayı bekleyen bir sürü mahkûmun yapıyormuş gibi göründüğü gibi. Özgürlük beklentisi, Tanrı’yla arayı düzeltmek için oldukça güçlü bir güdü olmalı.Ralph’in gözleri çeliğe dönüştü. Elimi onu engelleyebilmek için omzuna koydum; fakat eğer Ralph; Basque’a bir şey yapmak isteseydi onu nasıl durdurabileceğimi hayal edemiyordum.Basque’in yanındaki güvenlik görevlileri de gerilmişti. Her şey yanlış yöne ilerliyordu.Basque, ışıldayan kara gözlerini Ralph’in gittikçe köpüren öfkesiyle besledi.</p>

  <p class="calibre12">“En son duyduğum..:” dedi Ralph, ellerini yumruk yapmış sıkıyordu. “Tanrı kuzuların yanındadır, kurtların değil. Senin gibi biri cehennemde...”</p>

  <p class="calibre12">“Kimse affedilmez değildir Ajan Hawkins.”</p>

  <p class="calibre12">Ralph’in kolunu yakaladım. “Haydi, mahkeme salonuna gitmem gerek.” dedim.</p>

  <p class="calibre12">Nihayet Ralph kenara çekildi ve görevliler, Basque’i çabucak koridora çıkardılar. Onlar giderken omzunun üzerinden bana seslenerek “Patrick, bunlar sona erdiğinde umarım daha az tuhaf şartlar altında yeniden bir araya gelebiliriz, belki birlikte ekmek kırarız. Et ve kana ithafen.”</p>

  <p class="calibre12">Kapı kapanırken ağzından çıkan et ve kan sözcükleri koridor boyunca yankılandı ve Ralph mekânı, Basque’in tozu yeni temizlenmiş Incil’inde bulacağından şüphe ettiğim sözcüklerle doldurdu.</p>

  <p class="calibre12">Saatime baktım. Zaman akıyordu, acele etmeliydim.</p>

  <p class="calibre12">Lavaboda işimizi bitirdik, merdivenleri koşarak çıktık ve tam da granit suratlı kadın memur kapıları kapatmaya hazırlandığı sırada, salona vardık.</p>

  <p class="calibre12"><br class="calibre13" /></p>

  <p class="calibre12"><b class="calibre17">12:25</b></p>

  <p class="calibre12">   Salondaki herkes yerlerine yerleşmekteydi.Bu salona daha önce hiç gelmemiştim bu nedenle panelli duvarları, yapay mermerden kolonları ve dümdüz ahşap sandalyeleriyle binanın inşa edildiği yaklaşık yüz yıl öncesini anımsattığını düşünmeden edemedim.Loş ışık altında her şey olduğundan daha azametli görünüyordu; hâkimin geniş kürsüsü,salonun zemininden yaklaşık iki metre kadar yüksekte duran şahit sandalyesi ve salonda iki yüzden fazla insanı ağırlayan sandalyeler... Toz ve eski kitapların kokusu odayı dolduruyordu.Odanın diğer ucundaki savunma masasında oturan ince, kırklı yaşların başında, ciddi görünümlü bir kadın, Basque’la konuşuyordu. İnce dudakları ve çubuk gibi parmakları vardı.Geçen hafta bir Fox Haber röportajı için seçtiği pantolonlu füme döpiyesi giymişti. Onu hemen tanıdım: Priscilla Eldridge-Gorman, Richard Basque’in baş avukatı. Hukuk ekibi,arkasında oturuyordu.</p>

  <p class="calibre12">   On üç yıl önce Basque, Wisconsin, Delafield Eyaleti’nde yargılanıp suçlu bulunmuştu. O günden bu yana masumiyetini her daim korumuş ve sonuç olarak Michigan Devlet Üniversitesinden bir hukuk profesörünü davasına yeniden bakması için ikna etmişti. Profesör Renée Lebreau, üç yıl boyunca dava hükümlerini ve belgelerini yüksek lisans öğrencilerine inceletmiş ve onlar da en sonunda DNA delillerinde ve Basque’i cinayet mahallerinden birinden ayrılırken gördüğünü iddia eden şahitlerden birinin ifadesinde bazı tutarsızlıklar olduğunu ortaya çıkarmışlardı. Bayan Priscilla Eldridge-Gorman, Basque’in cezasının hafifletilmesini talep etmiş; ancak Yedinci Bölge Mahkemesi dikkatli bir incelemenin ardından kararını yeniden yargılanma yönünde vermişti.</p>

  <p class="calibre12">Ve işte şimdi buradaydık.</p>

  <p class="calibre12">Otuzlu yaşlarının sonunda, çok iyi giyimli hispanik bir adam aceleyle salona girdi;düşüncelerimi bölerek yanımdaki sandalyeye oturuverdi. “Seni gördüğüme sevindim Pat.”</p>

  <p class="calibre12">“Emilio.” Savcı Yardımcısı Emilio Vandez’i geçen ay davaya hazırlanmak üzere yaptığımız brifing toplantısından tanıyordum.</p>

  <p class="calibre12">Evrak çantasından bir tomar dosya çıkararak önümüze yığdı. Bunları düzeltmek için oldukça zaman harcadı. “Bugün iyi durumdayız gibi görünüyor.”</p>

  <p class="calibre12">“Bunu duyduğuma sevindim."</p>

  <p class="calibre12">Emilio dosya yığınının yanına iki tane kurşun kalem koydu ve bunları dikkatlice birbirine paralel yerleştirdi. Derin bir nefes alıp “Bu klimanın nesi var anlamıyorum. Bir kazak getirmeliydim.” Sonra neden bu kadar soğuk olduğunun nedenini arar gibi odaya şöyle bir göz attı.</p>

  <p class="calibre12">Priscilla Eldridge-Gorman'ın iyi olduğunu -cidden iyi olduğunu- duymuştum ve Emilio Vandez’in onun dengi olup olmadığını düşünmeden edemedim.Ardından mübaşir, herkesin ayağa kalkmasını söyledi, hâkim odasından geldi ve Richard Devin Basque’in davası görülmeye başlandı.Yirmi dakika önce, protestocu kalabalığın arasına saklanarak gözden kaybolan Giovanni,Patrick Bowers’ın adliye binasına girişini izlemiş, şimdi de polis barikatından bir blok ötede park ettiği kiralık otosuna dönmüştü.Uçakla buraya gelerek sahte bir isimle bir araba kiralamış ve “Ölüm adalet değil!” yazılı pankartı sallarken kendini kamufle etmişti.</p>

  <p class="calibre12">Burada olduğunu kimse bilmiyordu.</p>

  <p class="calibre12">Yakındaki bir sokağa gelip Denver’ın dispeç departmanını aramış ve Sebastian Taylor’la Brigitte Marcello’nun cesetlerinin bulunduğu yere ilişkin bir ipucu vermişti. Sonra da tek kullanımlık cep telefonunu bir çöp bidonuna atmıştı.</p>

  <p class="calibre12">İşte böyle...</p>

  <p class="calibre12">Her şey yerli yerindeydi...<br class="calibre13" /></p>

  <p class="calibre12">  Bağlantıları sayesinde Sebastian Taylor’ın, jüri üyelerine Basque’ı serbest bırakmaları için rüşvet vermeye çalıştığını öğrenmişti. Taylor’ın, Basque’ı neden beraat ettirmek istediğini hâlâ bilmiyordu; vali, bunun nedenleriyle ilgili olarak malum gece boyunca, üstelik işler daha rahatsız edici boyutlara ulaşmaya başladığı hâlde, dikkate şayan bir biçimde ketum davranmıştı. Ama bunun bir önemi yoktu. Hiçbirinin bir önemi yoktu. Jüri bir karara bile varamayacaktı.</p>

  <p class="calibre12">Hayır, Giovanni kendine göre bazı adımlar atmıştı.Bu öğleden sonrasının olaylarını takip etmek için beraberinde getirdiği polis telsizini açtı.Ve hikâyenin çözüme bağlanmasını bekledi.Geçen sonbahar sonlarında başlaması planlanan dava, aylardır yasal bir çıkmazdaydı. Hukuki incelemeler, bol miktarda verilen aralar ve kesintilerle beş kez ertelenmişti.Ne var ki bu benim adıma iyi haberdi; böylece bitmek bilmeyen açılış beyanları, iddialar ve karşı savlar silsilesi süresince öylece oturmak zorunda kalmayacaktım. Sadede gelebilecektik.</p>

  <p class="calibre12">Davanın başlangıcındaki ritüeller ve Emilio tarafından bir saat sorgulanmanın ardından Bayan Eldridge-Gorman, mahkeme salonunun ortasında uzun adımlarla yürüyerek çapraz sorgulamasına başlamak için çantalar, fotoğraflar, karalamalar ve diğer fiziki delillerin bulunduğu masanın yanında bir an durdu.Yavaşça yüzünü jüriye döndü- “Başlamadan önce jüriye şunu hatırlatmak isterim ki ülkenin başlıca DNA analistlerinden üçünü dinledik ve üçü de müvekkilimin suçsuzluğunu doğruladı.</p>

  <p class="calibre12">Bay Basque, sistemin bir kurbanı olarak son on üç yılını...”</p>

  <p class="calibre12">“İtiraz ediyorum Hâkim Bey!” Priscilla daha cümlesini tamam-layamadan Emilio ayağa fırlamıştı bile. “İşte yine başlıyoruz. Şahidi mi sorgulayacak yoksa iddiasını mı yineleyecek?”</p>

  <p class="calibre12">Lawrence Craddock adında, beyaz saçlı, atmaca gibi bir adam olan hâkim, önce Vandez’e ardından Priscilla Eldridge-Gorman’a bakıp “Sorularınıza devam edin. Sanık hakkında ne hissettiğinizi çoktan biliyoruz. Son dört aydır bunu gayet açıkça ifade ettiniz.” dedi ve sanki salondaki havanın yarısını içine çekerek derin bir nefes aldı.</p>

  <p class="calibre12">Söyleyecekleri bitmemiş gibi geldi bana; ama kendini tuttu.</p>

  <p class="calibre12">Kadın, başını salladı. Muhtemelen bu itirazı bekliyordu ve sadece Basque’m masumiyetine ilişkin iddialarını vurgulama fırsatını değerlendirmişti. <span class="calibre19">Sistemi, müvekkilinin avantajına işletmek üzere oynanan bir oyun daha.</span> Bu tavırlardan ve bu tip gösterilerden nefret ediyordum. Gerçekleri ve delilleri gereğinden daha sık gölgeliyorlar ve sonuçta adaleti baltalıyorlardı.</p>

  <p class="calibre12">“Dr. Bowers...” diye devam etti Bayan Eldridge-Gorman. “Lütfen mahkeme adına isminizi ve pozisyonunuzu söyler misiniz?”</p>

  <p class="calibre12">“Özel Ajan Patrick Bowers. FBl’a bağlı Ulusal Şiddet Suçlan Analiz Merkezinde Çevresel Kriminoloji Uzmanı olarak görev yapıyorum. Şu anda Denver’daki saha ofisinde bulunmaktayım ve gerektikçe de Denver Polis Departmanıyla ortaklaşa yürütülen şiddet suçları görev gücünde yer alıyorum.”</p>

  <p class="calibre12">“Ama daha önce bir dedektiftiniz.”</p>

  <p class="calibre12">“Evet. Milwaukee Polis Departmanında altı yıl görev yaptım. Sanığı tutuklayan bendim.”</p>

  <p class="calibre12">“Evet.” dedi hızla. “Sizdiniz. Ama oraya az sonra geleceğiz. Kalifikasyonlarınızı sıralar mısınız lütfen?”</p>

  <p class="calibre12">Bütün bunların üzerinden Emilio’yla geçmiştik zaten; fakat kalifikasyonlarınızı saymanızın istenmesi savunma tarafının bir klasiğidir; onları jürinin gözünde azımsayıp gözden düşürerek ifadenizde delikler açmaya çalışırlar.Öz geçmişimi tekrar etmek, yapmak istediğim son şeydi; ama iddia makamının davasınıhiçbir şeyin etkilemesini istemiyordum. Bu nedenle bunu aşmaya karar verdim.</p>

  <p class="calibre12"> “Dokuz yıldır FBI’ın Şiddet Suçları Bölümündeyim ve az önce ifade ettiğim gibi altı yıl cinayet masası dedektifi olarak çalıştım. Son on beş yıldır, yedi bölgede toplam 618 vakada ya başmüfettiş ya da müfettiş yardımcısı olarak görev aldım ve 91 suç davası ve sivil davada bilirkişi olarak bulundum. Wisconsin-River Falls üniversitesinde ceza hukuku lisansımı tamamlayıp Marquette üniversitesinde kriminoloji ve hukuk çalışmaları yüksek lisansı yaptım ve doktoramı da Simon Fraser üniversitesinde çevresel kriminoloji konusunda tamamladım.Ayrıca Denver Colorado’daki ülusal Emniyet Teşkilatı ve Ceza Teknolojileri Merkezinde danışman olarak çalıştım, Amerikan Adli Tıp Bilimleri Akademisi Kurulunda yer aldım ve askeriyenin jeouzamsal araştırmasının yasa uygulayıcı zümreninkiyle entegrasyonunu sağlamaya yardımcı olmak amacıyla ülusal Jeouzamsal İstihbarat Dairesi ve FBI arasında aracı olarak hizmet verdim.”</p>

  <p class="calibre12">İşte. Yaptım. Bu kadar yeter.</p>

  <p class="calibre12">Bayan Eldridge-Gorman hızlı adımlarla yanıma yaklaştı. Topuklu ayakkabısının çıkardığı sesler, odanın duvarlarında yankılanıyordu. “Ve beş yıl önce Yasa üygulama Buluşu kapsamında verilen Başkanlık Örnek Hizmet Ödülünü de almamış mıydınız?., üstelik jeouzamsal soruşturmayla ilgili olarak biri ‘Gerçek Suçta Mükemmeliyet’ başlığı altında verilen gümüş nişan ödülünü alan iki de kitap yazdınız, öyle değil mi Dr. Bowers?”</p>

  <p class="calibre12">“Evet, doğru.”</p>

  <p class="calibre12">“Mütevazı' olmanıza gerek yok, siz çevresel kriminoloji ve jeouzamsal araştırma alanında dünyanın başlıca uzmanlarından birisiniz.”</p>

  <p class="calibre12">Bu gidişat hoşuma gitmedi.</p>

  <p class="calibre12">“Bunlar uzmanlık alanlarım.”</p>

  <p class="calibre12">“Öz geçmişiniz oldukça etkileyici doktor.” Bana her fırsatta doktor diye hitap ederek beni entel dantel sınıfından biri gibi göstermeye çalıştığını sanıyordum. Başka bir taktik, farklı oyunlar... Bir dakika sessizliğin tadını çıkardı ve sonra “Tebrikler!” dedi.</p>

  <p class="calibre12">“Teşekkür ederim.” Bir savunma avukatının sizi başarılarınızdan ötürü tebrik etmeye başlaması, hiçbir zaman iyi alamet değildir. Bana yapay bir gülücük fırlattığı an, benden sadece bilgi koparmaya çalışmadığını; fakat beni çoktan bir çeşit tuzağa doğru çekmiş olduğunu anladım.</p>

  <p class="calibre12">“Bir jeouzamsal araştırmacı olarak suçun zamanlama, mekân ve gelişimini inceliyorsunuz,değil mi?”</p>

  <p class="calibre12">“Evet.”</p>

  <p class="calibre12">“Ve bilgisayar modellerini ve jeouzamsal analizi kullanarak şüphelilerin sayısını azaltmak ya da soruşturmayı belirli bir alana odaklamak amacıyla ‘coğrafi profil’ olarak bilinen şeyi geliştiriyorsunuz?”</p>

  <p class="calibre12">“Eğer vaka coğrafi profile elverişliyse evet. Bu doğru.”</p>

  <p class="calibre12">Bakışlarımı ondan ayırıp salona doğru çevirdim ve odanın gerisinde Calvin’i fark ettim.Şahitlik etmeye değil, sadece gözlemlemeye. gelmişti ve bir şeyler fark etmiş olacaktı ki elindeki bloknotu hızla karalayıp duruyordu.</p>

  <p class="calibre12">“Ve bu lokasyonları incelemek için de savunmanın uydusundan gelen bilgiyi kullanıyorsunuz.” Notlarına göz attı. “FALCON adıyla bilinen bir sistem.”</p>

  <p class="calibre12">“Evet. Federal Hava-üzay Konumlayıcısı ve Gizli Operasyon Ağı; bu, dünyanın en gelişmiş jeouzamsal dijital haritalama programıdır." Tonu, övgü dolu olmaktan çıkıp küçümseyici olmaya başlamıştı. </p>

  <p class="calibre12">“Yalnız şunu belirtmekte fayda var ki yönteminiz biraz ihtilaflı öyle değil mi Dr. Bowers?”</p>

  <p class="calibre12">“İtiraz ediyorum!” diye çıkıştı Vandez. “Burada yargılanan Dr. Bowers’in soruşturma teknikleri değil, Bay Basque’tir”</p>

  <p class="calibre12">Hâkim Craddock “Sorusu davayla bağlantılı.” diye sertçe yanıt verdi. “Bir teknik, ihtilaflı fakat yine de etkili ve iyi yapılandırılmış olabilir.” Hâkim, Priscilla’ya baktı. “Ancak Bayan Eldridge-Gorman şahidi aşağılamadığından ya da gücendirmediğinden emin olacaktır.”</p>

  <p class="calibre12">“Elbette Sayın Hâkim.” Bir dakika düşündü. “Sorumu yenilememe izin verin. Soruşturma stratejileriniz bazıları tarafından alışılmadık olarak addediliyor mu?”</p>

  <p class="calibre12">“Soruşturmalar, beylik olanı takip etmekten ziyade...” dedim. “Gerçeği bulmakla ilgili olmalıdır.”</p>

  <p class="calibre12">“Siz nedenini araştırmıyor musunuz?”</p>

  <p class="calibre12">“Hayır.”</p>

  <p class="calibre12">“Veya davranışsal ya da psikolojik profil çıkarmıyorsunuz?”</p>

  <p class="calibre12">“Hayır.”</p>

  <p class="calibre12">“Aslında...” Notlarına baktı. “Şöyle bile yazmışsınız, ben de alıntı yapıyorum: ‘Birinin bir suçu neden işlediğini umursamıyorum. Ben ona psikoanaliz yapmaya çalışmak yerine onu yakalamayı tercih ederim.’ ”</p>

  <p class="calibre12">Doğrusu, bu yazdığımdan gurur duyuyor gibiydim. “Evet. Onu ben yazdım ve paragrafın geri kalanını da yazdım: ‘Dedektifler neden diye sormaktan vazgeçmeli ve nerede diye sormaya yönelmeliler. Saldırganın suçu neden işlediğinin bir önemi yok, bizim amacımız onun nerede olduğunu bulmak.’ ”</p>

  <p class="calibre12">“Siz ayrıca DNA analizini de alaya almıştınız, doğru değil mi?”</p>

  <p class="calibre12">“Onu alaya almış değilim, sadece ona bağlı kalmıyorum. Suçlular da CSI.izliyorlar.</p>

  <p class="calibre12">Soruşturmayı yanlış yönlendirmek için suç mahalline başkasının kanı, saçı, tükürüğü hatta menisini bırakmaları, onlar için görülmemiş bir şey değil. Sistemi bize karşı kullanıyorlar ve bunu iyi başarıyorlar.”</p>

  <p class="calibre12">“Öyleyse siz coğrafi profil çıkarmayı tercih ediyorsunuz!” Bunu bir soru olarak yöneltmemişti.</p>

  <p class="calibre12">“Seri suçlar kapsamında şüpheli listesini daraltmak adına bildiğim en etkili yöntemlerden biridir.”</p>

  <p class="calibre12">“Ama Dr. Bowers...” Sözcüklerini gittikçe yükselen bir iğneleyicilikle tatlandırdı: “Ortada ancak beş ya da daha fazla suç mahalli varsa coğrafi profil işe yarar hâle gelmiyor mu? Doğru bir profil oluşturmak için gereken asgari rakam bu değil mi?”</p>

  <p class="calibre12">“Olaylar ne kadar bağlantılıysa o kadar kati olabiliyoruz, evet. On iki ya da daha fazla mekânla saldırganın yaşaması muhtemel bölge sayısını aza indirgemekte yüzde 97 gibi bir orana kadar başarı sağlayabiliriz.”</p>

  <p class="calibre12">Şimdi aptalı oynuyordu. “Pek iyi ama bir seri olayın birbirle-riyle bağlantılı olduğunu nasıl anlıyorsunuz? Diyelim iki eyalette iki yıl içerisinde on altı cinayet işlendi, hepsinin failinin aynı kişi olduğunu nasıl söyleyebiliyorsunuz?”</p>

  <p class="calibre12">“Bağlantı analizi.” dedim. “Diğer bir deyişle karşılaştırmalı olay analizi, bu genelde yerel yasa uygulayıcılarının görevidir. Karşılaştırmalı olay analizi, saldırganın başlattığı bağlantılar,şahit ifadeleri, suçun işlendiği yerler, buralarda bulunan fiziki deliller ve mağdur bilimi yani kurbanların suçlar arasında bir bağlantı olduğuna işaret eden özellikleri veya ilişkileri gibi verilerin çok dikkatle incelenmesiyle gerçekleştirilir. Bay Basque’in itham edildiği on altı cinayetle ilgili olarak da verileri bizzat ben inceledim ve cinayetlerin aynı kişi tarafından işlendiğini gönül rahatlığıyla söyleyebilirim.”</p>

  <p class="calibre12">“Ama yanılmış olabilirsiniz?”</p>

  <p class="calibre12">Bakışlarım delil masası üzerine saçılmış korkunç fotoğraflara kaydı. “Mümkün. Her dedektif ihtimaller çerçevesinde hareket eder, kesinliklerle değil.”</p>

  <p class="calibre12">Bu söylediğime takılır diye düşünmüştüm; fakat onun yerine “Ve işe sizin dedektif bakış açınızla bakıldığında, saldırganın sabit bir başlangıç noktası olması gerektiği doğru değil mi?Bölgeden yalnızca geçiyor olması mümkün değil mi?”</p>

  <p class="calibre12">Araştırmasını yapmıştı, en azından bu kadarını vermeliydim ona. <span class="calibre19">Suç ue Alanı Anlamak</span> adlı kitabımın on beşinci bölümünden neredeyse aynen alıntı yapıyordu.</p>

  <p class="calibre12">“Bu doğru.” dedim. “Gezginci yani bölgeden geçen saldırganlar sonuçlarda çarpıklığa neden oluyor. Bir dolabın içinde ayakta duran bir adam düşünün, kendi çevresinde dönerek duvara sprey boya sıkıyor. Eğer işin tam yarısında durursa ayakta durduğu noktayı tam olarak tespit etmek, duvarlardaki boyanın yoğunluğunu analiz ederek mümkün olabilir. Ancak adam boyayı sıkarken dolabın içinde hareket ederse bunu yapmak açıkçası imkânsızlaşır.”</p>

  <p class="calibre12">“Evet, ama ya hareket ediyorsa Dr. Bowers? Ya saldırgan şehre sabah gelip akşam dönen biriyse? Şehre arabasıyla geliyor, suçu işliyor, sonra da banliyödeki evine dönüyorsa? Bu mümkün öyle değil mi? Hem bu, coğrafi profili tamamen işe yaramaz ya da en iyi ihtimalle yetersiz kılıyor, değil mi?”</p>

  <p class="calibre12">Bu itirazları daha önce de duymuş, kitabımda detaylarıyla açıklamasını yapmış ve daha önce davaların görülürken Emilio’nun incelemesi sırasında bir kısmını ele almıştım. “Herhangi bir soruşturma tekniği gibi coğrafi profil çıkarmanın da belirli kısıtlamaları vardır.”</p>

  <p class="calibre12">Bayan Eldridge-Gorman tam ağzını açmıştı ki ben cevap vermesine fırsat vermeden konuşmaya devam ettim: “Ancak her metodun böyle sınırlamaları vardır. DNA’yı eşleştirmeden önce DNA bulmanız gerekir. Parmak izi için de aynısı geçerli ya da saç ya da ısırık izi analizi için de.”Küçük bir nefesten sonra devam ettim: “En yeni coğrafi profil yazılımında sizin az önce sözünü ettiğiniz bazı konulan bertaraf etmekteyiz. Yazılıma uzamsal geçici hareket analiz sistemini ekledik. Bu şekilde suçun ortalama olarak merkezini yalnız suçun işlendiği alana  değil, suçun işlendiği zamana dayanarak da hesaplayabiliyoruz. Bu bizim suçların başlangıç noktasında bir kayma olup olmadığını görmemize yardımcı oluyor. Geliştirilmiş geçici sanal topografiler suç örüntülerinin belirli bölgelerdeki eş zamanlı ve art zamanlı değişikliklerini açığa çıkartıyor. Aynı zamanda Bayes Teoremi bağlamında bir de suça yolculuk modeli de ekledik, bu da mevcut araştırmayı ...”</p>

  <p class="calibre12">Jüri üyelerinin ışıldayan gözlerini fark ettim.</p>

  <p class="calibre12">Ah. Bu çok zekiceydi Bay Entel Dantel. Çok zekice.</p>

  <p class="calibre12">Belki çok değişkenli istatistikten yararlandığımdan da söz etmeliydim. Bu iyi olurdu; ya da uzamsal yoğunluk analizi ve zihinsel haritalarla ilişkilendirilen psikolojik engellerin etkilerini azaltmaya yönelik işlemlerden bahsetmeliydim. Eminim bu, onları gerçekten etkilerdi.</p>

  <p class="calibre12">Priscilla, beni terminolojik bir dil kullanmaya kışkırtıp başarılı olduğu için memnundu.</p>

  <p class="calibre12">“Herkesin anlayacağı bir dille söylersek müvekkilimin on üç yıl önceki tutuklanmasından bu yana teknolojiyi geliştiriyor ve yaklaşımınızı rafine ediyorsunuz.”</p>

  <p class="calibre12">“Doğru”</p>

  <p class="calibre12">“O hâlde müvekkilimin tutuklandığı dönemde, soruşturma stratejinizin iyileştirilmeye ihtiyacı olduğunu itiraf ediyorsunuz.”</p>

  <p class="calibre12">“Tam olarak ...”</p>

  <p class="calibre12">Belli belirsiz bir sırıtma...<br class="calibre13" /></p>

  <p class="calibre12">“Soruma dönüyorum; eğer bu teknik yalnızca bir başlangıç noktası bulunan ya da sabit bir evi olan bir saldırganda işe yarıyorsa...” Ellerini dramatik bir gösterişle ve şaşırmış gibi havaya kaldırdı. “Onu yakalamadan önce bu kriterlere uyup uymadığını nereden biliyordunuz?” dedi ve bana yapmacık bir gülümseyerek baktı. “Cevap şu ki; bilmiyordunuz, değil mi Dr.Bowers?”</p>

  <p class="calibre12">“Hayır.”</p>

  <p class="calibre12">“O zarnan vardığınız sonuçlar tamamen.</p>

  <p class="calibre12">Bunu yeterince çekmiştim.</p>

  <p class="calibre12">“Her soruşturma bütüncül bir süreçtir. Delilleri mütemadiyen değerlendirir ve soruşturma stratejinizi gerektiği ölçüde yenilersiniz.” Sesim kabalaşmış ve tartışmacı bir ton almıştı ki bu muhtemelen onun istediği bir şeydi. Sesimi alçaltmaya çalıştım. “Coğrafi profil, kapsamlı bir soruşturmanın sadece bir yüzüdür.”</p>

  <p class="calibre12">“Kapsamlı soruşturma” sözcükleri ağzımdan döküldüğü esnada masanın üzerindeki delillere gözüm takıldı: Juanita Worthy’nin üzerine sıçrayan koyu renk damlalarla lekelenmiş soluk pembe bluzu... Richard Devin Basque’i tutukladığım sırada elinde tuttuğu bisturi... Kimliği belirsiz on altı kurbanın büyütülmüş Associated Press fotoğrafları... Her bir suçun işlendiği bölgenin kırmızıyla işaretlendiği bir Orta Batı haritası... Hâlâ üzerinde kan bulunan bir el baltası...</p>

  <p class="calibre12">Bayan Eldridge-Gorman konuşmaya devam etti; fakat dikkatim deliller üzerine yoğunlaşmıştı; onu yarım yamalak dinliyordum. “Müvekkilim...” Doğru ifadeyi bulmak için duraksadı. “Şüphelisi olduğu.... suçları araştırırken işlenen suçların zamanlarını şüphelilerin mesai saatleriyle karşılaştırarak şüpheli listesini daraltmaya çalıştınız, doğru değil mi?” Jürinin önünde teatral bir biçimde yürüyordu.</p>

  <p class="calibre12">Yeniden Priscilla’ya odaklandım. “Evet. Bu suçların doğası, saldırganın da işlendikleri sırada orada mevcut olmasını gerektiriyordu."Ne var ki aklım masanın üzerindeki eşyalara takılmıştı; plastik delil torbalarından çıkartılan,Basque’in bana ateş ettiği Smith&amp;We'sson Sigma. Mezbahada, dört kadının akciğerlerini içinde tuttuğu derin dondurucunun anahtarı...Deliller masaya bir garip yerleştirilmişti. Bu işte bir tuhaflık vardı.</p>

  <p class="calibre12">“Dr. Bowers!” Priscilla Eldridge-Gorman salonu arşınlayarak yanıma yaklaşmıştı. “Sizce bir adamı izin günlerine dayanarak birinci derece cinayetle suçlamakla adalet yerine gelmiş oluyor mu?”</p>

  <p class="calibre12">Araştırmamı eğip büküyor, onu sulandırmaya çalışıyordu. Jürinin bana bakışına dayanarak hiçbir jüri üyesinin onun sorgulama biçimine itimat edeceğine inanamasam da en azından bazıları ona inanmış gibi görünüyordu.</p>

  <p class="calibre12">Oda hâlen ısınmamıştı.<br class="calibre13" /></p>

  <p class="calibre12">Hâlâ ürperticiydi.</p>

  <p class="calibre12">Deliller...</p>

  <p class="calibre12">Delillerde bir şey var...</p>

  <p class="calibre12">“Vakaların mekân ve zamanı göz önüne alındığında Bay Basque’in mesai saatleri, onun her bir cinayet mahallinde olmasına elverişliydi.”</p>

  <p class="calibre12">Bayan Eldridge-Gorman bir klasörü havaya kaldırarak “Çalıştığı yatırım firmasının diğer elemanlarından en az altı kişi gibi!” diyerek klasörü gürültüyle masaya çarptı. “Kontrol ettim,üstelik bu tek bir şirkettir. O suçları binlerce kişi işlemiş olabilir.”</p>

  <p class="calibre12">Colorado’daki mesaj kaydı “Chicago’da görüşürüz!” diyordu.</p>

  <p class="calibre12">Heather Fain ve Chris Arlington’ın katili mahkeme salonunda mı?</p>

  <p class="calibre12">Gözlerimi delillerin durduğu masadan odadaki insanların yüzlerine çevifdim; fakat Priscilla Eldridge-Gorman önümde dikildi ve görüş açımı kapattı. “Müvekkilimin fiilen Sylvia Padilla’ya saldırdığını gördünüz mü?”</p>

  <p class="calibre12">Salondaki adamlardan biri, benimle göz teması kurdu ve ardından hemen gözlerini kaçırdı.</p>

  <p class="calibre12">“Hayır. Bay Basque ben geldiğimde onun üzerine doğru eğilmişti.”</p>

  <p class="calibre12">Adamın kolunda siyah bir bant vardı ki bu, bir kurbanın yakını olduğunun işaretiydi.</p>

  <p class="calibre12">  Ama <span class="calibre19">hangisinin? Hangi kurbanın?</span></p>

  <p class="calibre12">“O hâlde müvekkilimin...” dedi Bayan Eldridge-Gorman. “Sylvia Padilla’nın çığlıklarını duyup ona yardım etmeye gelmiş olabileceğini itiraf ediyorsunuz; herhangi vicdanlı bir vatandaşın yapacağı gibi ve siz üzerine atıldığınız sırada o zavallı kadına yardım etmek için elini uzatmaya çalışmaktaydı.” Anlayışlı bir ifadeyle yüzüme baktı. “Kuşkusuz bir kanun adamı olarak görevinizi yerine getirmek gibi basit bir niyetle hareket etmiştiniz; siz silahınızı ona doğrultunca o da gayet anlaşılır bir biçimde hayatından endişe etmiş, yasal ruhsatlı silahını ateşleyerek kendini korumak durumunda kalmıştı. Bu mümkün öyle değil mi?”</p>

  <p class="calibre12">“Elinde bisturi vardı.”</p>

  <p class="calibre12">Kolunda siyah bant olan adam, hâlâ göz teması kurmaktan kaçınıyordu.</p>

  <p class="calibre12">“Müvekkilim, onu kadının göğsüne saplanmış hâlde bulmuş ve kanamayı durdurmak için çıkarmıştı.”</p>

  <p class="calibre12">Sabrımın yine tükendiğini hissediyordum. “Kadın son nefesini verirken onunla dalga geçti.”</p>

  <p class="calibre12">Bir klasörü havaya kaldırdı. “Sizin yazdığınız polis raporuna göre müvekkilim ‘Bence bir ambulansa ihtiyacımız olabilir dedektif!’ ve ardından da ‘Sanırım artık ambulansa ihtiyacımız olmayacak!’ demiş. Açıkça anlaşılıyor ki kadın için endişelenmiş.”</p>

  <p class="calibre12">Tam bir rezaletti!<br class="calibre13" /></p>

  <p class="calibre12">Kurbanların yakınlarının yüzlerini geçirdim aklımdan. On üç yıl olmuştu ve izlemekte olduğum adam yüzünü saklıyor, saatine bakıyordu... Yüzünü net olarak bir görebilseydim...</p>

  <p class="calibre12">“Dr. Bowers!” dedi Priscilla, düşünce zincirimi bir kez daha kırarak. “Yanlış adamı tutuklamış olabilir misiniz?”</p>

  <p class="calibre12">“Bundan çok eminim ki biz doğru...”</p>

  <p class="calibre12">“Ama yine de mümkün olabilir mi?”</p>

  <p class="calibre12">“Mümkün olabilir.” dedim sabırsızlık içinde. “Evet.”</p>

  <p class="calibre12">Sonunda kolu bantlı adam bana doğru baktı.</p>

  <p class="calibre12">Evet. Hatırladım onu; bu, bilinen kurbanların sondan İkincisi Celeste Sikora’nın babasıydı.Parçaları birazcık daha hızlı birleştirebilmiş olsaydım kurtarabileceğim kadınlardan biriydi</p>

  <p class="calibre12">Celeste.</p>

  <p class="calibre12">“Ancak..." dedim cevabımı zihnimde ölçüp biçerek ve içimde büyüyen öfkeyi bastırmaya çalışarak. “Biraz önce de belirttiğim gibi tüm soruşturmalar bir ihtimal çerçevesinde işler;kesinlikler çerçevesinde değil. Mükemmel bir dünyada yaşamıyoruz. Jüriden, bir insanın suçlu olup olmadığına mutlak kesinlikle değil mantıklı bir kuşkunun ötesinde bir karar vermesi bekleniyor...”</p>

  <p class="calibre12">“Amerikan adaletinin yasal gerekliliklerinin oldukça bilincindeyim Dr. Bowers.”</p>

  <p class="calibre12">Evet, Celeste’ın babası Grant... Eski asker... Onu hatırlıyorum; çünkü kızının yaralarının ölümcül olduğunu bildirdiğimde verdiği tepki o kadar aşırı olmuştu ki kendisine yatıştırıcı verilmesi gerekmişti. ';</p>

  <p class="calibre12">Dava Patrick. Davaya odaklan.</p>

  <p class="calibre12">“Ancak söylediğim gibi...” diyerek devam ettim konuşmaya; fakat dikkatim dağılmıştı.</p>

  <p class="calibre12">“Deliller şiddetle şu sonucu gösteriyor ki Richard Basque...”</p>

  <p class="calibre12">“Dr. Bowers!” Sesi buz kesmişti. “Müvekkilime fiziki şiddet uyguladınız mı?”</p>

  <p class="calibre12">Oda etrafımda dönmeye başladı, gözüm karardı, renkler birbirine karıştı, ardından her şey yerli yerine oturdu.</p>

  <p class="calibre12">Aramızdaki mesafeyi daraltarak “Mezbahada?.. Onu kelepçeledikten sonra?..” dedi.</p>

  <p class="calibre12">Öyleyse Basque ona söylemiş. Biliyor...</p>

  <p class="calibre12">Grant Sikora, duvardaki saate baktı. Alnında bir ter damlası parıldadı.</p>

  <p class="calibre12">Gerçeği söyleyeceğine yemin ettin, tüm gerçeği ve yalnızca gerçeği söyleyeceğine...</p>

  <p class="calibre12">“Richard Basque’in çenesini yumruklayarak kırdınız mı?” diye sordu. “Kelepçelendikten sonra ona saldırdınız mı?”</p>

  <p class="calibre12">Basque’in yürüyüp gitmesine izin veremezsin. Biliyorsun Pat. Ona vurduğunu itiraf <span class="calibre19">edemezsin.</span></p>

  <p class="calibre12">Zaman yavaşladı.</p>

  <p class="calibre12">Ter? Sikora neden terliyor?</p>

  <p class="calibre12">Grant Sikora’dan Priscilla’ya çevirdim bakışlarımı. Onun arkasında, bunca yıldır beklediği an en sonunda gelmiş gibi sırıtan Basuqe’i gördüm. Eğer doğruyu söylersem, serbest kalabilir;ama söylemezsem yalan beyanda bulunmuş olacağım ve bütün bu yıllar boyunca uğruna çalıştığım her şeye karşı gelmiş olacağım.</p>

  <p class="calibre12">Sikora’nın alnında bir ter damlası daha oluştu.</p>

  <p class="calibre12">Salon ter dökmek için çok soğuk. Fazlasıyla soğuk.</p>

  <p class="calibre12">Yoksa.</p>

  <p class="calibre12">“Dr. Bowers!” Bayan Eldridge-Gorman adımını önüme doğru attı ve ellerini de beline koydu;dirsekleri kemikli kanatlar gibi dışarı fırlamıştı. “Mezbahadaki o geceyi hatırlamakta zorlanıyor musunuz?”</p>

  <p class="calibre12">Grant Sikora, koridora doğru hafif hafif kaymaya başlamıştı. Bir dava görülürken insanların mahkeme salonundan çıkmaları görülmemiş bir şey değildi; bu nedenle bu durumu kimse fark etmişe benzemiyordu. Gözler benim üzerimdeydi.</p>

  <p class="calibre12">Delil masası.</p>

  <p class="calibre12">El baltası... Bıçak... Tabanca... Bir silah... Bir silah almaya mı gidiyor?</p>

  <p class="calibre12">“Bir kez daha soruyorum...” Sözcükleri, hiç hareket oimayan salona bir bir düşen soğuk kaya parçalan gibiydi. “Gözetiminiz altına girdikten sonra, Richard Devin Basque’a, mezbahada,fiziki şiddet uyguladınız mı uygulamadınız mı?”</p>

  <p class="calibre12">Yalnızca gerçeği.</p>

  <p class="calibre12">Cevap ver ona Pat. Soruya cevap vermek zorundasın.</p>

  <p class="calibre12">Gözlerimi delil masasına diktim, üzerinde duran eşyaların pozisyonunu inceledim. Sigma’nın,kullanan kişinin, pirinç mermi kovanına sürülmüş mermi olup olmadığını görmesini sağlayan küçük bir ç.entik olan röper deliğini fark ettim.Bayan Eldridge-Gorman’ın sesi çınladı: “Hâkim Craddock, lütfen şahide soruyu cevaplaması gerektiğini hatırlatır mısınız?”</p>

  <p class="calibre12">Röper deliğinde pirinç rengi bir parıltı gördüm...</p>

  <p class="calibre12">“Dr. Bowers, avukatın sorusuna yanıt verin lütfen!”<br class="calibre13" /></p>

  <p class="calibre12">O parıltı ancak bir tek anlama gelebilirdi.</p>

  <p class="calibre12">Bayan Eldridge-Gorman ellerini havaya kaldırdı.</p>

  <p class="calibre12">O silah doluydu.</p>

  <p class="calibre12">“Avukatın sorusuna cevap verin!” dedi hâkim.</p>

  <p class="calibre12">Sikora silahı almaya gidiyor.</p>

  <p class="calibre12">“Hayır.” diye fısıldadım.</p>

  <p class="calibre12">“Hayır mı?” diye bağırdı hâkim.</p>

  <p class="calibre12">Grant Sikora, koridora çıkıp delil masasına doğru koştu.</p>

  <p class="calibre12">Silahı almasına izin veremezsin.</p>

  <p class="calibre12">Durdur onu Pat. Onu durdurmak zorundasın!</p>

  <p class="calibre12">Şahit kürsüsünün tırabzanına yapışıp kendimi kenardan ortaya attım.</p>

  <p class="calibre12">Ayağımı yere bastığım an kayarak yere yapıştım. Nihayet kal-kabildiğimde Grant Sikora silahı ele geçirmişti bile.Sonraki üç saniye hiç geçmek bilmedi ve her şey bir anda oluverdi.Ona doğru atıldım. Zaman daraldı, sonra uzadı. Bir dizi korkunç fikir cirit attı beynimde.</p>

  <p class="calibre12">Silah dolu. O, Celeste’ın babası. Basque’ın peşinde.</p>

  <p class="calibre12">Sikora silahı kaldırdı, mahkeme salonunun ana girişinde bekleyen iki güvenlik görevlisi silahlarını çekti.İçgüdüsel olarak Sauer’ime uzandım; ama bulduğum boş bir kılıf oldu.Çevremde sesler boğuklaştı; katettikleri mesafe boyunca ya-vaşlıyormuş gibi gelen elastik sözcükler zaman katmanları arasında havada hareket ediyordu sanki. Çığlıklar, bağrışmalar,kendilerini korumak üzere yere eğilen insanların itişip kakışmaları... Kendimi merminin havada ağır çekimde hareket ettiği bir film sahnesindeymişim gibi hissettim; ama bu kez tetik henüz çekilmemişti ve benim bunu durdurmak için bir şansım vardı.Hâkim, kürsünün arkasında kaybolmuş ve Richard Basque yerinden kalkarak yüzünü Sikora’ya dönmüştü. Basque, ölüm kadar hareketsiz, Grant’in tabancayı, silahını atmasını söyleyen görevlilere bir yay çizerek çevirmesini izledi.</p>

  <p class="calibre12">Göz ucuyla Ralph’in salonda oturan insan kalabalığını yara yara Grant’e doğru ilerlediğini gördüm; fakat ben daha yakındım. Çok daha yakın...</p>

  <p class="calibre12"><span class="calibre19">Priscilla Eldridge-Gorman, salonu inleten cırtlak sesiyle Basque’a yere yatması için bağırdı:</span><br class="calibre13" /></p>

  <p class="calibre12">“Yat yere!” Kendisi masanın altına girmiş; fakat o hiç kıpırdamamıştı. Metin ve sakindi.</p>

  <p class="calibre12">Neredeyse Sikora’ya ulaşmıştım.</p>

  <p class="calibre12">İki görevli nişan aldı. Tetiği çeken görevlinin silahından çıkan kurşun burnumun dibinden <span class="calibre19">geçip arkamdaki ahşap şahit kürsüsünü parçaladı.</span><span class="calibre19">Sikora’ya ulaştım; ancak onu yakalayamadan o bir el ateş etti ve güvenliklerden biri acı bir </span><span class="calibre19">çığlıkla geriye doğru sendeledi ve yere düştü. Daha önce salonun kapısını kapatan bayan </span><span class="calibre19">görevli, yerdeki ortağına bir an bakarak tereddütte kaldı.</span><span class="calibre19">Namluya bakakalan Grant Sikora, tetiğe gerçekten bastığına inanamayarak afallamıştı.</span></p>

  <p class="calibre12">Ardından ben üzerine atıldım.</p>

  <p class="calibre12">Kolunu yakalayıp silaha uzandım; ama ellerimin arasından sıyrılarak kurtuldu ve çabucak <span class="calibre19">silahı suratıma doğrulttu. “Çekil yolumdan!”</span></p>

  <p class="calibre12">Zaman, gerçekliğin içinde kaybolarak dondu. Yüzüme daha önce de silah doğrultulmuştu;<span class="calibre19">ama bunun başınıza kaç defa geldiğinin bir önemi yok; buna asla ahşılamıyor. Kalbimin </span><span class="calibre19">göğüs kafesime vurduğunu duyuyordum. Sakin</span> <i class="calibre15"><b class="calibre17">ol Pat. Sakin.</b></i> <span class="calibre19">Ellerimi zarar vermek niyetinde </span><span class="calibre19">olmadığımı anlatmak amacıyla havaya kaldırdım.</span></p>

  <p class="calibre12">“At silahını!” diye bağırdı yara almamış olan görevli. Ancak o anda fark ettim ki kadının tam <span class="calibre19">önündeydim. Sikora’yı değil; beni vurabilirdi.</span></p>

  <p class="calibre12">Diğer görevlinin yerde oturduğunu göz ucuyla görebiliyordum, kurşun yarasından akan kan,<span class="calibre19">gömleğinin kolundan sızıyordu; ama yalnızca kolundan yara almıştı. Hayati tehlikesi varmış </span><span class="calibre19">gibi görünmüyordu.</span> <i class="calibre15"><b class="calibre17">İyi. Bu bize biraz zaman kazandırır.</b></i></p>

  <p class="calibre12">“At silahını!”</p>

  <p class="calibre12">“Kes sesini!” diye haykırdı Grant. “Herkes kessin sesini!” Bana bir adım daha yaklaştı.</p>

  <p class="calibre12">Yerdeki güvenlik görevlisi ağır ağır silahına uzanıyordu. “Bırakın silahlarınızı!” diye bağırdı <span class="calibre19">görevlilere Sikora. “Ya da FBI ajanı ölür.”</span></p>

  <p class="calibre12">Üç metre solumda Ralph, savcılık makamının yanına kaykılarak sessizce pozisyon aldı.<span class="calibre19">Basque hariç herkes ya yere uzanmış ya da çömelmişti. Birkaç kişi, sandalyelerin ve sıraların </span><span class="calibre19">kenarlarından başlarını uzatmış olup biteni izliyorlardı. İki görevli de silahını bırakmadı.</span></p>

  <p class="calibre12">Basque, hâlâ ayakta sessizlik içinde, olayların gelişimini takip ediyordu.</p>

  <p class="calibre12">“Onları yere bırakın!” diye seslendi Grant. “Buraya yollayın!”</p>

  <p class="calibre12">Tetiğin üzerindeki parmağını gördüğüm an kalbimin sıkıştığını hissettim. O noktadan beni</p>

  <p class="calibre12">ıskalaması imkânsızdı. Hiç şansım yoktu.</p>

  <p class="calibre12">“Atın onları!” diye bağırdı Ralph. “Dediğini yapın!”</p>

  <p class="calibre12"><span class="calibre19">Başka birinin de böyle bağırması, Sikora’nın umurundaymış gibi görünmüyordu, gözleri bana </span><span class="calibre19">takılı kalmıştı. Silahını da sabit tutuyordu.</span><span class="calibre19">İki görevli bir an durum değerlendirmesi yaptıktan sonra silahlarını yere bırakıp bize doğru </span><span class="calibre19">ittiler.</span></p>

  <p class="calibre12">Sikora bağırdı: “Başka kimse kıpırdamasın!” Sonra Ralph’e bakarak “Sen de. Geri çekil.<span class="calibre19">Hemen!” dedi.</span></p>

  <p class="calibre12">“Sakin ol!” Ralph ellerini kaldırıp bizden bir adım uzaklaşarak duvara yanaştı. “Geri <span class="calibre19">çekiliyorum tamam mı?”</span></p>

  <p class="calibre12">“Daha uzağa!”</p>

  <p class="calibre12">“Gidiyorum.” Bir adım daha attı.</p>

  <p class="calibre12">“Devam et.”</p>

  <p class="calibre12">İki adım...</p>

  <p class="calibre12">Grant, ortağının yanında ayakta duran görevliye baktı. “Çık dışarı! İçeri kimse girmeyecek.<span class="calibre19">Girmeye çalışan olursa -kim olursa olsun- Bowers ölür!” Başıyla sol tarafa işaret ederek</span></p>

  <p class="calibre12">“Mübaşir ve hâkim, siz de onunla gidiyorsunuz. Gidin!” dedi.</p>

  <p class="calibre12">Bir dakika sonra hâkim, saklanmış olduğu kürsünün arkasından çıktı. Yüzü sinirden gerilmişti <span class="calibre19">ama tek kelime etmedi. O ve </span><span class="calibre19">mübaşir, görevlinin peşinden salondan çıktı ve görevli, kapıyı arkalarından kapattı.</span><span class="calibre19">Ralph ve benim, Sikora’yı alaşağı edebilecek kadar yakınlaşmak için fırsatımız vardı hâlâ;</span><span class="calibre19">ama bunu yapabilmek için önce adamın dikkatini üstümde toplamalıydım. </span></p>

  <p class="calibre12"><span class="calibre19">“Sen Grant’sin </span><span class="calibre19">değil mi?” diye sordum. “Adın Grant Sikora mı? Seninle kızının ölümünden sonra mı </span><span class="calibre19">karşılaşmıştık?”</span></p>

  <p class="calibre12">Bana baktı ama cevap vermedi. İki kesik nefes aldı.<span class="calibre19">İşaret ederek “Vurduğun görevli iyileşecek.” dedim. Onu sakinleştirmek amacıyla yavaş </span><span class="calibre19">yavaş konuşuyordum. “Bundan hemen vazgeç. Kızgınsın, anlıyorum...”</span></p>

  <p class="calibre12">“Hayır!”</p>

  <p class="calibre12">“Kızmaya hakkın var...”</p>

  <p class="calibre12">“Hayır!”</p>

  <p class="calibre12">“Ama insanları vurmanın bir...”</p>

  <p class="calibre12">“Sus!” Sesinde hiddet vardı ve çenesi titriyordu. Sol gözüden bir damla yaş süzülüverdi.</p>

  <p class="calibre12"><i class="calibre2"><b class="calibre17">O üzgün, çok üzgün.</b></i></p>

  <p class="calibre12"><span class="calibre19">“Başka kimsenin yaralanması gerekmiyor." Ona yaklaştım. “Sen katil değilsin.”</span><br class="calibre13" /></p>

  <p class="calibre12">Başını şiddetle salladı. “Onu öldürdü. Celeste’ımı öldürdü!”</p>

  <p class="calibre12"><i class="calibre2"><b class="calibre17">Salonda başka ajanlar da var mı? Meredeler?</b></i></p>

  <p class="calibre12">Sikora, Richard Basque’m bulunduğu tarafa doğru bağırdı: “Kızımı öldürdün, seni o...”</p>

  <p class="calibre12">“İnanıyor muydu?” diye sordu Basque, Grant’in lafını keserek. “Ne?”</p>

  <p class="calibre12">“Tanrı, yaşarken ona inananların asla ölmeyeceğini söylüyor. Kızın inanır mıydı?”</p>

  <p class="calibre12">“Kes sesini!” Öfke ve acının ele geçirdiği Grant titriyordu. “Kes; kes, kes!”</p>

  <p class="calibre12">Gözleri yeniden Basque’a kilitlendi. Kararını vermişti.<span class="calibre19">Silahı bana doğrultmaktan vazgeçip kızına işkence ederek öldüren ve onu yiyen adama </span><span class="calibre19">çevirdi.</span></p>

  <p class="calibre12">Şansım... Tek şansım...</p>

  <p class="calibre12">Ya şimdi ya asla!</p>

  <p class="calibre12">Şimdi!</p>

  <p class="calibre12"><span class="calibre19">  Sikora’ya doğru atıldım, parmaklarımı bileğinde kenetleyerek silahı almaya çalıştım. Aynı </span><span class="calibre19">anda etrafımda dönerek ve Grant Sikora’nın ellerimden kurtulmasına bu kez mahal vermeden </span><span class="calibre19">namluyu kalabalık salondan başka yöne, kuzeye bakan duvara doğru çevirdim.</span><span class="calibre19">Parmağı tetikten kaymış olmalıydı, zira Sigma ateş almadı. Adrenalinin verdiği kuvvetle </span><span class="calibre19">yeniden kurtulmayı denedi, ben de kolunu sırtına doğru büküp onu kontrol altında tutmaya,</span><span class="calibre19">silahını bıraktırmaya çalıştım. Ancak diğer eliyle delil masasından bir şey kapıp böğrüme </span><span class="calibre19">indirdi. Müthiş bir acı hissettim ve kaburgalarımdan birini kırmış olabileceğinden endişe </span><span class="calibre19">ettim.</span><span class="calibre19">Eline geçirdiği her ne idiyse bana bir kez daha vurdu; ama onu bırakmadım.</span><span class="calibre19">Şimşek gibi bir hareket... Ralph bize doğru geliyordu; ama bana yardıma yetişmesi için bir iki </span><span class="calibre19">saniye daha gerekliydi.</span><span class="calibre19">Sonra Grant’in, Basque’ın kurbanlarından üçü üzerinde kullandığı el baltasını almış olduğunu </span><span class="calibre19">fark ettim. Neyse ki bana bıçak kısmını değil yalnızca sapını vurabilmişti; fakat bu bilen</span><span class="calibre19">nefesimi kesmeye yetecek kadar acı veriyordu.</span><span class="calibre19">Baltayı bana bir kez daha indirmeye çalıştığı sırada derin bir nefes alıp koluna bir darbe </span><span class="calibre19">indirdim, böylece onu elinden düşürmüş oldum.</span><span class="calibre19">Şimdi sıra silahta.</span><span class="calibre19">Sigma aramızda, karşı karşıya duruyorduk. Onu almak için çekiştiğimiz sırada Grant </span><span class="calibre19">dönüverdi ve ikimiz de şahit kürsüsüne çarptık.</span></p>

  <p class="calibre12">“Silahı bırak!” Ralph üzerindekileri sağa sola saçarak delil masasını bir kenara itmiş, aceleyle <span class="calibre19">yanımıza gelmişti.</span></p>

  <p class="calibre12">Grant Sikora’nın yüzü kararlılıkla kaskatı kesilmişti. O an, <i class="calibre2"><b class="calibre17">Basque benim sevdiğim birini </b></i><i class="calibre15"><b class="calibre17">öldürmüş olsaydı ben de en az onun kadar kararlı ve öfkeli olurdum,</b></i> <span class="calibre19">diye düşündüm. “O...”</span><span class="calibre19">Bana karşı koymak için sarf ettiği çaba nedeniyle dişlerini kenetlemişti. En sonunda </span><span class="calibre19">konuşabildi: “O... Kızımı... Öldürdü!”</span></p>

  <p class="calibre12">“Lütfen.” dedim. Canım o kadar yanıyordu ki nefes almakta zorlanıyordum. “Yapma...”</p>

  <p class="calibre12">“Onu yedi!" dedi Grant. “Celeste’ımı yedi!”</p>

  <p class="calibre12">Namluyu yarama bastırdığını hissettim. O anda ayağı kaydı ve birlikte duvara çarptık.<span class="calibre19">İşte o an silah patladı.</span><span class="calibre19">Her şey bir saniyede değişebiliyor.</span><span class="calibre19">Geri tepen silahın şok dalgasının kolumdan yükselerek omzumu sarstığını hissettim.</span></p>

  <p class="calibre12"><i class="calibre2"><b class="calibre17">Demek buymuş.</b></i></p>

  <p class="calibre12">Zaman işliyordu.</p>

  <p class="calibre12"><i class="calibre2"><b class="calibre17">Bu kadar sene sonra, bu şekilde bitecekmiş.</b></i></p>

  <p class="calibre12">Kurşunun acısının vücuduma yayılmasını bekledim.<span class="calibre19">Hiçbir şey hissetmedim.</span><span class="calibre19">Sonra Bay Sikora’nm yüzünü gördüm.</span></p>

  <p class="calibre12"><i class="calibre15"><b class="calibre17">Hayır.</b></i><br class="calibre13" /></p>

  <p class="calibre12">Gözleri kaymıştı ve kolumu sıkan eli gevşiyordu.</p>

  <p class="calibre12"><i class="calibre2"><b class="calibre17">Hayır, lütfen, hayır!</b></i></p>

  <p class="calibre12">Sıcak kan, karnıma doğru yayılıyordu; fakat yara bende değildi. Ralph yanı başımdaydı.</p>

  <p class="calibre12">“Ambulans çağır!” dedim. Sikora’yı sırtüstü yere yatırdığım sı<span class="calibre19">rada Ralph, cep telefonunu bulmak için ceplerini karıştırıyordu. Silahı elinden alıp bizden </span><span class="calibre19">uzak bir köşeye fırlattıktan sonra bir taraftan başını olabildiğince yavaş bir şekilde yere </span><span class="calibre19">koyarken diğer elimle kurşun yarasına baskı uygulamaya başladım.</span><span class="calibre19">Yazık ki kanamayı durduramadım.</span></p>

  <p class="calibre12">“Ona izin verme...” Grant nefes almaya çabalarken öksürüyordu.</p>

  <p class="calibre12">Her şeyin yoluna gireceğini, endişelenmesine gerek olmadığını ve yarasının ciddi olmadığını <span class="calibre19">söylemek istedim; ama pek iyi bir yalancı değilim. “Rahatla...” dedim sakince.</span> <i class="calibre15"><b class="calibre17">Yalnızca </b></i><i class="calibre15"><b class="calibre17">gerçeği...</b></i> <span class="calibre19">“Yardım geliyor.”</span></p>

  <p class="calibre12">Nefesi kesildi, soluk almaya çabaladı; ama bir şey söylemedi.<span class="calibre19">Grant’in göğsünden akan kan, köpüklü ve parlaktı; bu, kurşunun akciğerine isabet ettiği </span><span class="calibre19">anlamına geliyordu, kalbini sıyırıp geçmiş olması da mümkündü. Ambulans bir iki dakikaya </span><span class="calibre19">gelse bile kurtulabileceğini sanmıyordum.</span></p>

  <p class="calibre12">“Ambulans geliyor.” dedim. Colorado’daki mesaj kaydını ve buradaki yüksek güvenlik <span class="calibre19">önlemlerini göz önünde bulundurursak silahı kendi doldurmuş olamazdı. “Silahı senin için </span><span class="calibre19">kim doldurdu Grant?”</span></p>

  <p class="calibre12">Nefes almaya çalıştı.</p>

  <p class="calibre12">“Haydi!”</p>

  <p class="calibre12">“Yoldalar. Bana bir isim ver. Kimdi o?”</p>

  <p class="calibre12">Yutkundu ve büyük bir nefes aldı. “Onu yaka... Acele...”</p>

  <p class="calibre12">Dört memur koşarak içeri dalıp etrafımızda toplandılar. İçlerinden biri yerdeki S&amp;W’u aldı, <span class="calibre19">diğerleri de silahlarını Sikora’nın yüzüne doğrulttular.</span></p>

  <p class="calibre12">“Geri çekilin!” dedim. “Ona biraz yer açın.”</p>

  <p class="calibre12">Tereddüt ettiler.</p>

  <p class="calibre12">“Geri basın!”</p>

  <p class="calibre12">Onlar geri çekildikleri esnada Grant Sikora beni kendine çekti ve “Lütfen...” derken <span class="calibre19">öksürdüğü için yanağıma bolca kan sıçrattı. Onu duyabilenin yalnızca ben olduğumdan </span><span class="calibre19">emindim.</span></p>

  <p class="calibre12">“Söz ver bana bir kez daha yapmasına izin vermeyeceksin!”</p>

  <p class="calibre12">“Grant, senin...”</p>

  <p class="calibre12">“Söz ver bana!” Aciliyet... CJmutsuzluk... “Onun için, Celeste için!”</p>

  <p class="calibre12">Bir şey söylemek zorundaydım. “Söz veriyorum.” dedim yavaşça. “Söz veriyorum tekrar <span class="calibre19">yapmasına izin vermeyeceğim. Şimdi lütfen. Bana silahı kimin doldurduğunu söyle. Bir </span><span class="calibre19">isim!”</span></p>

  <p class="calibre12"><span class="calibre19">Ne yazık ki cümlenin sonunu duyamadı. Ben konuşurken gözlerini yumdu, kolumu tutan eli </span><span class="calibre19">düştü ve Grant Sikora öldü.</span></p>

  <p class="calibre12"><i class="calibre2"><b class="calibre17">Hayır!</b></i></p>

  <p class="calibre12">Onu geri getirebilmek için kan akışının devam etmesini sağlamalıydım. Kalp masajı yapmaya <span class="calibre19">başladım; fakat birkaç dakika sonra doktor henüz ortada yokken Ralph’i yanımda hissettim,</span><span class="calibre19">elini omzuma koymuştu.</span></p>

  <p class="calibre12">“O öldü!..” Ralph sesini yapabildiği kadar yumuşatmıştı. “Pat...” Yanıma diz çöktü, eli <span class="calibre19">omzumda “O öldü...” dedi yeniden.</span></p>

  <p class="calibre12">Devam ettim. Belki yanılıyordu...</p>

  <p class="calibre12">İki tane daha, üç daha, dört daha... Ama yeterli değildi, asla yeterli olmayacaktı. Bir sağlık <span class="calibre19">ekibi salona doluştu. Onlar Grant’i geri getirme işini devraldıkları sırada, ben nefesim </span><span class="calibre19">kesilmiş bir hâlde geri çekildim. Kalbim göğsümden fırlayacakmış gibi atıyordu.</span><span class="calibre19">Sakin olup nefesimi düzenlemeye çalıştım; ama pek beceremiyordum.</span><span class="calibre19">Salonun her yerindeki izleyiciler ve jüri üyeleri saklandıkları yerlerden çıkıyordu. Richard </span><span class="calibre19">Basque, yakınımda durmuş beni izliyordu. Derin, düşünceli gözleri bana dokunup geçti,</span><span class="calibre19">psikopatça bir sükûnet ve samimiyet karışımının üzerimden geçtiğini hissettim. “Teşekkürler </span><span class="calibre19">Dr. Bowers.” Bu sözleri yalnızca benim duyabileceğim kadar yüksek sesle söylemiş sonra </span><span class="calibre19">dudaklarına bir gülümseme kondurmuştu. “Sana hayatımı borçluyum!”</span></p>

  <p class="calibre12">İşte bu.</p>

  <p class="calibre12">Ayağa kalkıp ona doğru yürümeye başladım.<span class="calibre19">Bu sefer engel olma sırası Ralph’teydi.</span></p>

  <p class="calibre12">“Boşver Pat.” Elinden kurtulmak için silkindim; ama beni bırakmadı. “Demin söylediğin gibi <span class="calibre19">bu şekilde olmaz.”</span></p>

  <p class="calibre12">“İyim ben!”</p>

  <p class="calibre12">Elinden kurtulmaya çabaladım. En sonunda beni serbest bıraktı ve yüzüme bakmaya başladı.</p>

  <p class="calibre12">“Gerçekten. İyiyim ben!”</p>

  <p class="calibre12">“İyi...” dedi yavaşça. “Çünkü şu sıra gerçekten öyle olman gerek.” Yakında duruyordu.</p>

  <p class="calibre12"><i class="calibre2"><b class="calibre17">Beden ue kan...</b></i></p>

  <p class="calibre12">Hâlâ gergin ve öfkeli.</p>

  <p class="calibre12">Sağlık ekibi, Grant’i bir ritim düzenleyiciye bağladı; ancak ekibin şefinin yüzündeki ifadeden <span class="calibre19">anlaşılıyordu ki Grant geri dönmesini bekledikleri bir hasta değildi.</span><span class="calibre19">Acılı bir baba ölmüş, amansız bir katil sağ kalmıştı ve ben tutabileceğimden emin olmadığım </span><span class="calibre19">bir söz vermiştim.</span><span class="calibre19">Her şey bir saniyede değişebiliyordu.</span></p>

  <p class="calibre12">6 dakika sonra</p>

  <p class="calibre12">Giovanni, ambulansın mahkeme binasından ayrılışını izledi.<span class="calibre19">Dinlediği polis telsizinden ambulansın Richard Basque yerine Grant Sikora’nın bedenini </span><span class="calibre19">taşıdığı bilgisini edinmişti ve dışarıda bekleyen güvenlik görevlilerinin birinden onu </span><span class="calibre19">durduranın Özel Ajan Patrick Bowers olduğunu öğrenmek için referanslarını kullanmıştı.</span></p>

  <p class="calibre12">Yani...</p>

  <p class="calibre12">Giovanni Sikora’nın mahkemeden bir sedyede üzeri örtülü vaziyette çıkacağını biliyordu;<span class="calibre19">fakat deniz kuvvetleri topçu çavuşu geçmişini göz önüne aldığında onun öncesinde görevini </span><span class="calibre19">başarıyla tamamlayabileceğini düşünmüştü. Kurban yakınlarının içinde en iyi seçenek oydu.</span><span class="calibre19">Ne var ki Bowers’i geçecek kadar iyi olamamıştı ki bu da Giovanni’nin öngördüğü bir</span><span class="calibre19">durumdu; Özel Ajan Bowers on numaralı hikâye için biçilmiş kaftandı.</span><span class="calibre19">Öyle görünüyordu ki planlarda küçük bir değişiklik yapılacaktı.</span><span class="calibre19">Denver’a dönme zamanı gelmişti.</span><span class="calibre19">Beş numaralı hikâyeyi anlatma sırasıydı şimdi...</span></p>

  <p class="calibre12">Canım acıyordu.</p>

  <p class="calibre12">Yüreğim sızlıyordu.</p>

  <p class="calibre12">Grant Sikora başaramamıştı.</p>

  <p class="calibre12">St. Francis Tıp Merkezine varmasının ardından ölüm saati ilan edilmişti; yarım saat önce.<span class="calibre19">Vurduğu görevlinin toparlanmak için biraz zamana ve fizik tedaviye ihtiyacı olacak; fakat </span><span class="calibre19">nihayetinde kolunu eskisi gibi kullanabilir hâle gelecekti. Bir trajedi yaşandıysa da en </span><span class="calibre19">azından bir diğeri savuşturulmuş gibi görünüyordu.</span><span class="calibre19">Basque’m da canını kurtarmış olduğunu sayarsak iki trajedi.</span><span class="calibre19">Bulunduğumuz salon suç mahalli olmuştu, bu yüzden mübaşir, jüri üyelerini jüri odasına </span><span class="calibre19">yönlendirmiş, tüm medya mensubu ve kurban yakınları aşağıya lobiye indirilmişti. Sağlık </span><span class="calibre19">ekibi, emniyet görevlileri ve benim gibi davaya müdahil birkaç kişi de koridorun karşısındaki </span><span class="calibre19">daha küçük bir salona alınmıştık.</span><span class="calibre19">Chicago polisi dedektiflerinden birini bulup ifademi verdim. Gerçi salonda bulunan yüzden </span><span class="calibre19">fazla şahit sayesinde yaşananlar hakkında pek de bir belirsizlik yoktu.</span></p>

  <p class="calibre12"><span class="calibre19">Konuşulması gereken konulan çözmenin ne yeri ne de zamanı </span><span class="calibre19">olmasına rağmen, vurulmanın eşiğine gelmiş bir adam olarak Lien-hua’yla konuşmaya, onun </span><span class="calibre19">sesini duymaya ihtiyacım vardı. Numarasını çevirdim; ama açmadı.</span><span class="calibre19">Mesaj bırakmamaya karar verdim.</span><span class="calibre19">Hâlâ Grant Sikora’nm kanıyla ıslak gömleğimi, olay yeri incelemeden birine teslim ettim,</span><span class="calibre19">Ralph, arabasının bagajındaki bavulumdan temiz giysiler almak için Calvin’i bulmaya gittiği </span><span class="calibre19">sırada, yardımcı hekimlerden birinden vücudumdaki berelere bir göz atmasını rica ettim.</span><span class="calibre19">Hızlı bir muayene yetmişti.</span></p>

  <p class="calibre12">“Kaburgalarda kırık olup olmadığının tespit edilmesi için röntgen çektirmen gerek.” dedi.</p>

  <p class="calibre12">Bu gibi boğuşmalardan geçmişte de payımı yeterince almıştım, bu nedenle incinmiş bir<span class="calibre19">kaburgayla kırık bir kaburganın tedavisinin pek de farklı olmadığını biliyordum; bandajla sar,</span><span class="calibre19">kendini fazla zorlama ve bolca ağrı kesici al. Röntgen çektirmeden önce bu durumun beni ne </span><span class="calibre19">kadar rahatsız ettiğini görmek için biraz beklemeye karar verdim.</span></p>

  <p class="calibre12">“Teşekkürler." dedim.</p>

  <p class="calibre12">Göğsümün etrafına elastik bandaj sardı ve şişin inmesi için soğuk kompres verdi. “Buna <span class="calibre19">dikkat et, tamam mı?”</span></p>

  <p class="calibre12">“Tamam.” O uzaklaşırken Ralph’in, elinde temiz bir gömlek ve kot pantolonla bana doğru <span class="calibre19">geldiğini gördüm. Giysileri alıp teşekkür ettim ve temizlenip üstümü değiştirmek için bir </span><span class="calibre19">lavabo aramaya gittim.</span></p>

  <p class="calibre12">Birkaç dakika sonra, kemerimin tokasını açarken telefonum çalmaya başladı ve ben de Lien-<span class="calibre19">hua’nın cevapsız çağrımı görüp aradığını düşünerek açtım: “Hey, naber?”</span></p>

  <p class="calibre12">“Selam Pat.” Arayan Dedektif Cheyenne Warren’dı. “Orada neler olduğunu duydum. İyi <span class="calibre19">olduğuna sevindim."</span></p>

  <p class="calibre12">“Ben de!” Arayanın Lien-hua yerine Cheyenne olmasına üzül-mediğimi fark ettim.</p>

  <p class="calibre12">Uzatmadan konuya girdi: “Madendeki mesajı Taylor bırakmış gibi görünmüyor.”</p>

  <p class="calibre12"> “Ne? <span class="calibre19">Nereden biliyorsun?”</span></p>

  <p class="calibre12">“Onu bu sabah bulduk, ölü olarak, yanında bir kadın da vardı. Aslında biz tek bir kadın <span class="calibre19">olduğunu düşünüyoruz. Söylemesi zor.”</span></p>

  <p class="calibre12">Söyledikleri tek bir şey ifade edebilirdi. “Parçalanmış mı?”</p>

  <p class="calibre12">“Evet. Katil onu Cherry Creek Eyalet Parkı’nda kuzey sahilinden suya atmış; ama Taylor’ın<span class="calibre19">evinde öldürmüş, iki mekândaki kan örnekleri uyuşuyor.”</span></p>

  <p class="calibre12">Mahkeme salonuna dönerken Cheyenne’e kulak kesilmiştim. “Taylor’ın Denver’da evi mi <span class="calibre19">varmış?”</span></p>

  <p class="calibre12"><span class="calibre19">“Dağda. Evergreen yakınlarında. Başının bedeninden ayrıldığı yer orası; ama önce işkence </span><span class="calibre19">edilmiş. Hâlen başını arıyoruz.”</span><span class="calibre19">İnanılmaz!</span><span class="calibre19">Gelen mektupların hepsi, Denver metropleksinden postalan-mıştı, bu nedenle Taylor’ın bu </span><span class="calibre19">bölgede yaşıyor olabileceğinden şüphelenmiştim; ama yine de bu kadar yakınımızdayken onu </span><span class="calibre19">bulamamış olduğumuzu duymak endişe vericiydi.</span></p>

  <p class="calibre12">“Şüpheliler?” diye sordum.</p>

  <p class="calibre12">“Henüz kimse yok.”</p>

  <p class="calibre12">Mübaşir, jüri üyelerini salona aldığı sırada Cheyenne’in söylediği her şeyi aklımda ölçüp <span class="calibre19">biçiyordum. Yalnızca birkaç küçük soru sormaya vaktim vardı. “Parçalamanın dışında...”</span><span class="calibre19">dedim. “Heather Fain’in cinayetiyle ilişkilendirilebilecek delil var mı?”</span></p>

  <p class="calibre12">“Henüz fiziki delil yok; fakat aynı Heather’ın vakasındaki gibi kim olduğu bilinmeyen <span class="calibre19">birinden bir ihbar gelmiş 911’e.”</span></p>

  <p class="calibre12">Hâkim Craddock ve iki tarafın baş avukatları hâkim kapısından girdiler.<span class="calibre19">Karşılaştığım suçlular arasında Taylor’ı bulup onu alt ederek öldürmüş olabilecek kim var </span><span class="calibre19">diye düşündüm ama listem oldukça kısaydı.</span></p>

  <p class="calibre12">“Başka bir şey?”</p>

  <p class="calibre12">“Sabah suç mahallini incelemeyi tamamlamak için Taylor’ın evine gideceğiz. Erkenden, saat <span class="calibre19">7’de. Kent merkezinden yaklaşık yarım saat uzakta; belki benimle gelirsin ve karbon </span><span class="calibre19">salmımımızı azaltmış oluruz.”</span></p>

  <p class="calibre12">Normal şartlarda insanların “karbon salınımı” klişesini kullanarak doğaya karşı aşırı korumacı <span class="calibre19">tutum takınmaya çalışmaları beni sinir eder ama söyleyen Cheyenne olunca kulağıma oldukça </span><span class="calibre19">doğal geldi.</span></p>

  <p class="calibre12">“Gelirim...” dedim. “Ama programa göre Denver’a ancak yarın öğlene doğru varabileceğim.”</p>

  <p class="calibre12">“Uçuş saatini değiştir o zaman. Bu gece gel.”</p>

  <p class="calibre12">Bu da ihtimaller arasındaydı.</p>

  <p class="calibre12">Yargıcın hükümsüz yargılama kararı vereceğini düşünmüştüm; öğrenmek için birkaç dakikam <span class="calibre19">daha vardı. “Ayarlayabilirsem öyle yaparım. Daha fazla bilgi edindiğimde seni ararım.”</span><span class="calibre19">Hâkim Craddock, kürsünün arkasında yerine yerleşti ve oturumu başlattı. Telefonu kapatmam </span><span class="calibre19">gerekiyordu. “Bana bir iyilik yap. Ajan Ralph Havvkins’e mesaj at ve onu da bilgilendir.”</span></p>

  <p class="calibre12">“Tamam.”</p>

  <p class="calibre12"><span class="calibre19">Ona Ralph’in numarasını verdim, görüşmeyi bitirip telefonu kapattım. Herkes yerini aldıktan </span><span class="calibre19">sonra Hâkim Craddock jüriye dönüp boğazını temizleyerek “Bay Sikora’nm neden olduğu bu </span><span class="calibre19">olayın görülmekte olan davayla hiçbir ilgisi yoktur. Biz burada sanık Richard Devin </span><span class="calibre19">Basque’la ilgili bir dava yürütüyoruz, az önce onu vurmaya teşebbüs eden kişiyle değil. Eğer </span><span class="calibre19">bu olayın hukuki süreci etkilemesine müsaade edilirse hukuk sistemimiz fazlasıyla kırılgan ve </span><span class="calibre19">etkililiği çabucak manipüle olur bir nitelik kazanacaktır.” dedi.</span><span class="calibre19">Derin bir nefes aldı. “Bütün bu faktörleri göz önünde bulundurarak hükümsüz yargılama </span><span class="calibre19">kararı almıyorum. Pazartesiye kadar mahcuzsunuz. Basın yok. Dış bağlantı olmayacak.</span><span class="calibre19">Mahkeme size hafta sonu boyunca ücretsiz olarak bağımsız psikolojik danışman atayacak, bu </span><span class="calibre19">saldırı olayıyla ilgili duygularını tartışmak isteyen jüri- üyelerine özel danışmanlık seansları </span><span class="calibre19">sağlayacaktır. Yargılamaya pazartesi sabah saat tam 9’da, Dr. Bovvers’ın kürsüye tekrar </span><span class="calibre19">geçmesiyle başlayıp devam edeceğiz.”</span><span class="calibre19">Söylediklerine inanamıyordum ve yüzlerindeki ifadeye bakılırsa jüri üyeleri de </span><span class="calibre19">inanamamışlardı. Böyle bir durumda neyin normal olacağını bilemiyordum. Fakat </span><span class="calibre19">yargılamaya pazartesi günü devam etmek...</span></p>

  <p class="calibre12">“Bu talihsiz olayın hukuki süreci enkaza çevirmesine izin vermeyeceğim. Benim mahkeme <span class="calibre19">salonumda bu olmayacak.” Her bir jüri üyesinin gözlerinin içine bakarak devam etti: “Bu </span><span class="calibre19">dava görülecek. Yargılamayı gerçekleştirecek, bir karara varacağız ve adalet yerini bulacak.”</span></p>

  <p class="calibre12">Kararı karşısında şaşkına dönmüş olsam da düşündükçe mantığını anladığımı fark ettim.<span class="calibre19">Burada söz konusu Grant Sikora’nın hareketi değildi, bu nedenle davanın sonucuna etki </span><span class="calibre19">etmesine izin verilmemeliydi. Biz ne kadar çok beklersek jüri üyelerinin zihinlerini saldırıyla </span><span class="calibre19">meşgul ederek davanın detaylarını unutma ihtimali o kadar artacaktı.</span><span class="calibre19">Bayan Eldridge-Gorman’ın yargıcın kararma şiddetle itiraz etmesini bekledim ki aynen öyle </span><span class="calibre19">de oldu. Eğer Basque suçlu bulunursa temyize gidecekti; beraat ederse de eyalet aynısını </span><span class="calibre19">yapacaktı. Ne karmaşa!</span></p>

  <p class="calibre12">“İtiraz reddedildi.” diye bağırdı Hâkim Craddock. “Çıkabilirsiniz!”</p>

  <p class="calibre12">Tokmağını vurdu, ayağa kalktı, odasına girdiği sırada cübbesini kısmen çıkarmıştı bile.<span class="calibre19">Aynen benim gibi jüri de yargıcın hükümsüz yargılama kararına varacağını düşünmüş </span><span class="calibre19">olacaktı ki oturdukları yerde kalakalmalardı ve birçoğu gık bile demeden boş gözlerle </span><span class="calibre19">yargıcın odasının şu anda yavaşça kapanmakta olan kapısına bakıyordu.</span></p>

  <p class="calibre12">Bir an durup düşündüm.</p>

  <p class="calibre12">Taylor’ın öldürülmüş olduğu suç mahallini gerçekten görmek istiyordum. Saat daha beş <span class="calibre19">olmamıştı; daha erken bir uçuşu yakalayabilir ve bu gece evde olabilirdim. Pazar akşam da </span><span class="calibre19">Chicago’ya geri dönerdim.</span><span class="calibre19">Hava yolu şirketiyle hızlı bir görüşmenin ardından bu gece on on buçuk gibi Denver’a </span><span class="calibre19">varacak bir uçak olduğunu öğrendim. CJçağın kalkış saatine bir buçuk saat vardı daha. Yani,</span><span class="calibre19">cuma gününün mesai saati trafiğine rağmen yetişebilirdim.U</span><span class="calibre19">çaktaki yerimi onaylatarak görüşmeyi sonlandırdığım sırada Bayan Eldridge-Gorman odanın </span><span class="calibre19">diğer tarafından bana doğru geliyordu. Yanıma yanaşarak yalnızca benim duyabileceğim kısık </span><span class="calibre19">bir sesle “Mezbahada ne yaptığınızı biliyorum Dr. Bowers. Pazartesi sabahı, bugün soruya </span><span class="calibre19">cevap vermediğiniz için mahkemeye itaatsizlik ettiğinizi ileri süreceğim.” dedi.</span></p>

  <p class="calibre12">Önümüzdeki hafta kürsüye çıktığımda aleyhime kullanabileceği bir şeyler söylemem için <span class="calibre19">bana yem atıyor olabilirdi. Yanıt vermedim.</span></p>

  <p class="calibre12">“Doğruyu söylersen jüri, ifadeni göz ardı edecek ve müvekkilimle empati kuracak.” Her bir <span class="calibre19">sözcüğüyle karanlık bir tatmin duygusu sızıyordu dudaklarından. “Eğer doğruyu söylemezen </span><span class="calibre19">yalan yere yemin etmiş olacaksın. İki türlü de Richard serbest bırakılacak Dr. Bowers ve </span><span class="calibre19">teşekkür edilmesi gereken kişi sen olacaksın.”</span></p>

  <p class="calibre12">Her şey birdenbire daha da karmaşık bir hâl almıştı. “Size iyi bir hafta sonu diliyorum Bayan <span class="calibre19">Eldridge-Gorman.” dedim.</span></p>

  <p class="calibre12">“Öyle olacak.” dedi hafif bir tebessümle ve evrak çantasını toparlayarak “Ayrıca pazartesi <span class="calibre19">günü sizi yeniden görmeyi iple çekeceğim.” diye ekledi.</span></p>

  <p class="calibre12">O uzaklaşırken Ralph’in bizi izlemekte olduğunu fark ettim. Bana doğru yürüdü ve kadın bizi <span class="calibre19">duyamayacak kadar uzaklaştığında “Bütün bunlar da neydi?” diye sordu.</span></p>

  <p class="calibre12">“Bir yanlış anlama.” Mezbahada yaşananları ona hiç anlatmamıştım ve şu an da bu konuya <span class="calibre19">girmek için uygun bir zaman değildi.</span></p>

  <p class="calibre12">Hırıltılı sesini her zamankinden daha da alçaltarak “Bana söylemek istediğin bir şey mi var <span class="calibre19">dostum?” diye sordu.</span></p>

  <p class="calibre12">Seçeneklerimi gözden geçirdim; arkadaşlığını, davayı, geleceğimi...' Ve işlerin şimdilik <span class="calibre19">askıda kalması gerektiğine karar verdim. “Hayır, yok bir şey.” Kapıya doğru ilerledim.</span></p>

  <p class="calibre12">“Çıkıyor musun?” ‘</p>

  <p class="calibre12">“Basına açıklama yapmam gerek. Görev yerindeki kıdemli ajan olarak... Biliyorsun.”</p>

  <p class="calibre12">“Anladım."</p>

  <p class="calibre12">Habercilerle konuşmak konusunda ne kadar heyecanlı olduğuna dair bir iki seçkin sözcük sarf <span class="calibre19">ettikten sonra nefes almak için duraksadığında “Daha erken bir uçuşa yer ayırttım.</span></p>

  <p class="calibre12">Havaalanına gitmeliyim.” dedim.</p>

  <p class="calibre12">“Yarın ararım seni.”</p>

  <p class="calibre12">Başımı salladım, o da yavaş yavaş uzaklaştı. Bıçağım ve Sau-er’imi aldıktan sonra adliye <span class="calibre19">binasının girişi önünde kümelenmiş medya ordusundan kaçabilmek için arka kapıya </span><span class="calibre19">yöneldim. Yolda Cheyenne’i arayarak ona yarın sabah yedideki toplantıya yetişebileceğimi </span><span class="calibre19">bildirdim. “6:30 gibi sende olurum.” dedim.</span></p>

  <p class="calibre12">“Ben kullansam nasıl olur? Tabii eğer sürücü koltuğunda oturan bir kadınla ilgili birtakım <span class="calibre19">sorunların yoksa?”</span></p>

  <p class="calibre12">İçimden bir ses, tek arabayla gitmekteki amacının sadece tasarruf etmek olmadığını <span class="calibre19">söylüyordu; fakat o sulara girmemeye karar verdim. Tam “Tamam beni götürebilirsin.”</span><span class="calibre19">demiştim ki bu sözcüklerin de en az onunkiler kadar anlam çeşitliliği gösterebileceğini fark </span><span class="calibre19">ettim.</span></p>

  <p class="calibre12">“Bana uyar.” dedi, sesinden gülümsediği hissediliyordu. “6:30’da görüşürüz.”</p>

  <p class="calibre12">Daha önce evime hiç gelmemişti, bu nedenle telefonu kapatmadan önce adresimi verdim.<span class="calibre19">Ardından havaalanına taksiyle gideceğimi ve pazartesiye kadar bavulumun onda </span><span class="calibre19">kalabileceğini haber vermek için hızlı arama tuşuyla Calvin’i aradım. Telefonu açmasını </span><span class="calibre19">beklerken adliyenin arka kapısından çıktım.</span><span class="calibre19">Calvin merdivenlerde durmuş, çiseleyen yağmurdan korunmaya çalışıyor, bir taraftan da </span><span class="calibre19">çalmakta olan telefonunu ceplerinde arıyordu. “Ah! İşte buradasın evlat, ben de seni</span><span class="calibre19">bekliyordum." Telefonu buldu, ekrana baktı, sonra da bana. “Yüz yüze mi konuşalım yoksa </span><span class="calibre19">cepten mi?” diye sordu.</span></p>

  <p class="calibre12">Ona baktım. “Bu taraftan geleceğimi nereden biliyordun?”</p>

  <p class="calibre12">“Haberlere çıkmaktan ne kadar hoşlandığını biliyorum. Gel. Seni havaalanına bırakayım.”</p>

  <p class="calibre12">Trençkotunu düzeltip yağmura çıktı.</p>

  <p class="calibre12">Tereddüt ettim. “Biletimi değiştireli beş dakika olmadı. Sen nereden..."</p>

  <p class="calibre12">“Sevgili oğlum, tüm sırlarımı açık edemem ya.” Arabasının anahtarlarını çıkarttı. “Gel, sana <span class="calibre19">yolda sormak istediğim bir şey var.”</span></p>

  <p class="calibre12">Calvin arabayı, yaklaşık yirmi dakika boyunca hiç konuşmadan kullandı. Belki de Sikora’nın <span class="calibre19">ölümünü hazmetmem için bana imkân tanıyordu; bilemeyeceğim.</span><span class="calibre19">Yağmur yavaşlamaktaydı; fakat üzerimizde hâlâ ağır, gri bulutlar vardı. Güneşin batmasına </span><span class="calibre19">birkaç saat daha olmasına rağmen gün çoktan geceye dönmeye başlamış gibi görünüyordu.</span><span class="calibre19">Kennedy’ye doğru döndük.</span><span class="calibre19">Biraz daha zaman geçti.</span><span class="calibre19">Direksiyonu kırıp önümüze geçen aracın şoförü, Calvin’e daha önce yalnızca birkaç kez New </span><span class="calibre19">York sokaklarında gördüğüm, oldukça ayrıntılı bir el hareketi çekti. Bu, bir an için bana o </span><span class="calibre19">şehirde geçirdiğim yılları, Christie’yi, orada tanışıp âşık olduğum, evlendiğim ve orada </span><span class="calibre19">bıraktığım kadını hatırlattı.</span></p>

  <p class="calibre12">Ölüm...</p>

  <p class="calibre12">Etrafımı sarıyor...</p>

  <p class="calibre12">Ne yöne dönsem hayatıma dokunuyor...</p>

  <p class="calibre12">Yetmezmiş gibi bir de bu hafta eklenenler: Davaya dâhil oldu<span class="calibre19">ğum günün öncesi, çarşamba günü, iki kurban daha... Heather Fain ve Chris Arlington...</span></p>

  <p class="calibre12"><span class="calibre19">Dün... Sebastian Taylor ve kimliği belirsiz kadın ve şimdi de Grant Sikora...</span><br class="calibre13" /></p>

  <p class="calibre12">Dünümde, bugünümde çok fazla ölüm var. Bu kariyeri ve bu hayatı kendime ben seçtim ama <span class="calibre19">bazen...</span></p>

  <p class="calibre12">“Bazı habercileri aralarında konuşurken duydum.” dedi Calvin yumuşak bir sesle <span class="calibre19">düşüncelerimi bölerek. “Sen o sırada polise ifâdeni veriyordun. Medya sana şimdiden </span><span class="calibre19">kahraman gözüyle bakıyor evlat. Sana bir madalya takmak niyetindeler.”</span></p>

  <p class="calibre12">“Ben kahraman filan değilim Calvin.”</p>

  <p class="calibre12"><span class="calibre19">“Bir adamın hayatını kurtardın.”</span><br class="calibre13" /></p>

  <p class="calibre12">“Kimin?” Bu konuşmak istediğim son konuydu. “Basque’ın mı? O ölmeyi hak ediyordu,<span class="calibre19">Sikora da yaşamayı. Bu, beni nasıl bir kahraman yapabilir ki?”</span></p>

  <p class="calibre12">Calvin, bir an düşündü. Cevap vermemeyi tercih etti; ben de sessizliğinin bir çeşit tekzip <span class="calibre19">olduğuna kanaat getirdim.</span></p>

  <p class="calibre12">En sonunda, “Bugün seninle gurur duydum.” dedi. “Hocan olmaktan gurur duydum.”</p>

  <p class="calibre12">Sözcükleri, o günle ilgili basit bir yorumdan öte, verdiği bir dersin sonunda özet yaparmış gibi <span class="calibre19">bir kesinlik taşıyordu. Bu, beni germişti. “Ne var? Neler oluyor?”</span></p>

  <p class="calibre12">Bir kez daha cevap vermemeyi yeğledi ki bu ondan beklenen bir davranış değildi. İşte şimdi <span class="calibre19">dikkatimi tam olarak üzerine çekmeyi başarmıştı.</span><span class="calibre19">Önümüzde ilerleyen bir çöp kamyonundan ekşi bir egzoz kokusu yayılıyordu.</span><span class="calibre19">Calvin ondan kurtulmak için sol şeride geçti.</span><span class="calibre19">Aramızdaki.sessizlik uzayınca soruma cevap vermeyeceğini anlayarak benimle ne konuda </span><span class="calibre19">konuşmak istediğini tahmin etmeye çalıştım en sonunda. “Kürsüde söylediğim bir şey mi </span><span class="calibre19">sana... ” Doğru sözcüğü bulmaya çalıştım. “Yanlış ya da temsil bakımından...”</span></p>

  <p class="calibre12">Elini, reddeder gibi havada salladı. “Saçmalama evlat; tabii ki <span class="calibre19">hayır. Öyle bir şey değil.” Devam etmesini bekledim; fakat bulduğum yine sessizlik oldu.</span></p>

  <p class="calibre12">Sözcüklerini, Calvin Werjonic kadar dikkatle seçen birini daha görmemiştim; ama artık bu,<span class="calibre19">kaçamak davranmak oluyordu. Ona baskı yapmak istemiyor; fakat neler olduğunu da merak </span><span class="calibre19">ediyordum.</span></p>

  <p class="calibre12">“Patrick, hükümetler, hukuku ve antlaşmaları, kendi milletinin menfaati için her gün ihlal <span class="calibre19">ediyor, üstelik bu gerekli de. Zira kanunlar; kendilerinden daha yüce bir amaca hizmet etmek </span><span class="calibre19">için oluşturulur.”</span></p>

  <p class="calibre12"><span class="calibre19">“Adalet.”</span><br class="calibre13" /></p>

  <p class="calibre12">“Evet.”</p>

  <p class="calibre12">Bu sözlerini günün olayları çerçevesinde değerlendirdim. “Ama Calvin, adalet, mahkemelerin <span class="calibre19">üzerinde karara varacağı bir husustur.”</span></p>

  <p class="calibre12">“Evet. Evet; tabii ki. Doğru cevap. Kitabi cevap.” Daha önce fark etmemiştim; ama bulutlar <span class="calibre19">nedeniyle kararmış olan gökyüzünün ışığı altında, Calvin’in, zamana karşı koyamayarak </span><span class="calibre19">sonunda aşman yüce bir dağ gibi naif ve yorgun göründüğünü fark ettim. “Ama senin cevabın </span><span class="calibre19">değil.”</span></p>

  <p class="calibre12">“Adalet arayışı, bir yanıta değil bir çelişkiye götürür; onun tecelli ettiğini görmek için bir <span class="calibre19">insan ne kadar ileri gidebilir?” Calvin yeniden sağ şeride geçti.</span><span class="calibre19">Sözlerinin davayla ne şekilde bağlantılı olabileceğini anlamaya başlıyordum ve yanıldığımı </span><span class="calibre19">umuyordum. </span></p>

  <p class="calibre12"><span class="calibre19">“Gerçeği söylemeye yemin etmiyor muyuz ‘gerçeği, bütün gerçeği ve yalnızca </span><span class="calibre19">gerçeği’ söylemeye? Gerçek sansürlendiğinde adalet yerini bulmuş olmaz.”</span></p>

  <p class="calibre12">“Evet, kesinlikle.”</p>

  <p class="calibre12">Şaşırtıcı bir cevap daha: “Fakat?”</p>

  <p class="calibre12">“Fakat savunma ve savcılık makamları avukatlarının aynı yemini etmelerinin gerekmediğini <span class="calibre19">fark ettin mi? Bütün gerçeği söylemekle yükümlü olmak yerine, söylemeye dilim varmıyor </span><span class="calibre19">ama söylememeleri bekleniyor. Onların hukuki yükümlülükleri gerçekliğin yalnızca kendi </span><span class="calibre19">iddialarını destekleyen kısmını söylemektir. Avukatlar değil, sadece şahitler bütün gerçeği </span><span class="calibre19">söylemek üzere yemin etmek durumundalar. Me var ki senin de az önce söylediğin gibi </span><span class="calibre19">gerçek sansürlendiğinde adalet yerini bulmuş olmuyor.”</span><span class="calibre19">Ne söyleyeceğimi bilemedim. Sıkışık trafiğin ortasında kalmıştık. İş çıkış saatiydi.</span></p>

  <p class="calibre12">“Amacımızdan saptık Patrick. Bizim hukuk sistemimiz, doğruluk veya adaletten çok cezalar <span class="calibre19">ve temyiz davalarıyla ilgileniyor. Bunun doğru olduğunu biliyorsun; sadece itiraf etmek </span><span class="calibre19">konusunda ketum .davranıyoruz.”</span></p>

  <p class="calibre12">İki noktada haklıydı; bu doğruydu ve ben itiraf etmekten hoşlanmıyordum. Savcılık ve <span class="calibre19">savunma makamlarının ikisi de kendi iddialarını destekleyen şahit ve delillere bağlı </span><span class="calibre19">kalmaktaydı. Diğer tarafa faydası olacak bir delil bulduklarında onu mahkemeye </span><span class="calibre19">sunmuyorlardı; bu, suçsuz bir adamın hapse girmesini önleyebilmek ya da cani bir katilin </span><span class="calibre19">hapsedilmesini garantilemek anlamına gelse bile. Bir hukuk sistemi, kişisel hakları; gerçeklik </span><span class="calibre19">arayışı ya da adaletin uygulanışından daha öncelikli bir konuma oturttuğunda olan buydu.</span></p>

  <p class="calibre12">Calvin konuşmaya devam etti: “Ancak adaletin yerine geldiğini görmek, bu sektöre <span class="calibre19">girmemizin ilk nedeni değil mi? Bu, bir davanın kazanıldığını görmekten daha önemli değil </span><span class="calibre19">mi?”</span></p>

  <p class="calibre12">“Şeyi haklı çıkarmaya mı?..”</p>

  <p class="calibre12">Yorgun bir iç çekiş... “Yetmiş altı yaşındayım evlat. Haklı çıkarmaya ya da haksız bulmaya <span class="calibre19">değil, yalnızca fikir yürütüp muktedir olduğum sürece, bir şeyler yapmaya zamanım kaldı.”</span></p>

  <p class="calibre12"><span class="calibre19">Calvin’in. bu sözleri söylediğini duymak, tuhaf hissettirmişti. Yıllarca hukuk sisteminin </span><span class="calibre19">çeşitli açılarını bizzat sorgulamış; ancak kaygılarımı kimseye dillendirmemiştim.</span></p>

  <p class="calibre12">“Evet...” dedim sorusuna dönerek. “Ben bu sektöre bu yüzden girdim.”</p>

  <p class="calibre12">O’Hare Havaalanının çıkışına yaklaşmıştık; fakat ben henüz sadede gelemediğimizi <span class="calibre19">hissediyordum. “Calvin, adliyede bana bir soru sormak istediğini söylemiştin.”</span></p>

  <p class="calibre12">“Ah, evet.” dedi. “Şimdi vereceğim farazi örnekte, üvey kızın Tessa’yı kullanırken kesinlikle <span class="calibre19">bir saygısızlık etmek istemediğimi bilmelisin.”</span></p>

  <p class="calibre12">“Söyle.”</p>

  <p class="calibre12">“Birinci derece cinsel taciz suçuyla yargılanan bir adam düşün. Şahit olarak çağrılıyorsun;<span class="calibre19">adamın suçlu olduğunu ve senin ifadenin verilecek hükümde etkili olacağını biliyorsun...”</span></p>

  <p class="calibre12">Biraz gerilmeye başlamıştım. “Tamam.”</p>

  <p class="calibre12">“Ancak deliller bir hükme varmaya yeterli değil ve sen eğer sadece dava unsurlarından <span class="calibre19">bahsedersen adamın beraat edip Tessa’ya tecavüz edeceğini de biliyorsun ya da belki onun </span><span class="calibre19">yaşında başka bir kıza. Ne var ki eğer sen ifadende işlediği suça ilişkin gerçekleri gölgelersen </span><span class="calibre19">adam suçlu bulunacak. Ne yapardın?”</span></p>

  <p class="calibre12">Anlattığı bu farazi durum, beni kıskıvrak yakalamıştı.</p>

  <p class="calibre12">“Kararı belirleyecek tek faktörün benim ifadem olduğunu göz önünde bulundurarak...”</p>

  <p class="calibre12">Boğazımın kuruduğunu hissediyordum. “Kızı korumak için yalan söylerdim.” Nihayet <span class="calibre19">Calvin’in ne demeye çalıştığını ve bunun, bugün yaşanan olaylarla nasıl bağlantılı olduğunu </span><span class="calibre19">anladım.</span></p>

  <p class="calibre12">“Evet.” dedi nazikçe başını sallayarak. “Çünkü masum insanları korumak her şeyden <span class="calibre19">önemlidir.”</span></p>

  <p class="calibre12">Başını çevirip uzun uzun yüzüme baktı. Yaşına rağmen gözlerinde hiç olmadığı kadar delici <span class="calibre19">bir dikkat ve kesinlik vardı. Bu kez lafı uzatmadan konuya girdi: “Richard Basque’ın o </span><span class="calibre19">cinayetlerin suçlusu olduğuna inanıyor musun?"</span></p>

  <p class="calibre12">Aklımda hiç soru işareti yoktu. “Evet öyle ve muhtemelen daha bilmediğimiz pek çoklarının <span class="calibre19">da sorumlusu o.”</span></p>

  <p class="calibre12">“Bildiğin üzere davayı yeniden gözden geçirdim ve ben de aynı sonuca vardım.”</p>

  <p class="calibre12">Havaalanı çıkışına gelmiştik. Calvin buradan saptı.</p>

  <p class="calibre12">Bir fikir...</p>

  <p class="calibre12"><i class="calibre2"><b class="calibre17">Hayır, olamaz.</b></i></p>

  <p class="calibre12">Ama belki de olurdu.</p>

  <p class="calibre12"><span class="calibre19">“Calvin, silahı sen doldurdun öyle değil mi?”</span><br class="calibre13" /></p>

  <p class="calibre12">Başını iki yana salladı. “Seni hayal kırıklığına uğrattığım için üzgünüm; ama dışarıda benim <span class="calibre19">gibi düşünen biri daha olmalı.”</span></p>

  <p class="calibre12">Belki ona inanmamam gerekirdi ama inandım. Sonuçta He-ather ve Chris’i öldüren ve <span class="calibre19">madendeki o alaycı mesajı bırakan bir başkasıydı. Bu durumda Calvin’in yorumu ancak tek </span><span class="calibre19">bir anlama gelebilirdi... “Sikora’yı engellememeliydim o zaman sana göre?”</span></p>

  <p class="calibre12">Cevabı hazırdı: “Yo hayır; yaptığın hiçbir şeyi sorgulamıyorum. Senin yaptığın asil bir <span class="calibre19">hareketti, kahramancaydı.”</span></p>

  <p class="calibre12">“Ama doğru olan değildi, öyle mi?”</p>

  <p class="calibre12">“Eğer sen hızlı davranmış olmasaydın bugün bir yerine iki insan ölmüş olacaktı. Sikora’nın <span class="calibre19">canlı kalmasına izin vermezlerdi, bunu biliyorsun.”</span></p>

  <p class="calibre12">Soruma cevap vermediğini fark ettim. “Pek iyi; eğer yaptığım şeyi sorgulamıyorsan ne <span class="calibre19">yapıyorsun?”</span></p>

  <p class="calibre12">“Kendimi ifade ediyorum.”</p>

  <p class="calibre12">Birinci terminalin önünde durdu.</p>

  <p class="calibre12">“Sen neden bahsediyorsun?”</p>

  <p class="calibre12">Calvin vitesi boşa aldı. “Elli yıldan fazla süredir doğruyu söyledim ve katil, tecavüzcü ya da <span class="calibre19">çocuk tacizcisi olduğunu bildiğim insanların özgür bırakıldığına şahit oldum.” Hafifçe </span><span class="calibre19">titreyen parmaklarını muhtemelen ben fark etmeyeyim diye direksiyonun üzerine koydu; ama </span><span class="calibre19">fark etmiştim.</span></p>

  <p class="calibre12">“Ve tekrar saldırdılar.” dedi. “Yeniden tecavüz edip yeniden öldürdüler. Eğer doğrulan <span class="calibre19">söylersem adaletin yerine geleceğine inanmıyorum. Adalet yerini bulmuyor ve şimdi masum </span><span class="calibre19">insanların acılarını vicdanımda ağır bir yük olarak taşıyorum.”</span></p>

  <p class="calibre12">Yüzüme baktı; gözlerinde gri bir ateş yanıyor, yanağından bir damla gözyaşı süzülüyordu.</p>

  <p class="calibre12">“Belki onlara yardım etmek için fazlasını yapabilirdim.” “Belki de yapamazdın.”</p>

  <p class="calibre12">“Doğru.” dedi. “Her iki türlü de olanı değiştirmek için çok geç. Ancak yalnızca şu anda olanı <span class="calibre19">ve gelecekte olacakları değiştirme şansımız var.”</span></p>

  <p class="calibre12">Bir polis memuru arabaya yaklaştı; ya hareket etmemiz ya da benim bavulumu kapıp kontuara <span class="calibre19">gitmem gerekiyordu. Kendimi federal ajan olarak tanıtabilirdim; fakat cüzdanım bagajda,</span><span class="calibre19">bilgisayar çantamın içindeydi ve bütün bunlarla uğraşmak istemedim. Sadece bu konuşmayı </span><span class="calibre19">bitirmek istiyordum. “Bunca yıl boyunca gerçeği söyleyerek doğru bir iş yaptığından emin </span><span class="calibre19">değilsin artık.”</span></p>

  <p class="calibre12">Calvin, pencereden dışarıya, yağan yağmura bakıyordu. Sessizliği, beklediğim cevaptı.</p>

  <p class="calibre12"><span class="calibre19">Tecavüzcüyle ilgili farazi sorusunu hatırladım. “Eğer ifadende kendi işlediğin bir suçu </span><span class="calibre19">gizlersen hüküm giyecek... Ne yapardın?”</span></p>

  <p class="calibre12">Bizim mahkemelerimizde, gerçeklik ve adalet her zaman bir çekişme içerisindedir. Bütün bu <span class="calibre19">yıllar boyunca gerçeğin tarafında olmuştum; Calvin de öyle. Belki de yanlış taraf seçmiştik.</span></p>

  <p class="calibre12">“Söz ver.” demişti Bay Sikora.</p>

  <p class="calibre12">“Söz veriyorum.” demiştim.</p>

  <p class="calibre12">İçimde bir şeylerin yer değiştirdiğini hissedebiliyordum. Adalet sistemine olan daimî güvenim <span class="calibre19">aniden fazlasıyla naif ve iyimser göründü.</span></p>

  <p class="calibre12">“Serbest bırakıldığı takdirde Basque’ın yeniden birilerini öldüreceğini düşünüyor musun?”<span class="calibre19">diye sordu Calvin.</span></p>

  <p class="calibre12">“Evet.”</p>

  <p class="calibre12">“Ben de.”</p>

  <p class="calibre12">Polis memuru pencereyi tıklattı. Bir dakika izin vermesi için parmağımla işaret ettikten sonra <span class="calibre19">Calvin’e “Bir şey yapacaksın değil mi?” diye sordum.</span></p>

  <p class="calibre12">Sessizlik...</p>

  <p class="calibre12">“Nedir? Ne yapacaksın?”</p>

  <p class="calibre12">Ellerini direksiyon üzerinde kavuşturdu. “Dikkatle izleyeceğim...” Kararlı ve kendinden emin <span class="calibre19">bir hâlde söylemişti bunları. “Ve bakacağım neler olacak.”</span></p>

  <p class="calibre12">Ne söyleyeceğimi düşündüm. Polis memuru kapıyı açarak inmemi istedi ve ben de inmek <span class="calibre19">zorunda kaldım. Calvin’e işaret ederek “Gitmesi gerek.” dedi.</span></p>

  <p class="calibre12">Arabadan indiğim sırada penceresini açan Calvin’e “Seni arayacağım.” dedim.</p>

  <p class="calibre12">“Tamam, .bir alo de bana.”</p>

  <p class="calibre12">Çantalarımı toparlayarak Calvin’in ardından gidişini izledim; arka farlarının ışığı, ıslak asfalta <span class="calibre19">yansıyordu. Bulanık bir yansıma...</span></p>

  <p class="calibre12">Polis memuru hâlâ yanımda dikiliyordu; ben öylece durmaya devam ettiğimden “Her şey <span class="calibre19">yolunda mı?” diye sordu.</span></p>

  <p class="calibre12"><i class="calibre2"><b class="calibre17">Hayır. Değil. Asla da olmayabilir.</b></i></p>

  <p class="calibre12">“Evet.” dedim. “Her şey yolunda.”</p>

  <p class="calibre12">Ardından, <i class="calibre2"><b class="calibre17">Sikora’nın Richard Basque’i öldürmesine izin vermeli miydim ya da acaba silahı </b></i><i class="calibre15"><b class="calibre17">doğrultmasına yardım mı etmeliydim?</b></i> <span class="calibre19">diye düşünerek terminale girdim. Calvin’in </span><span class="calibre19">söyledikleri, ben salona doğru ilerlerken aklımda dönüp duruyordu: “Dikkatle izleyeceğim ve </span><span class="calibre19">bakacağım neler olacak.”</span></p>

  <p class="calibre12">Madem öyle, ben de aynısını yapacaktım.</p>

  <div class="calibre24">
    <br class="calibre13" />
  </div>
</body>
</html>
