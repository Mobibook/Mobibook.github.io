<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>erz</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_37">Ek 15</h2>

  <p class="normal2">Kongre Riyaset-i Âliyesine;</p>

  <p class="normal">Evlâd-ı irfanı mezarlara, hayat-ı içtimaîye ve iktisadimizi girdaplara atan, ocaklarımızı söndüren Harb-i Umumi felaketinin kanlı tufanından henüz kurtulmaya vakit bulamadan kahir hükümlere layık görülmekle yurdu, tarihi, din ve milliyeti payimal edilmek istenilen Türklerin ve bilhassa Şarki Anadolu vilâyetleri halkının muhafaza-i emn-i istiklâl ve istıhlasını son bir hareketi milliye ve vicdaniye ile temin etmek üzere içtimâ eden Erzurum Kongresi'nin tehlikeyi etrafiyle takdir ve tayin edip maddi ve manevi esbab ve tedabiri ihzar eylemesi ve felaketi ... nin dahili ve harici avamilini nazar-ı dikkate alarak samimi ve hakikî bir teşhis ile müfid ve müsmir bir reçete tertip ve tanzim etmesi zaruret ve mecburiyetini hisseden bizler milletimizin saadet ve selâmetini kâfil olacak ve bugün önümüzde bulunan tehlikeyi izâle edecek icabat-ı siyasiye ve milliyemizle müterafık bir programı Kongre Heyeti Muhteremesi'nin tetkikine arzetmekle vazife-i mevduamızı ifa etmiş oluyoruz.</p>

  <p class="normal">Bizlerin bu Kongre'den intizar ettiğimiz gaye, Şarki Anadolu vilâyetleri halkının siyasi, iktisadi menafide müşterek bulunduklarını yakînen idrak ettiren tehlike-i hâzıra karşısında bugün ve yarın için iktihamı lâzım gelen müşkilât-ı dahiliye ve hariciyeyi refetmek sefalet ve felaketin bar-ı sıkleti altında ezilmiş halkımızın medeni milletler meyanında hakk-ı hayat sahibi olduğunu ispat eylemek esasına müstenid mukarrerat-ı mühimme ittihaz etmesi, bir taraftan mazinin tesirat ve avamil-i idariye ve iktisadiyesi altında nevmid ve zebun-ı felaket olmak yüzünden kuvve-i mukavemesi hırpalanmış bulunan ekseriyet halka beşeri ve insani düşüncelerle yeni bir şehrah açması, diğer taraftan adalet ve inkılâpperver milletlerden müzahareti temin edecek siyasi ve iktisadi esasatı muhtevî bir program ihdas ederek milletler muvacehesinde Türk ve Müslümanların da müştak-ı hürriyet ve medeniyet olduğunun isbat edilmesidir.</p>

  <p class="normal">Bu gayenin heyet-i muhteremenin nazar-ı tetkikine arzettiğimiz bir programla temin edileceğine kaniiz. Vazife-i mevduasını bu suretle ifâ edecekleri içtihadında bulunan bizlerin şu kanaat-i fikriye ve siyasiyemizin millet ve tarih nokta-i nazarından derpiş-i teemmül buyrulmasını teklif eyleriz.</p>

  <p class="normal">Tirebolu Murahhası, Giresun Murahhasları, Sürmene Murahhası</p>
</body>
</html>
