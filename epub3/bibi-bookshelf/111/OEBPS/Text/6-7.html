<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-7.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-7.html" xml:lang="en-GB">
    <div class="Basic-Text-Frame-1">
      <p class="arabaslik-orta" id="toc_marker-2-7">Yedinci Bölüm</p>

      <p class="paragraf"/>

      <p class="orta">Bizimkilerde</p>

      <p class="paragraf para-style-override-9"/>

      <p class="x2030">I</p>

      <p class="paragraf para-style-override-20"/>

      <p class="paragraf para-style-override-19"><span>Virginskiy, Muravyina Sokağı’nda oturuyordu; oturduğu ev kendisinindi, daha doğrusu karısının; ahşap, tek katlı, küçücük bir evceğizdi bu; evde kiracı falan yoktu, yalnız Virginskiyler oturuyordu. Ev sahibinin isim günü bahanesiyle evde on beş dolayında konuk toplanmıştı. Ama bu, taşrada görülmesine alışılmış isim günü kutlamalarına pek benzemiyordu. Evlilik hayatlarının daha en başında Virginskiyler isim günü kutlaması için evi konukla doldurmanın aptalca bir şey olduğuna karar vermişlerdi</span><span class="char-style-override-9">:</span> <span>“Ortada sevinilecek bir şey yoktu,” çünkü. Birkaç yıl içinde de kendilerini bir şekilde toplumdan yalıtmayı başarmışlardı. Virginskiy yetenekli bir adamdı, onun için kesinlikle “garibanın teki” denilemezdi, ama herkes onu nedense yalnızlığı seven, insanlarla tepeden konuşan garip biri olarak gördü. Madam Virginskaya’ya gelince, eşi subay olmasına karşın sırf kendisi ebe diye, toplumsal hiyerarşide papaz karısının bile altında yer alıyordu. Sahip olduğu toplumsal konum gereği uysal, kendi halinde biri olması gerekirken hiç böyle değildi. Sırf bir ilke sorunu yüzünden Yüzbaşı Lebyadkin adında bir dalavereciyle açıkça ilişki kurmak gibi aptalca ve bağışlanamaz tutumu nedeniyle, kentimizin yüreği en geniş, en hoşgörülü hanımları bile belirgin bir biçimde küçük görüp yüz çevirdiler ondan. Ama Madam Virginskaya bu gelişmeleri kendisinin de istediği buymuş gibi karşıladı. Öte yandan aynı acımasız, sert hanımların biraz hassas bir durum söz konusu olduğunda kentimizdeki öbür üç ebeyi atlayıp olabildiğince Arina Prohorovna’ya (yani Madam</span> <span>Virginskaya’ya) başvurduklarını da ilginç bir durum olarak belirtelim. Hatta ilçelerimizdeki toprak sahiplerinin hanımları bile onun bilgisine ve zor durumlardaki hünerine hayranlık duydukları, ayrıca şans getirdiğine inandıkları için hep onu çağırırlardı. Sonunda yalnızca en zengin ailelere gider oldu, çünkü inanılmaz paragözdü. Gücünün farkına varınca karakterini gizlemek için çabalamayı da bıraktı. Hatta en zengin evlerinde doğum yaptırırken sinirleri zaten perişan olmuş gebe kadının önünde utanıp sıkılmayı nihilistçe bir yana bırakarak, o anda zavallı kadına belki yardımı olabilecekken, “bütün kutsal”larla kasten alay ediyordu. Kentimizin askeri doktoru Rozanov (doğumlara da girerdi), bir seferinde doğum yapan ve acılar içinde kıvranan bir kadıncağız yüce yaratıcının adını haykırınca, Arina Petrovna’nın yine böyle serbest düşünceli, kutsalla alay eden sözlerinden birini “tüfek gibi patlatıverdiğini”, büyük bir korkuya kapılan hastanın da yükünden çabucak kurtulduğunu gözleriyle gördüğünü anlatmıştı. Arina Prohorovna gerçi nihilistti ama ucunda para varsa, yalnız sosyete çevrelerinin saçma geleneklerini değil, en eski, en toz toprak içindeki boş inançları bile hoşgörüyle karşılardı. Doğumlarını yaptırdığı bebeklerin vaftiz törenlerini hiç kaçırmazdı; üstelik vaftiz töreni için kuyruklu ipek bir entari giyer, hep topuz yaptığı saçlarını açıp bukleler halinde lüle lüle tarardı; oysa başka zamanlar üstü başı dökülür, ama o bundan âdeta gurur duyardı. Tören sırasında “gözlerindeki yırtıkça ifadeyle” dua okuyan papazı her zaman şaşırtmasına karşın, tören sonunda şampanya sunumunu hep o yapardı; (süslenerek kiliseye gelmesinin tek nedeniydi bu) tepsiden kadehinizi aldıktan sonra hele bir bahşiş bırakmayın!</span></p>

      <p class="paragraf para-style-override-19"><span>O akşam Virginskiyler’de toplanan ve hemen hepsi erkek olan konukların tümünün sıradışı bir görüntüsü vardı. Bir kez ne yiyecek içecek bir şey, ne de oyun kâğıdı görünüyordu ortalıkta. Eski yüzlü gök mavisi duvarkâğıtlarıyla kaplı konuk odasının ortasında yan yana konulmuş ve üzerleri pek de temiz olmayan kocaman bir örtüyle örtülmüş iki masanın üzerinde iki büyük semaver fokurduyordu. Koca bir tepsiye yirmi beş bardak dizilmiş; soylu aile çocuklarının yatılı okudukları okullardaki gibi küçücük dilimlere ayrılarak bir sepet içine yerleştirilmiş büyükçe bir francala da masanın bir ucuna konulmuştu. Çay servisini ev sahibesinin kız kardeşi yapıyordu; bu kaşsız, açık sarı saçlı, suskun, ama ağzını açtı mı zehirler saçan, yeni görüşleri benimsemiş otuz yaşındaki cadıdan Virginskiy bile çok korkardı. Hepi topu üç kadın vardı konuk odasında</span><span class="char-style-override-9">: e</span><span>v sahibesi, onun kaşsız kız kardeşi ve Virginskiy’in Petersburg’dan yeni gelmiş kız kardeşi. Endamı yerinde, güzelce ve zeki sayılabilecek ama biraz yıpranmış bir kadın olan Arina Prohorovna üzerinde gündelik, yeşil bir yünlü entari, kocaman açtığı gözlerini, “Görüyorsunuz ya, hiçbir şeyden korkum yok benim” der gibi konuklar üzerinde cesurca dolaştırıyordu. Yoldan yeni gelmiş, nihilist üniversiteli genç kız da çirkin sayılmazdı; balıketli, kırmızı yanaklı, kısa boyluydu ve yol giysilerini bile çıkarmadan Arina Prohorovna’nın yanına oturmuş, elinde birtakım kâğıtlar, sabırsız, kaçamak bakışlarla konukları süzüyordu. Virginskiy’e gelince, o akşam biraz rahatsız olmasına karşın, bir koltukta oturarak çay sofrasında yerini almıştı. Konukların hepsi çay masası çevresinde bir sandalyeye oturmuştu; sandalyelerindeki sessiz, ağırbaşlı oturuşlarında tam bir toplantı havası vardı. Sanki bir şey bekliyor, beklerken de yüksek sesle bambaşka konular üzerine konuşuyor gibiydiler. Stavrogin ve Verhovenskiy görününce herkes bir anda sustu.</span></p>

      <p class="paragraf para-style-override-19"><span>Ama durumun daha iyi anlaşılabilmesi için burada birkaç açıklama yapmak zorundayım.</span></p>

      <p class="paragraf para-style-override-19"><span>Kanımca bu bayların tümü, bu akşam çok ilginç şeyler duyacaklarına ilişkin tatlı bir ümitle gelmişlerdi buraya; kendilerine böyle söylenmişti. Tarihi çok eskilere dayanan kentimizin en kızıl liberal çiçekleri sayıyorlardı kendilerini ve Virginskiy onları bu akşamki “oturum” için büyük bir özenle toplamıştı. Kimileri (sayıca pek azdı bunlar) ilk kez geliyorlardı Virginskiy’in evine; ama konukların çoğunun, bu akşam buraya niçin çağrıldıklarına ilişkin en küçük bir bilgisi yoktu. Hepsi Pyotr Stepanoviç’i elinde geniş yetkiler olan, yurtdışından özel görevle gönderilmiş bir casus olarak benimsemişti ve bu düşünce her nasılsa kısa sürede kökleşmiş, doğal karşılanır, hatta hoşa bile gider olmuştu. Öte yandan isim günü kutlama bahanesiyle burada toplanan bu vatandaşlar arasında kendilerine belli bazı öneriler götürülmüş olanlar da vardı. Pyotr Verhovenskiy Moskova’da olduğu gibi bizim burada da beşli bir hücre oluşturmaya başarmıştı; daha sonra öğrendiğimize göre, taşradaki subaylar arasında da bir hücre kurmuştu. Yine X ilinde de böyle bir hücre kurduğu söyleniyordu. Şu anda bu beş seçkin çay masasındaydı ve kendilerini sıradan üyelermiş gibi göstermekte de çok başarılıydılar; onları kimsenin tanıyabilmesine olanak yoktu. Bu durum artık bir sır olmaktan çıktığı için rahatlıkla söyleyebilirim</span><span class="char-style-override-9">: L</span><span>iputin, Virginskiy, uzun kulak Şigalyov (bayan Virginskaya’nın erkek kardeşi), Lyamşin ve son olarak da Tolkaçenko adında biraz tuhaf bir adam. Kırk yaşlarında kadardı bu Tolkaçenko ve halkı, özellikle de hırsız uğursuz takımını incelemekle ün yapmıştı; halk incelemeleri yapmak için (elbette yalnızca bunun için değil) meyhanelerden pek çıkmazdı; kirli üst başı, katrana bulanmış çizmeleri, kısık kurnaz gözleri ve konuşurken sık sık yinelediği halk deyişleriyle bize caka satardı. Lyamşin onu bir iki kez Pyotr Stepanoviç’e, akşam toplantılarına da götürmüştü ama kimse üzerinde dişe dokunur bir etki bırakamamıştı burada. Kentte zaman zaman görürdük onu, özellikle de işsiz kaldığı zamanlarda. Demiryollarında çalışıyordu. Bu ilk hücrenin beş üyesi, bütün Rusya’ya yayılmış kendilerine benzer yüzlerce, binlerce hücreden biri olduklarına, bütün hücrelerin tek bir büyük ve gizli bir tür merkeze bağlı olduğuna, o merkezin de Avrupa’daki dünya devrim merkeziyle organik ilişki içinde bulunduğuna sımsıcak bir inanç beslerlerdi. Ama ne yazık ki, daha o zamanlardan aralarında ayrılıklar baş göstermeye başlamıştı. Bir kez Pyotr Verhovenskiy’in buraya geleceğini ta ilkbaharda önce Tolkaçenko, sonra da Şigalyov söylemişti kendilerine ve onlar da Verhovenskiy’den bir mucize beklemeye başlamışlardı; sonra daha ilk çağrısıyla hücre üyeliğini hemen kabul etmişlerdi, ne itiraz etmiş, ne başka bir direnç göstermişlerdi; beş kişilik hücre oluştuktan sonra, sanırım bu kadar kolay, bu kadar çabuk rıza göstermiş olmak ağırlarına gitti. Hücre üyesi olmayı gözleri yemedi, korktular demesinler diye utanıp üye olmuşlardı ve haklı olarak Pyotr Verhovenskiy’in onların bu onurlu özverilerini övgüyle karşılamasını, hiç değilse onlara ödül olarak örgütle ilgili önemli bir şeyler anlatmasını bekliyorlardı. Ama Verhovenskiy onların bu haklı merakını giderecek hiçbir şey yapmadı, gereksiz hiçbir şey anlatmadı; onlara karşı çok sert, hatta onları adam yerine bile koymayan, küçümseyen bir yönetim sergiledi. Bu da kuşkusuz beşi için de can sıkıcı bir durumdu; çok geçmeden üye Şigalyov “hesap sormak” konusunda öbür üyeleri de kışkırtmaya başladı; ama bu iş bu akşam, onca yabancının toplandığı Virginskiy’in evinde olmayacaktı tabii.</span></p>

      <p class="paragraf para-style-override-19"><span>Yabancılar konusunda benim de bir düşüncem var elbette</span><span class="char-style-override-9">: y</span><span>ukarıda sözü edilen ilk hücre üyelerinin, bu akşam Virginskiy’in evinde toplanan konuklar arasında, yine aynı gizli örgütün, yine Verhovenskiy’in kurduğu, ancak kendilerinin bilmedikleri başka hücrelerden üyelerinin bulunduğu yolunda kuşkuları vardı; sonuçta herkes birbirinden kuşkulanıyor, bu yüzden de herkes birbirine tuhaf, cakalı tavırlar sergiliyordu; bu durum toplantıya biraz absürt, biraz da duygusal bir hava veriyordu. Ancak kendilerinden hiç kuşkulanılamayacak insanlar da vardı bu toplantıda. Örneğin Virginskiy’in yakın akrabalarından muvazzaf bir binbaşı, çağrılmamış olmasına karşın isim gününü kutlamak için kendiliğinden çıkıp gelmişti ve artık onu kabul etmemek olmazdı. Ama Virginskiy’in ondan yana içi rahattı, binbaşı “asla ihbar etmezdi”</span><span class="char-style-override-9">: a</span><span>ptalca bir adam olmasına karşın ömrü boyunca hep aşırı liberallerin bulundukları yerlerde görünmüştü; dünya görüşlerini paylaşmaz ama onları dinlemeyi pek severdi. Kaldı ki sicili de pek temiz sayılmazdı</span><span class="char-style-override-9">: g</span><span>ençliğinde yasaklı</span> <span class="char-style-override-11">Kolokol</span> <span>dergileriyle birtakım bildiriler paketler halinde hep onun elinden geçmişti; gerçi o korkusundan tek bir kez bile açıp bunların içine bakmış değildi, yine de bunların dağıtılmasına yardım etmemek onun için bir alçaklıktı. Pek çok Rus insanı bugün bile böyledir, böyle bir şeyi alçaklık olarak görür. Öbür konuklar ya onurlarına hastalık derecesinde düşkün ya da ateşli ilk gençlik çağının heyecanı içindeki kişilerdi. Bunlardan birkaçı subay, birkaçı öğretmendi; öğretmenlerden birinin tek bacağı sakattı, kırk beş yaşında, zehir gibi bir dili olan, kibirli bir adamdı bu, lise öğretmeniydi. Subaylardan biri topçu okulunu birkaç gün önce bitirip kentimize gelmiş sessiz, suskun, gencecik biriydi; daha kimseyle doğru dürüst bir tanışıklık kuramamış olmasına karşın birdenbire Virginskiy’in evindeki bu toplantıda ortaya çıkıvermişti; hemen hiçbir konuşmaya katılmıyor, elinde bir kalem durmadan not defterine bir şeyler yazıyordu. Bunu herkes görüyor, ama nedense farkında değilmiş gibi görünmeye çalışıyordu. Lyamşin’le birlikte İncil satıcısı kadının torbasına açık saçık fotoğraflar sokuşturan işsiz güçsüz papaz okulu öğrencisi de buradaydı; küstah, kimseye güvenmeyen, kendini mükemmelliğin doruğunda gördüğü için yüzünde hep karşısındakileri suçlayıcı, kınayıcı bir gülümseme olan irikıyım bir delikanlıydı bu. Neden bilmiyorum, ama belediye başkanının oğlu da buradaydı, hani şu küçük teğmenin karısının serüvenini anlatırken sözünü ettiğim, yaşının çok üstünde görüp geçirmiş, şu iğrenç çocuk; bütün gece ağzını açmadı. Son olarak saçları karmakarışık, ateşli, on sekiz yaşında bir de lise öğrencisi vardı; onurunu kırmışlar gibi suratı bir karıştı; besbelli, on sekiz yaşında olmanın acısını çekiyordu. Bu yavrucak lise son sınıfta kurulmuş bağımsız bir suikastçı hücrenin başıydı; sonradan anlaşıldı bu ve herkesin ağzı bir karış açık kaldı.</span></p>

      <p class="paragraf para-style-override-19"><span>Şatov’dan söz etmedim</span><span class="char-style-override-9">: m</span><span>asanın arka ucuna oturmuş, sandalyesini herkesten biraz geriye çekmişti; yüzü asıktı, sürekli yere bakıyordu; ne çay, ne de ekmek almıştı; kasketini elinde tutuyordu, bununla da sanki buraya konuk olarak değil, bir iş ziyareti için geldiğini, işi bitince kalkıp gideceğini belirtmek istiyor gibiydi. Az ötesinde Kirillov oturuyordu; o da suskundu ama Şatov gibi yere bakmıyor, tam tersine donuk, cansız bakışlarla konuşan kişileri izliyor, hiçbir tepki göstermeden konuşmaları dinliyordu. Onu daha önce görmemiş olan bazı konuklar düşünceli, kaçamak bakışlarla onu süzüyorlardı. Madam</span> <span>Virginskaya’nın beşli hücreden haberi var mıydı bilmiyorum. Ama sanırım vardı ve bunu da kocasından öğrenmişti. Üniversite öğrencisi kız hiçbir şeye karışmıyordu; kendi derdi vardı onun</span><span class="char-style-override-9">: b</span><span>urada yalnızca bir iki gün kaldıktan sonra uzaklara, “yoksul üniversite öğrencilerinin dertlerini paylaşmak ve onları protestoda bulunmaya yönlendirmek için” üniversitesi olan kentleri dolaşmaya gidecekti. Birkaç yüz taşbaskısı bildiri vardı yanında; sanırım kendi yazıp, kendi basmıştı bunları. Lise öğrencisinin onu hayatında ilk kez görmesine karşın kızdan daha ilk görüşte kanlısıymışçasına nefret etmesi ilginçtir; kız da ondan aynı şekilde nefret etmişti. Binbaşı kızın dayısı oluyordu ve onu on yıldır ilk kez görüyordu. Stavrogin’le Verhovenskiy içeri girdiklerinde, az önce dayısıyla kadın sorunu üzerine atışan kızın yüzünü allar basmıştı.</span></p>

      <p class="paragraf para-style-override-20"/>

      <p class="x2030"><span>II</span></p>

      <p class="paragraf para-style-override-20"/>

      <p class="paragraf para-style-override-19"><span>Verhovenskiy hemen hiç kimseyle selamlaşmadan, masanın başında bir sandalyeye kendini atıp iyice kaykıldı. Herkesten, her şeyden bıkmış usanmış gibi yaka silken, küstah, kibirli bir havası vardı. Stavrogin herkesle kibarca selamlaştı ama o ana dek herkes onları beklediği halde, sanki bir emir verilmiş gibi hepsi birden onları hiç fark etmemiş gibi yaptı. Stavrogin oturur oturmaz ev sahibesi kendisine oldukça sert bir sesle:</span></p>

      <p class="paragraf para-style-override-19"><span>— Çay ister misiniz Stavrogin? –diye sordu.</span></p>

      <p class="paragraf para-style-override-19"><span>— Verin, –dedi Stavrogin.</span></p>

      <p class="paragraf para-style-override-19"><span>— Stavrogin’e çay verin, –diye emretti ev sahibesi, çay dağıtıcısı kıza; sonra:– Siz de ister misiniz? –diye sordu (bu soru Verhovenskiy’e idi).</span></p>

      <p class="paragraf para-style-override-19"><span>— Verin tabii, konuğa böyle şey sorulur mu? Kaymak da verin! Çay diye de hep böyle bulaşık suyu verirsiniz adama! Sözde isim günü kutlanan bir ev!</span></p>

      <p class="paragraf para-style-override-19"><span>— Ne? Siz de mi isim günlerine inanıyorsunuz! –dedi birden üniversite öğrencisi kız gülerek.– Az önce biz de bundan söz ediyorduk.</span></p>

      <p class="paragraf para-style-override-19"><span>— Eskimiş şeyler, –diye homurdandı lise öğrencisi masanın öbür ucundan.</span></p>

      <p class="paragraf para-style-override-19"><span>Üniversite öğrencisi kız sandalyesinden fırlar gibi şiddetli bir hamleyle atıldı:</span></p>

      <p class="paragraf para-style-override-19"><span>— Nedir eskimiş olan? İsterse en masumundan olsun, boş inançları unutmak mı? Tam tersine, herkes için utanç niteliğinde bir yeniliktir bu. –Sonra daha da büyük bir öfkeyle ekledi:– Üstelik masum boş inanç diye bir şey de yoktur!</span></p>

      <p class="paragraf para-style-override-19"><span>— Ben yalnızca şey demek istemiştim, –diye kekeledi dehşetli heyecanlanan liseli,– boş inançlar, elbette eskimiş şeylerdir ve yok edilmeleri gerekir; isim günü kutlamalarına gelince, herkesin bildiği gibi aptalca ve son derece eskimiş şeylerdir, değerli zamanlarımızı harcamaya değmez onlara... dünyada ne çok zaman harcanmıştır bu boş şeyler için. Dolayısıyla insanoğlu zekâsını daha gerekli şeylere yönlendirebilir...</span></p>

      <p class="paragraf para-style-override-19"><span>— Ne kadar uzattınız, hiçbir şey anlaşılmıyor sözlerinizden! –diye bağırdı üniversiteli kız.</span></p>

      <p class="paragraf para-style-override-19"><span>— Sanırım herkes eşit haklara sahip ve ben eğer düşüncelerimi açıklamak istiyorsam, başka herkes gibi...</span></p>

      <p class="paragraf para-style-override-19"><span>Ev sahibesi:</span></p>

      <p class="paragraf para-style-override-19"><span>— Düşüncelerinizi açıklama hakkınıza kimsenin dokunduğu yok, –diye sertçe sözünü kesti liselinin,– yalnızca ne diyecekseniz açık seçik söylemeye davet ediliyorsunuz, çünkü ne dediğiniz anlaşılmıyor.</span></p>

      <p class="paragraf para-style-override-19"><span>— Ama burada bana hiç saygı duyulmadığını belirtmeme izin verin; açıklamaya başladığım bir düşüncemi tamamlayamamış olmam, bende düşünce olmadığını değil, tersine aşırı düşünce bulunduğunu gösterir.</span></p>

      <p class="paragraf para-style-override-19"><span>Neredeyse umutsuzluk içinde ve homurdanırca söylediği bu sözlerden sonra liseli iyiden iyiye şaşırmıştı.</span></p>

      <p class="paragraf para-style-override-19"><span>Üniversiteli kız kestirip attı:</span></p>

      <p class="paragraf para-style-override-19"><span>— Konuşmasını bilmiyorsanız susacaksınız!</span></p>

      <p class="paragraf para-style-override-19"><span>Lise öğrencisi heyecanından neredeyse sandalyesinden ayağa fırlayacaktı:</span></p>

      <p class="paragraf para-style-override-19"><span>— Benim tek söylemek istediğim, –dedi utancından kıpkırmızı kesilerek; kimsenin yüzüne bakmadan konuşuyordu,– sizin Bay Stavrogin gelince ona ne kadar zeki olduğunuzu göstermek için kendinizi ortaya attığınız! Hepsi bu!</span></p>

      <p class="paragraf para-style-override-19"><span>— Düşünceniz hem iğrenç, hem ahlaksızca ve sizin gelişmemişliğinizin göstergesi niteliğinde, –dedi üniversiteli kız çabuk çabuk konuşarak.– Rica ederim, bana bir daha hiçbir şekilde bir şey söylemeyin!</span></p>

      <p class="paragraf para-style-override-19"><span>Ev sahibesi söze girerek:</span></p>

      <p class="paragraf para-style-override-19"><span>— Stavrogin, –dedi,– siz gelmeden hemen önce, subayla (başıyla akrabası binbaşıyı gösterdi) aile hakları üzerine tartışıyorlardı. Çoktan çözüme kavuşturulmuş, böyle çok eski, toz toprak içindeki bir saçmalıkla elbette sizi rahatsız edecek değilim. Ama günümüzde birer boş inanç olarak karşımıza çıkan ailede hak ve sorumluluk kavramının kaynağı nedir? Sorun bu. Sizin düşünceniz?</span></p>

      <p class="paragraf para-style-override-19"><span>— Kaynağı mı nedir? –diye yineledi soruyu Stavrogin.</span></p>

      <p class="paragraf para-style-override-19"><span>— Yani biz örneğin Tanrı’yla ilgili boş inançların gök gürültüsü ve yıldırımdan kaynaklandığını biliyoruz, –diye yeniden sözü kaptı üniversiteli kız, gözleriyle Stavrogin’e doğru atılıyordu âdeta,– yani gök gürültüsüyle yıldırımdan korkan ilkel insan, onlar karşısındaki güçsüzlüğüyle görünmeyen düşmanlarını tanrılaştırdı. Peki aileye ilişkin boş inançlar nasıl ortaya çıktı? Aslında ailenin kendisi nasıl ortaya çıktı?</span></p>

      <p class="paragraf para-style-override-19"><span>Ev sahibesi:</span></p>

      <p class="paragraf para-style-override-19"><span>— Ama bir dakika, benim söylemek istediğim daha farklı bir şeydi, –diyerek araya girecek oldu.</span></p>

      <p class="paragraf para-style-override-19"><span>— Bu sorunun yanıtı biraz... edep dışı olabilir, –dedi Stavrogin.</span></p>

      <p class="paragraf para-style-override-19"><span>— Nedenmiş o? –diye atıldı yine üniversiteli kız.</span></p>

      <p class="paragraf para-style-override-19"><span>Öğretmen grubunda gülüşmeler oldu; hemen aynı anda, öbür uçta Lyamşin’le lise öğrencisine de bulaştı bu gülüş, en sonra da akraba binbaşı kıs kıs gülmeye başladı.</span></p>

      <p class="paragraf para-style-override-19"><span>— Vodvil yazarı olmalıymışsınız, –dedi ev sahibesi Stavrogin’e.</span></p>

      <p class="paragraf para-style-override-19"><span>— Adınızı bilmiyorum, ama bu hiç size onur verecek bir söz olmadı bayım, –dedi büyük bir öfkeyle üniversiteli kız da Stavrogin’e.</span></p>

      <p class="paragraf para-style-override-19"><span>— İkide bir ortaya atılıp car car etmesene! –dedi binbaşı,– bir genç kız olarak daha ağırbaşlı olman gerekirken sen sanki iğne üzerinde oturuyor gibisin!</span></p>

      <p class="paragraf para-style-override-19"><span>— Kesin sesinizi; ne hakla bana böyle senli benli, böyle iğrenç benzetmelerle seslenirsiniz! Sizi ilk kez görüyorum ve akraba olarak da bilmek istemiyorum.</span></p>

      <p class="paragraf para-style-override-19"><span>— İyi ama dayınım ben senin, minik bir bebecikken seni kucağımda çok taşıdım.</span></p>

      <p class="paragraf para-style-override-19"><span>— Bana ne bundan! Ben mi istedim sizden beni kucağınızda taşımanızı! Buna kendiliğinizden istekli olduğunuza göre, bundan zevk almışsınız bay saygısız subay! Ayrıca yurttaş olarak seslenmedikçe bir daha bana asla</span> <span class="char-style-override-11">sen</span> <span>dememeniz konusunda da uyarırım sizi!</span></p>

      <p class="paragraf para-style-override-19"><span>Binbaşı masaya bir yumruk atarak karşısında oturan Stavrogin’e:</span></p>

      <p class="paragraf para-style-override-19"><span>— Hepsi böyle bunların! –dedi.– Hayır, ben liberalizmi de, çağdaşlığı da, akıllı uslu konuşmaları da severim; ama hemen söyleyeyim, erkeklerin kendi aralarında yaptıkları akıllı uslu konuşmaları dinlemeyi severim. İş kadınlara, hele böyle zamane bilmişlerine gelince, bıktım! Benden uzak olsunlar! –Lafa girmek için durduğu yerde kımıldanan üniversiteli kıza döndü:– Otur oturduğun yerde, atılıp durma öyle! Ben de konuşacağım efendim, burada resmen hakaret edildi bana.</span></p>

      <p class="paragraf para-style-override-19"><span>— İki kelimeyi yan yana getiremezsiniz! Tek bildiğiniz başkalarına engel olmak! –dedi ev sahibesi büyük bir öfkeyle.</span></p>

      <p class="paragraf para-style-override-19"><span>— Hayır, diyeceklerimi diyeceğim, –dedi binbaşı Stav-rogin’e; müthiş heyecanlıydı.– Ben Bay Stavrogin, şuraya yeni geldiğiniz için size sesleniyorum, yoksa henüz sizinle tanışma onuruna erişmiş değilim. Erkekler olmasa bunların hepsi sinekler gibi mahvolur giderdi; işte benim düşüncem! Bütün şu kadın sorunu deyip durdukları şey de aslında özgünlükten ne kadar yoksun olduklarını göstermiyor mu? İnanın bana, bu kadın sorununu onlara erkekler icat etti, böylece de kendi başlarına bir bela çıkarmış oldular. Tanrı’ya bin şükür, evli değilim! Farklı, değişik bir şeyi anlayamazlar, en basit bir işlemeyi çizemezler; giysilerindeki işlemeleri yaratan ve çizen hep erkeklerdir! Şimdi şunu kucağımda taşımışım, daha on yaşındayken adam yerine koyup onunla mazurka yapmışım, derken yıllar sonra onu kucaklamak için koşup buraya geliyorum, ama o daha ikinci kelimede bana Tanrı yoktur deyip çıkıyor. Hayır, ikinci kelimede değil, üçüncü kelimede söylese bari! Ama öyle acelesi var ki!.. Hadi akıllı insanlar inanmıyor diyelim, çünkü onlarda akıl var; peki sende ne var ey sabun köpüğü? Sen Tanrı’dan ne anlarsın? Erkek bir üniversiteli sana bunu öğretmiş, bunu değil de kandil yakmayı öğretseydi, sen şimdi tasvirler önünde kandil yakıyor olurdun.</span></p>

      <p class="paragraf para-style-override-19"><span>Üniversiteli kız, böyle bir adamla daha fazla konuşmayı küçültücü buluyormuş gibi yüzünde aşağılar bir ifadeyle:</span></p>

      <p class="paragraf para-style-override-19"><span>— Her sözünüz yalan, –dedi,– kötü bir insansınız siz; az önce sözlerinizin ne kadar temelsiz olduğunu kanıtlamıştım. Az önce size Hıristiyan İlmihali’ne göre</span><span class="char-style-override-9">: “</span><span>Babanı ve seni var edenleri sever ve onlara saygı duyarsan, sana uzun bir ömür, zenginlik verilir” denildiğini, bunun “On Emir”den biri olduğunu söylemiştim. Sevgiye karşılık ödül vaat ettiğine, böyle bir şeye gerek duyduğuna göre sizin Tanrı’nız ahlaksız. Az önce siz üzerimdeki haklarınızdan söz etmeye başladıktan sonra yaptım bütün bu açıklamaları size, yoksa daha ikinci kelimede değil. Bu kadar kalın kafalıysanız ve hâlâ hiçbir şey anlayamıyorsanız ben ne yapayım? Bu durum ağırınıza gidiyor ve kızıp köpürüyorsunuz</span><span class="char-style-override-9">: s</span><span>izin kuşağın sorunu da bu!</span></p>

      <p class="paragraf para-style-override-19"><span>— Kaz kafalı! –diye homurdandı binbaşı.</span></p>

      <p class="paragraf para-style-override-19"><span>— Kafasız!–diye karşılık verdi üniversiteli.</span></p>

      <p class="paragraf para-style-override-19"><span>— Küfret bakalım! –dedi binbaşı.</span></p>

      <p class="paragraf para-style-override-19"><span>Masanın öbür ucundan Liputin:</span></p>

      <p class="paragraf para-style-override-19"><span>— Müsaade buyurun Kapiton Maksimoviç, siz bana Tan-<br/>
      rı’ya inanmadığınızı söylememiş miydiniz? –diye tısladı.</span></p>

      <p class="paragraf para-style-override-19"><span>— Söyledimse söyledim; ben başka, bu iş başka! Belki de inanıyorumdur ama tümüyle değil. Hiç inanmasam bile, Tanrı’yı kurşuna dizmeli gibi bir söz söylemem. Daha ilk süvari subayı çıktığımda Tanrı konusunda derin derin düşünürdüm. Bütün şiirlerde süvari subaylarının nasıl içip kudurdukları anlatılmıştır, ben de belki içiyordum ama inanır mısınız, gecenin bir yarısında don gömlek yataktan fırla, geç tasvirlerin karşısına, başla istavroz çıkarmaya! Niye? Tanrı’ya ona inandığımı göstereceğim! Daha o zamanlardan uykuyu durağı yitirmiştim Tanrı var mı yok mu diye! Öylesine anamı ağlatan bir sorundu bu! Gün doğdu mu, elbette insanı oyalayacak yığınla şey vardır, o arada yine dini imanı unutur gidersin... Aslında şöyle bir gözlemim var</span><span class="char-style-override-9">: g</span><span>ündüzleri insanın Tanrı’ya inancı sanki biraz kayboluyor.</span></p>

      <p class="paragraf para-style-override-19"><span>— İskambil kâğıdınız yok mu? –dedi Verhovenskiy ev sahibesine dönüp ağzını ayıra ayıra esneyerek.</span></p>

      <p class="paragraf para-style-override-19"><span>— Bütün kalbimle destekliyorum bu çok yerinde sorunuzu! –dedi binbaşının sözleriyle öfkeden yüzü kıpkırmızı kesilen üniversiteli kız Verhovenskiy’e.</span></p>

      <p class="paragraf para-style-override-19"><span>— Altın zamanımızı aptalca konuşmalarla telef ediyoruz! –dedi ev sahibesi bezgince kocasına bakarak.</span></p>

      <p class="paragraf para-style-override-19"><span>— Ben de burada üniversite öğrencilerinin çektiği acılardan ve bu durumu protesto edişlerinden söz etmek niyetindeydim, –dedi üniversiteli kız,– ama ahlaksızca konuşmalarla zamanımız harcandığı için...</span></p>

      <p class="paragraf para-style-override-19"><span>Üniversiteli kız daha sözünü tamamlayamadan liseli oradan dayanamayıp atıldı:</span></p>

      <p class="paragraf para-style-override-19"><span>— Ahlaklı, ahlaksız diye bir şey yoktur!</span></p>

      <p class="paragraf para-style-override-19"><span>— Siz bunu öğrenmeden çok, çok önce bildiğim bir şey bu benim bay liseli!</span></p>

      <p class="paragraf para-style-override-19"><span>Büsbütün çileden çıkan liseli:</span></p>

      <p class="paragraf para-style-override-19"><span>— Bense, bizim hepimizi zaten bildiğimiz konularda aydınlatmak için Petersburg’dan kalkıp buralara gelmiş olan sizin, bir çocuk olduğunuzda ısrar ediyorum, –dedi.– Okumayı bile beceremediğiniz “Ananı babanı say” duasının ahlaksızca bir şey olduğunu Byelinskiy’den sonra Rusya’da bilmeyen kalmadı.</span></p>

      <p class="paragraf para-style-override-19"><span>— Bu ta</span><span>rtışma bitmeyecek mi? –dedi Madam</span> <span>Virginskaya kocasına kararlılıkla bakarak; konuşmaların düzeysizliği, içeriksizliği yüzünü kızartmıştı, özellikle de evlerine ilk kez gelen kimi konukların yüzlerinde gülümseme, hatta şaşkınlık anlatımı gördükten sonra.</span></p>

      <p class="paragraf para-style-override-19"><span>— Baylar, –dedi birden Virginskiy yüksekçe bir sesle,– konumuzla biraz daha yakından ilgili söyleyecek sözleri olan kimse varsa zaman yitirmeden buyursun.</span></p>

      <p class="paragraf para-style-override-19"><span>O ana dek ağzını açmadan büyük bir ağırbaşlılıkla yerinde oturan topal öğretmen:</span></p>

      <p class="paragraf para-style-override-19"><span>— Bir şey sorabilir miyim</span><span class="char-style-override-9">, –</span><span>dedi yumuşacık bir sesle,– burada bir toplantı mı yapıyoruz, yoksa bir eve konukluğa gelmiş sıradan ölümlüler olarak bir arada mı bulunuyoruz? Usule ilişkin bir konunun kafamda netleşmesi ve ne yaptığımızı anlamak için soruyorum bunu.</span></p>

      <p class="paragraf para-style-override-19"><span>“Kurnaz” soru etkisini gösterdi; herkes yanıtı ötekinden bekler gibi birbirine baktı ve bir anda, sanki bir işaret verilmiş gibi bütün bakışlar Verhovenskiy’le Stavrogin’e yöneldi.</span></p>

      <p class="paragraf para-style-override-19"><span>— “Toplantıda mıyız” sorusunun yanıtının oylamayla belirlenmesini öneriyorum, –dedi Madam</span> <span>Virginskaya.</span></p>

      <p class="paragraf para-style-override-19"><span>— Öneriniz biraz belirsiz ama yine de size katılıyorum, –dedi Liputin.</span></p>

      <p class="paragraf para-style-override-19"><span>— Ben de... ben de katılıyorum... –sesleri duyuldu.</span></p>

      <p class="paragraf para-style-override-19"><span>— Evet, sanırım o zaman daha bir düzenli oluruz, –diye onayladı Virginskiy.</span></p>

      <p class="paragraf para-style-override-19"><span>— Öyleyse oylamaya geçiyoruz! –dedi ev sahibesi.– Lyamşin, rica etsem piyanoya geçer misiniz? Oylama oyunuzu oradan da kullanabilirsiniz.</span></p>

      <p class="paragraf para-style-override-19"><span>— Gene mi? –diye bağırdı Lyamşin.– Yeterince şişirmedim mi kafalarınızı?</span></p>

      <p class="paragraf para-style-override-19"><span>— Rica ederim oturun ve çalın; davamıza hizmet etmek istemiyor musunuz?</span></p>

      <p class="paragraf para-style-override-19"><span>— İnanın bana Arina Prohorovna, kimse dinlemez konuşmalarımızı. Bu sizin takıntınız. Bir kez pencereler çok yüksek, hem dinleseler de konuştuklarımızı anlamazlar ki!</span></p>

      <p class="paragraf para-style-override-19"><span>Birinin homurdandığı duyuldu:</span></p>

      <p class="paragraf para-style-override-19"><span>— Sanki biz anlıyoruz!</span></p>

      <p class="paragraf para-style-override-19"><span>— Ama ben de size her zaman uyanık olmamız gerek diyorum. Hani birileri, hafiyeler falan, dışarıdan dinlemeye kalkışacak olurlarsa, –sözün burasında anlamlı anlamlı Verhovenskiy’e baktı,– şarkılar söyleyip isim günü kutladığımızı sansınlar.</span></p>

      <p class="paragraf para-style-override-19"><span>— Lanet olsun! –diye söylenerek piyanonun başına geçti Lyamşin ve tuşları neredeyse yumruklayarak nafile bir valsa başladı.</span></p>

      <p class="paragraf para-style-override-19"><span>— Toplantı olmasını isteyenler lütfen sağ ellerini kaldırsın, –dedi Madam</span> <span>Virginskaya.</span></p>

      <p class="paragraf para-style-override-19"><span>Kimi kaldırdı, kimi kaldırmadı; kaldırıp indirenler, indirip yeniden kaldıranlar oldu.</span></p>

      <p class="paragraf para-style-override-19"><span>— Lanet olsun! Hiçbir şey anlamadım! –diye bağırdı subaylardan teki.</span></p>

      <p class="paragraf para-style-override-19"><span>— Ben de hiçbir şey anlamadım! –diye bağırdı bir başkası.</span></p>

      <p class="paragraf para-style-override-19"><span>— Ben anlıyorum, –diye bağırdı bir üçüncüsü,–</span> <span class="char-style-override-11">evet</span> <span>diyenler el kaldıracak.</span></p>

      <p class="paragraf para-style-override-19"><span>— İyi de,</span> <span class="char-style-override-11">evet</span> <span>ne demek?</span></p>

      <p class="paragraf para-style-override-19"><span>— Toplantı demek.</span></p>

      <p class="paragraf para-style-override-19"><span>— Toplantı demek değil.</span></p>

      <p class="paragraf para-style-override-19"><span>— Ben toplantı için oy verdim, –diye bağırdı liseli Madam</span> <span>Virginskaya’ya.</span></p>

      <p class="paragraf para-style-override-19"><span>— Öyleyse niye el kaldırmadınız?</span></p>

      <p class="paragraf para-style-override-19"><span>— Ben hep size bakıyordum, sizin kaldırmadığınızı görünce ben de kaldırmadım.</span></p>

      <p class="paragraf para-style-override-19"><span>— Öyle saçma şey olur mu? Öneri sahibi olduğum için el kaldırmadım ben. Pekâlâ baylar, yineliyorum oylamayı, ancak bu kez tersini oylayacağız</span><span class="char-style-override-9">: t</span><span>oplantı olsun isteyenler yerlerinde otursun, ellerini de kaldırmasın, toplantı olmasın diyenler lütfen sağ ellerini kaldırsın.</span></p>

      <p class="paragraf para-style-override-19"><span>— Ya toplantı istemeyenler? –diye sordu liseli.</span></p>

      <p class="paragraf para-style-override-19"><span>Madam</span> <span>Virginskaya öfkeyle bağırdı:</span></p>

      <p class="paragraf para-style-override-19"><span>— Mahsus mu yapıyorsunuz siz?</span></p>

      <p class="paragraf para-style-override-19"><span>O arada birkaç ses duyuldu:</span></p>

      <p class="paragraf para-style-override-19"><span>— Müsaade buyurun... İsteyenler mi, istemeyenler mi el kaldıracak, bunun hiçbir kuşkuya yer bırakmayacak bir açıklıkla belirtilmesi gerek.</span></p>

      <p class="paragraf para-style-override-19"><span>— İstemeyenler, istemeyenler.</span></p>

      <p class="paragraf para-style-override-19"><span>— Yani şimdi istemeyen ne yapacak, el kaldıracak mı, kaldırmayacak mı? –dedi subayın teki.</span></p>

      <p class="paragraf para-style-override-19"><span>— Eh, anayasal rejime bile alışamadık daha! –dedi binbaşı.</span></p>

      <p class="paragraf para-style-override-19"><span>— Bay Lyamşin lütfen, öyle hızlı çalıyorsunuz ki hiçbir şey duyulmuyor, –dedi topal öğretmen.</span></p>

      <p class="paragraf para-style-override-19"><span>— Gerçekten Arina Prohorovna, gerçekten kimse dinlemez bizi! –dedi Lyamşin ve piyanonun başından kalktı.– Çalmak istemiyorum artık! Ben size konukluğa geldim, piyano tıngırdatmaya değil!</span></p>

      <p class="paragraf para-style-override-19"><span>— Baylar! –dedi Virginskiy nihayet.– Sesli olarak yanıt verin: Toplantıda mıyız, değil miyiz?</span></p>

      <p class="paragraf para-style-override-19"><span>— Toplantıdayız, toplantıdayız! –sesleri duyuldu dört yandan.</span></p>

      <p class="paragraf para-style-override-19"><span>— Öyleyse tamam, oylamaya gerek yok. Tamam mı baylar? Oylamaya gerek var mı, yok mu?</span></p>

      <p class="paragraf para-style-override-19"><span>— Yok yok! Hepimiz anladık! Toplantıdayız!</span></p>

      <p class="paragraf para-style-override-19"><span>— İyi de, toplantıda olmak ne demek? –diye bir ses duyuldu.</span></p>

      <p class="paragraf para-style-override-19"><span>Kimse karşılık vermedi.</span></p>

      <p class="paragraf para-style-override-19"><span>— Bu durumda bir başkan seçmemiz gerek, –sesleri duyuldu.</span></p>

      <p class="paragraf para-style-override-19"><span>— Başkan ev sahibi elbette... ev sahibi!</span></p>

      <p class="paragraf para-style-override-19"><span>— Baylar madem öyle, –dedi Virginskiy,– deminki önerimi yineliyorum</span><span class="char-style-override-9">: d</span><span>avamızı ilgilendiren bir sözü olan ya da davayla ilgili bir açıklamadan bulunacak olan varsa hiç zaman yitirmeden buyursun.</span></p>

      <p class="paragraf para-style-override-19"><span>Bir sessizlik oldu. Yeniden bütün bakışlar Stavrogin’le Verhovenskiy’e yöneldi.</span></p>

      <p class="paragraf para-style-override-19"><span>— Verhovenskiy sizin söylemek istediğiniz bir şey yok mu? –diye ev sahibesi bu kez doğrudan Pyotr Stepanoviç’e sordu.</span></p>

      <p class="paragraf para-style-override-19"><span>— Hayır, hiçbir şey yok! –dedi beriki sandalyesinde gerinip esneyerek. –Ama bir kadeh konyak isterdim.</span></p>

      <p class="paragraf para-style-override-19"><span>— Stavrogin siz ister miydiniz?</span></p>

      <p class="paragraf para-style-override-19"><span>— Sağ olun, içki içmem.</span></p>

      <p class="paragraf para-style-override-19"><span>— İçki değil, konuşmak ister miydiniz?</span></p>

      <p class="paragraf para-style-override-19"><span>— Konuşmak mı? Ne hakkında? Hayır, istemem.</span></p>

      <p class="paragraf para-style-override-19"><span>— Konyağınız gelecek, –dedi ev sahibesi Verhovenskiy’e.</span></p>

      <p class="paragraf para-style-override-19"><span>Daha önce de birkaç kez yerinden hamle eden üniversiteli kız ayağa kalktı:</span></p>

      <p class="paragraf para-style-override-19"><span>— Benim buraya geliş nedenim, zavallı üniversite öğrencilerinin içinde bulundukları acı durumu ve onları hep birden bu durumu protesto etmeye çağırmak için...</span></p>

      <p class="paragraf para-style-override-19"><span>Ama sözünün gerisini getiremedi, şaşırdı; bu sırada masanın öbür ucundan bir başka rakip çıktı, bütün bakışlar ona döndü. Uzun kulak Şigalyov yüzü asık, ağır ağır yerinden doğruldu, karınca gibi yazılarla doldurulmuş kalın bir defteri melankolik bir tavırla masaya koydu. Yerine de oturmuyor, ayakta öylece susuyordu. Kimileri şaşkın şaşkın deftere bakmaya çalışırken Lyamşin, Virginskiy ve topal öğretmen sanki bir şeye sevinmiş gibiydiler.</span></p>

      <p class="paragraf para-style-override-19"><span>— Söz istiyorum, –dedi Şigalyov yüzü hep öyle asık ama kararlı bir sesle.</span></p>

      <p class="paragraf para-style-override-19"><span>— Söz sizin, –dedi Virginskiy.</span></p>

      <p class="paragraf para-style-override-19"><span>Konuşmacı yerine oturdu, yarım dakika kadar bir şey söylemeden durdu, sonra alabildiğine ciddi bir tavırla başladı:</span></p>

      <p class="paragraf para-style-override-19"><span>— Baylar...</span></p>

      <p class="paragraf para-style-override-19"><span>— Konyağınız! –dedi çay servisini de yapan akraba kız<br/>
      tepsiye ya da bir tabağa koymayıp, elinde tutarak getirdiği konyak kadehiyle şişesini aşağılar, iğrenir bir edayla Verhovenskiy’in önüne bırakırken.</span></p>

      <p class="paragraf para-style-override-19"><span>Sözü kesilen konuşmacı mağrur bir edayla durdu.</span></p>

      <p class="paragraf para-style-override-19"><span>— Önemli değil siz devam edin, ben dinlemiyorum, –dedi Verhovenskiy kadehine konyak doldururken.</span></p>

      <p class="paragraf para-style-override-19"><span>— Baylar, –diye yeniden başladı Şigalyov,– aşağıda dikkatlerinize sunacağım ve yardımlarınızı rica edeceğim son derece önemli konuya geçmeden önce önsöz niteliğinde söyleyeceğim bir iki şey olacak.</span></p>

      <p class="paragraf para-style-override-19"><span>— Makasınız var mıydı Arina Prohorovna? –dedi birden Pyotr Stepanoviç.</span></p>

      <p class="paragraf para-style-override-19"><span>Ev sahibesi kocaman açtığı gözlerle:</span></p>

      <p class="paragraf para-style-override-19"><span>— Makası ne yapacaksınız? –diye sordu.</span></p>

      <p class="paragraf para-style-override-19"><span>— Tırnaklarımı keseceğim, –dedi Verhovenskiy kaygısızca uzun, pis tırnaklarını incelerken,– kaç gündür unutuyorum.</span></p>

      <p class="paragraf para-style-override-19"><span>Arina Prohorovna kıpkırmızı oldu; üniversiteli Virginskaya’nınsa hoşuna gitti sanki bu:</span></p>

      <p class="paragraf para-style-override-19"><span>— Az önce şurada pencerenin önünde görmüştüm makası, –dedi; yerinden kalkıp getirdi.</span></p>

      <p class="paragraf para-style-override-19"><span>Pyotr Stepanoviç onun yüzüne bile bakmadan makası aldı ve tırnaklarını kesmeye başladı. Arina Prohorovna bunun tümüyle normal bir davranış olduğunu anlayıp deminki alınganlığından dolayı utanç duydu. Masadakiler sessizce bakıştılar. Topal öğretmen öfke ve gıptayla izliyordu Verhovenskiy’i.</span></p>

      <p class="paragraf para-style-override-19"><span>Şigalyov yeniden başladı:</span></p>

      <p class="paragraf para-style-override-19"><span>— Bugünkü toplumsal yapının yerini alacak geleceğin toplumsal yapısı üzerine harcadığım onca çabanın sonunda, en eskilerinden başlayarak, içinde bulunduğumuz 187.. yılına gelene dek bütün toplumsal sistem yaratıcılarının, doğal bilimlerden de, insan denen tuhaf hayvandan da hiçbir şey anlamayan, kendi kendileriyle çelişen hayalci, masalcı, budala insanlar oldukları sonucuna vardım. Platon, Rousseau, Fourier... insan topluluklarının değil, ancak serçelerin işine yarayacak birer alüminyum sütundan başka bir şey değiller. Ama geleceğin toplumsal yapısı bizlere özellikle şimdi gerekiyor</span><span class="char-style-override-9">: ç</span><span>ünkü hepimiz en nihayet şimdi harekete geçmek kararlılığıyla bir araya gelmiş bulunuyoruz. Şimdi sizlere dünyanın yeni düzeniyle ilgili olarak kendi geliştirdiğim sistemi sunuyorum. İşte önerdiğim sistem! –Önündeki deftere vurdu.– Kitabımı sizlere olabildiğince kısaltarak sunma niyetindeydim, ancak yazılı metne ek olarak sözlü bazı açıklamalarda da bulunmam gerektiğini görüyorum... Bu yüzden de açıklamalarımın tümü için, kitabımın bölüm sayısına bakarak söylüyorum, en az on akşam gerekiyor. (Gülüşmeler oldu masada.) Ayrıca şimdiden belirtmek isterim ki sistemim henüz tamamlanmış değildir. (Yeniden gülüşmeler.) Öte yandan, topladığım veriler arasında şaşırıp kalmış durumdayım</span><span class="char-style-override-9">: u</span><span>laştığım sonuç, başlangıçtaki düşüncemin tam tersi. Sınırsız özgürlük deyip yola çıktım, sınırsız despotizme vardım. Şunu da belirteyim ki, toplumsal yapılanma sorununa benim geliştirdiğim formül dışında hiçbir çözüm yoktur.</span></p>

      <p class="paragraf para-style-override-19"><span>Gülüşmeler giderek şiddetlendi; ama gülenler daha çok gençlerdi, yani bu işlerden pek de anlamayanlar. Ev sahibesinin, Liputin’in ve topal öğretmenin yüzlerinde sıkıntılı bir ifade vardı.</span></p>

      <p class="paragraf para-style-override-19"><span>Subaylardan biri sakınarak sordu:</span></p>

      <p class="paragraf para-style-override-19"><span>— Kendiniz bile sisteminizin içinden çıkamayıp umutsuzluğa düşmüşseniz, biz ne yapacağız?</span></p>

      <p class="paragraf para-style-override-19"><span>Şigalyov sertçe eleştirinin geldiği yöne döndü:</span></p>

      <p class="paragraf para-style-override-19"><span>— Haklısınız bay muvazzaf subay, özellikle de “umutsuzluk” kelimesini kullanmanız çok yerinde. Evet umutsuzluğa kapıldım; ama bu yüzden ne kitabımda açıkladığım şeylerden herhangi biri değiştirilebilir, ne de benim açıkladığım formül dışında bir çözüm yolu önerilebilir! Benim belirttiklerim dışında düşünülebilecek hiçbir şey yoktur. O bakımdan boşa zaman yitirmemek için bütün arkadaşları art arda on akşam boyunca okuyacağım kitabı dinlemeye ve düşüncelerini açıklamaya çağırıyorum. Üye arkadaşlar beni dinlemek istemezlerse en baştan ayrılalım, herkes kendi yoluna gitsin</span><span class="char-style-override-9">: e</span><span>rkekler memuriyetlerine, kadınlar da mutfaktaki işlerine dönsünler. Çünkü kitabımda önerdiğim çözüm yolunu reddedenler, bunun dışında hiçbir yol bulamayacaklardır. Hem de hiç! Boşa zaman yitirmeyelim, dönüp dolaşıp geleceğimiz yer burası!</span></p>

      <p class="paragraf para-style-override-19"><span>Bir dalgalanma oldu</span><span class="char-style-override-9">: “</span><span>Üşütük mü bu? Ne diyor böyle?” sesleri duyuldu.</span></p>

      <p class="paragraf para-style-override-19"><span>— Demek ki her şey gelip Şigalyov’un umutsuzluğuna bağlanıyor, –dedi Lyamşin,– umutsuz olmalı mı, olmamalı mı?</span></p>

      <p class="paragraf para-style-override-19"><span>— Şigalyov’un umutsuzluğa yakın bir durumda bulunması kişisel bir sorun, –dedi liseli.</span></p>

      <p class="paragraf para-style-override-19"><span>— Şigalyov’un umutsuzluğunun davamızla ne kadar ilgisi olduğunun ve okuyacağı kitabı dinleyip dinlemeyeceğimizin oylanmasını öneriyorum, –dedi subay neşeyle.</span></p>

      <p class="paragraf para-style-override-19"><span>— Burada başka bir şey söz konusu baylar, –diyerek sonunda topal girdi söze; yüzünde hafif alaycı bir gülümseme olduğu için ciddi mi konuşuyor, şaka mı yapıyor belli değildi.– Bay Şigalyov sarıldığı işe kendisini bütünüyle veren, ciddi, aynı zamanda da alçakgönüllü biridir. Kitabını biliyorum. Soruna nihai bir çözüm getirmek üzere insanların eşit olmayan iki gruba ayrılmasını öneriyor. Toplumun onda biri hem kişisel özgürlüklerine, hem de kalan onda dokuz üzerinde sınırsız egemenlik hakkına sahip olacak. Bu onda dokuzluk kesim kişiliğini kaybederek bir tür sürüye dönüşecek ve sınırsız bir boyun eğişle birlikte ilkel dönemlere ait masumiyetini yeniden kazandığı gibi, bir tür ilkel dönem cennetine de kavuşacak, ancak bu cennette çalışmaya da devam edeceklerdir. Yazarın, onda dokuzluk kesimin elinden iradesini almaya ve art arda pek çok kuşaklarını yeniden eğitilerek onu bir sürüye dönüştürmeye yönelik önlemlerinin doğal verilere dayandığını ve oldukça ilginç, mantıklı şeyler olduğunu belirtmeliyim. Yazarın bazı çıkarsamalarını ve ulaştığı kimi sonuçları benimsemeyen olabilir, ama aklından ve bilgisinden kuşkulanmak pek kolay değil. Yazık ki on akşam sürecek bir okuma, içinde bulunduğumuz koşullara pek uygun değil, yoksa eminim ilginç şeyler dinleyebilirdik.</span></p>

      <p class="paragraf para-style-override-19"><span>— Siz ciddi misiniz? –diye sordu Madam</span> <span>Virginskaya korkuya varan bir kaygıyla.– İnsanları ne yapacağını bilemediği için tutup onda dokuzunu köleye dönüştürmeyi öneren biri var karşımızda! Zaten ne zamandır kuşkulanıyordum ondan!</span></p>

      <p class="paragraf para-style-override-19"><span>— Kardeşinizden mi söz ediyorsunuz? –dedi topal.</span></p>

      <p class="paragraf para-style-override-19"><span>— Akrabalık? Siz benimle alay mı ediyorsunuz?</span></p>

      <p class="paragraf para-style-override-19"><span>— O da bir yana, soylular için çalışmayı ve onlara Tan-rı’ya boyun eğer gibi boyun eğmeyi önermek, alçaklıktır! –dedi üniversiteli kız.</span></p>

      <p class="paragraf para-style-override-19"><span>— Ben alçaklık değil, bir cennet önerisinde bulunuyorum; esasen yeryüzünde bir başka cennet de mümkün değil, –dedi Şigalyov hükmeden bir edayla.</span></p>

      <p class="paragraf para-style-override-19"><span>— Ben olsam, ne yapacağımızı bilemediğimiz bu onda dokuzu –diye bağırdı Lyamşin,– havaya uçururdum; kalan bir avuç eğitimli insan kendi aralarında bilgili bilgili yaşar giderlerdi.</span></p>

      <p class="paragraf para-style-override-19"><span>Üniversiteli kız parladı:</span></p>

      <p class="paragraf para-style-override-19"><span>— Ancak bir soytarı böyle bir şey söyleyebilir!</span></p>

      <p class="paragraf para-style-override-19"><span>— Evet, soytarı; ancak yararlı bir soytarı, –diye fısıldadı Madam Virginskaya üniversiteli kızın kulağına.</span></p>

      <p class="paragraf para-style-override-19"><span>— Aslında bu belki de soruna getirilebilecek en köklü çözüm olurdu! –dedi Şigalyov Lyamşin’e dönerek heyecanla.– Aslında siz ne denli derin bir şey söylediğinizin farkında bile değilsiniz neşeli bay. Ama söylediğiniz şeyin uygulanabilmesi neredeyse olanaksız olduğuna göre, yeryüzü cennetiyle yetinmek gerekecek, madem artık bunu böyle adlandırdık.</span></p>

      <p class="paragraf para-style-override-19"><span>— Bu kadar saçmalayabilmek kolay değil! –sözleri koptu Verhovenskiy’in ağzından; ancak tam bir kayıtsızlıkla ve gözlerini kaldırmadan tırnaklarını kesmeyi sürdürüyordu.</span></p>

      <p class="paragraf para-style-override-19"><span>— Neden saçma oluyormuş? –diye atıldı hemen topal; onunla kapışmak için hep bu anı beklermiş gibi. –Üstelik de Bay Şigalyov fanatik bir insansever sayılabilecekken önerisi neden saçma oluyormuş? Fourier’nin, özellikle de Cabet’nin, hatta Proudhon’un soruna ne çok despotik ve fantastik çözüm önerileri getirdiklerini anımsayın. Bay Şigalyov onlardan belki çok daha sakin, sade, aklı başında bir çözüm getiriyor soruna. İnanın bana kitabını okuduğunuzda pek çok şeyi siz de kabul edeceksiniz. Belki de bu konuda gerçeklikten en az uzaklaşan insandır ve onun yeryüzü cenneti neredeyse gerçek bir cennettir</span><span class="char-style-override-9">: b</span><span>ir zamanlar var olmuşsa eğer, insanlığın yitirdiği için ardından iç çektiği cennettir.</span></p>

      <p class="paragraf para-style-override-19"><span>— Biliyordum başıma gelecekleri... –diye mırıldandı Verhovenskiy.</span></p>

      <p class="paragraf para-style-override-19"><span>— Müsaade buyurun efendim! –dedi tepesi iyice atan topal.– Geleceğin toplumsal yapısı üzerine konuşmak, düşünce üretmek, düşünen her çağdaş insan için vazgeçilmez bir gereksinimdir. Herzen ömrü boyunca bu konuyu düşündü. Güvenilir kaynaklardan öğrenebildiğime göre Byelinskiy de geleceğin toplumsal yapısının en ince yanlarına, mutfağa ilişkin en önemsiz ayrıntılarına varana dek her şeyi, geceler boyunca dostlarıyla tartıştı, bunlara çözüm üretmeye çalıştı durdu.</span></p>

      <p class="paragraf para-style-override-19"><span>— Bu uğurda akıllarını yitirenler bile var, –dedi binbaşı.</span></p>

      <p class="paragraf para-style-override-19"><span>En sonunda saldırıya geçmeye cesaret eden Liputin:</span></p>

      <p class="paragraf para-style-override-19"><span>— Diktatör pozlarında susup oturmaktansa, konuşup tartışmakta yarar var, çünkü konuşa konuşa iyi kötü bir sonuca ulaşılabilir, –dedi tıslar gibi.</span></p>

      <p class="paragraf para-style-override-19"><span>— Ben Şigalyov için demedim saçma diye, –dedi Verhovenskiy.– Görüyorsunuz ya baylar, –gözlerini tırnaklarından azıcık yukarı kaldırdı,– bence tüm bu kitaplar, Fourier’ler, Cabet’ler, “çalışma hakları”, Şigalyovculuk... tüm bunlar, binlerce benzerini her gün gördüğümüz birer roman; estetik bir zaman geçirme yolu. Böyle küçük bir kentte can sıkıntısından, yazılı her kâğıdın üzerine atlamanızı anlayabiliyorum.</span></p>

      <p class="paragraf para-style-override-19"><span>— Müsaade buyurun, –diyerek sandalyesinde şöyle bir kımıldandı topal.– Evet, biz taşralıyız, o yüzden de acınacak insanlarız, ama siz de bugüne dek dünyada yeni hiçbir şey olmadığını unutmayın; yoksunluğundan dolayı ardından gözyaşı dökeceğimiz yeni hiçbir şey yok dünyada. Yurtdışında basılmış birtakım bildirilerle genel bir tahribat için bir araya gelerek küçük hücreler oluşturmamız öneriliyor; sırf dünyayı düzeltmenin mümkün olmadığı, o yüzden radikal bir kararla yüz milyon kafa keserek iyice bir hafiflememiz gerektiği, böylece hendekten kolayca atlayabileceğimiz</span> <span>savı öne sürülerek. Harika bir düşünce kuşkusuz ama en azından sizin demin pek bir aşağılayarak andığınız “Şigalyovculuk” kadar da gerçeklikten kopuk bir düşünce!</span></p>

      <p class="paragraf para-style-override-19"><span>— İyi de ben buraya fikir tartışması yapmaya gelmedim ki, –dedi Verhovenskiy büyük bir gaf yaparak.</span></p>

      <p class="paragraf para-style-override-19"><span>Sonra da ağzından çıkan sözlerin farkında değilmiş gibi, daha aydınlık olması için mumu kendine yaklaştırdı.</span></p>

      <p class="paragraf para-style-override-19"><span>— Buraya fikir tartışması yapmak için gelmemiş olmanız ne acı! Şu anda tuvaletinizle uğraşıyor olmanızsa daha da acı!</span></p>

      <p class="paragraf para-style-override-19"><span>— Benim tuvaletimden size ne?</span></p>

      <p class="paragraf para-style-override-19"><span>Liputin tehlikeyi göze alıp:</span></p>

      <p class="paragraf para-style-override-19"><span>— Yüz milyon kafanın kesilmesi, –dedi,– dünyanın propagandayla değiştirilmesi kadar zor bir iş. Hatta bu iş Rusya’da olacaksa daha da zor bir iş!</span></p>

      <p class="paragraf para-style-override-19"><span>— Şimdi herkesin umudu Rusya, –dedi subay.</span></p>

      <p class="paragraf para-style-override-19"><span>— Evet Rusya’nın herkes için bir umut olduğunu biz de duyduk, –diye atıldı topal.– İnsanlığın büyük sorununu çözebilecek tek ülke olarak güzel yurdumuzun üzerine gizemli bir parmağın yöneldiğini, bu iş için yurdumuzun seçildiğini biz de biliyoruz. Ancak burada şöyle bir durum var</span><span class="char-style-override-9">: s</span><span>orunun propaganda yoluyla yavaş yavaş çözümlenmesi benim daha işime gelir</span><span class="char-style-override-9">: e</span><span>n azından tatlı tatlı gevezelik etmiş olurum, ayrıca amirlerimden de toplumsal bir davaya hizmet ettiğim için rütbe alma olasılığı var. Ama yüz milyon kafanın kesildiği ikinci ve hızlı çözüm yolunda beni bekleyen ödül nedir, bundan ne kazancım olacak? İşin propagandasını yapmaya kalktığında adamın dilini keserler.</span></p>

      <p class="paragraf para-style-override-19"><span>— Sizin dilinizi kesinlikle keserler, –dedi Verhovenskiy.</span></p>

      <p class="paragraf para-style-override-19"><span>— Gördünüz mü! Her şeyin yolunda gittiği en olumlu koşullar altında bile elli yıldan, bilemediniz otuz yıldan daha az bir sürede tamamlayamazsınız bu boyutta bir katliamı; çünkü koyun bile olsa karşınızdakiler o kadar kolay uzatmazlar bıçağın altına başlarını. Onun için acaba en iyisi pılıyı pırtıyı toplayıp durgun denizlerin ardındaki sakin adalara doğru dümen kırmak ve huzur içinde oralarda yaşama gözlerimizi yummak mı? İnanın baylar –son derece ciddi, azametli bir edayla parmaklarını masaya vurdu,– böylesi bir propagandayla elde edeceğiniz tek şey insanlarda başka yerlere göç etme arzusu uyandırmak olacaktır, başka hiçbir şey değil!</span></p>

      <p class="paragraf para-style-override-19"><span>Sözlerini zafer kazanmış bir edayla bitirdi. İlimizin önemli kafalarından biriydi bu. Liputin’in yüzünde sinsi bir gülümseme vardı. Virginskiy bezgin bir tavırla izlemişti tartışmayı; geri kalan herkes, özellikle de kadınlar ve subaylar canlı bir ilgi göstermişti. Herkes, yüz milyon kafa kuramcısının köşeye sıkıştığını görüyor, sonucun ne olacağını merakla bekliyordu.</span></p>

      <p class="paragraf para-style-override-19"><span>— Aslında çok iyi söylediniz, –diye mırıldandı Verhovenskiy gevşek gevşek, öncekinden çok daha kayıtsız, hatta basbayağı canı sıkılıyormuş gibi,– göç etmek harika bir fikir! Yine de –sizin de önceden sezinleyerek dile getirdiğiniz açık olumsuzluklara karşın– büyük davamızın saflarına her gün daha çok savaşçı katılıyor; dolayısıyla siz olmasanız da bu işin altından kalkabiliriz. Burada azizim, önceki dinin yerini yeni bir dinin alması söz konusu; o yüzden çok savaşçı katılıyor saflarımıza; o yüzden bu iş çok büyük bir iş. Sizse göç ediyorsunuz! Ben size sakin adalar yerine Dresden’i salık veririm. Her şeyden önce salgın hastalıkların uğramadığı bir kenttir; siz de eğitimli, aydın bir insan olduğunuza göre herhalde ölümden korkarsınız; öte yandan Rus sınırına yakındır; dolayısıyla sevgili anayurdunuzdan yıllık gelirlerinizi kolayca tahsil edebilirsiniz; sonra sanat hazineleri denen şeylerle dolu bir kenttir; siz de eski bir edebiyat öğretmeni olduğunuza göre besbelli estetik duygusu gelişmiş bir insansınız; son olarak da bu kentin kendine özgü, küçücük bir İsviçre’si vardır ki bu da şairane esinlenmelerinize iyi gelir; çünkü herhalde şiir yazıyorsunuzdur? Sözün kısası tam sizlik bir yer!</span></p>

      <p class="paragraf para-style-override-19"><span>Bir kıpırdanma oldu; özellikle de subaylar hareketlenir gibi oldular; bir an daha geçse hep birden konuşmaya başlayacaklardı sanki. Ama topal öğretmen öfkeyle yine atıldı:</span></p>

      <p class="paragraf para-style-override-19"><span>— Yok canım davamızı bırakıp kaçacağımızı sanmam. Bunu şöyle anlamak gerekir...</span></p>

      <p class="paragraf para-style-override-19"><span>— Nasıl yani? Önersem beşli hücrelerden birine girer miydiniz? –dedi pat diye Verhovenskiy ve makası masaya bıraktı.</span></p>

      <p class="paragraf para-style-override-19"><span>Herkes sanki hafiften ürperdi. Deminden beri susan gizemli adam bir anda açılmış, hatta hiç çekinmeden doğruca “beşli hücre”den söz etmişti.</span></p>

      <p class="paragraf para-style-override-19"><span>— Herkes kendini dürüst, onurlu bir insan olarak görür ve davadan da kesinlikle yan çizmez, –dedi topal biraz ezilip büzülerek,– ama...</span></p>

      <p class="paragraf para-style-override-19"><span>Verhovenskiy sert, hükmeder bir tavırla sözünü kesti onun:</span></p>

      <p class="paragraf para-style-override-19"><span>— Aması maması yok! Baylar, bana dosdoğru yanıt gerekli. Buraya gelip sizleri topladığım için birtakım açıklamalarda bulunmak zorunda olduğumu elbette biliyorum (yine beklenmedik bir açıklama). Ama düşünce yapınızı bilmeden sizlere nasıl açıklama yapabilirim? Onun için gereksiz laflara boş vererek –öyle ya otuz yıldır olduğu gibi bir otuz yıl daha konuşacak halimiz yok!– size açık açık soruyorum</span><span class="char-style-override-9">: h</span><span>angisini kendinize daha yakın, daha sevimli buluyorsunuz</span><span class="char-style-override-9">: d</span><span>espotizm sizin burnunuzun dibinden yağlı lokmaları kapıp midesine indirirken, kalem odalarında, kâğıt üzerinde, insanlığın yazgısını belirleyen toplumsal romanlar yazmak şeklindeki yavaş yol mu, yoksa elinizi kolunuzu en sonunda serbest bırakacak ve insanlığa kâğıt üzerinde değil, uygulamada toplumsal yapılanmayı gerçekleştirme olanağı sağlayacak, nasıl olursa olsun hızlı yol mu? “Yüz milyon kafa” çığlıklarına gelince, belki de yalnızca bir metafordur bu... Nesinden korkuluyor bu metaforun? Siz kâğıt üzerinde ağır aksak birtakım hayaller kurarken o arada despotizm yüz yıl gibi bir zaman içinde, yüz de değil, beş yüz milyon kafayı yerse ne olacak? O arada şunu da bir kenara yazın</span><span class="char-style-override-9">: t</span><span>edavi kabul etmeyen hastaya siz kâğıt üzerinde hangi reçeteyi yazarsanız yazın, tedavi edilemez, ama tedaviyi yavaşlatacak, savsaklayacak olursanız çürür hasta ve hastalık size de bulaşır; şimdilik hâlâ ümit bağlayabildiğimiz bütün diri, sağlıklı güçleri de çürütür, böylece hep birden yıkılır gideriz. Liberal gevezelikler edip güzel sözler söylemenin insana hoş geldiğini, eyleme geçip somut işler yapmanınsa ağır geldiğini kabul ediyorum. Ben aslında konuşmasını beceremem ama buraya size bir açıklamada bulunmak için geldim. Bu yüzden de saygıdeğer topluluğunuzdan sözlerimi oylamanızı değil, hangi seçeneği yeğlediğinizi açıkça bildirmenizi rica ediyorum</span><span class="char-style-override-9">: b</span><span>ataklığı kaplumbağa hızıyla mı, yoksa doludizgin mi geçmek istiyorsunuz?</span></p>

      <p class="paragraf para-style-override-19"><span>— Ben doludizgin geçilmesinden yanayım, –diye bağırdı liseli heyecanla.</span></p>

      <p class="paragraf para-style-override-19"><span>— Ben de, –dedi Lyamşin.</span></p>

      <p class="paragraf para-style-override-19"><span>— Hangi yolun seçileceğinden kimsenin kuşkusu yok, –diye mırıldandı subaylardan biri.</span></p>

      <p class="paragraf para-style-override-19"><span>Başka birkaç subay daha destekledi bu görüşü.</span></p>

      <p class="paragraf para-style-override-19"><span>Burada önemli olan, Verhovenskiy’in buraya “bir şeyler söylemek için” geldiğini söylemesiydi; bu, herkesi şaşırtmıştı. Topluluğu bir süre süzen Verhovenskiy:</span></p>

      <p class="paragraf para-style-override-19"><span>— Baylar bakıyorum herkes bildirilerin önerdiği çözümde buluşuyor. –dedi.</span></p>

      <p class="paragraf para-style-override-19"><span>— Herkes, herkes! –sesleri duyuldu her yandan.</span></p>

      <p class="paragraf para-style-override-19"><span>— Ben doğrusu daha insancıl bir çözümden yanayım, –dedi binbaşı,– ama madem herkes aynı görüşte, ben de ayrı baş çekecek değilim.</span></p>

      <p class="paragraf para-style-override-19"><span>— Sizin de bir itirazınız yok anladığım kadarıyla, –dedi Verhovenskiy topala dönerek.</span></p>

      <p class="paragraf para-style-override-19"><span>— Ben aslında... birlik beraberliği bozmamak için... –dedi topal hafifçe kızararak.</span></p>

      <p class="paragraf para-style-override-19"><span>— Siz işte böylesiniz! Sırf liberalce güzel sözler söyleyebilmek için altı ay çene çalarsınız, sonra hepiniz aynı oyda buluşursunuz! İyi düşünün baylar! Gerçekten herkes hazır mı?</span></p>

      <p class="paragraf para-style-override-19"><span>(Neye hazır mı? Soru belirsiz ama müthiş çekiciydi).</span></p>

      <p class="paragraf para-style-override-19"><span>— Hepimiz... herkes hazır... –sesleri duyuldu ama bir yandan da herkes birbirine bakıyordu.</span></p>

      <p class="paragraf para-style-override-19"><span>— Bakın bu kadar acele karar verdiğiniz için sonradan pişman olmayasınız? Sizinle hemen hep böyle oluyor da.</span></p>

      <p class="paragraf para-style-override-19"><span>Esaslı bir dalgalanma oldu. Değişik anlamda, ciddi bir heyecandı bu. Topal Verhovenskiy’e çıkıştı:</span></p>

      <p class="paragraf para-style-override-19"><span>— Müsaade buyurun! Yanıtı koşula bağlı türden sorular soruyorsunuz! Her ne kadar demin kararımızı bildirdiysek de, sorduğunuz sorunun da oldukça tuhaf kurulmuş olduğunu unutmayın...</span></p>

      <p class="paragraf para-style-override-19"><span>— Nasıl tuhaf kurulmuş?</span></p>

      <p class="paragraf para-style-override-19"><span>— Yani... bu tür sorular böyle sorulmaz.</span></p>

      <p class="paragraf para-style-override-19"><span>— Lütfen öğretin bana nasıl sorulacağını. Yalnız biliyor musunuz, ilk sizin pişman olacağınızdan emindim.</span></p>

      <p class="paragraf para-style-override-19"><span>— Hemen harekete geçmeye hazır olduğumuz yanıtını aldınız bizden; ancak bize böyle davranma, böyle sorular sorma hak ve yetkisini nereden alıyorsunuz?</span></p>

      <p class="paragraf para-style-override-19"><span>— Daha önce soracaktınız bu soruyu! Deminki soruma da hiç yanıt vermeyecektiniz! Evet dedikten, kabul ettikten sonra aklınız başınıza geldi!</span></p>

      <p class="paragraf para-style-override-19"><span>— Sorduğunuz o çok önemli sorunun soruluşundaki hafiflik, havailik ve sorunun böylesine apaçık sorulması, bana doğrusu böyle bir soru sorma hak ve yetkinizin bulunmadığını, bunu öylesine, sırf kişisel merakınızdan sorduğunuzu düşündürtüyor.</span></p>

      <p class="paragraf para-style-override-19"><span>Telaşlanan Verhovenskiy bağırdı:</span></p>

      <p class="paragraf para-style-override-19"><span>— Ne diyorsunuz kuzum siz? Anlamadım neden söz ettiğinizi!</span></p>

      <p class="paragraf para-style-override-19"><span>— Söylediğim şu</span><span class="char-style-override-9">: n</span><span>e türden olursa olsun her affilia-<br/>
      tion</span><span class="dipnot char-style-override-8"><a class="footnote-link" href="#footnote-225-49" id="footnote-225-49-backlink">49</a></span> <span>iki kişi arasında geçer; yoksa birbirini tanımayan böyle yirmi kişilik topluluklarda değil, –diye bağırdı topal; diyeceği her şeyi bir güzel söylemişti ama biraz fazla sinirliydi.</span></p>

      <p class="paragraf para-style-override-19"><span>Yüzüne ustaca kaygılı bir ifade yerleştiriveren Verhovenskiy topluluğa dönerek:</span></p>

      <p class="paragraf para-style-override-19"><span>— Baylar, –dedi,– konuşmamızın giderek budalalığa dönüşmeye başladığını ve gereğinden çok uzadığını bildirmek zorundayım. Kimseyi bir gruba, hücreye davet etmiş değilim, kimse de hakkımda kendisiyle ilgili</span> <span class="char-style-override-11">affiliation</span> <span>girişiminde bulunduğumu iddia edemez; yaptığımız şey yalnızca görüş alışverişinde bulunmak, öyle değil mi? –Yeniden topala döndü:– Ancak sizden yana ciddi kaygılarım var. Burada sözünü ettiğimiz bu kadar masum şeyleri ancak iki kişi arasında konuşmam gerekeceği doğrusu hiç aklıma gelmemişti. Yoksa bir ihbardan mı korkuyorsunuz? Aramızda bir muhbir olabilir mi?</span></p>

      <p class="paragraf para-style-override-19"><span>Herkes müthiş heyecanlandı, her kafadan bir ses çıkıyordu.</span></p>

      <p class="paragraf para-style-override-19"><span>— Baylar böyle bir tehlike söz konusu olsa bile, herkesten çok ben kendimi ele vermiş durumdayım. O yüzden bir soruya yanıt vermenizi rica edeceğim, yanıtlamak isterseniz tabii. Karar sizin.</span></p>

      <p class="paragraf para-style-override-19"><span>— Soru nedir? Soru nedir? –diye bağırıştılar.</span></p>

      <p class="paragraf para-style-override-19"><span>— Soru şu</span><span class="char-style-override-9">: b</span><span>u soruya verilecek yanıta göre ya birlikteliğimiz sürecek ya da herkes şapkasını alıp yoluna gidecek.</span></p>

      <p class="paragraf para-style-override-19"><span>— Soru, soru?</span></p>

      <p class="paragraf para-style-override-19"><span>— Tasarlanan siyasal bir cinayetten haberiniz olsaydı, olası bütün sonuçlarını göze alıp bunu resmi makamlara haber verir miydiniz, yoksa evinizde oturup sonucun ne olacağını mı beklerdiniz? Burada kuşkusuz değişik görüşler olabilir. Lütfen sözü hiç dolandırmadan çok açık yanıt verin</span><span class="char-style-override-9">: h</span><span>emen ayrılacak mıyız, yoksa bu akşamki gibi daha nice akşamlar toplantılarımızı sürdürecek miyiz, vereceğiniz yanıta bağlı. İzin verirseniz, –topala döndü– ilk sizden başlamak istiyorum.</span></p>

      <p class="paragraf para-style-override-19"><span>— Neden ilk benden?</span></p>

      <p class="paragraf para-style-override-19"><span>— Çünkü her şeyi siz başlattınız. Lütfen sözü dolandırmadan, birtakım kurnazlıklara başvurmadan yanıt verin. Yine de siz bilirsiniz, tümüyle özgürsünüz.</span></p>

      <p class="paragraf para-style-override-19"><span>— Kusura bakmayın ama böyle bir soruya yanıt vermeyi hakaret sayarım.</span></p>

      <p class="paragraf para-style-override-19"><span>— Daha açık olamaz mısınız?</span></p>

      <p class="paragraf para-style-override-19"><span>Topaldan bu kez daha da dolambaçlı bir yanıt geldi:</span></p>

      <p class="paragraf para-style-override-19"><span>— Hiçbir zaman gizli polisin casusu olmadım.</span></p>

      <p class="paragraf para-style-override-19"><span>— Hadi ama, zamanımızı alıyorsunuz! Lütfen daha açık yanıt verin!</span></p>

      <p class="paragraf para-style-override-19"><span>Topalın öyle tepesi attı ki, sesi hepten kesildi. Gözlüklerinin altından sessizce, ama büyük bir öfkeyle işkencecisine bakıyordu.</span></p>

      <p class="paragraf para-style-override-19"><span>— Evet ya da hayır! –diye bağırdı Verhovenskiy.– İhbar eder miydiniz, etmez miydiniz?</span></p>

      <p class="paragraf para-style-override-19"><span>Topal ondan daha da yüksek bir sesle:</span></p>

      <p class="paragraf para-style-override-19"><span>— Elbette etmezdim! –diye bağırdı.</span></p>

      <p class="paragraf para-style-override-19"><span>— Kimse ihbar etmez... kim ihbar edecek... –dedi birkaç kişi.</span></p>

      <p class="paragraf para-style-override-19"><span>— İzninizle şimdi de size sormak isterim binbaşı</span><span class="char-style-override-9">: i</span><span>hbar eder miydiniz, etmez miydiniz? –dedi Verhovenskiy.– Bunu size özellikle sorduğumu da belirtmek isterim.</span></p>

      <p class="paragraf para-style-override-19"><span>— İhbar etmezdim.</span></p>

      <p class="paragraf para-style-override-19"><span>— Peki, sıradan bir ölümlünün, sıradan bir başka ölümlüyü soygun için öldüreceğini bilseniz, ihbar eder miydiniz?</span></p>

      <p class="paragraf para-style-override-19"><span>— Kuşkusuz! Çünkü bu yurttaşlıkla ilgili sıradan bir olay; ele vermenin siyasal bir yanı yok; öbürü ise siyasal muhbirlik. Hiçbir zaman gizli polis hafiyesi olmadım.</span></p>

      <p class="paragraf para-style-override-19"><span>— Kimse gizli polis hafiyesi değil, –sesleri duyuldu yeniden.– Gereksiz bir soru bu... herkesin vereceği yanıt aynıdır... aramızda muhbir olamaz!</span></p>

      <p class="paragraf para-style-override-19"><span>— Bu bey niçin kalktı gidiyor? –dedi üniversiteli kız.</span></p>

      <p class="paragraf para-style-override-19"><span>— Şatov, bu... Neden ayaklandınız Şatov? –dedi ev sahibesi.</span></p>

      <p class="paragraf para-style-override-19"><span>Gerçekten de Şatov ayaklanmıştı; şapkası elinde Verho-venskiy’e bakıyordu. Sanki ona bir şey söylemek istiyor, ama karar veremiyor gibiydi. Yüzü solgun ve öfkeliydi ama kendini tuttu, tek kelime etmeden sessizce yürüdü.</span></p>

      <p class="paragraf para-style-override-19"><span>— Bu sizin için hiç iyi olmayacak Şatov! –diye bağırdı Verhovenskiy gizemle.</span></p>

      <p class="paragraf para-style-override-19"><span>— Ama bir alçak ve muhbir olarak senin için iyi olacak! –diye kapıdan bağırarak karşılık verdi ona Şatov ve çıkıp gitti.</span></p>

      <p class="paragraf para-style-override-19"><span>Yeniden sesler, haykırışlar kapladı ortalığı.</span></p>

      <p class="paragraf para-style-override-19"><span>— Ne sınamaydı ama! –diye bağırdı biri.</span></p>

      <p class="paragraf para-style-override-19"><span>— İşe yaradı ama! –diye bağırdı bir başkası.</span></p>

      <p class="paragraf para-style-override-19"><span>— Yaramasına yaradı da, biraz geç! –dedi bir üçüncüsü.</span></p>

      <p class="paragraf para-style-override-19"><span>— Kim çağırdı onu buraya? Kim kabul etti? Kim bu adam? Kim bu Şatov? İhbar eder mi, etmez mi? –soruları uçuşuyordu havada.</span></p>

      <p class="paragraf para-style-override-19"><span>— Muhbir olsa kendini gizlerdi; o ise her şeyin içine tükürdü ve gitti! –dedi biri.</span></p>

      <p class="paragraf para-style-override-19"><span>— İşte Stavrogin de kalkıyor... Soruyu o da yanıtlamadı henüz! –diye bağırdı üniversiteli kız.</span></p>

      <p class="paragraf para-style-override-19"><span>Stavrogin gerçekten de ayaklanmıştı; onunla birlikte masanın öbür ucundan Kirillov da ayağa kalktı.</span></p>

      <p class="paragraf para-style-override-19"><span>Ev sahibesi:</span></p>

      <p class="paragraf para-style-override-19"><span>— Bir saniye Bay Stavrogin, –dedi sertçe,– hepimiz burada soruyu yanıtlarken, siz nasıl kalkıp sessiz sedasız gidersiniz?</span></p>

      <p class="paragraf para-style-override-19"><span>— Sizi ilgilendirdiği anlaşılan bu soru beni hiç ilgilendirmediği için yanıtlama gereği görmüyorum, –diye homurdandı Stavrogin.</span></p>

      <p class="paragraf para-style-override-19"><span>— Biz kendimizi belli ettik, sizse etmediniz, –sesleri yükseldi birkaç kişiden.</span></p>

      <p class="paragraf para-style-override-19"><span>— Bana ne sizin kendinizi belli etmenizden? –dedi Stavrogin hafifçe gülümseyerek; gülümsüyordu ama gözleri kor gibiydi.</span></p>

      <p class="paragraf para-style-override-19"><span>— Ne demek bana ne? Bana neymiş! Olur mu öyle şey? –diye bağıranlar oldu, çoğu sandalyelerinden ayağa kalktı.</span></p>

      <p class="paragraf para-style-override-19"><span>— İzin verin hele baylar, izin verin! –diye bağırdı topal.– Soruyu bay Verhovenskiy de yanıtlamadı; kendisi yalnızca soru sordu.</span></p>

      <p class="paragraf para-style-override-19"><span>Büyük etkisi oldu bu sözlerin. Herkes birbirine baktı. Stavrogin topalın gözlerinin içine bakarak sesli sesli güldü ve çıkıp gitti, Kirillov da onu izledi. Verhovenskiy de onların ardından sofaya doğru koştu.</span></p>

      <p class="paragraf para-style-override-19"><span>— Bana ne yaptığınızın farkında mısınız? –diye tısladı dişlerinin arasından, Stavrogin’in elini tutup şiddetle sıkarak.</span></p>

      <p class="paragraf para-style-override-19"><span>Stavrogin karşılık vermedi, sessizce elini kurtarmakla yetindi.</span></p>

      <p class="paragraf para-style-override-19"><span>— Şimdi doğruca Kirillov’a gidin, ben de geleceğim... Sizinle konuşmak zorundayım... Bu benim için çok gerekli! Çok gerekli!</span></p>

      <p class="paragraf para-style-override-19"><span>— Benim için hiç gerekli değil! –diye kestirip attı Stavrogin.</span></p>

      <p class="paragraf para-style-override-19"><span>— Yo hayır, Stavrogin gelecek! –diyerek konuyu kapadı Kirillov.– Gelmeniz gerek Stavrogin. Nedenini size evde anlatırım.</span></p>

      <p class="paragraf para-style-override-19"><span>Dışarı çıktılar.</span></p>

      <p class="paragraf para-style-override-19"/>

      <p class="paragraf para-style-override-20"/>

      <p class="paragraf para-style-override-20"/>

      <p class="paragraf para-style-override-20"/>

      <p class="paragraf para-style-override-20"/>

      <p class="paragraf para-style-override-20"/>

      <p class="paragraf para-style-override-20"/>

      <p class="paragraf para-style-override-20"/>

      <p class="paragraf para-style-override-20"/>

      <p class="paragraf para-style-override-20"/>

      <p class="paragraf para-style-override-20"/>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-49-backlink" id="footnote-225-49">49</a> <span>Üyeliğe kabul. (Fr.)</span></p>
        </div>
      </div>
    </div>
  </div>
</body>
</html>
