<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-3.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-3.html" xml:lang="en-GB">
    <div class="Basic-Text-Frame-1">
      <p class="arabaslik-orta" id="toc_marker-2-3">Üçüncü Bölüm</p>

      <p class="paragraf para-style-override-9"/>

      <p class="orta">Düello</p>

      <p class="paragraf para-style-override-9"/>

      <p class="x2030"><span>I</span></p>

      <p class="paragraf para-style-override-20"/>

      <p class="paragraf para-style-override-19"><span>Düello kararlaştırıldığı gibi ertesi gün öğleden sonra saat ikide yapıldı. Artemiy Pavloviç Gaganov’un her ne pahasına olursa olsun dövüşmek istemesiydi işin böylesine çabuk sonuçlanmasını sağlayan. Rakibinin ne yapmaya çalıştığını anlayamıyordu bir türlü ve bu onu kudurtuyordu. Bir aydır kaç kez aşağılamış ama hiçbir karşılık alamamıştı ondan; sabır taşıydı sanki adam. Kendisinin doğrudan düello çağrısı yapmak için bir gerekçesi olmadığından, Nikolay Vsevolodoviç’in onu düelloya çağırması gerekiyordu. Bu düelloyu zorunlu kılan gizli nedeni, yani dört yıl önce babasını aşağılamasından dolayı Stavrogin’e duyduğu hastalıklı nefreti itiraf etmeye de utanıyordu. Aslında Nikolay Vsevolodoviç’in tam bir uysallıkla iki kez özür dilemiş olmasının, onu düelloya çağırmasını olanaksızlaştırdığını kendisi de görüyordu. Tam bir utanmaz ve korkak olduğuna hükmetti içinden Nikolay Vsevolodoviç’in. Şatov’un attığı tokatı yalayıp yutmasını aklı almıyordu. Bunun üzerine benzeri görülmemiş kabalıktaki o mektubu yazmaya karar verdi ve sonunda Nikolay Vsevolodoviç’in kendisini düelloya çağırmasını sağladı. Mektubu yolladıktan sonra sıtmalı bir sabırsızlıkla düelloya çağırılmayı beklerken, hastalıklı bir ruh haliyle bazen umutlanarak, bazen umutsuzluğa düşerek düellodaki şansının ne olduğunu hesaplıyordu. Bir yandan da, işi sağlama bağlamak için akşamdan tanık işini de yoluna koymuş, okuldan arkadaşı ve dostu, ama en önemlisi çok saygı duyduğu Mavrikiy Nikolayeviç Drozdov’u tanığı olmaya razı etmişti. Böylece ertesi sabah saat dokuzda görevi gereği oraya giden Kirillov düello için her şeyin hazır olduğunu gördü. Nikolay Vsevolodoviç’in tüm özürleri ve verdiği akıl almaz ödünler daha en baştan, müthiş bir öfkeyle geri çevrildi. Olup bitenleri bir gün önce öğrenen ve verilen akıl almaz ödünler karşısında ağzı bir karış açık kalan Mavrikiy Nikolayeviç hemen barışma önerecek olduysa da, onun ne yapmak istediğini anlayan Artemiy Pavloviç’in sandalyesinde hırsından titremeye başladığını görünce hiçbir şey söylemedi. Arada arkadaşlık ve verdiği söz olmasaydı çekip gidecekti, ama işin son aşamasında belki bir yardımının dokunabileceği umuduyla orada kaldı. Kirillov düello çağrısını iletti. Stavrogin’in düelloyla ilgili koşulları, en ufak bir itirazda bulunulmadan olduğu gibi ve hemen kabul edildi. Yalnız bir ekleme, ama oldukça acımasız bir ekleme yapıldı bunlara</span><span class="char-style-override-9">: i</span><span>lk atışlardan sonuç alınamazsa atış yinelenecek, bu atış da sonuç vermezse, üçüncü kez ateş edilecekti. Kirillov kaşlarını çattı, üçüncü atış için pazarlığa tutuştuysa da bir şey elde edemedi ve kabul etmek zorunda kaldı. Yine de, “üç kez tamam, ama dördüncü bir atış kesinlikle olmayacak” koşulunda uzlaşmaya vardılar. Böylece o gün öğleden sonra saat ikide Brıkov’da, Skvoreşniki’yle Şpigulinler’in fabrikası arasındaki küçük korulukta karşı karşıya geldiler. Dünden beri yağan yağmur dinmişti ama her yer ıslak ve nemli, hava rüzgârlıydı. Küçük parçalar halindeki boz bulutlar, soğuk gökyüzünde alçaktan ama hızla süzülüyordu. Şiddetle sallanan ağaçların tepeleri uğuldarken köklerinden de gıcırtıyı andırır sesler yükseliyordu. İnsana hüzün veren bir gündü.</span></p>

      <p class="paragraf para-style-override-19"><span>Gaganov’la Mavrikiy Nikolayeviç çift atlı şık bir arabayla geldiler. Arabayı Artemiy Pavloviç sürüyordu; yanlarında bir de uşak getirmişlerdi. Nikolay Vsevolodoviç’le Kirillov’da onlarla hemen aynı anda geldiler; yalnız arabayla değil, atlarına binerek gelmişlerdi ve yine at binmiş bir de uşak vardı yanlarında. Hayatında ata binmemiş Kirillov eyerin üzerinde cesaretle, dimdik duruyor, sağ eliyle uşağa emanet edemediği ağır tabanca kutusunu tutarken sol eliyle atı yönetiyor ama acemiliğinden dizgini bileğine sardığı ve gerekli gereksiz çekiştirip durduğu için at şaha kalkma isteğiyle ikide bir başını yukarı atıyor, ancak onun bu huysuzlukları binicisini hiç korkutmuyordu. Son derece kuruntulu ve alıngan biri olan Gaganov, rakip tarafın atla gelmesini de kendisi için yeni bir aşağılama saymakta gecikmedi</span><span class="char-style-override-9">: d</span><span>emek başarılarından öylesine emindiler ki, yaralının taşınması için arabaya bile gerek duymamışlardı. Hırsından sapsarı bir yüzle indi arabasından; ellerinin titrediğini fark etti ve bunu Mavrikiy Nikolayeviç’e söyledi. Nikolay Vsevolodoviç’in verdiği selamı, başını öte yana çevirerek almadı. Düelloda hangi tabancaların kullanılacağını belirlemek için tanıklar kura çektiler</span><span class="char-style-override-9">: K</span><span>irillov’un tabancaları çıktı. Gerekli ölçümleri yapıp hasımları karşılıklı diktiler, araba ile atları ve uşakları üç yüz adım kadar geri çektiler. Tabancalar doldurulmuş olarak hasımlara verildi.</span></p>

      <p class="paragraf para-style-override-19"><span>Öyküyü hızlandırmak için yazık ki kişilerle ilgili ayrıntılara giremeyeceğim; ama belirtilmesi gereken bir iki noktaya yer vermeden geçmek de olmayacak. Mavrikiy Nikolayeviç üzgün, kaygılıydı. Buna karşılık Kirillov son derece sakin, umursamazdı; yüklendiği sorumluluğun her ayrıntısı üzerinde titizleniyor ama bunu yaparken en küçük bir telaş belirtisi göstermediği gibi, düellonun iyice yakınlaşan uğursuz sonucuyla da hemen hiç ilgilenmiyordu. Nikolay Vsevolodoviç’in yüzü her zamankinden daha solgundu; giysileri de oldukça hafif şeylerdi</span><span class="char-style-override-9">: i</span><span>nce bir paltoyla tüylü bir şapka. Çok yorgun görünüyor, arada bir de yüzü asılıyordu, ama bu berbat ruh halini gizlemeye hiç gerek görmüyordu. Artemiy Pavloviç’e gelince, kendisi şu anda burada bulunanların en dikkat çekici olanıydı; bu nedenle de onunla ilgili ayrıca bir şeyler söylemeden geçemeyeceğiz.</span></p>

      <p class="paragraf para-style-override-19"/>

      <p class="x2030"><span>II</span></p>

      <p class="paragraf para-style-override-19"/>

      <p class="paragraf para-style-override-19"><span>Dış görünüş olarak nasıl biri olduğundan söz edemedik şu ana dek. Uzun boylu, beyaz tenli, halk arasında besili denen tiplerdendi, hatta basbayağı şişman sayılabilirdi; sarı saçları seyrekti, yüz çizgilerine güzel denebilirdi, otuz üç yaşındaydı. Albayken kendi isteğiyle emekliye ayrılmıştı. Sabredip generalliğe kadar hizmete devam etseydi, general üniforması içinde çok daha etkileyici görünür, ayrıca ondan iyi bir savaşçı general de olurdu.</span></p>

      <p class="paragraf para-style-override-19"><span>Nikolay Stavrogin’in dört yıl önce kulüpte babasını aşağılamasıyla yaşadığı ve kendisine yıllarca hep acı veren aile utancının emekliliğinde başlıca rolü oynadığını belirtmek, onun kişiliğini eksiksiz ortaya koyabilmemiz bakımından önemli. Görevini sürdürmeyi vicdanında onursuzluk olarak değerlendirdi; arkadaşlarının hiçbirinin olup bitenlerden haberi olmamasına karşın varlığıyla hem alayını, hem de arkadaşlarını lekelediğine inandı. Aslında babasının Stavrogin tarafından aşağılanmasından çok önceleri de ordudan ayrılmayı düşünmüştü ama nedense bir türlü karar verememiş, ikirciklenip durmuştu. Doğrusu yazması bile tuhaf geliyor insana ama ordudan ayrılmak istemesinin nedeni, köylülere özgürlüklerini veren 19 Şubat bildirisiydi. Bölgemizin en zengin toprak sahiplerinden olan Artemiy Pavloviç bildiriden sonra öyle önemli denebilecek bir kayba falan uğramış değildi, üstelik yeni alınan önlemlerin insaniliğini ve reformların kendisinin ekonomik çıkarlarına uygun olduğunu da anlayabiliyordu; yine de yayınlanan bildiriyle birdenbire kişisel olarak aşağılanmış gibi hissetti kendini. Hiç nedeni olmayan, bilinçsiz bir korkuydu bu, ama bilinçsizliği ölçüsünde güçlüydü. Yine de babasının ölümüne dek kesin bir karar alamadı. Ama Petersburg’da büyük bir çabayla ilişkiler kurduğu ünlü kişiler arasında “soylu” düşüncelere sahip biri olarak tanındı. İçekapanık bir adamdı aslında. Bir başka özelliği de eskiye ve soylu aile köklerine çok değer veren, bunlara karşı aşırı ciddi ilgi duyan o tuhaf, ama Rusya’da hâlâ varlıklarını sürdüren soylu ailelerden birinin üyesi olmasıydı. Bununla birlikte Rus tarihini katlanılmaz bulur, bütün Rus geleneklerini neredeyse domuzluk gibi görürdü. Zengin ve soylu ailelerin çocuklarıyla birlikte girip okumak ve bitirmek onurunu yaşadığı askeri okul, onda bazı şiirsel denebilecek görüşlerin köklenmesine neden olmuştu</span><span class="char-style-override-9">: b</span><span>ütün dramatikliğiyle ortaçağ yaşamı, şatolar, şövalyeler çok hoşlandığı şeylerdi; boyarlar zamanında Moskova çarının bir soyluya kırbaç cezası verebildiğini öğrendiğinde, o cezayı alanın yerine kendini koyarak müthiş utanmıştı. Bu işini iyi bilen, görevine düşkün, sorumluluklarını yerine getiren, son derece sert adam aslında tam bir hayalperestti. Konuşma yeteneğinden nasipsiz olmadığı, istese toplantılarda çok güzel konuşabileceği söylenirdi hep, ancak otuz üç yıllık yaşamında ağzını açıp bir şey söylediğini gören, duyan yoktu. Petersburg’da son zamanlarda aralarına katıldığı o önemli ve yüksek çevredeyken kasten ketum, burnundan kıl aldırmaz bir tutum içinde olmuştu hep. Burada yurtdışından dönen Nikolay Vsevolodoviç’le karşılaştığında ise neredeyse aklını oynatacaktı. Şu anda tam çizgide durmuş düello için başlama işaretinin verilmesini beklerken müthiş tedirgindi. Bir şekilde işin kesintiye uğramasından korkuyor; her gecikme, yavaşlama kalbinin deli gibi çarpmasına neden oluyordu. Bu bakımdan Kirillov’un başlama işaretini verecek yerde, kendisinin de belirttiği gibi tanık olarak usulen söylemek zorunda olduğu şeyleri söylemeye başlamasıyla yüzünde hoşnutsuzluk anlatımı belirdi.</span></p>

      <p class="paragraf para-style-override-19"><span>— Usulen bu sözleri söylemek zorundayım</span><span class="char-style-override-9">: a</span><span>rtık tabancalar ellerinizde, az sonra beklediğiniz işaret verilecek; bu koşullar altında son bir kez daha soruyorum size</span><span class="char-style-override-9">: B</span><span>arışmak istemez misiniz? Tanık olarak bunu sormak görevim.</span></p>

      <p class="paragraf para-style-override-19"><span>Bu ana dek hiç konuşmayan, ama bu denli teslimiyetçi, hatta ikiyüzlü bir tutum içinde olmasından dolayı dünden bu yana kendi kendini yiyip bitiren Mavrikiy Nikolayeviç birden Kirillov’un düşüncesine dört elle sarılarak:</span></p>

      <p class="paragraf para-style-override-19"><span>— Tümüyle katılıyorum Bay Kirillov’un sözlerine, –dedi.– Düello yerinde barış olmaz düşüncesi, bir tek Fransızlarca benimsenmiş bir boş inançtır... Sonra ortada nasıl bir aşağılama olduğunu da anlamış değilim. Ne zamandır söylemek istediğim bir şey bu... bunca özür dilendiğine ve ayrıca istenecek her özrün dileneceği de söylendiğine göre... öyle değil mi?</span></p>

      <p class="paragraf para-style-override-19"><span>Kıpkırmızı kesildi. Nadiren böylesine uzun, böylesine heyecanlı konuşurdu.</span></p>

      <p class="paragraf para-style-override-19"><span>— Nasıl istenirse öyle özür dileyeceğimi bir kez daha yinelemek isterim, –diye atıldı Nikolay Vsevolodoviç müthiş bir acelecilikle sözü onun ağzından kaparak.</span></p>

      <p class="paragraf para-style-override-19"><span>Öfkesi tepesine sıçrayan Gaganov ayaklarıyla yere vurarak:</span></p>

      <p class="paragraf para-style-override-19"><span>— Olacak şey mi bu! –diye haykırdı Mavrikiy Nikolaye-viç’e.– Eğer burada düşmanım olarak değil, benim tanığım olarak bulunuyorsanız Mavrikiy Nikolayeviç, bu adama (tabancasıyla Nikolay Vsevolodoviç’i gösterdi) açıklamanızı isterim ki, bu türden davranışlar uğradığımız aşağılanmayı şiddetlendirmekten başka işe yaramaz! Yoksa benim kendisini aşağılayabilecek biri bile olamayacağımı mı söylemek istiyor? Düellodan kaçmayı kendisi için bir utanç olarak görmüyor mu? Ne zannediyor, bu adam beni, hepinizin gözü önünde... sözde tanığım olacaksınız bir de! Tutturamayayım, karavana ateş edeyim diye beni sinirlendirmeye çalışıyorsunuz! –Yeniden ayağını şiddetle yere vurdu; ağzından tükürükler saçılıyordu.</span></p>

      <p class="paragraf para-style-override-19"><span>Kirillov var gücüyle bağırdı:</span></p>

      <p class="paragraf para-style-override-19"><span>— Konuşma bitmiştir! Komutumu dinleyin lütfen! Bir! İki! Üç!</span></p>

      <p class="paragraf para-style-override-19"><span class="char-style-override-11">Üç</span> <span>der demez iki taraf birbirine doğru yürümeye başladı. Gaganov hemen tabancasını kaldırdı, beşinci ya da altıncı adımda tetiği çekti. Bir saniye kadar durdu, atışının karavana olduğunu anlayınca hemen çizgiye gitti. Nikolay Vsevolodoviç yürümeye başladı bu kez; tabancasını kaldırdı, ama biraz fazla kaldırdı sanki ve hiç nişan almadan, rastgele bastı tetiğe. Sonra mendilini çıkarıp sağ elinin serçe parmağını sardı. O zaman anladılar Artemiy Pavloviç’in hepten de karavana atmadığını</span><span class="char-style-override-9">: k</span><span>urşun kemiğe dokunmadan parmağının yumuşak dokusunu sıyırıp geçmiş, çok hafif bir yaralanmaya neden olmuştu. Hasımlar tatmin olmadılarsa düellonun devam edeceğini söyledi Kirillov.</span></p>

      <p class="paragraf para-style-override-19"><span>— İtirazım var, –dedi Gaganov, hırıltılı bir sesle (boğazı kurumuştu), yine Mavrikiy Nikolayeviç’e,– bu adam (yine tabancasının ucuyla Stavrogin’i gösterdi) bilerek havaya ateş etti. Bu da hakarettir! Düelloyu imkânsız hale getirmeye çalışıyor!</span></p>

      <p class="paragraf para-style-override-19"><span>—</span><span class="char-style-override-9">k</span><span>urallara uyduktan sonra istediğim gibi ateş etme hakkım var, –dedi Nikolay Vsevolodoviç kararlı bir sesle.</span></p>

      <p class="paragraf para-style-override-19"><span>— Hakkı yok! Hakkı yok! Bunu kendisine açıklayın! –diye bağırdı Gaganov.</span></p>

      <p class="paragraf para-style-override-19"><span>— Ben de Nikolay Vsevolodoviç gibi düşünüyorum, –dedi Kirillov.</span></p>

      <p class="paragraf para-style-override-19"><span>Gaganov bir şey dinleyecek gibi değildi:</span></p>

      <p class="paragraf para-style-override-19"><span>— Yani bana acıyor ve hayatımı bağışlıyor, öyle mi? –diye bağırdı deli gibi.– Lanet olsun onun acımasına! Tükürmüşüm ben onun acımasına! Ben...</span></p>

      <p class="paragraf para-style-override-19"><span>— Yemin ederim sizi aşağılamak gibi bir amacım yok, –diye atıldı Nikolay Vsevolodoviç.– Artık kimseyi öldürmek istemediğim için havaya ateş ettim</span><span class="char-style-override-9">: n</span><span>e sizi, ne bir başkasını... bunun doğrudan sizinle bir ilgisi yok. Haklısınız, kendimi aşağılanmış görmüyorum; bunun sizi öfkelendirmesine de üzülüyorum. Ama kimsenin hakkımı kullanmama karışmasına da izin vermem!</span></p>

      <p class="paragraf para-style-override-19"><span>Gaganov yine Mavrikiy Nikolayeviç’e seslenerek:</span></p>

      <p class="paragraf para-style-override-19"><span>— Madem kandan bu kadar korkuyor, ne demeye beni düelloya çağırmış? –diye haykırdı.</span></p>

      <p class="paragraf para-style-override-19"><span>— Mümkün müydü sizi düelloya çağırmaması? –dedi Kirillov.– Hiçbir şey dinlemek istemediniz ki! Kurtulmak mümkün değildi elinizden.</span></p>

      <p class="paragraf para-style-override-19"><span>Olup bitenleri büyük bir acıyla izleyen Mavrikiy Nikolayeviç:</span></p>

      <p class="paragraf para-style-override-19"><span>— Tek bir şey söyleyeceğim, –dedi,– hasım tarafın havaya ateş edeceğini işin başında açıkladığı bir düello, düello olmaktan çıkar, dolayısıyla da devam edebilmesi olanaksızdır... herkesçe bilinen nazik nedenlerle...</span></p>

      <p class="paragraf para-style-override-19"><span>— Ben her seferinde havaya ateş edeceğim demedim! –diye bağırdı iyice sabrı tükenen Stavrogin.– Siz benim aklımdan neler geçtiğini, az sonra nasıl ateş edeceğimi bilmiyorsunuz. Asla düelloya engel olacak bir şey yapmıyorum.</span></p>

      <p class="paragraf para-style-override-19"><span>— Madem öyle, düelloya devam, –dedi Mavrikiy Nikolayeviç Gaganov’a dönerek.</span></p>

      <p class="paragraf para-style-override-19"><span>— Baylar, yerlerinize! –dedi Kirillov da.</span></p>

      <p class="paragraf para-style-override-19"><span>Yine birbirlerine doğru yürüdüler, Gaganov yine ıskaladı, Stavrogin yine namluyu havaya dikip ateş etti. Bu havaya ateş etme konusu tartışmaya açıktı</span><span class="char-style-override-9">: N</span><span>ikolay Vsevolodoviç bilerek karavana attığını söylememiş olsaydı, doğru nişan aldığını ve ateş etmesinde kurallara aykırı hiçbir şey olmadığını rahatça öne sürebilirdi. Çünkü tabancasını doğrudan doğruya gökyüzüne ya da bir ağacın tepesine doğrultmuyor, her şeye rağmen hasmına doğru çeviriyor, ama onun şapkasının bir arşın üzerine nişan alıyordu. Hatta bu ikinci atışta biraz daha alçak bir noktaya nişan aldığı için bu atışı daha bir gerçekçiydi; ama Gaganov’u buna inandırabilmek mümkün değildi.</span></p>

      <p class="paragraf para-style-override-19"><span>— Yine! –dedi dişlerini gıcırdatarak.– Olsun! Mademki bir düelloya çağrıldım, haklarımı sonuna dek kullanacağım. Bir kez daha ateş edeceğim... ne olursa olsun!</span></p>

      <p class="paragraf para-style-override-19"><span>— Elbette! Bu sizin hakkınız! –dedi Kirillov. Mavrikiy Nikolayeviç bir şey söylemedi. Hasımlar üçüncü kez karşı karşıya geldiler, buyruk verildi; Gaganov bu kez çizgiye dek yürüdü ve tam çizgiden, on iki adımdan nişan aldı. Eli öylesine titriyordu ki doğru ateş edebilmesi olanaksızdı. Stavrogin tabancasının namlusu yere dönük, onun ateş etmesini bekliyordu.</span></p>

      <p class="paragraf para-style-override-19"><span>— Ne kadar uzun sürdü nişan almanız! –diye bağırdı Kirillov heyecanlı.– Olmaz bu kadar! Ateş edin artık... a-teş e-din!</span></p>

      <p class="paragraf para-style-override-19"><span>Silah patladı; bu kez Nikolay Vsevolodoviç’in başındaki tüylü beyaz şapka havaya uçtu. Atış oldukça iyiydi; şapkanın aşağılarında bir delik vardı; kurşunun bir parmak daha aşağı gelmesi her şeyin sonu olurdu. Kirillov hemen şapkayı yerden alıp Nikolay Vsevolodoviç’e uzattı.</span></p>

      <p class="paragraf para-style-override-19"><span>Kirillov’la birlikte şapkasını incelemekte olan Nikolay Vsevolodoviç’in sanki ateş etmeyi unutmuş bir hava içinde olduğunu fark eden Mavrikiy Nikolayeviç:</span></p>

      <p class="paragraf para-style-override-19"><span>— Ateş edin! Hasmınızı bekletmeyin! –diye bağırdı heyecanla.</span></p>

      <p class="paragraf para-style-override-19"><span>Stavrogin ürperdi, Gaganov’a baktı, sonra başını ters yana çevirip bu kez bütün incelik kurallarına boş vererek silahını koruluğa doğru sıktı. Böylece düello sona erdi. Gaganov şok olmuştu. Mavrikiy Nikolayeviç yanına gidip bir şeyler söyledi ama beriki hiçbir şey anlamamış gibiydi. Kirillov şapkasını çıkarıp Mavrikiy Nikolayeviç’i selamladı; ama Stavrogin baştaki inceliğini unutmuşa benziyordu</span><span class="char-style-override-9">: k</span><span>oruluğa doğru ateş ettikten sonra dönüp bir kez olsun Gaganov’a bakmadan tabancasını Kirillov’a uzatarak hemen atına yöneldi. Yüzü öfkeden kızarmıştı; susuyordu. Kirillov da susuyordu. İkisi birden atlarına atlayıp dörtnala uzaklaştılar.</span></p>

      <p class="x2030"><span>III</span></p>

      <p class="paragraf para-style-override-20"/>

      <p class="paragraf para-style-override-19"><span>Eve iyice yaklaşmışlardı.</span></p>

      <p class="paragraf para-style-override-19"><span>— Niye susuyorsunuz? –diye sordu Nikolay Vsevolodoviç Kirillov’a.</span></p>

      <p class="paragraf para-style-override-19"><span>— Ya ne yapacaktım? –dedi Kirillov şahlanan atından düşmemeye çalışarak.</span></p>

      <p class="paragraf para-style-override-19"><span>Stavrogin kendini tutuyordu.</span></p>

      <p class="paragraf para-style-override-19"><span>— Ben o... aptalı gücendirmek istemiyordum, ama yine de gücendirdim, –diye mırıldandı.</span></p>

      <p class="paragraf para-style-override-19"><span>— Evet, yine gücendirdiniz, –dedi Kirillov,– ayrıca o hiç de aptal biri değildir.</span></p>

      <p class="paragraf para-style-override-19"><span>— Ben elimden geleni yaptım.</span></p>

      <p class="paragraf para-style-override-19"><span>— Yapmadınız.</span></p>

      <p class="paragraf para-style-override-19"><span>— Ne yapmam gerekiyordu?</span></p>

      <p class="paragraf para-style-override-19"><span>— Düelloya çağırmamanız gerekiyordu.</span></p>

      <p class="paragraf para-style-override-19"><span>— Yüzüme atılacak bir tokada daha katlanmalıydım yani?</span></p>

      <p class="paragraf para-style-override-19"><span>— Evet, bir tokada daha katlanmalıydınız.</span></p>

      <p class="paragraf para-style-override-19"><span>— Artık hiçbir şey anlayamaz oldum, –dedi Stavrogin öfkeyle.– Neden herkes kimseden beklemediği şeyleri benden bekliyor? Kimsenin katlanmadığı şeylere ben neden katlanayım? Kimsenin kaldıramadığı bir yükün altına ben neden gireyim?</span></p>

      <p class="paragraf para-style-override-19"><span>— Siz altına girecek bir yük aramıyor muydunuz?</span></p>

      <p class="paragraf para-style-override-19"><span>— Ben mi yük arıyorum?</span></p>

      <p class="paragraf para-style-override-19"><span>— Evet.</span></p>

      <p class="paragraf para-style-override-19"><span>— Gördünüz bunu demek?</span></p>

      <p class="paragraf para-style-override-19"><span>— Evet.</span></p>

      <p class="paragraf para-style-override-19"><span>— Yani bu o kadar belli, öyle mi?</span></p>

      <p class="paragraf para-style-override-19"><span>— Evet.</span></p>

      <p class="paragraf para-style-override-19"><span>Bir dakika kadar sustular. Stavrogin’in yüzü çok kaygılıydı, hatta neredeyse bitmiş, tükenmiş bir ifadesi vardı.</span></p>

      <p class="paragraf para-style-override-19"><span>— Öldürmek istemediğim için ateş etmedim, inanın başka hiçbir nedeni yok bunun, –dedi telaşlı, kendini temize çıkarmak ister gibi.</span></p>

      <p class="paragraf para-style-override-19"><span>— Aşağılamamalıydınız onu.</span></p>

      <p class="paragraf para-style-override-19"><span>— Nasıl olacaktı bu?</span></p>

      <p class="paragraf para-style-override-19"><span>— Öldürmeliydiniz onu.</span></p>

      <p class="paragraf para-style-override-19"><span>— Onu öldürmediğim için üzüldünüz mü?</span></p>

      <p class="paragraf para-style-override-19"><span>— Hiçbir şeye üzülmüş değilim. Onu öldürmek istediğinizi sanıyordum. Ne aradığınızı bilmiyorsunuz.</span></p>

      <p class="paragraf para-style-override-19"><span>— Yük arıyorum, –dedi Stavrogin gülerek.</span></p>

      <p class="paragraf para-style-override-19"><span>— Kan istemiyordunuz da ona sizi öldürme fırsatını neden tanıdınız?</span></p>

      <p class="paragraf para-style-override-19"><span>— Düelloya çağırmasaydım başka yerde, başka şekilde öldürürdü beni.</span></p>

      <p class="paragraf para-style-override-19"><span>— Ne biliyorsunuz, belki de öldürmezdi?</span></p>

      <p class="paragraf para-style-override-19"><span>— Yalnızca döver miydi?</span></p>

      <p class="paragraf para-style-override-19"><span>— Sizi ilgilendirmez. Siz yükünüzü taşıyın. Yoksa hak edemezsiniz onu.</span></p>

      <p class="paragraf para-style-override-19"><span>— Umurumdaydı sanki hak etmek! Benim bir şey hak etmek istediğim yok!</span></p>

      <p class="paragraf para-style-override-19"><span>— Oysa ben öyle olduğunu sanıyordum, –dedi Kirillov inanılmaz soğukkanlı.</span></p>

      <p class="paragraf para-style-override-19"><span>O arada avluya girmişlerdi.</span></p>

      <p class="paragraf para-style-override-19"><span>— Buyurmaz mıydınız? –dedi Nikolay Vsevolodoviç.</span></p>

      <p class="paragraf para-style-override-19"><span>— Sağ olun. Eve gideceğim. Hoşça kalın. –Atın üstünde yükseldi, silah kutusunu koltuğunun altına sıkıştırdı.</span></p>

      <p class="paragraf para-style-override-19"><span>— Bari siz kızmamış olun bana, –dedi Stavrogin elini uzatırken.</span></p>

      <p class="paragraf para-style-override-19"><span>— Kızmak mı? Asla! –dedi Kirillov onun elini sıkmak için dönerken.– Yük taşımakta zorlanmıyorum, çünkü doğuştan yüküm hafif; sizin de yük taşımakta zorlanmanız doğuştan yükünüzün ağır olmasından. Utanılacak bir yanı yok bunun. Olsa da çok az; azıcık utansanız yeter.</span></p>

      <p class="paragraf para-style-override-19"><span>— Beş para etmeyen, zayıf bir insan olduğumu biliyorum. Yine de güçlülere sokulmaya çalışmam.</span></p>

      <p class="paragraf para-style-override-19"><span>— Sokulmayın. Güçlü biri değilsiniz siz. Çay içmeye beklerim.</span></p>

      <p class="paragraf para-style-override-19"><span>Nikolay Vsevolodoviç mahcup, şaşkın bir halde evine girdi.</span></p>

      <p class="paragraf para-style-override-20"/>

      <p class="x2030"><span>IV</span></p>

      <p class="paragraf para-style-override-20"/>

      <p class="paragraf para-style-override-19"><span>Eve girer girmez Aleksey Yegoroviç, kendilerinin sekiz gün süren rahatsızlığından sonra ilk kez atla gezintiye çıkmasına çok sevinen Varvara Petrovna’nın derhal arabasının hazırlanmasını emrettiğini, çünkü “bu sekiz gün süresince temiz havanın ne olduğunu unuttuğundan, eski günlerde olduğu gibi tek başına dolaşıp temiz hava almaya” çıktığını söyledi.</span></p>

      <p class="paragraf para-style-override-19"><span>— Yalnız mıydı, yoksa Darya Pavlovna da var mıydı yanında? –sorusuyla sözünü kesti yaşlı adamın Nikolay Vsevolodoviç ve “kendini iyi hissetmediği” gerekçesiyle Darya Pavlovna’nın gezinti önerisini geri çevirdiğini ve şu anda odasında olduğunu öğrenince dehşetli canı sıkıldı.</span></p>

      <p class="paragraf para-style-override-19"><span>— Baksana ihtiyar, –dedi ani bir kararla,– gözünü üzerinden hiç ayırma ve bana geldiğini fark ettin mi, en az birkaç gün onunla görüşemeyeceğimi söyleyerek hemen engelle onu, bunu kendisinden rica ettiğimi de ekle... zamanı geldiğinde kendim haber vereceğim. Anladın mı?</span></p>

      <p class="paragraf para-style-override-19"><span>— Söylerim efendim, –dedi Aleksey Yegoroviç bakışlarını hüzünle yere indirerek.</span></p>

      <p class="paragraf para-style-override-19"><span>— Yalnız bana geldiğini gördüğün zaman, daha önce değil!</span></p>

      <p class="paragraf para-style-override-19"><span>— İçiniz rahat olsun efendim, hiçbir yanlış yapılmayacak. Şimdiye kadarki bütün ziyaretleri de benim aracılığımla olmuştu; hep benden yardım istemişlerdir.</span></p>

      <p class="paragraf para-style-override-19"><span>— Biliyorum. Ama yine de kendisi gelecek olursa, daha önce değil. Bana çabuk tarafından bir çay getirebilir misin?</span></p>

      <p class="paragraf para-style-override-19"><span>İhtiyar çıkar çıkmaz kapı yeniden açıldı ve eşikte Darya Pavlovna göründü. Bakışları sakin, yüzü solgundu.</span></p>

      <p class="paragraf para-style-override-19"><span>— Nereden çıktınız? –diye bağırdı Stavrogin.</span></p>

      <p class="paragraf para-style-override-19"><span>— Buradaydım ve içeri girmek için onun çıkmasını bekliyordum. Ona söylediklerinizi duydum. Buradan çıkışında da sağdaki çıkıntının ardına gizlendiğim için görmedi beni.</span></p>

      <p class="paragraf para-style-override-19"><span>— Ne zamandır sizinle ilişkimi bitirmek istiyordum Daşa... şimdi... şu sıralar. Mektubunuza karşın sizi bu gece kabul edebilmem mümkün değildi. –Durdu, sonra:– Size yazmak istedim, ama beceremiyorum yazmayı, –diye ekledi can sıkıntısı, hatta bir tür tiksintiyle.</span></p>

      <p class="paragraf para-style-override-19"><span>— Ben de bitirmek gerektiği düşüncesindeyim. Varvara Petrovna’nın kuşkuları iyice arttı.</span></p>

      <p class="paragraf para-style-override-19"><span>— Varsın kuşkulansın.</span></p>

      <p class="paragraf para-style-override-19"><span>— Üzülmesinin ne gereği var? O zaman... her şey sona erdikten sonra görüşmek üzere mi diyoruz?</span></p>

      <p class="paragraf para-style-override-19"><span>— İlle de en sonunu bekliyorsunuz yani?</span></p>

      <p class="paragraf para-style-override-19"><span>— Evet, inanıyorum buna.</span></p>

      <p class="paragraf para-style-override-19"><span>— Dünyada hiçbir şey sona ermez.</span></p>

      <p class="paragraf para-style-override-19"><span>— Bu kez erecek... bu kez bir son olacak. O zaman beni çağırın, gelirim. Şimdi, hoşça kalın!</span></p>

      <p class="paragraf para-style-override-19"><span>— Peki nasıl bir son olacak bu? –dedi gülümseyerek Stavrogin.</span></p>

      <p class="paragraf para-style-override-19"><span>Soruya yanıt vermedi Darya Pavlovna, onun yerine:</span></p>

      <p class="paragraf para-style-override-19"><span>— Yaralı değilsiniz... kan da dökmediniz umarım? –dedi.</span></p>

      <p class="paragraf para-style-override-19"><span>— Aptalca bir şeydi; kimseyi öldürmedim, içiniz rahat olsun. Aslında bugün herkesin diline düşer nasılsa, her şeyi öğrenirsiniz. Biraz keyifsizim.</span></p>

      <p class="paragraf para-style-override-19"><span>— Gidiyorum, –dedi Darya Pavlovna, sonra kararsızca ekledi:– Evliliğinizi bugün açıklamıyor muydunuz?</span></p>

      <p class="paragraf para-style-override-19"><span>— Hayır, bugün değil; yarın da değil, öbür gün, bilemiyorum, belki hep birden ölüveririz, ne iyi olur! Beni kendi halime bıraksanız artık... Yalnız kalmak istiyorum.</span></p>

      <p class="paragraf para-style-override-19"><span>— O kızı... deliyi... mahvetmeyeceksiniz değil mi?</span></p>

      <p class="paragraf para-style-override-19"><span>— Delilere zararım dokunmaz... ne o kıza, ne bir başkasına... Ama akıllı olanını sanırım mahvedeceğim. Öylesine aşağılık, iğrenç bir yaratığım ki Daşa, gerçekten de her şey sona erdikten sonra, “en sonuncu sonda” sizi çağıracak gibiyim sanki. Siz de akıllı bir kız olmanıza karşın geleceksiniz. Neden kendinizi mahvediyorsunuz?</span></p>

      <p class="paragraf para-style-override-19"><span>— Önünde sonunda siz ve ben kalacağız. Bunu biliyor ve... bekliyorum.</span></p>

      <p class="paragraf para-style-override-19"><span>— Ya sonunda sizi çağırmaz da kaçarsam sizden?</span></p>

      <p class="paragraf para-style-override-19"><span>— Bu olanaksız; çağıracaksınız.</span></p>

      <p class="paragraf para-style-override-19"><span>— Nasıl da beni küçümseyen sözler bunlar!</span></p>

      <p class="paragraf para-style-override-19"><span>— Siz de biliyorsunuz ki yalnızca küçümseme yok burada.</span></p>

      <p class="paragraf para-style-override-19"><span>— Öyleyse küçümseme de var değil mi?</span></p>

      <p class="paragraf para-style-override-19"><span>— Düşüncemi tam anlatamadım. Tanrı tanığımdır ki bana hiçbir zaman, hiçbir şekilde ihtiyaç duymanızı istemezdim.</span></p>

      <p class="paragraf para-style-override-19"><span>— Eşit değerde cümleler kuruyoruz</span><span class="char-style-override-9">: B</span><span>en de sizi mahvetmek istemezdim.</span></p>

      <p class="paragraf para-style-override-19"><span>— Beni asla mahvedemezsiniz; bunu herkesten iyi biliyorsunuz, –dedi Darya Pavlovna hızlı hızlı ama tam bir kararlılıkla.– Size gelmezsem hemşire olur kendimi hastalara adarım ya da köy köy dolaşıp İncil satarım. Kararımı çoktan verdim. Kimsenin karısı olamam. Bu ev gibi bir evde yaşayamam. Böyle şeyler istemem ben... Bunların hepsini de biliyorsunuz.</span></p>

      <p class="paragraf para-style-override-19"><span>— Hayır, ben hiçbir zaman sizin ne istediğinizi anlayamadım. Siz sanırım benimle ilgileniyorsunuz... ama bu ilginiz bazı yaşlı hastabakıcıların, nedense bir hastayla öteki hastalardan daha çok ilgilenmelerine... ya da daha iyi bir örnekle</span><span class="char-style-override-9">: c</span><span>enaze törenlerini kaçırmayan ve daha yakışıklı buldukları kimi ölüleri ötekilere yeğleyen dindar kocakarıların ilgilerine benziyor... Niye öyle tuhaf bakmaya başladınız bana?</span></p>

      <p class="paragraf para-style-override-19"><span>Nikolay Vsevolodoviç’in yüzüne dikkatle bakan Daşa ilgi ve acıma dolu bir sesle:</span></p>

      <p class="paragraf para-style-override-19"><span>— Çok mu hastasınız? –dedi.– Tanrım! Bu adam bensiz yapabileceği kanısında!</span></p>

      <p class="paragraf para-style-override-19"><span>— Bakın Daşa, bu aralar sürekli hayaller görüyorum. Dün akşam köprüde ecinninin teki bana Lebyadkin’le Marya Timofeyevna’yı boğazlamayı önerdi; böylece yasal evlilik sorunum çözümlenecek ve ortada hiçbir kanıt kalmayacaktı. Avans olarak üç ruble istediyse de operasyonun tümünün bana en az bin beş yüz rubleye patlayacağını söyledi. Hesap kitap bilen bir ecinni! Ecinni değil, muhasebeci! Hah-ha!</span></p>

      <p class="paragraf para-style-override-19"><span>— Bunun hayal olduğuna emin misiniz?</span></p>

      <p class="paragraf para-style-override-19"><span>— Yok canım, ne hayali? Kürek kaçkını Fedka’dan başkası değildi bu! Haydut Fedka! Ama önemli olan bu değil... Ben ne yaptım dersiniz? Cüzdanımdaki bütün parayı verdim ona; bu parayı ona avans olarak verdiğimi düşündüğüne de eminim!</span></p>

      <p class="paragraf para-style-override-19"><span>— Ona gecenin bir vakti rastladınız ve o da size böyle bir öneride bulundu, öyle mi? Ağlarıyla dört yanınızı sardıklarını nasıl görmezsiniz?</span></p>

      <p class="paragraf para-style-override-19"><span>— Sararlarsa sarsınlar, –dedi Nikolay Vsevolodoviç, sonra haince ve asabi bir gülümsemeyle ekledi:– Biliyor musunuz, kafanızda dönüp duran bir soru var ve ben onu gözlerinizde okuyorum.</span></p>

      <p class="paragraf para-style-override-19"><span>Daşa korktu.</span></p>

      <p class="paragraf para-style-override-19"><span>— Ne sorum, ne de size ilişkin en küçük bir kuşkum var... En iyisi susun! –dedi soruyu savuşturmak ister gibi sesini yükselterek ve kaygıyla.</span></p>

      <p class="paragraf para-style-override-19"><span>— Yani Fedka’nın kapısını çalmayacağımdan eminsiniz?</span></p>

      <p class="paragraf para-style-override-19"><span>— Tanrım! –Ellerini çırptı Daşa.– Ne diye bu kadar eziyet ediyorsunuz bana?</span></p>

      <p class="paragraf para-style-override-19"><span>— Bağışlayın, aptalca bir şakaydı. Onlardan böyle saçma şeyler öğreniyorum galiba. Biliyor musunuz, dün geceden bu yana hep gülmek istiyorum, ama nasıl bir istek anlatamam</span><span class="char-style-override-9">: b</span><span>ir an bile durmamacasına gülmek! Gülme hastalığına yakalandım sanki... Şışşt! Annem geldi, onun arabasının sesini tanırım.</span></p>

      <p class="paragraf para-style-override-19"><span>Daşa çabucak elini tuttu Stavrogin’in.</span></p>

      <p class="paragraf para-style-override-19"><span>— Tanrı sizi kendi iblisinizden korusun... ve beni çağırın! Bir an önce çağırın!</span></p>

      <p class="paragraf para-style-override-19"><span>— Ah benim iblisim tabii! Başarı nedir bilmeyen, sıracalı, nezleli, minicik, iğrenç bir şey bu iblis. Ama siz Daşa, sanki söyleyeceğiniz bir şey var da söylemeye cesaret edemiyor musunuz?</span></p>

      <p class="paragraf para-style-override-19"><span>Daşa ona acıyla, sitemle baktı ve kapıya doğru yürüdü.</span></p>

      <p class="paragraf para-style-override-19"><span>— Baksanıza! –diye bağırdı ardından Stavrogin öfkeli, çarpık bir gülümsemeyle.– Sizi</span> <span class="char-style-override-11">şayet</span><span>... şu şeyden... anlarsınız ya, hani şu küçük iblisin kapısını çaldıktan sonra çağırmış olsam... yine de gelir miydiniz?</span></p>

      <p class="paragraf para-style-override-19"><span>Yanıt vermedi Daşa, başını da çevirmedi ve yüzünü elleriyle kapayarak çıktı.</span></p>

      <p class="paragraf para-style-override-19"><span>Stavrogin bir süre düşündükten sonra:</span></p>

      <p class="paragraf para-style-override-19"><span>— Gelir, o zaman da gelir! –diye mırıldandı; yüzünde bir tiksinti, küçümseme ifadesi belirdi:– Hastabakıcı! Hım!.. Ama bana gereken de bu galiba.</span></p>

      <p class="paragraf para-style-override-19"/>

      <p class="paragraf para-style-override-20"/>

      <p class="paragraf para-style-override-20"/>

      <p class="paragraf para-style-override-20"/>

      <p class="paragraf para-style-override-20"/>

      <p class="paragraf para-style-override-20"/>

      <p class="paragraf para-style-override-20"/>

      <p class="paragraf para-style-override-20"/>

      <p class="paragraf para-style-override-20"/>

      <p class="paragraf para-style-override-20"/>

      <p class="paragraf para-style-override-20"/>
    </div>
  </div>
</body>
</html>
