<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-5.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x5-5.html" xml:lang="en-GB">
    <div class="Basic-Text-Frame-4">
      <p class="arabaslik-orta-1" id="toc_marker-1-5">Beşinci Bölüm</p>

      <p class="paragraf-1"/>

      <p class="orta-1">Akıllı Yılan</p>

      <p class="paragraf-1 para-style-override-9"/>

      <p class="x2030-1"><span>I</span></p>

      <p class="paragraf-1 para-style-override-19"/>

      <p class="paragraf-1 para-style-override-19"><span>Varvara Petrovna çıngırağın ipini çekti ve kendini pencere önündeki koltuğa bıraktı.</span></p>

      <p class="paragraf-1 para-style-override-19"><span>— Şuraya oturun tatlım, –dedi Marya Timofeyevna’ya odanın ortasındaki büyük yuvarlak masanın önünde bir yer göstererek.– Stepan Trofimoviç bu ne demek oluyor? İşte, işte şu kadına bir bakın ve söyleyin</span><span class="char-style-override-9">: b</span><span>u ne demek oluyor!</span></p>

      <p class="paragraf-1 para-style-override-19"><span>— Ben... ben... –diye kekelemeye başladı Stepan Trofimoviç.</span></p>

      <p class="paragraf-1 para-style-override-19"><span>Ama o anda uşak girdi içeri.</span></p>

      <p class="paragraf-1 para-style-override-19"><span>— Bir fincan kahve! Ama hemen! Olabildiğince çabuk! Araba da kapının önünde beklesin!</span></p>

      <p class="paragraf-1 para-style-override-19"><span>Stepan Trofimoviç:</span></p>

      <p class="paragraf-1 para-style-override-19"><span>— Mais, chère et excellente amie, dans quelle inquié-tude...</span><span class="dipnot-1 char-style-override-8"><a class="footnote-link" href="#footnote-225-109" id="footnote-225-109-backlink">109</a></span> <span>–dedi bitkin bir sesle.</span></p>

      <p class="paragraf-1 para-style-override-19"><span>Marya Timofeyevna heyecanla ellerini çırparak:</span></p>

      <p class="paragraf-1 para-style-override-19"><span>— Ah Fransızca, Fransızca! –dedi.– Yüksek sosyeteye girdiğimiz hemen anlaşılıyor! –Esrik bir halde Fransızca sohbet dinlemeye hazırlandı. Varvara Petrovna neredeyse korku dolu gözlerle baktı ona.</span></p>

      <p class="paragraf-1 para-style-override-19"><span>Hepimiz sessizce düğümün çözülmesini bekliyorduk. Şatov hep yere bakıyordu; Stepan Trofimoviç ise her şeyin suçlusuymuş gibi müthiş bir şaşkınlık içindeydi; şakaklarında ter tanecikleri belirmişti. Liza’ya bir göz attım (köşede, Şatov’la neredeyse yan yana oturuyordu)</span><span class="char-style-override-9">: b</span><span>akışları Varvara Petrovna’yla topal kız arasında gidip geliyor, bir ona bir ötekine bakıyordu. Dudaklarında bir gülümseme donup kalmıştı ama hiç iyiye yorulacak bir gülümseme değildi. Varvara Petrovna da görmüştü bu gülümsemeyi. Bu arada Marya Timofeyevna kendini kaptırmış, büyük bir keyifle ve hiçbir sıkılganlık duymadan Varvara Petrovna’nın harika salonunu izliyor, mobilyalara, halılara, duvarlardaki resimlere, tavandaki çok eski işlemelere, köşedeki büyük bronz haça, porselen lambaya, albümlere, masa üzerindeki biblolara bakıyordu. Birden Şatov’a baktı:</span></p>

      <p class="paragraf-1 para-style-override-19"><span>— A, sen de burada mıydın Şatuşka! –diye bağırdı neşeyle gülümseyerek.– Seni ne zamandır görüp duruyorum ama kendi kendime yok o değildir, burada ne işi var onun diyordum!</span></p>

      <p class="paragraf-1 para-style-override-19"><span>Varvara Petrovna derhal Şatov’a döndü:</span></p>

      <p class="paragraf-1 para-style-override-19"><span>— Bu kadını tanıyor musunuz?</span></p>

      <p class="paragraf-1 para-style-override-19"><span>— Tanırım, –diye mırıldandı Şatov, sandalyesinden kalkacakmış gibi yaptı ama kalkmadı.</span></p>

      <p class="paragraf-1 para-style-override-19"><span>— Hakkında ne biliyorsanız, hemen anlatın lütfen.</span></p>

      <p class="paragraf-1 para-style-override-19"><span>— Ne bileceğim... –diyerek duraksadı Şatov, sonra da anlamsızca sırıttı.– Kendiniz de görüyorsunuz...</span></p>

      <p class="paragraf-1 para-style-override-19"><span>— Ne görüyorum? Hadi söyleyin artık bir şeyler!</span></p>

      <p class="paragraf-1 para-style-override-19"><span>— Benim oturduğum evde oturuyor... kardeşiyle birlikte... kardeşi subay.</span></p>

      <p class="paragraf-1 para-style-override-19"><span>— Ee?</span></p>

      <p class="paragraf-1 para-style-override-19"><span>Şatov yine duraksadı.</span></p>

      <p class="paragraf-1 para-style-override-19"><span>— Anlatmaya değmez... –diye mırıldandı ve bu kez kesin olarak sustu. Hatta kendi kararlılığından hafifçe kızardı.</span></p>

      <p class="paragraf-1 para-style-override-19"><span>— Sizden başka ne beklenebilir ki! –dedi büyük bir öfkeyle Varvara Petrovna. Hemen herkesin bir şeyler bildiğini, ancak ondan çekindikleri için sorularına kaçamak yanıtlar verdiğini artık apaçık anlamıştı; ondan bir şeyler gizledikleri kesindi.</span></p>

      <p class="paragraf-1 para-style-override-19"><span>Uşak girdi ve küçük bir gümüş tepside özel olarak istenen kahveyi getirdi ama Varvara Petrovna’nın bir baş işaretiyle elinde tepsi Marya Timofeyevna’ya yöneldi.</span></p>

      <p class="paragraf-1 para-style-override-19"><span>— Demin çok üşüyordunuz tatlım; hemen için de ısının!</span></p>

      <p class="paragraf-1 para-style-override-19"><span>— Merci, –Marya Timofeyevna kahveyi aldı, alır almaz da gülmeye başladı; uşağa merci demesine gülüyordu. Ama Varvara Petrovna’nın öfkeli bakışlarını görünce fincanı korkuyla masaya koydu.</span></p>

      <p class="paragraf-1 para-style-override-19"><span>— Bana kızmadınız ya teyze? –dedi uçarı bir maskaralıkla.</span></p>

      <p class="paragraf-1 para-style-override-19"><span>Varvara Petrovna irkildi, oturduğu koltukta dimdik oldu:</span></p>

      <p class="paragraf-1 para-style-override-19"><span>— Nee? Nereden teyzeniz oluyormuşum sizin? Bu da nereden çıktı?</span></p>

      <p class="paragraf-1 para-style-override-19"><span>Kesinlikle böyle bir tepki beklemeyen Marya Timofeyevna nöbet geçiriyormuşçasına titremeye başladı</span><span class="char-style-override-9">: b</span><span>ütün vücudu hafif hafif kasılıyordu; koltuğunun arkasına yapışıp kalmıştı. Gözlerini kocaman açarak:</span></p>

      <p class="paragraf-1 para-style-override-19"><span>— Ben... size böyle demem gerekiyor sandım... –diye kekeledi.– Liza böyle seslendi demin size...</span></p>

      <p class="paragraf-1 para-style-override-19"><span>— Ne Liza’sı?</span></p>

      <p class="paragraf-1 para-style-override-19"><span>Marya Timofeyevna parmağıyla Liza’yı göstererek:</span></p>

      <p class="paragraf-1 para-style-override-19"><span>— İşte bu küçükhanım... –dedi.</span></p>

      <p class="paragraf-1 para-style-override-19"><span>— Demek Liza oldu bile?</span></p>

      <p class="paragraf-1 para-style-override-19"><span>— Demin siz de Liza dediniz ona, –dedi Marya Timofeyevna, kendine güveni daha bir gelmiş gibiydi; belli belirsiz gülümsedi:– Aynı onun gibi güzel bir kız gördüm düşümde!</span></p>

      <p class="paragraf-1 para-style-override-19"><span>Varvara Petrovna birkaç saniye düşündü, bir parça rahatladı, hatta Marya Timofeyevna’nın son sözleri üzerine hafifçe gülümsedi. Beriki hemen yakaladı onun yüzündeki hafif gülümsemeyi; yerinden kalktı, topallayarak, ürkek adımlarla onun yanına geldi ve az önce Varvara Petrovna’nın omuzlarına sardığı siyah şalı çıkartarak:</span></p>

      <p class="paragraf-1 para-style-override-19"><span>— Buyurun, –dedi.– Geri vermeyi unutmuşum. Kabalığımı bağışlayın lütfen.</span></p>

      <p class="paragraf-1 para-style-override-19"><span>— Lütfen o şalı derhal omuzlarınıza sarın; sizindir artık o! Yerinize oturup kahvenizi için ve benden de lütfen korkmayın artık tatlım... sakin olun... Sizi anlamaya başlıyorum.</span></p>

      <p class="paragraf-1 para-style-override-19"><span>Stepan Trofimoviç bir kez daha:</span></p>

      <p class="paragraf-1 para-style-override-19"><span>— Chère amie... –diye başlayacak oldu.</span></p>

      <p class="paragraf-1 para-style-override-19"><span>— Ah Stepan Trofimoviç, bir siz eksiktiniz! Zaten kafa bırakmadılar, hiç değilse siz insaf edin! Lütfen yanınızdaki çıngırağı çalar mısınız, hizmetçi odasınınkini?</span></p>

      <p class="paragraf-1 para-style-override-19"><span>Bir sessizlik oldu. Varvara Petrovna’nın kuşkulu, sinirli bakışları tek tek hepimizin üzerinde dolaşıyordu. En sevdiği hizmetçisi Agaşa içeri girdi.</span></p>

      <p class="paragraf-1 para-style-override-19"><span>— Cenevre’den aldığım kareli şalımı getirsene... Darya Pavlovna ne yapıyor?</span></p>

      <p class="paragraf-1 para-style-override-19"><span>— Kendileri pek iyi değiller efendim.</span></p>

      <p class="paragraf-1 para-style-override-19"><span>— Buraya gelmesini söyle. Kendini iyi hissetmiyorsa bile gelmesini rica ettiğimi söyle.</span></p>

      <p class="paragraf-1 para-style-override-19"><span>Bu sırada yan odadan az önce olduğu gibi birtakım sesler duyuldu</span><span class="char-style-override-9">: a</span><span>yak sesleri, konuşmalar... sonra birden kapı açıldı ve eşikte soluk soluğa kalmış, “sinirleri altüst olmuş” Praskovya İvanovna göründü. Mavrikiy Nikolayeviç kolundan tutarak ona destek oluyordu. Birikmiş öfkelerini bir anda boşaltmak isteyen bütün zayıf, sinirli kadınlar gibi tiz bir sesle:</span></p>

      <p class="paragraf-1 para-style-override-19"><span>— Ah Tanrım, güçbela da olsa geldim! –diye bağırdı.– Liza, deli kız! Nedir bu annene ettiklerin! Varvara Petrovna, buraya kızımı almak için geldim!</span></p>

      <p class="paragraf-1 para-style-override-19"><span>Varvara Petrovna ona göz ucuyla şöyle bir baktı, karşılamak için yerinde hafifçe doğruldu, sıkıntısını belli etmemeye çalışarak:</span></p>

      <p class="paragraf-1 para-style-override-19"><span>— Merhaba Praskovya İvanovna, –dedi,– Lütfen otur. Haberim vardı geleceğinden.</span></p>

      <p class="x2030-1"><span>II</span></p>

      <p class="paragraf-1 para-style-override-19"/>

      <p class="paragraf-1 para-style-override-19"><span>Praskovya İvanovna için sürpriz değildi böyle bir karşılama. Varvara Petrovna eski enstitü arkadaşına çocukluk yıllarından bu yana hep böyle zalimce davranır, dostluk görüntüsü altında onu neredeyse küçümserdi. Ama bu kez durum değişik gibiydi. Daha önce de şöyle bir değinip geçtiğim gibi, son günlerde iki aile arasında tam bir uçurum oluşmuştu. Bu kopuşun nedenleri Varvara Petrovna açısından şimdilik tam bir giz olduğu için haklı olarak bu duruma çok içerliyordu, ama asıl onur kırıcı bulduğu şey Praskovya İvanovna’nın ona karşı pek de olağan sayılamayacak bir biçimde burnunun büyümesi, pek yükseklerden bakmaya başlamasıydı. Varvara Petrovna elbette müthiş kızıyordu bu duruma; o arada kulağına ulaşan birtakım tuhaf söylentiler de belirsizlikleriyle tepesini attırıyordu. Varvara Petrovna en son diyeceğini en başta söyleyen, açıksözlü bir kadındı. Gizli kapaklı işlere hiç gelemez, çarpışacaksa bunu açıkça yapar, işin uzayıp durmasını değil, bir hamlede bitmesini isterdi. Sonuçta bu iki kadın beş gündür birbirlerini görmüyordu. Son ziyaret Varvara Petrovna tarafından gerçekleştirilmiş ve Drozdovlar’dan (“Drozdov mudurlar nedirler!”) kırgın, şaşkın ayrılmıştı. Şunu kesin bir dille söyleyebilirim ki Praskovya İvanovna buraya, Varvara Petrovna’nın kendisini görür görmez nedense çok korkacağına saf bir inanç duyarak gelmişti; yüzüne şöyle bir bakmak yeterdi bunu anlamak için. Ama karşısındakilerin kendisine aşağılanmış gözüyle baktıklarından en ufak bir kuşku duymaya görsün, Varvara Petrovna’nın içinde derhal kibir cinlerinin en küstahı dizginleri ele geçiriverirdi. Praskovya İvanovna’ya gelince, insanların kendilerini aşağılamalarına ses çıkarmadan katlanan bütün zayıf yaratılışlılar gibi şartların kendi lehine döndüğünü anlamasıyla birlikte inanılmaz saldırganlaşan bir tipti. Şu anda rahatsız olduğu doğruydu ve hastalık da onu her zamankinden daha sinirli yapmıştı herhalde. Son bir not olarak da şunu ekleyeyim</span><span class="char-style-override-9">: b</span><span>u iki çocukluk arkadaşı arasında o anda şiddetli bir tartışma patlayacak olsa, bizim de yanlarında bulunmamız her ikisinin de umurunda olmazdı; biz yabancı sayılmazdık, hatta neredeyse onların emir ve korumaları altında olan insanlardık. Daha o zamanlardan korkuyla sezdiğim bir şeydi bu benim. Varvara Petrovna’nın içeri girişinden bu yana ayakta olan Stepan Trofimoviç, Praskovya İvanovna’nın çığlıklarını duyunca, tam bir bitkinlikle koltuğa bırakıverdi kendini, bakışlarımı yakalamaya çalışarak kaygılı gözlerini bana dikti. Şatov, anlaşılmaz bir şeyler homurdanarak sandalyesinde sertçe yana döndü. Sanırım çıkıp gitmek istiyordu buradan. Liza belli belirsiz yerinde doğruldu, ama hemen sonra eski oturuş biçimine döndü, annesinin çığlığına bile göstermesi gereken ilgiyi göstermedi, ama “aksi yaradılışlı” oluşundan değil, görüldüğü kadarıyla çok güçlü, bambaşka bir şeyin etkisi altında olmasındandı. Dalgın dalgın havada bir noktaya bakıyor, Marya Timofeyevna’yla bile ilgilenmiyordu.</span></p>

      <p class="paragraf-1 para-style-override-20"/>

      <p class="x2030-1"><span>III</span></p>

      <p class="paragraf-1 para-style-override-20"/>

      <p class="paragraf-1 para-style-override-19"><span>Mavrikiy Nikolayeviç’in yardımıyla odanın ortasına kadar ilerleyen Praskovya İvanovna masanın yanındaki bir koltuğu göstererek:</span></p>

      <p class="paragraf-1 para-style-override-19"><span>— Ah şuraya, –dedi, gösterdiği koltuğa Mavrikiy Nikolayeviç’in yardımıyla oturduktan sonra isterik bir sesle ekledi:– Bilesiniz ki anacığım, bacaklarım böyle sızlamasaydı bir dakikacık bile oturmazdım evinizde!</span></p>

      <p class="paragraf-1 para-style-override-19"><span>Varvara Petrovna hafifçe başını kaldırdı, ıstıraplı bir ifadeyle sağ elinin parmaklarını sağ şakağına bastırdı, belli ki şiddetle ağrımaya başlamıştı başı (tic douloureux</span><span class="dipnot-1 char-style-override-8"><a class="footnote-link" href="#footnote-225-110" id="footnote-225-110-backlink">110</a></span><span>).</span></p>

      <p class="paragraf-1 para-style-override-19"><span>— Niçin oturmayacakmışsın evimde Praskovya İvanovna? Müteveffa kocandan yaşadığı sürece hep içten bir dostluk gördüm. Seninle dersen iki küçük kız olarak gönderildiğimiz enstitüde bebeklerle oynardık.</span></p>

      <p class="paragraf-1 para-style-override-19"><span>Praskovya İvanovna boş ver der gibi elini salladı.</span></p>

      <p class="paragraf-1 para-style-override-19"><span>— Tam tahmin ettiğim gibi! Ne zaman sitem edecek olsanız, hep enstitüden başlarsınız; her zamanki tuzağınızdır bu sizin. Bana sorarsanız güzel, ama içi boş sözler! Katlanamıyorum artık sizin şu enstitünüze!</span></p>

      <p class="paragraf-1 para-style-override-19"><span>— Herhalde sinirlerin çok bozuk bugün; bacakların nasıl? Bak kahveni getirdiler, hadi iç rica ederim... ve şu surat asmaya da bir son ver artık.</span></p>

      <p class="paragraf-1 para-style-override-19"><span>— Karşınızda çocuk yok Varvara Petrovna! Kahvenizi falan istemiyorum sizin!</span></p>

      <p class="paragraf-1 para-style-override-19"><span>Kendisine kahve sunan uşağa git başımdan der gibi bir işaret yaptı (Bu arada benimle Mavrikiy Nikolayeviç’ten başka kimse kendine tutulan kahveyi almamıştı. Stepan Trofimoviç almış, ama içmeyip sehpaya bırakmıştı. Marya Timofeyevna ikinci bir fincan kahve daha almayı çok istemiş, hatta elini de tepsiye doğru uzatmıştı, ama sonra ne düşündüyse almaktan kibarca vazgeçti; bu hareketinden dolayı kendini takdir etmiş gibiydi.)</span></p>

      <p class="paragraf-1 para-style-override-19"><span>Varvara Petrovna, yüzünde çarpık bir gülümsemeyle:</span></p>

      <p class="paragraf-1 para-style-override-19"><span>— Ne var biliyor musun dostum Praskovya İvanovna? –dedi.– Sen yine kafanın içinde bir şeyler kurup gelmişsin buraya. Ömrünce hep bir şeyler kurdun durdun zaten. Enstitü lafı ettim diye köpürdün... oysa anımsıyor musun, bir gün sınıfa gelip süvari subayı Şablıkin’in seni sevdiğini söylediğine yeminler etmiştin de Madam Lefebure hemen o anda yalanını ortaya çıkarmıştı. Oysa yalan söylemiyordun, bir tür gönül eğlencesi olarak hayal kuruyordun. Söyle bakalım gene ne kurdun? Bu kez derdin ne, neye bozuldun?</span></p>

      <p class="paragraf-1 para-style-override-19"><span>— Madem bu kadar kincisiniz, geçmişi hiç unutmuyorsunuz... o zaman alın size</span><span class="char-style-override-9">: s</span><span>iz de enstitüde din derslerimize gelen papaza âşıktınız! Hah-hah-ha!</span></p>

      <p class="paragraf-1 para-style-override-19"><span>Hınçlı, hırçın kahkahası öksürüğe dönüştü.</span></p>

      <p class="paragraf-1 para-style-override-19"><span>— A-a, demek papazı unutmadın... –nefretle baktı ona Varvara Petrovna. Yüzü yemyeşil olmuştu.</span></p>

      <p class="paragraf-1 para-style-override-19"><span>Praskovya İvanovna birden ciddileşti, ağırbaşlı bir havaya büründü:</span></p>

      <p class="paragraf-1 para-style-override-19"><span>— Şu anda hiç gülecek halde değilim, –dedi.– Yalnız kızımı rezaletlerinize, hem de bütün kentin gözü önünde, nasıl karıştırırsınız?</span></p>

      <p class="paragraf-1 para-style-override-19"><span>Varvara Petrovna gözdağı verircesine dikleşti oturduğu yerde:</span></p>

      <p class="paragraf-1 para-style-override-19"><span>— Rezaletlerim mi?</span></p>

      <p class="paragraf-1 para-style-override-19"><span>Birden Lizaveta Nikolayevna’nın sesi duyuldu:</span></p>

      <p class="paragraf-1 para-style-override-19"><span>— Anne, çok rica ederim sözlerinize dikkat edin!</span></p>

      <p class="paragraf-1 para-style-override-19"><span>— Ne dedin sen! –yine ciyak ciyak bağıracak gibiydi Praskovya İvanovna, ama kızının ateş saçan gözlerini görünce sessizce yerine oturdu.</span></p>

      <p class="paragraf-1 para-style-override-19"><span>— Ne rezaleti anne! –diye haykırdı Liza.– Nasıl söyleyebilirsiniz böyle bir şeyi? Ben kendim geldim, Yuliya Mihaylovna’dan da izin aldım... Kendisine yardımcı olabilir miyim diye şu bahtsızın durumunu öğrenmek istemiştim.</span></p>

      <p class="paragraf-1 para-style-override-19"><span>Praskovya İvanovna kin dolu bir gülümsemeyle:</span></p>

      <p class="paragraf-1 para-style-override-19"><span>— “Şu bahtsızın durumu” mu dedin? –diye bağırdı.– Böyle “durum”lara karışmak yakışır mı sana? –Öfkeden kudurmuş bir halle Varvara Petrovna’ya döndü:– Zorbalıklarınızdan bıktık usandık! Ne kadar doğru bilmiyorum, ama bütün kenti avcunuzda oynattığınız söyleniyor. Fakat sizin devrinizin de sonu gelmiş anlaşılan!</span></p>

      <p class="paragraf-1 para-style-override-19"><span>Varvara Petrovna koltuğunda yayından fırlamaya hazır ok gibi oturuyordu. On saniye kadar gözlerini kımıltısızca Praskovya İvanovna’nın gözlerine dikti. Tehditkâr bir sükûnetle:</span></p>

      <p class="paragraf-1 para-style-override-19"><span>— Dua et aramızda yabancı yok Praskovya –dedi.– Yoksa söylenmeyecek pek çok şey söyledin.</span></p>

      <p class="paragraf-1 para-style-override-19"><span>— Ben bazıları gibi sosyete ne düşünür diye korkmam. Gurur görüntüsü altında sosyetenin karşısında yüreği korkudan küt küt atan sizsiniz! Burada yabancı kimsenin bulunmamasına gelince, çok şanslısınız, yabancılar duyacağına onlar duydular konuşmamızı.</span></p>

      <p class="paragraf-1 para-style-override-19"><span>— Sen şu son bir hafta içinde daha mı akıllanmışsın?</span></p>

      <p class="paragraf-1 para-style-override-19"><span>— Şu son bir hafta içinde ben daha akıllanmadım... bu hafta gerçek ortaya çıktı.</span></p>

      <p class="paragraf-1 para-style-override-19"><span>— Ne gerçeği ortaya çıkmış bu hafta? Bana bak Praskovya İvanovna, tepemi attırma benim! Hemen anlat, rica ediyorum senden: Hangi gerçek ortaya çıktı? Ne demek bu?</span></p>

      <p class="paragraf-1 para-style-override-19"><span>Praskovya İvanovna parmağıyla Marya Timofeyevna’yı göstererek:</span></p>

      <p class="paragraf-1 para-style-override-19"><span>— İşte karşınızda oturuyor gerçek! –diye haykırdı karşısındakini şaşırtabilmek uğruna her şeyi göze alanlara özgü bir kararlılık ve müthiş bir gözü karalıkla. Praskovya İvanovna konuşurken gülümseyerek ve ilgiyle hep ona bakan Marya Timofeyevna, öfkeli konuğun kendisine doğru uzanan parmağını görünce sevinçle gülümsedi, koltuğunda neşeyle kıpırdadı.</span></p>

      <p class="paragraf-1 para-style-override-19"><span>— Yüce Tanrım, herkes çıldırdı! –diye haykırdı Varvara Petrovna, bir anda yüzü bembeyaz kesildi ve koltuğun arkalığına doğru yığılıverdi.</span></p>

      <p class="paragraf-1 para-style-override-19"><span>Yüzü öylesine solgundu ki herkes yerinden fırladı. Ona ilk atılan Stepan Trofimoviç oldu. Ben de bir iki adım yaklaştım, Liza bile yerinden kalktı, ama koltuğunun yanında kaldı. Ama en çok korkan Praskovya İvanovna’ydı; bir çığlık atıp kalkabildiği kadar yerinden kalktı ve ağlamaklı bir sesle feryadı bastı:</span></p>

      <p class="paragraf-1 para-style-override-19"><span>— Varvara Petrovna anacığım, bir salaklık ettim, bağışlayın bu kötülüğümü! Biri hemen su getirsin, çabuk!</span></p>

      <p class="paragraf-1 para-style-override-19"><span>Varvara Petrovna’nın bembeyaz dudakları kımıldadı, yavaş yavaş ama son derece kararlı:</span></p>

      <p class="paragraf-1 para-style-override-19"><span>— Zırlayıp durma lütfen Praskovya İvanovna... –dedi.– Siz de lütfen açılın beyler, lütfen... su falan da istemem!</span></p>

      <p class="paragraf-1 para-style-override-19"><span>Kendini biraz toparlayan Praskovya İvanovna yeniden başladı:</span></p>

      <p class="paragraf-1 para-style-override-19"><span>— Varvara Petrovna, aziz dostum, düşünmeden konuştuğum için suçluyum, ne var ki birtakım insan müsveddelerinden gelen şu imzasız mektup bombardımanı sinir diye bir şey bırakmadı bende... madem sizin hakkınızda yazıyorlar, mektuplarını da size gönderseler ya... benim bir kızım var, cancağızım...</span></p>

      <p class="paragraf-1 para-style-override-19"><span>Varvara Petrovna gözleri fal taşı gibi açılmış sessizce ona bakıyor, sözlerini tam bir şaşkınlıkla dinliyordu. Bu esnada sessizce açılan köşedeki kapıda Darya Pavlovna göründü. Bir an durup çevresine bakındı; aşırı heyecanlı halimiz onu şaşırttı. Geleceği söylenmediği için Marya Timofeyevna’yı hemen fark edemedi. İlk Stepan Trofimoviç gördü Daşa’yı, öne doğru bir hamle yaptı, kızardı, sonra nedense oldukça yüksek sesle “Darya Pavlovna!” diye seslendi, bir anda bütün bakışlar yeni gelene yöneldi.</span></p>

      <p class="paragraf-1 para-style-override-19"><span>— Darya Pavlovna’nız demek bu! –diye bağırdı Marya Timofeyevna.– Kız kardeşçiğin sana hiç benzemiyor Şatuşka! Böyle bir güzele, hiç “köle Daşka” denilir mi?</span></p>

      <p class="paragraf-1 para-style-override-19"><span>Darya Pavlovna o arada Varvara Petrovna’ya yaklaşmış, oturacağı sandalyenin önüne gelmişti, ama Marya Timofeyevna’nın bu bağırışı üzerine durup hızla başını çevirdi, delici bakışları uzunca bir süre divane kızın üzerinde kaldı.</span></p>

      <p class="paragraf-1 para-style-override-19"><span>— Otur Daşa, –dedi Varvara Petrovna insanı ürperten bir sakinlikle,– şöyle yakın otur, oturduğun yerden de görebilirsin onu. Tanıyor musun kendisini?</span></p>

      <p class="paragraf-1 para-style-override-19"><span>— Onu hiç görmedim, –dedi usulca Daşa, bir an sustuktan sonra ekledi:– Bay Lebyadkin diye birinin hasta kız kardeşi galiba.</span></p>

      <p class="paragraf-1 para-style-override-19"><span>Marya Timofeyevna son derece coşkulu:</span></p>

      <p class="paragraf-1 para-style-override-19"><span>— Sizi görmeyi, sizinle tanışmayı ne zamandır çok istememe karşın, ben de sizi ilk kez görüyorum canım! –diye bağırdı.– Sizinle tanışmayı çok istedim, çünkü her hareketinizde mükemmel eğitim almış bir insan hali var. Ne var ki benim uşak size sövüp duruyor! Sözde parasını almışsınız onun... hiç olacak şey mi! Sizin gibi eğitimli, sevimli bir insan?– Elini yüzünün önünde salladı, büyük bir heyecanla ekledi:– Siz çok sevimli bir insansınız... sevimlisiniz, sevimlisiniz, sevimlisiniz... bunu size ben söylüyorum!</span></p>

      <p class="paragraf-1 para-style-override-19"><span>Varvara Petrovna alabildiğine gururlu:</span></p>

      <p class="paragraf-1 para-style-override-19"><span>— Bir şey anlıyor musun? –diye sordu.</span></p>

      <p class="paragraf-1 para-style-override-19"><span>— Her şeyi anlıyorum efendim...</span></p>

      <p class="paragraf-1 para-style-override-19"><span>— Parayla ilgili sözlerini duydun mu?</span></p>

      <p class="paragraf-1 para-style-override-19"><span>— İsviçre’deyken Nikolay Vsevolodoviç’in bunun ağabeyine vermemi rica ettiği paradan söz ediyor olacak...</span></p>

      <p class="paragraf-1 para-style-override-19"><span>Bir an sessizlik oldu.</span></p>

      <p class="paragraf-1 para-style-override-19"><span>— Bunu senden Nikolay Vsevolodoviç’in kendisi mi rica etti?</span></p>

      <p class="paragraf-1 para-style-override-19"><span>— Üç yüz ruble tutarında bir paraydı ve Bay Lebyadkin’e göndermeyi çok istiyordu. Adresini bilmiyordu, tek bildiği yakında buraya, bizim kente geleceğiydi. Bay Lebyadkin geldiğinde kendisine teslim etmemi rica ederek parayı bana verdi.</span></p>

      <p class="paragraf-1 para-style-override-19"><span>— Peki kaybolan para hangisi... bu kadın demin öyle bir şey söylüyordu?</span></p>

      <p class="paragraf-1 para-style-override-19"><span>— Bu konuda hiçbir şey bilmiyorum. Yalnız Bay Lebyadkin’in hakkımda “paramın hepsini vermedi” türünden ileri geri sözler ettiği benim de kulağıma geldi, ama hiçbir anlam veremedim buna. Bana verilen üç yüz rubleydi, ben de kendisine üç yüz ruble gönderdim.</span></p>

      <p class="paragraf-1 para-style-override-19"><span>Darya Pavlovna iyice sakinleşmişti. Yeri gelmişken belirteyim</span><span class="char-style-override-9">: o</span> <span>andaki ruh hali ne olursa olsun, bu kızı hiçbir şeyle uzun boylu şaşırtmak, aklını karıştırmak mümkün değildi. Şu anda da bütün sorulara salona girdiği ilk andaki o ani heyecanından uzak, telaşsız, sakin, kesin yanıtlar vermişti; hiç şaşırmamış, duraksamamış ya da suçlu olduğunun düşünülmesine neden olabilecek hiçbir yanlışı olmamıştı. O konuşurken Varvara Petrovna gözlerini onun gözlerinden bir an bile ayırmamıştı.</span></p>

      <p class="paragraf-1 para-style-override-19"><span>Bir dakika kadar düşünen Varvara Petrovna, yalnızca Daşa’ya bakmakla birlikte asıl orada bulunanlara seslenerek tam bir kararlılıkla:</span></p>

      <p class="paragraf-1 para-style-override-19"><span>— Eğer Nikolay Vsevolodoviç bana hiçbir şey söylemeyip bu işle ilgili ricasını sana iletmişse, böyle davranmak için kendisinin herhalde geçerli nedenleri vardır. Madem bunun benden gizlenilmesine karar verilmiş, o zaman gereksiz bir meraka kapılarak neler olup bittiğini öğrenmek gibi bir hak görmüyorum kendimde. Ama bu olaya senin de karışmış olman bil ki içimi müthiş rahatlatıyor Darya. Ama gördüğün gibi canım, dünyayı yeterince tanımamandan kaynaklanan dikkatsiz bir hareketin oldu, içinde hiçbir kötülük olmasa da, böyle bir alçakla ilişki kurdun. Bu alçağın orada burada laflar yayarak gezmesi sana yaptığın yanlışı göstermiştir umarım. Kimin nesidir elbette öğreneceğim ve korumam altında olduğuna göre de seni koruyacağım. Şimdi artık bütün bunlara bir son vermemiz gerek.</span></p>

      <p class="paragraf-1 para-style-override-19"><span>Marya Timofeyevna oturduğu koltuktan ileri doğru uzanarak:</span></p>

      <p class="paragraf-1 para-style-override-19"><span>— En iyisi o buraya geldiğinde doğruca uşakların yanına gönderin, –dedi.– Orada tahta peykelerde hizmetçilerle iskambil oynasın, biz burada kahvelerimizi içelim. Belki ona da bir fincan kahve gönderebiliriz ama ondan iğreniyorum!</span></p>

      <p class="paragraf-1 para-style-override-19"><span>Başını anlamlı anlamlı salladı.</span></p>

      <p class="paragraf-1 para-style-override-19"><span>Marya Timofeyevna’yı dikkatle dinleyen Varvara Petrovna:</span></p>

      <p class="paragraf-1 para-style-override-19"><span>— Şu işe artık bir son verelim! –dedi yeniden.– Rica etsem çıngırağın ipini çeker misiniz Stepan Trofimoviç?</span></p>

      <p class="paragraf-1 para-style-override-19"><span>Stepan Trofimoviç çıngırağı çaldı, sonra müthiş bir heyecanla ileri doğru atıldı, yüzü kıpkırmızı kesildi ve kekelemeye başladı:</span></p>

      <p class="paragraf-1 para-style-override-19"><span>—</span> <span>Ben eğer... eğer... yani bu iğrenç olayı ben de duydum... yani bu iftirayı... müthiş bir öfkeyle ve... enfin, c’est un homme</span> <span>perdu et quelque chose comme un forçat évadé...</span><span class="dipnot-1 char-style-override-8"><a class="footnote-link" href="#footnote-225-111" id="footnote-225-111-backlink">111</a></span></p>

      <p class="paragraf-1 para-style-override-19"><span>Soluğu kesildi, sözlerini tamamlayamadı. Varvara Petrovna, gözlerini kısıp onu tepeden tırnağa süzdü. Olanca ağırbaşlılığıyla Aleksey Yegoroviç girdi içeri:</span></p>

      <p class="paragraf-1 para-style-override-19"><span>— Araba hazırlansın! –diye emretti Varvara Petrovna.– Sen de hazırlan Aleksey Yegorıç, bayanı evine götüreceksin, yolu sana tarif edecek.</span></p>

      <p class="paragraf-1 para-style-override-19"><span>— Bay Lebyadkin bir süredir hanımefendiyi aşağıda bekliyorlar efendim... Burada olduğunun size bildirilmesini de ısrarla istediler.</span></p>

      <p class="paragraf-1 para-style-override-19"><span>En baştan beri hiç sesi çıkmayan Mavrikiy Nikolayeviç telaşla ileri atılarak:</span></p>

      <p class="paragraf-1 para-style-override-19"><span>— Sakın Varvara Petrovna, izninizle şunu söyleyeyim: Eve alınabilecek bir adam değil bu efendim... bu... bu... korkunç bir yaratık Varvara Petrovna.</span></p>

      <p class="paragraf-1 para-style-override-19"><span>— Biraz bekleyin, –dedi Varvara Petrovna uşağına.– Aleksey Yegoroviç hemen gözden kayboldu.</span></p>

      <p class="paragraf-1 para-style-override-19"><span>— C’est un homme malhonnête et je crois même que c’est un forçat évadé ou quelque chose dans ce genre,</span><span class="dipnot-1 char-style-override-8"><a class="footnote-link" href="#footnote-225-112" id="footnote-225-112-backlink">112</a></span><span>–diye bir şeyler mırıldanacak oldu Stepan Trofimoviç, yeniden kıpkırmızı kesilerek sustu.</span></p>

      <p class="paragraf-1 para-style-override-19"><span>Praskovya İvanovna yerinden kalkarak:</span></p>

      <p class="paragraf-1 para-style-override-19"><span>— Liza, kalkma zamanı! –diye bağırdı iğrenir gibi. Az önce aşırı heyecanlanıp kendine aptallık kondurduğu için pişman olmuş gibiydi. Demin Darya Pavlovna’nın söylediklerini dudaklarını kibirle büzerek dinlemişti. Ama beni asıl şaşırtan Darya Pavlovna içeri girince Lizaveta Nikolayevna’nın gözlerinde çakan –gizlemeye bile çalışmadığı– nefret ışıkları oldu.</span></p>

      <p class="paragraf-1 para-style-override-19"><span>— Rica etsem biraz bekler misin Praskovya İvanovna? –dedi Varvara Petrovna hep o inanılmaz sükûnetiyle– lütfen otur, her şeyi anlatacağım, ayakta kalma bacakların ağrıyor... şöyle geç, teşekkür ederim. Az önce kendimi kaybettim, tatsız sözler çıktı ağzımdan. Lütfen beni bağışla, rica ediyorum; bir aptallıktır ettim, şimdi çok pişmanım. Çünkü ben her zaman adil olmaktan yanayımdır. Az önce sana gelen imzasız mektuplardan söz ederken sen de kendini kaybetmiştin. İmzasız bir mektup iğrenilecek bir şey demektir. Bu konuda farklı düşünüyorsan, senin adına üzülürüm. Her neyse, yerinde olsam bu iğrençliklere hiç bulaşmaz, elimi de hiç kirletmezdim. Ama sen kirlettin. Bu konuyu sen açtın, onun için rahatça söyleyebilirim</span><span class="char-style-override-9">: b</span><span>u imzasız mektuplardan bana da geldi; altı gün önce aptalca bir mektup aldım</span><span class="char-style-override-9">: s</span><span>ersemin biri, Nikolay Vsevolodoviç’in çıldırdığını, topal bir kadından sakınmam gerektiğini, bu topalın “yazgımı belirleyici bir rolü olacağını” öne sürüyordu. Sözleri aklımda tuttum, aynen böyleydi. Nikolay Vsevolodoviç’in pek çok düşmanı olduğunu bildiğim için, bunlardan en kinci, en sinsi, en aşağılık olanını çağırtıp konuşunca imzasız mektubun pespaye kaynağını öğrenmem çok sürmedi. Eğer seni de</span> <span class="char-style-override-11">benim yüzümden</span> <span>bu aşağılık mektuplarla rahatsız ettiler, hatta senin deyişinle “bombardıman”a tuttularsa, bilmeden sebep olduğum için buna elbette üzülen ilk ben olurum Praskovya İvanovna. Sana yapmak istediğim açıklama bu kadar. Seni böylesine yorgun, bitkin görmek beni üzdü. Az önce Mavrikiy Nikolayeviç’in pek de uygun olmayan bir ifadeyle</span> <span class="char-style-override-11">eve sokulacak adam değil</span> <span>diye nitelendirdiği şüpheli şahsı</span> <span class="char-style-override-11">içeri</span> <span class="char-style-override-11">almaya</span> <span>karar verdiğimi de belirtmek isterim. Bu durumda Liza’nın burada kalması gereksiz. Yanıma gel Liza, gel de seni bir daha öpeyim kızım.</span></p>

      <p class="paragraf-1 para-style-override-19"><span>Liza gidip sessizce Varvara Petrovna’nın önünde durdu. Varvara Petrovna onu öptü, elini tuttu, kendinden az uzaklaştırıp duygulu gözlerle yüzüne baktı, kutsadı ve bir daha öptü.</span></p>

      <p class="paragraf-1 para-style-override-19"><span>— Hoşça kal Liza, –dedi, sesi ağlamaklıydı.– Başına gelebilecek hiçbir şey beni seni sevmekten vazgeçiremeyecek yavrum, inan bana. Tanrı yardımcın olsun. Onun sonsuz kudretine her zaman boyun eğdim...</span></p>

      <p class="paragraf-1 para-style-override-19"><span>Bir şeyler daha söyleyecekti sanki, ama kendini tuttu. Liza hep öyle sessiz, dalgın, düşünceli yerine dönüyordu ki birden annesinin önünde durdu:</span></p>

      <p class="paragraf-1 para-style-override-19"><span>— Ben daha dönmüyorum eve anne, bir süre daha teyzemde kalacağım, –dedi zor duyulan, ama korkunç kararlılık okunan bir sesle.</span></p>

      <p class="paragraf-1 para-style-override-19"><span>— Yüce Tanrım! Bu da ne demek oluyor şimdi! –diye inledi Praskovya İvanovna ellerini cansızca birbirine vurarak. Ama Liza karşılık vermedi, duymadı bile galiba annesini. Gidip köşedeki eski yerine oturdu, yine boşlukta bir noktaya bakmaya başladı.</span></p>

      <p class="paragraf-1 para-style-override-19"><span>Yüzü gurur dolu bir zafer ışığıyla aydınlandı Varvara Petrovna’nın:</span></p>

      <p class="paragraf-1 para-style-override-19"><span>— Mavrikiy Nikolayeviç, sizden önemli bir ricam olacak, lütfen aşağı inip şu adama bir bakar ve</span> <span class="char-style-override-11">içeri almaya</span> <span>küçük de olsa bir imkân varsa kendisini buraya getirir misiniz?</span></p>

      <p class="paragraf-1 para-style-override-19"><span>Mavrikiy Nikolayeviç selam verip çıktı. Bir dakika sonra Bay Lebyadkin’le döndü.</span></p>

      <p class="paragraf-1 para-style-override-20"/>

      <p class="x2030-1"><span>IV</span></p>

      <p class="paragraf-1 para-style-override-20"/>

      <p class="paragraf-1 para-style-override-19"><span>Bir ara söz etmiştim bu bayın dış görünüşünden. Uzun boylu, kıvırcık saçlı, kırk yaşlarında gösteren bir adamdı; yüzü morarıp şişmişti, başını salladıkça gevşek yanakları titreşir, küçük, kanlı gözlerinde zaman zaman kurnaz bir ışık parlardı; uzun favori ve bıyıkları, etli ve çıkık gırtlak kemiğiyle pek sevimli bir tip değildi. Ama şu andaki en şaşırtıcı yanı, üzerinde temiz bir gömlekle frak bulunmasıydı. Üstünün başının özensizliğinden dolayı Stepan Trofimoviç’in yönelttiği şaka yollu siteme itiraz eden Liputin’in dediği gibiydi durum</span><span class="char-style-override-9">: “</span><span>Temiz giysilerin bile yakışmadığı insanlar vardır”. Yüzbaşının siyah eldivenleri de yepyeniydi</span><span class="char-style-override-9">: s</span><span>ağ tekini elinde tutuyordu; zorlukla giyebildiği için olsa gerek ilikleyemediği sol teki ise etli sol pençesinin ancak bir kısmını örtebilmişti; bugün ilk kez kullanıldığı belli olan yuvarlak, glase şapkasını da yarısı çıplak tombul sol eliyle tutuyordu. Dün Şatov’a sözünü ettiği “aşk frakı”nın gerçek olduğu anlaşılmıştı. Bu yeni frakla temiz giysileri, sonradan öğreneceğim gibi, gizli birtakım amaçları olan Liputin’in salık vermesiyle edinmişti. Hiç kuşku yok ki buraya kiralık bir arabayla gelmesi de birilerinin kışkırtması ve yardımıyla olmuştu; tek başına asla akıl edebileceği şeyler değildi bunlar</span><span class="char-style-override-9">: k</span><span>atedral kapısı önündeki sahneden hemen o anda haberi olduğu varsayılsa bile, üç çeyrek saat gibi bir süre içinde böyle giyinip kuşanmak, toparlanmak, kalkıp buraya gelmek onun bir başına becerebileceği bir şey değildi. Sarhoş olduğu söylenemezdi ama günlerce içtikten sonra birdenbire ayılıvermiş birinin ağır, durgun, hâlâ hafifçe sallanan hali içinde olduğu görülüyordu. Omzundan tutup şöyle birkaç kez sallasalar yeniden sarhoşluğa gömülecek gibiydi.</span></p>

      <p class="paragraf-1 para-style-override-19"><span>Salona sert, hızlı bir giriş yapayım derken ayağı halıya takılıverdi; Marya Timofeyevna da kahkahayı patlattı. Yüzbaşı parçalamaya hazır bir canavar gibi baktı ona, sonra Varvara Petrovna’ya doğru hızlı birkaç adım attı ve boru gibi bir sesle:</span></p>

      <p class="paragraf-1 para-style-override-19"><span>— Geldim hanımefendi... –dedi.</span></p>

      <p class="paragraf-1 para-style-override-19"><span>— Bayım, lütfen şuraya oturur musunuz? –dedi Varvara Petrovna yerinde dikilerek.– Evet, şuradaki sandalyeye. Sizi oradan da duyabilirim, hem oradan sizi daha iyi görebilirim.</span></p>

      <p class="paragraf-1 para-style-override-19"><span>Yüzbaşı durdu, şaşkın şaşkın önüne bakındı, ama sonra dönüp gösterilen yere, kapının hemen yanındaki sandalyeye oturdu. Yüzünden kendine güvensizlik akıyordu, ama bu yüzden aynı zamanda küstahlık ve sürekli bir sinirlilik, gerginlik de okunuyordu. Müthiş bir korku içinde olduğu belliydi, ama gururunun incindiği de belliydi; bu aşırı kibrin, hastalıklı gururun, o kadar korku içinde olmasına karşın ona her küstahlığı yaptırabileceğini kestirmek zor değildi. Kaba, hantal bedeninin beceriksizce hareketlerinden utanıyor gibiydi. Mucizevi bir rastlantıyla yüksek çevrelere giren böyle bayların başlıca sıkıntıları, ne yapacaklarını, nereye koyacaklarını bilemedikleri elleridir malum. Yüzbaşı elinde eldiveni ve şapkası, Varvara Petrovna’nın sert yüzünden gözlerini alamadan sandalyesinde âdeta donup kalmıştı. Çevresine dikkatle göz gezdirmek istiyordu belki, ama şimdilik buna cesaret edemiyordu. Marya Timofeyevna onun bu halini pek gülünç bulmuş olacak ki yeniden bir kahkaha attı. Ama yüzbaşının kılı bile kıpırdamadı. Onu acımasız denebilecek kadar uzun bir süre, neredeyse koca bir dakika bu durumda tutarak baştan ayağa dikkatle inceleyen Varvara Petrovna sonunda tane tane ve ölçülü:</span></p>

      <p class="paragraf-1 para-style-override-19"><span>— Önce lütfen adınızı kendinizden öğrenebilir miyim? –dedi.</span></p>

      <p class="paragraf-1 para-style-override-19"><span>Lebyadkin yine boru sesiyle:</span></p>

      <p class="paragraf-1 para-style-override-19"><span>— Yüzbaşı Lebyadkin, –diye gürledi. Sonra oturduğu yerde bir hamle yaptı:– Ben... hanımefendi, geldim...</span></p>

      <p class="paragraf-1 para-style-override-19"><span>— İzin verin! –dedi Varvara Petrovna.– Beni pek ilgilendiren şu zavallı kadıncağız gerçekten sizin kız kardeşiniz mi?</span></p>

      <p class="paragraf-1 para-style-override-19"><span>— Kız kardeşim hanımefendi, gözaltında tutuyordum ama kaçmış; çünkü öyle bir durumu var ki...</span></p>

      <p class="paragraf-1 para-style-override-19"><span>Birden dili dolaştı, yüzü kıpkırmızı kesildi.</span></p>

      <p class="paragraf-1 para-style-override-19"><span>— Sözlerim yanlış anlaşılmasın hanımefendi... –dedi iyice şaşırarak.– Öz ağabeyi olarak onu küçük düşürmek aklımdan geçmez... böyle bir durumda... yani böyle olmayan bir durumda... kötü şöhret anlamında söylüyorum bunu... son zamanlarda...</span></p>

      <p class="paragraf-1 para-style-override-19"><span>Birden dili dolaştı yine.</span></p>

      <p class="paragraf-1 para-style-override-19"><span>Varvara Petrovna başını kaldırdı:</span></p>

      <p class="paragraf-1 para-style-override-19"><span>— Sayın bayım!</span></p>

      <p class="paragraf-1 para-style-override-19"><span>Lebyadkin birden parmağını alnına dayayarak:</span></p>

      <p class="paragraf-1 para-style-override-19"><span>— İşte, durumu bu! –diye sözlerini tamamladı.</span></p>

      <p class="paragraf-1 para-style-override-19"><span>Kısa bir sessizlik oldu.</span></p>

      <p class="paragraf-1 para-style-override-19"><span>— Çoktan beri mi bu durumda? –dedi Varvara Petrovna kelimeleri hafifçe uzatarak.</span></p>

      <p class="paragraf-1 para-style-override-19"><span>— Hanımefendi, bugün katedral kapısında gösterdiğiniz gönlü yüceliğe, Ruslara yakışır bir şekilde kardeşçe teşekkür etmek için geldim...</span></p>

      <p class="paragraf-1 para-style-override-19"><span>— Kardeşçe mi?</span></p>

      <p class="paragraf-1 para-style-override-19"><span>— Yani kardeşçe değil de, ben hani kız kardeşimin kardeşi olduğum için hanımefendi, inanın ki hanımefendi,<br/>
      –yüzü yeniden kızardı, daha hızlı konuşmaya başladı:– Ben o kadar da eğitimsiz biri değilim, şu anda salonunuzda ilk bakışta öyle görünmüş olabilirim... Burada tanık olduğumuz görkemin yanında kardeşimle biz hiçiz hanımefendi. Bana kara çalanlar var. Ama iş itibara geldi mi, Lebyadkin’in de bir şerefi vardır hanımefendi ve... ve... ben buraya minnet borcumu ödemeye geldim... Buyurun paranızı.</span></p>

      <p class="paragraf-1 para-style-override-19"><span>Cebinden bir cüzdan çıkarıp içinden bir deste para çekti, titreyen parmaklarıyla saymaya başladı; müthiş heyecanlı, müthiş sabırsızdı; sanki nöbet geçiriyordu. Şu işi bir an önce bitirip bir şeyler açıklamak istediği belliydi; çok da önemli bir şey gibiydi ama paralarla uğraşırken ne kadar budalaca göründüğünü o da fark etmiş olacak ki kendine hâkimiyetinin son kırıntılarını da yitirdi... Aksi gibi paralar da bir türlü sayılmıyor, parmakları birbirine dolanıp duruyordu... düştüğü utanç verici durumun üstüne tüy dikercesine yeşil bir banknot parmaklarının arasından kayarak döne döne halının üstüne düştü.</span></p>

      <p class="paragraf-1 para-style-override-19"><span>Yerinden fırlayıp:</span></p>

      <p class="paragraf-1 para-style-override-19"><span>— Yirmi ruble hanımefendi, –dedi, elinde bir para destesi, yüzünde çektiği acıdan birikmiş terler; bu sırada yere düşen parayı gördü, almak için eğilecek oldu, ama nedense utanıp elini boş ver anlamında salladı.– Hizmetkârlarınızın olsun hanımefendi. Onu oradan alacak uşağınızın... ve Bayan Lebyadkina’yı hatırlasın.</span></p>

      <p class="paragraf-1 para-style-override-19"><span>Varvara Petrovna telaşla, hatta biraz da korkuyla:</span></p>

      <p class="paragraf-1 para-style-override-19"><span>— Böyle bir şeye asla izin veremem! –dedi.</span></p>

      <p class="paragraf-1 para-style-override-19"><span>— Öyleyse...</span></p>

      <p class="paragraf-1 para-style-override-19"><span>Eğilip parayı aldı, kızardı, birden Varvara Petrovna’ya yaklaştı, saydığı para destesini uzattı.</span></p>

      <p class="paragraf-1 para-style-override-19"><span>— Bu ne? –diye bağıran Varvara Petrovna’nın sonunda korkusundan koltuğunun arkalığına âdeta yapışıp kaldığını görünce Mavrikiy Nikolayeviç, ben ve Stepan Trofimoviç, üçümüz birden ona doğru bir hamle yaptık.</span></p>

      <p class="paragraf-1 para-style-override-19"><span>Yüzbaşı heyecan içinde dört bir yanına dönerek:</span></p>

      <p class="paragraf-1 para-style-override-19"><span>— Sakin olun, sakin olun, –diye yatıştırmaya çalıştı herkesi.– Deli değilim ben, gerçekten deli değilim!</span></p>

      <p class="paragraf-1 para-style-override-19"><span>— Bayım, siz aklınızı yitirmişsiniz!</span></p>

      <p class="paragraf-1 para-style-override-19"><span>— Hanımefendi, bu hiç sizin sandığınız gibi değil! Benim, şu hayat zincirinin mini minnacık bir halkası olduğuma şüphe yok... Ah, hanımefendi, nasıl da görkemli evleriniz, konaklarınız var! Ama Meçhul Marya’nın, kız kardeşimin evi yoksul mu yoksul... Lebyadkina diye doğduysa da, şimdilik Meçhul Marya diyelim kendisine... Yalnız</span> <span class="char-style-override-11">şimdilik</span> <span>böyle diyoruz, çünkü onun hep böyle kalmasına Tanrı da izin vermez! Hanımefendi, siz ona on ruble verdiniz... ve o bu parayı aldı ama hanımefendi,</span> <span class="char-style-override-11">siz</span> <span>verdiniz diye aldı! Beni duyuyor musunuz hanımefendi, bu Meçhul Marya var ya, dünyada başka hiç kimseden para almaz, alırsa eğer Kafkasya’da Yermolov’un gözleri önünde can veren kurmay subay dedesinin mezarda kemikleri sızlar. Ama, sizden alır hanımefendi; sizden herkes alır hanımefendi. Ama bir eliyle sizden alırken, öbür eliyle size, sizin de üyesi bulunduğunuz Moskovalı bir hayır kurumuna bağış görünümü altında yirmi ruble uzatır... Çünkü, siz hanımefendi, “Moskova Haberleri”nde, hayır kurumuna yapılacak bağışları, bağışı yapan kim olursa olsun kaydetmek üzere burada, kentimizde de bir defter açtığınızı duyurdunuz.</span></p>

      <p class="paragraf-1 para-style-override-19"><span>Birden sustu yüzbaşı; kazanılması hiç kolay olmamış bir zaferden sonra olduğu gibi derin derin soluyordu. Bütün bu hayır kurumları, yardımseverler derneği vb. söylevi önceden hazırlanmış gibiydi, hem de Liputin’in kaleminden. Terlemesi büsbütün artmıştı. Şakaklarından birbiri ardında iri ter taneleri yuvarlanıyordu. Varvara Petrovna delici bakışlarını ona dikmişti.</span></p>

      <p class="paragraf-1 para-style-override-19"><span>— Sözünü ettiğiniz defter her zaman aşağıda, kapıcımda durur. Bağış yapmaya istekliyseniz ona gidip bağışınızı yapar ve defteri imzalarsınız. Bu yüzden rica ederim paralarınızı cebinize sokun, öyle havada sallayıp durmayın. İşte böyle. Şimdi de deminki yerinize oturmanızı rica ediyorum. İşte böyle. Ne yazık ki, kız kardeşiniz konusunda yanıldım bayım ve bu kadar zengin olmasına karşın ona sadaka vermek gafletinde bulundum. Yalnız anlayamadığım bir şey var</span><span class="char-style-override-9">: n</span><span>eden bir tek benden kabul ediyor da, başka kimseden almıyor? Bunu özellikle vurguladığınız için ben de açık, net bir yanıt istiyorum.</span></p>

      <p class="paragraf-1 para-style-override-19"><span>— Hanımefendi, bu bir sırdır; hatta mezarıma götüreceğim bir sır belki!</span></p>

      <p class="paragraf-1 para-style-override-19"><span>— Neden peki? –dedi Varvara Petrovna; nedense deminki kadar sert, kararlı değildi sesi.</span></p>

      <p class="paragraf-1 para-style-override-19"><span>— Hanımefendi, hanımefendi!..</span></p>

      <p class="paragraf-1 para-style-override-19"><span>Sağ elini kalbine götürdü, bakışlarını yere çevirdi, kaşları çatıldı ve sustu. Varvara Petrovna gözlerini bir an bile ondan ayırmadan dinliyordu.</span></p>

      <p class="paragraf-1 para-style-override-19"><span>— Hanımefendi! –diye bağırdı birden.– Müsaadeniz olursa size bir şey sorabilir miyim? Bir tek soru? Ama çok açık, dosdoğru, tam Rus işi, candan bir soru?</span></p>

      <p class="paragraf-1 para-style-override-19"><span>— Buyurun lütfen.</span></p>

      <p class="paragraf-1 para-style-override-19"><span>— Hayatta hiç acı çektiniz mi hanımefendi?</span></p>

      <p class="paragraf-1 para-style-override-19"><span>— Biri yüzünden acı çekmişsiniz ya da hâlâ çekiyorsunuz sanırım; söylemek istediğiniz bu mu?</span></p>

      <p class="paragraf-1 para-style-override-19"><span>— Hanımefendi, hanımefendi! –diyerek yerinden fırladı, bir yandan da göğsüne vurduğunun farkında değil gibiydi:– Şu gördüğünüz yürek öyle şeylerle dolu ki, mahşer günü ortaya döküldüklerinde Tanrı bile şaşırır!</span></p>

      <p class="paragraf-1 para-style-override-19"><span>— Hım, bayağı etkileyici.</span></p>

      <p class="paragraf-1 para-style-override-19"><span>— Hanımefendi, biraz kızgınca konuşuyor olabilirim...</span></p>

      <p class="paragraf-1 para-style-override-19"><span>— Merak etmeyin, sizi ne zaman susturacağımı bilirim ben.</span></p>

      <p class="paragraf-1 para-style-override-19"><span>— Peki size bir soru daha yöneltebilir miyim efendim?</span></p>

      <p class="paragraf-1 para-style-override-19"><span>— Evet, bana bir soru daha yöneltebilirsiniz.</span></p>

      <p class="paragraf-1 para-style-override-19"><span>— İnsan hiç sırf soylu bir ruha sahip olduğu için ölebilir mi?</span></p>

      <p class="paragraf-1 para-style-override-19"><span>— Bilmiyorum, kendime hiç böyle bir soru sormadım.</span></p>

      <p class="paragraf-1 para-style-override-19"><span>Yüzbaşı patetik bir ironiyle haykırdı:</span></p>

      <p class="paragraf-1 para-style-override-19"><span>— Bilmiyorsunuz! Kendinize hiç böyle bir soru sormadınız! Madem öyle, madem öyle: Sus, ey biçare gönül!</span></p>

      <p class="paragraf-1 para-style-override-19"><span>Sonra göğsüne şiddetli bir yumruk daha indirip salonda bir aşağı bir yukarı dolaşmaya başladı. Arzularına gem vuramamak, bu tür insanların başlıca özelliklerindendir; daha içlerinde doğduğu anda duygularını olanca çirkinliğiyle açık etmek için karşı konulmaz bir istek duyarlar. Böyle biri kendini yabancı hissettiği bir çevre içine girdiğinde genellikle ürkek, sıkılgandır, ancak kendilerine gösterilecek mini minnacık bir hoşgörü hemen edepsizleşmelerine yol açar. Yüzbaşı iyiden iyiye kendinden geçmiş, elini kolunu sallayarak ileri geri dolaşıyor, kendisine yöneltilen soruları duymuyordu; hiç durmadan ve çok hızlı konuşarak kendinden söz ediyor, hatta öyle hızlı konuşuyordu ki bazen dili onun isteğine uymuyor, o da cümlesini öylece yarım bırakıp bir başka şey anlatmaya geçiyordu. Belki de tam ayık değildi. Lizaveta Nikolayevna da oradaydı ve ona bir kez olsun bakmamış olmasına karşın orada bulunmasıyla bile yüzbaşının başını döndürdüğü açıkça ortadaydı. Ama bu yalnızca benim varsayımım. Varvara Petrovna’nın bütün tiksintisini bastırıp böyle birini dinlemeye karar vermesinin de elbet bir nedeni olmalıydı. Neler olup bittiğini tam da anlayamayan Praskovya İvanovna dehşet içinde tir tir titriyordu. Stepan Trofimoviç de titriyordu ama onunki tam tersine, her şeyi her zaman biraz fazla anlamaya eğilimli olmasından kaynaklanan bir titremeydi. Mavrikiy Nikolayeviç herkesin koruyucusu edalarında duruyordu. Liza’da renk diye bir şey kalmamıştı, fincan gibi olmuş gözlerini bir an bile bu vahşi yüzbaşıdan ayırmıyordu. Şatov en baştaki pozundaydı; ama herkesten garibi Marya Timofeyevna’ydı</span><span class="char-style-override-9">: a</span><span>rtık hiç gülmediği gibi dehşetli bir hüzne kapılmıştı. Sağ dirseğini masaya dayamış, bitmez tükenmez bir konuşma tutturmuş olan kardeşini hüzünlü bakışlarla izliyordu. Bir tek Darya Pavlovna sakin göründü bana.</span></p>

      <p class="paragraf-1 para-style-override-19"><span>Varvara Petrovna artık dayanamadı ve öfkeyle:</span></p>

      <p class="paragraf-1 para-style-override-19"><span>— Birbirinden saçma alegoriler, bense bir soru sormuş “Neden?” demiştim. Israrla yanıt bekliyorum.</span></p>

      <p class="paragraf-1 para-style-override-19"><span>Yüzbaşı göz kırparak:</span></p>

      <p class="paragraf-1 para-style-override-19"><span>— Demek “Neden?” sorunuza yanıt vermedim, –dedi.– Demek ısrarla “Neden?”inize yanıt bekliyorsunuz benden, öyle mi? Bu küçücük “neden” kelimesi hanımefendi, daha dünyanın yaratıldığı ilk günden bütün evrene yayılmış bir kelimedir; bütün doğa her an yaratıcısına haykırır durur, “Neden?” diye ve yedi bin yıldan bu yana da tek bir yanıt alabilmiş değildir. Bir Yüzbaşı Lebyadkin mi kalkıp bu soruya yanıt verecek, hem adalet bunun neresinde hanımefendi?</span></p>

      <p class="paragraf-1 para-style-override-19"><span>Sabrı taşan Varvara Petrovna öfkeyle:</span></p>

      <p class="paragraf-1 para-style-override-19"><span>— Saçma bütün bunlar! –dedi.– Birtakım alegoriler! Üstelik böyle tumturaklı bir dille konuşmanızı da küstahlık saydığımı belirtmek isterim bayım.</span></p>

      <p class="paragraf-1 para-style-override-19"><span>Yüzbaşı onu dinlemedi bile:</span></p>

      <p class="paragraf-1 para-style-override-19"><span>— Hanımefendi, belki de adımın Ernest olmasını isterdim, gelgelelim ömrüm boyunca İgnat gibi kaba bir ad taşımak zorundayım. Sizce bu neden böyle? Bana Prens de Monbars denilmesini isterdim, ama soyadım</span><span class="char-style-override-9">: l</span><span>ebed’den, Lebyadkin!</span><span class="dipnot-1 char-style-override-8"><a class="footnote-link" href="#footnote-225-113" id="footnote-225-113-backlink">113</a></span> <span>Neden? Ben ozanım hanımefendi, yani ozan ruhlu bir insanım... bir yayıncıdan bin ruble alabilecekken kümes gibi bir evde yaşıyorum. Neden? Neden? Hanımefendi! Bence Rusya doğanın bir oyunundan başka da bir şey değil!</span></p>

      <p class="paragraf-1 para-style-override-19"><span>— Şöyle anlaşılır bir şey söylemek gelmiyor galiba elinizden?</span></p>

      <p class="paragraf-1 para-style-override-19"><span>— “</span><span class="char-style-override-11">Hamamböceği”</span><span>ni okuyayım mı size hanımefendi?</span></p>

      <p class="paragraf-1 para-style-override-19"><span>— Ne-e-e?</span></p>

      <p class="paragraf-1 para-style-override-19"><span>— Hanımefendi, henüz delirmiş değilim! Delireceğime şüphe yok, ama henüz delirmiş değilim. Bir arkadaşım (muh-terem bir zattır kendisi) Krılov’un bir fablını “Hamamböceği” başlığıyla yeniden yazdı, izin verir misiniz, okuyayım mı?</span></p>

      <p class="paragraf-1 para-style-override-19"><span>— Krılov’un bir fablını mı okumak istiyorsunuz?</span></p>

      <p class="paragraf-1 para-style-override-19"><span>— Hayır Krılov’un değil, benim fablım, bizzat ben yazdım, benim eserim! İnanın hanımefendi, kimseyi kırmak için söylemiyorum, Rusya’mızın Krılov adında bir fabl yazarı olduğunu ve Eğitim Bakanlığının da çocuklar eğlensin diye kendisinin bir heykelini Yaz Bahçesi’ne diktiğini bilmeyecek kadar cahil, sefih bir adam değilim. Şimdi siz de bana “Neden?” diye soruyorsunuz. Sorunuzun yanıtı ateşten harflerle yazılmış olarak bu fablın içinde.</span></p>

      <p class="paragraf-1 para-style-override-19"><span>— Okuyun fablınızı.</span></p>

      <p class="paragraf-1 para-style-override-19"><span>— Bir hamamböceği vardı</span></p>

      <p class="paragraf-1 para-style-override-19"><span>Hamamböceğiydi doğuştan</span></p>

      <p class="paragraf-1 para-style-override-19"><span>Günün birinde düşüverdi</span></p>

      <p class="paragraf-1 para-style-override-19"><span>Sinek yahnisi dolu bir bardağa.</span></p>

      <p class="paragraf-1 para-style-override-19"><span>Varvara Petrovna:</span></p>

      <p class="paragraf-1 para-style-override-19"><span>— Aman Tanrım! Bu nasıl şey böyle! –diye bağırdı.</span></p>

      <p class="paragraf-1 para-style-override-19"><span>— Yani sinekler yazın bir bardağa doluştular mı, sinek yahnisine malzeme olurlar –dedi yüzbaşı okumasına engel olunmuş bir yazarın öfkesiyle elini kolunu sallayarak.– En aptal insanların bile bildiği bir şeydir bu. Sözümü kesmeyin, sözümü kesmeyin. Dinleyin, anlayacaksınız, anlayacaksınız... (Durmadan elini kolunu sallıyordu.)</span></p>

      <p class="paragraf-1 para-style-override-19"><span>Hamamböceği yayılınca bardağa,</span></p>

      <p class="paragraf-1 para-style-override-19"><span>Başladı sinekler sızlanmaya.</span></p>

      <p class="paragraf-1 para-style-override-19"><span>Bir şikâyet yolladılar Jüpiter’e,</span></p>

      <p class="paragraf-1 para-style-override-19"><span>“Bu bardak fazla doldu” diye,</span></p>

      <p class="paragraf-1 para-style-override-19"/>

      <p class="paragraf-1 para-style-override-19"><span>Bağrışırken onlar böyle</span></p>

      <p class="paragraf-1 para-style-override-19"><span>İyi yürekli ihtiyar Nikifor</span></p>

      <p class="paragraf-1 para-style-override-19"><span>Çıkageldi olay yerine</span></p>

      <p class="paragraf-1 para-style-override-19"><span>Daha tam bitmedi, ama önemli değil, gerisini sözle anlatayım, –dedi yüzbaşı.– Nikifor bağrış çağrışlara aldırmadan bardağı aldığı gibi çöpe gider ve sineğiyle, hamamböceğiyle bardaktaki her şeyi çöpe boca eder. Bu aslında Nikifor dayının çoktan yapması gereken bir iştir. Yalnız dikkatinizi çekerim hanımefendi</span><span class="char-style-override-9">: h</span><span>amamböceğinin gıkı çıkmıyor! –Zafer kazanmış bir edayla ekledi:– İşte “Neden?”inizin yanıtı</span><span class="char-style-override-9">: H</span><span>amamböceğinin gıkı çıkmıyor! Nikifor’a gelince, o doğayı simgeliyor, –diye ekledi son olarak ve yine odada bir aşağı bir yukarı dolaşmaya başladı.</span></p>

      <p class="paragraf-1 para-style-override-19"><span>Varvara Petrovna’nın fena tepesi atmıştı artık:</span></p>

      <p class="paragraf-1 para-style-override-19"><span>— Pekâlâ bayım, şu soruma yanıt verin</span><span class="char-style-override-9">: N</span><span>ikolay Vsevolodoviç’in size gönderdiği ve fakat sizin eksik olduğunu öne sürerek evimden birini suçlama cesaretini gösterdiğiniz para neyin parasıdır? Nedir bu mesele?</span></p>

      <p class="paragraf-1 para-style-override-19"><span>Lebyadkin sağ elini havaya kaldırarak:</span></p>

      <p class="paragraf-1 para-style-override-19"><span>— Kuru iftira! –diye bağırdı boru sesiyle.</span></p>

      <p class="paragraf-1 para-style-override-19"><span>— Hayır, iftira değil.</span></p>

      <p class="paragraf-1 para-style-override-19"><span>— Hanımefendi, burada gerçeği yüksek sesle söylemektense aile onurunun lekelenmesine katlanma durumu söz konusudur. Lebyadkin, tek bir kelime bile konuşmayacak hanımefendi!</span></p>

      <p class="paragraf-1 para-style-override-19"><span>Gözü kararmış, âdeta kendinden geçmişti; sanki içine bir şeyler doğmuş, önemini sezinlemişti. Gücünü başkalarına da göstermek için birilerini aşağılamak, çirkefe bulamak istiyordu.</span></p>

      <p class="paragraf-1 para-style-override-19"><span>— Lütfen şu çıngırağı çalar mısınız Stepan Trofimoviç? –dedi Varvara Petrovna.</span></p>

      <p class="paragraf-1 para-style-override-19"><span>— Lebyadkin kurnazdır hanımefendi, –dedi yüzbaşı yüzünde iğrenç bir gülümsemeyle göz kırparak. –Kurnaz olmaya kurnazdır da, onun da zorlukları, tutkularının onu önünde beklettiği bir kapı var. Bu kapı, Denis Davidov’un da bir şiirinde geçen hafif süvari alayı askerlerinin eski matarasıdır. Bu kapıdan içeri giren insansa hanımefendi, daha sonra yazdığına yazacağına bin pişman olup ömür boyu gözyaşı dökeceği bir şiir-mektup yazıp yollar, ama nasıl şa-ha-ne bir mektup! Mektuptan pişmanlık duyar, çünkü güzel kavramıyla ilgili her şey ayaklar altına alınmıştır. Ama öte yandan da kuş havalanıp gitmiştir, tut tutabilirsen kuyruğundan! İşte bu geniş kanatlı kapının önünde hanımefendi, Lebyadkin hakaretlere uğrayan ruhunun soylu öfkesiyle, soylu bir genç kıza bir şeyler söylemeyi göze alabildi, dedikoducular da fırsatı kaçırmayıp bundan yararlandılar. Ama Lebyadkin kurnazdır hanımefendi. Tepesinde dikilen uğursuz kurt durmadan kadehini doldurduğu Lebyadkin’in ağzından bir şeyler kaçırmasını boşa bekliyor. Lebyadkin tek kelime bir şey söylemeyecek ve mataranın dibinden beklenen sözler değil, Lebyadkin’in Kurnazlığı çıkacak hep! Ah yeter artık, yeter! Hanımefendi, sahip olduğunuz gösterişli konaklarınız son derece soylu birine ait olabilir, ama hamamböceğinden en ufak bir ses duyamayacaksınız! Lütfen dikkat buyurun... ve en nihayet siz de görün bu gerçeği</span><span class="char-style-override-9">: e</span><span>n ufak bir sızlanma yok hamamböceğinde! Ne soylu bir ruhu olduğunu anlayın!</span></p>

      <p class="paragraf-1 para-style-override-19"><span>Bu sırada Stepan Trofimoviç’in çaldığı çıngırağın sesi duyuldu aşağıdan ve biraz gecikerek Aleksey Yegoroviç göründü kapıda. Yaşlı, yol yordam bilen uşağın aşırı heyecanlı hali dikkat çekiciydi.</span></p>

      <p class="paragraf-1 para-style-override-19"><span>— Nikolay Vsevolodoviç onur verdiler efendim, –dedi Varvara Petrovna’nın soru dolu bakışlarına yanıt olarak;– az sonra burada olurlar.</span></p>

      <p class="paragraf-1 para-style-override-19"><span>Varvara Petrovna’nın o anki halini hiç unutmuyorum</span><span class="char-style-override-9">: ö</span><span>nce yüzünün rengi uçtu, sonra birden gözleri ışıdı; olağanüstü bir kararlılıkla koltuğunda dikleşti. Herkes çarpılmış gibiydi. Bir ay sonra beklenen Nikolay Vsevolodoviç’in birdenbire ortaya çıkıvermesi yalnızca hiç beklenmedik olmasıyla değil, âdeta uğursuz bir rastlantıyla şu dakikaya denk gelmesiyle de tuhaftı. Yüzbaşı bile ağzı açık, yüzünde aptalca bir ifade, kapıya bakarak odanın ortasında öylece kalakalmıştı.</span></p>

      <p class="paragraf-1 para-style-override-19"><span>Derken hemen yandaki uzun, büyük odadan çok sık ve küçük adımlarla yürüyen birinin hızla yaklaşan ayak sesleri duyuldu. Birisi sanki yuvarlanarak geldi ve içeri daldı</span><span class="char-style-override-9">: A</span><span>ncak Nikolay Vsevolodoviç’le hiç ilgisi yoktu gelen kişinin, tanımadığımız, genç bir adamdı bu.</span></p>

      <p class="paragraf-1 para-style-override-20"/>

      <p class="x2030-1"><span>V</span></p>

      <p class="paragraf-1 para-style-override-20"/>

      <p class="paragraf-1 para-style-override-19"><span>Aniden ortaya çıkıveren bu kişi üzerine kısa da olsa birkaç şey söylemek için burada biraz durmam gerekiyor.</span></p>

      <p class="paragraf-1 para-style-override-19"><span>Yirmi yedi yaşında kadar gösteren, boyu ortanın biraz üstünde, seyrek sarı saçları oldukça uzun, sakalı ve bıyığı zor seçilen, gençten bir adamdı. Giyimi kuşamı temiz, hatta modaya uygundu ama züppece hiçbir şey göze çarpmıyordu. İlk bakışta sanki kambur ve hantalca biriymiş gibi bir izlenim bırakıyordu; ama kambur olmadığı gibi tavırları da son derece rahattı. Sanki bir tuhaflığı vardı, ancak bir süre sonra kibar, terbiyeli, sözü sohbeti yerinde biri olduğunu gördük.</span></p>

      <p class="paragraf-1 para-style-override-19"><span>Çirkin olduğu söylenemezdi, ama yüzünde kimsenin hoşuna gitmeyen bir iticilik vardı. Kafası enseye doğru uzamış ve yanlarından bastırılmış gibiydi; bu da yüzünün olduğundan sivri görünmesine neden oluyordu. Alnı uzun ve dardı, ama yüz çizgileri ince, bakışları keskindi; burnu küçücük ve sivri, dudakları ince uzundu. Yüzü hastalıklı gibi görünüyordu, ama bu yalnızca görünüşte böyleydi; her iki yanağında da elmacık kemiklerine uzanan iki derin çizgi ona ağır bir hastalıktan henüz kalkmış bir insan havası veriyordu. Oysa son derece sağlıklı, güçlüydü, hatta hayatında hiç hasta olmamıştı.</span></p>

      <p class="paragraf-1 para-style-override-19"><span>Yürüyüşü de, hareketleri de pek aceleciydi, ama hiçbir yere yetişmeye çalışmıyordu. Hiçbir şey onu şaşırtamazdı sanki; her durumda, her ortamda ve akla gelebilecek her toplulukta hep kendisi olarak kalırdı. Son derece kendini beğenmiş biriydi, ama öyle olduğunu bilmezdi.</span></p>

      <p class="paragraf-1 para-style-override-19"><span>Hızlı ve çabuk konuşmasına karşın kendine güven doluydu sözleri; tam bir lafebesiydi. Aceleci, telaşlı görünmesine karşın düşünceleri sakin, açık, net ve kesindi; en göze çarpan özelliğiydi bu. Konuşması inanılmaz derecede açıktı; sözler ağzından her zaman derli toplu, her zaman hizmetinize hazır, itinayla seçilmiş iri tahıl taneleri gibi dökülürdü. Bu başlangıçta hoşunuza gitse de, daha sonra özellikle de bu son derece açık, net konuşma üslubu ve bu her zaman emre amade, boncuk gibi dizilmiş sözleri tiksindirici bulmaya başlardınız. Sonra bunun ağzındaki herhalde özel bir dil, diye düşünürdünüz</span><span class="char-style-override-9">: ç</span><span>ok ince, çok uzun; kıpkırmızı, ucu kendiliğinden sürekli oynayıp duran, sivri bir dil.</span></p>

      <p class="paragraf-1 para-style-override-19"><span>İşte bu genç adamdı içeriye âdeta paldır küldür giren. Bana bugün bile, konuşmaya bitişik odadayken başlamış ve bizim bulunduğumuz yere girdikten sonra sözünü tamamlamış gibi gelir.</span></p>

      <p class="paragraf-1 para-style-override-19"><span>Varvara Petrovna’nın karşısında bitivermesiyle boncuk dizilerinin ağzından dökülmesi bir oldu:</span></p>

      <p class="paragraf-1 para-style-override-19"><span>— ...Düşünebiliyor musunuz, Varvara Petrovna, buraya geldiğimde onun bir çeyrek saattir burada olduğunu sanıyordum ben, çünkü kente geleli bir buçuk saatten fazla oldu; Kirillov’un evinde karşılaştık; yarım saat önce buraya gelmek üzere ayrıldı, bana da çeyrek saat sonra da sen gelirsin dedi...</span></p>

      <p class="paragraf-1 para-style-override-19"><span>— Kimden söz ediyorsunuz? –diye sordu bu sözlerden hiçbir şey anlayamayan Varvara Petrovna.– Size buraya gelmenizi söyleyen kim?</span></p>

      <p class="paragraf-1 para-style-override-19"><span>— Nikolay Vsevolodoviç canım! Gerçekten de haberiniz yok mu geldiğinden? Hiç değilse bavullarının çoktan burada olması gerekirdi, nasıl oldu da söylemediler size? Bu durumda haberi ilk benden almış oluyorsunuz. Acaba birini gönderip baktırsanız mı, ama herhalde kendisi az sonra burada olur; çünkü bu en azından bazı beklentilerini karşılayan, tam onun öngördüğü bir an ve kestirebildiğim kadarıyla da bazı hesapları açısından yine son derece uygun bir zaman. –Bakışlarını salonda dolaştırdı, yüzbaşıyı dikkatle ve uzun uzadıya süzdü.– Ah, Lizaveta Nikolayevna! Daha ilk adımda size rastlamak, elinizi sıkmak ne mutluluk! –Neşeyle gülümseyerek kendisine elini uzatan Liza’nın elini yakalayabilmek için uçarcasına ona doğru atıldı.– Görebildiğim kadarıyla saygıdeğer Praskovya İvanovna da “profesör”ünü unutmamış, hatta İsviçre’dekinin aksine, ona kızgın falan da görünmüyor. Bacaklarınız burada nasıl oldu Praskovya İvanovna? Memleket havası tavsiye eden İsviçreli doktorlar haklı çıktılar mı? Nasıl efendim? Kompres mi dediniz? Herhalde iyi gelir. Ah, sizi Avrupa’da göremediğim ve bizzat saygılarımı sunamadığım için nasıl üzüldüğümü anlatamam Varvara Petrovna! –Bir anda Varvara Petrovna’ya doğru dönmüştü:– ...Ayrıca size anlatacağım öyle çok şey vardı ki! Bizim ihtiyara bildirmiştim ama o sanırım her zaman olduğu gibi...</span></p>

      <p class="paragraf-1 para-style-override-19"><span>Bir an o donakalmışlık halinden kurtulan Stepan Trofimoviç:</span></p>

      <p class="paragraf-1 para-style-override-19"><span>— Petruşa! –diye bağırdı, ellerini çırparak oğluna doğru atıldı.– Pierre, mon enfant,</span><span class="dipnot-1 char-style-override-8"><a class="footnote-link" href="#footnote-225-114" id="footnote-225-114-backlink">114</a></span> <span>seni tanıyamadım! –Oğlunu sımsıkı kucakladı, gözünden yaşlar yuvarlanıyordu.</span></p>

      <p class="paragraf-1 para-style-override-19"><span>— Hadi yeter, çocuklaşma lütfen! –dedi Petruşa onun kollarından kendini kurtarmaya çalışarak.– Hadi ama lütfen, yeter artık.</span></p>

      <p class="paragraf-1 para-style-override-19"><span>— Sana karşı hep suçluydum, hep!</span></p>

      <p class="paragraf-1 para-style-override-19"><span>— Hadi yeter artık, sonra konuşuruz bunları. Böyle çocuklaşıvereceğini biliyordum zaten. Hadi artık, biraz kendine gel lütfen!</span></p>

      <p class="paragraf-1 para-style-override-19"><span>— İyi ama on yıldır görmedim seni!</span></p>

      <p class="paragraf-1 para-style-override-19"><span>— Öyleyse bu türden duygusallıklar için ortada fazla bir neden de yok demektir...</span></p>

      <p class="paragraf-1 para-style-override-19"><span>— Mon enfant!</span></p>

      <p class="paragraf-1 para-style-override-19"><span>— Peki, peki, beni sevdiğine inanıyorum. Çek şu ellerini artık! Başkalarını rahatsız ediyorsun... Hah, işte Nikolay Vsevolodoviç! Yeter dedim ama, yeter, rica ederim yeter!</span></p>

      <p class="paragraf-1 para-style-override-19"><span>Gerçekten de Nikolay Vsevolodoviç salondaydı; usulca girmişti içeri ve bir an kapıda durup sessizce içerideki kalabalığa göz gezdirmişti.</span></p>

      <p class="paragraf-1 para-style-override-19"><span>Dört yıl önce onu ilk gördüğümde nasıl şaşırdıysam, bu kez de beni müthiş bir şaşkınlığa uğrattı. Kendisini hiç unutmamıştım; ama galiba, sık görüyor olsanız da ömrünüz boyunca her görüşünüzde daha önce farkına varmadığınız yeni bir yanını gördüğünüz, yepyeni bir şeyler keşfettiğiniz yüzler de olabiliyor hayatta. Görünüşte dört yıl önce nasılsa yine öyleydi</span><span class="char-style-override-9">: y</span><span>ine zarif, yine vakur, azametliydi, hatta neredeyse dört yıl önceki kadar gençti de. Hafif gülümsemesi yine öyle resmi bir sevecenlik, kendine güven, kendini beğenme izleri taşıyordu. Bakışları yine öyle sert, düşünceli, dalgındı. Kısacası ondan sanki dün ayrılmış gibiydik. Yalnız beni çok şaşırtan bir şey vardı</span><span class="char-style-override-9">: e</span><span>skiden de onu yakışıklı bulurlardı gerçi ama o sıralar “yüzü gerçekten de maskeye benzerdi”, toplumumuzdan bazı kötü dilli kadınların da dedikleri gibi. Fakat şimdi... şimdi neden bilmem ama daha ilk bakışta bana tartışılmaz bir biçimde yakışıklı göründü; asla bir maskeye falan benzemiyordu yüzü. Eskisine göre biraz daha solgun, biraz daha zayıflamış olmasından mıydı acaba bu, yoksa bakışlarında parlayan yeni bir düşünceden mi?</span></p>

      <p class="paragraf-1 para-style-override-19"><span>— Nikolay Vsevolodoviç! –diye bağırdı Varvara Petrovna koltuğunda iyice dikleşerek, ama yerinden de kalkmadan, eliyle emredici bir işaret yapıp onu durdurdu.– Bir dakika dur!</span></p>

      <p class="paragraf-1 para-style-override-19"><span>Ama bu bir anlık jesti ve haykırışı izleyen ve Varvara Petrovna gibi bir kadının bile ağzında olanaksız gibi duran korkunç soruyu açıklamak adına, okurlardan Varvara Petrovna’nın nasıl bir kadın olduğunu hatırlamalarını rica edeceğim</span><span class="char-style-override-9">: o</span><span>nun bazı olağanüstü anlarda nasıl yayından fırlamış bir ok olduğunu; onun nasıl bir ruh kuvvetine, sağduyuya sahip olduğunu hatırlamalarını rica edeceğim. Öte yandan onun son derece hesaplı, ölçülü, pratik ve hatta işbilir biri olmasına karşın, hayatında kendini hiç tutamadığı, hatta bütünüyle kapıp koyverdiği anlarının da bulunduğunun düşünülmesini rica edeceğim. Son olarak da bu anın onun için gerçekten de bütün yaşanmışlıkları, şimdisi ve hatta geleceğiyle bütün bir hayatın özünün birdenbire tek bir merkeze odaklanmış olduğu anlardan biri olabileceğinin hesaba katılmasını rica edeceğim. Bu arada demin Praskovya İvanovna’yla konuşurken öfkeyle kendisine de geldiğini ağzından kaçırdığı, ancak içeriğinden hiç söz etmediği imzasız mektubu da hatırlatmalıyım; belki de bu mektupta yatıyordu oğluna birdenbire yönelttiği o korkunç sorunun gizi:</span></p>

      <p class="paragraf-1 para-style-override-19"><span>— Nikolay Vsevolodoviç, –diye yineledi gözdağı tınıları da taşıyan kesin, kararlı bir sesle– yerinizden kımıldamadan yanıtınızı hemen oradan vermenizi istiyorum</span><span class="char-style-override-9">: ş</span><span>u topal, talihsiz kadının (işte orada duruyor, bakın!) sizin yasal karınız olduğu doğru mu?</span></p>

      <p class="paragraf-1 para-style-override-19"><span>Bu anı çok iyi anımsıyorum, Nikolay Vsevolodoviç kılı bile kıpırdamadan dikkatle annesine bakıyordu; yüzünde en ufak bir değişiklik olmadı. Sonunda yüzünde hoşgörür bir gülümseme belirdi, tek kelimeyle olsun yanıt vermeden usulca annesine doğru yürüdü, elini saygıyla dudaklarına götürüp öptü. Annesi üzerindeki etkisi öylesine güçlüydü ki Varvara Petrovna elini geri çekemedi. Yalnız tümüyle sorusuna odaklanmış olarak uzun uzun ona baktı; bu belirsiz durumun bir saniye daha uzamasına katlanamayacakmış gibi görünüyordu.</span></p>

      <p class="paragraf-1 para-style-override-19"><span>Ama beriki hâlâ susuyordu. Annesinin elini öptükten sonra salondakilere tek tek bir kez daha baktı ve yine hiç acele etmeden doğruca Marya Timofeyevna’ya doğru yürüdü. Bazı anlarda insan yüzlerinin aldığı şekli anlatabilmek ne kadar zor! Örneğin korkudan âdeta taş kesilen Marya Timofeyevna’nın yerinden doğrulup ellerini yalvarırcasına kavuşturarak onun önünde durduğunu anımsıyorum. Yalnız anımsadığım bir başka şey de bakışlarındaki hayranlık, taşkın sevinçti; yüzünün bile çarpılmasına neden olan, insanın zor dayanabileceği, âdeta çılgınca bir sevinç. Belki de her iki duygu bir aradaydı</span><span class="char-style-override-9">: K</span><span>orku ile hayranlık. Ama ona doğru atıldığımı da anımsıyorum; hemen yanındaydım çünkü ve bir an bayılıp düşecekmiş gibi geldi bana.</span></p>

      <p class="paragraf-1 para-style-override-19"><span>— Burada olmamalıydınız, –dedi Nikolay Vsevolodoviç sevecen, melodik bir sesle; gözleri de alışık olmadığımız bir sevecenlikle ışıldıyordu. Büyük bir saygıyla tam kızın karşısında duruyor, her hareketinden içten bir saygı okunuyordu. Zavallı kız çabuk çabuk, tıkanırcasına ve yarı fısıldayarak:</span></p>

      <p class="paragraf-1 para-style-override-19"><span>— Şimdi... önünüzde... diz çökebilir miyim peki? –dedi.</span></p>

      <p class="paragraf-1 para-style-override-19"><span>Nikolay Vsevolodoviç yüzünde harika bir gülümsemeyle:</span></p>

      <p class="paragraf-1 para-style-override-19"><span>— İşte bu hiç olmaz, –dedi; berikinin yüzü de sevinçli bir gülümsemeyle aydınlandı. Nikolay Vsevolodoviç aynı sevecenlik ve aynı melodik sesle tıpkı bir çocuğa konuşur gibi onu ikna etmeye çalıştı:– Siz genç bir kızsınız, bense her ne kadar sizin en sadık dostunuzsam da bir yabancıyım sonuçta; ne kocanız, ne babanız, ne de nişanlınızım. Hadi verin elinizi de çıkalım buradan; izin verirseniz sizi evinize kadar ben götüreyim.</span></p>

      <p class="paragraf-1 para-style-override-19"><span>Marya Timofeyevna bu sözleri dinledi, derin düşüncelere dalmış gibi başını yana eğdi, göğüs geçirdi, sonra elini ona uzatarak:</span></p>

      <p class="paragraf-1 para-style-override-19"><span>— Gidelim, –dedi.</span></p>

      <p class="paragraf-1 para-style-override-19"><span>Ama işte bu anda beklenmedik bir şey oldu. Belki o anda kısa bacağının üzerine basıyordu, belki de biraz dikkatsizce döndü olduğu yerde... ama yanlamasına hemen oradaki koltuğun üzerine düşüverdi; koltuk orada olmasa herhalde boylu boyunca yere uzanacaktı. Bir anda atılıp kaldırdı onu Nikolay Vsevolodoviç, sımsıkı koluna girdi ve büyük bir sevecenlik ve ihtiyatla kapıya doğru götürdü. Düşüşüne dehşetli canı sıkılmış gibiydi Marya Timofeyevna’nın; kıpkırmızı oldu, dehşetli utandı, ne yapacağını şaşırdı. Bakışları önünde, dehşetli topallayarak ve âdeta onun koluna asılarak yürüdü. Böylece çıkıp gittiler. Liza’nın her nedense yerinden sıçrarcasına kalkıp onlar salondan çıkana dek kımıltısız gözlerle arkalarından baktığını gördüm. Sonra yine sessizce yerine oturdu ama yüzü nedense iğrenç bir şeye dokunmuş gibi seğiriyordu.</span></p>

      <p class="paragraf-1 para-style-override-19"><span>Nikolay Vsevolodoviç’le Marya Timofeyevna arasında geçen bu sahneyi hepimiz kaskatı bir sessizlik içinde ve tam bir şaşkınlıkla izledik, sinek uçsa duyulurdu odada; ama onlar çıkar çıkmaz herkes hep bir ağızdan konuşmaya başladı.</span></p>

      <p class="paragraf-1 para-style-override-19"/>

      <p class="x2030-1"><span>VI</span></p>

      <p class="paragraf-1 para-style-override-19"/>

      <p class="paragraf-1 para-style-override-19"><span>Konuşmadan çok bir bağrışmaydı bu. Öyle bir karışıklık vardı, öylesine her kafadan bir ses çıkıyordu ki, olup bitenlerin sırasını tam hatırlayamıyorum doğrusu. Stepan Trofimoviç ellerini çırpa çırpa Fransızca bir şeyler söylediyse de Varvara Petrovna onunla uğraşacak halde değildi. Mavrikiy Nikolayeviç bile kendi kendine çabuk çabuk, kesik kesik bir şeyler mırıldandı. Ama en coşkulu konuşan Pyotr Stepanoviç’ti; elini kolunu sallayarak Varvara Petrovna’ya umutsuzca bir şeyler anlatmaya çalışıyordu ama uzunca bir süre izlememe karşın ne dediğini anlayamadım. Sonra Praskovya İvanovna’ya ve Lizaveta Nikolayevna’ya dönüp bir şeyler söyledi, hatta bir ara iyice coşup babasına bile kısa ama hararetli bir şeyler söyledi. Sözün kısası salonda dört dönüyordu. Varvara Petrovna yerinden fırlayıp kalkmış, yüzü kıpkırmızı Praskovya İvanovna’ya bir şeyler bağırıyordu</span><span class="char-style-override-9">: “</span><span>Duydun... duydun değil mi kıza şimdi burada ne dediğini?” Ama berikinin yanıt verecek hali yoktu, elini kolunu sallayarak kendi kendine bir şeyler söyleniyordu. Zavallının kendi derdi başından aşkındı</span><span class="char-style-override-9">: i</span><span>kide bir başını çevirip endişeyle Liza’ya bakıyordu ama kızı olmadan kalkıp gitmeyi aklından geçirmeye bile cesareti yoktu. Bu arada anlayabildiğim kadarıyla Nikolay Vsevolodoviç geldiğinden beri büyük korku içinde olan yüzbaşı sıvışma derdindeydi ama Pyotr Stepanoviç kolundan sımsıkı yakalamış bırakmıyordu.</span></p>

      <p class="paragraf-1 para-style-override-19"><span>Varvara Petrovna’yı hâlâ bir şeylere ikna etmeye çabalıyor, kafasındaki hazır boncuk dizilerini ardı ardına döktürüyordu:</span></p>

      <p class="paragraf-1 para-style-override-19"><span>— Kesin gerekli bu! Kesin, kesin!</span></p>

      <p class="paragraf-1 para-style-override-19"><span>Varvara Petrovna’nın tam karşısında duruyor ve sonunda onun dikkatini çekmeyi başardığı anlaşılıyordu, çünkü yeniden koltuğuna oturan Varvara Petrovna âdeta soluk almadan onu dinlemeye başlamıştı.</span></p>

      <p class="paragraf-1 para-style-override-19"><span>— Kesin gerekli! Siz de göreceksiniz ki bir yanlış anlaşılma var burada Varvara Petrovna; dışarıdan bakıldığında sanki pek tuhaf bir durum gibi, oysa yanan bir mum gibi açık, şu parmağım gibi basit bir durum var ortada. Kimse bana, anlamayanlara durumu açıkla diye bir yetki falan vermiş değil; dolayısıyla da kendi kendime bir şeyler anlatmaya kalkışmakla gülünç bir duruma düştüğümün farkındayım. Her şeyden önce Nikolay Vsevolodoviç’in bu işe zerre kadar önem vermediği görülüyor; sonra insanın ortaya çıkıp kendisiyle ilgili birtakım açıklamalar yapabilmesinin çok zor olduğu durumlar vardır; bu noktada üçüncü bir kişiye gerek vardır, kimi nazik konuları onun dile getirmesi daha kolaydır. Varvara Petrovna, az önceki sorunuza hemen ve kesin bir yanıt vermedi diye Nikolay Vsevolodoviç’i suçlamayın; inanın hiçbir suçu yok onun. Ta Petersburg’dan beri bildiğim için söylüyorum</span><span class="char-style-override-9">:</span> <span>Önemsiz bir iş bu. Aslında olay –ille de şu ne olduğu belirsiz “onur” kelimesini kullanmak zorundaysak– Nikolay Vsevolodoviç’e onur kazandıracak niteliktedir...</span></p>

      <p class="paragraf-1 para-style-override-19"><span>— Yani şu… yanlışlığı doğuran olaya tanık olduğunuzu mu söylemek istiyorsunuz? –dedi Varvara Petrovna.</span></p>

      <p class="paragraf-1 para-style-override-19"><span>Pyotr Stepanoviç onu hemen onayladı:</span></p>

      <p class="paragraf-1 para-style-override-19"><span>— Tanığı olduğum gibi içinde de yer aldığım bir olay.</span></p>

      <p class="paragraf-1 para-style-override-19"><span>— Benden hiçbir şekilde hiçbir şey gizlemeyen Nikolay Vsevolodoviç’in bana olan duygularını hiçbir şekilde incitmeyeceğine söz verirseniz ve bu yaptığınızdan onun da hoşnut kalacağından bu kadar eminseniz...</span></p>

      <p class="paragraf-1 para-style-override-19"><span>— Kesinlikle hoşnut kalacak, benim bu işe bu kadar heveslenmemin nedeni de bu zaten. Eminim o da benden bunu isterdi.</span></p>

      <p class="paragraf-1 para-style-override-19"><span>Gökten ansızın aramıza düşüveren bu bayın başkalarının maceralarını anlatma konusundaki bu ısrarlı arzusu bütün alışılmış kuralların dışındaydı ve doğrusu yadırganmayacak gibi değildi. Ama Varvara Petrovna’yı en duyarlı olduğu noktadan ele geçirdiği görülüyordu. O sıralar bu adamın karakterini iyi bilmiyordum, hele niyetlerini hiç.</span></p>

      <p class="paragraf-1 para-style-override-19"><span>Varvara Petrovna son derece ihtiyatlı, temkinli ve bu kadar aşağıdan aldığı için de kendine epeyce kızgın:</span></p>

      <p class="paragraf-1 para-style-override-19"><span>— Sizi dinliyorum, –dedi.</span></p>

      <p class="paragraf-1 para-style-override-19"><span>— Kısa bir hikâye, –diye başladı Pyotr Stepanoviç boncuklarını dökmeye,– hatta gerçek bir hikâye olduğunu söylemek bile mümkün değil. Yine de boş zamanı olan bir romancı otursa bundan kendine güzel bir iş çıkarabilirdi. Bayağı ilginç bir olay çünkü. Praskovya İvanovna’yla Lizaveta Nikolayevna da eminim ilgiyle dinleyecek, çünkü hadi çok tuhaf demeyelim ama, oldukça tuhaf yanları olan bir olay. Nikolay Vsevolodoviç bundan beş yıl önce Petersburg’da şu bayla tanıştı, işte şu Bay Lebyadkin’le, bakın şurada ağzını ayırmış duruyor ve sanırım fırsatını bulur bulmaz sıvışmak niyetinde. Bağışlayın Varvara Petrovna. Sıvışmak için fırsat kolluyorsunuz ama bunu size hiç tavsiye etmem, emekli levazım memuru bey (gördüğünüz gibi gayet iyi hatırlıyorum sizi). Burada ne gibi işlerin peşinde olduğunuzu Nikolay Vsevolodoviç de, ben de çok iyi biliyoruz ve bunların hepsinin hesabını vereceğinizi sakın unutmayın. Yeniden bağışlamanızı rica ediyorum Varvara Petrovna. Nikolay Vsevolodoviç o zamanlar bu bayı kendisinin Falstaff’ı</span> <span>olarak görür ve öyle de seslenirdi. Bu, sanırım... –Birden açıklamaya girişti:– eski bir burlesque karakter, herkesin alay ettiği, güldüğü bir tip, insanların kendisiyle alay etmelerini isteyen, buna çabalayan bir maskara; yeter ki parası verilsin! Nikolay Vsevolodoviç o sıralar Petersburg’da, nasıl desem, hayatla dalga geçer gibi bir yaşam sürüyordu. Bu durum için daha uygun bir kelime bulamıyorum, çünkü bir iş yapmayı, çalışmayı küçümser, hayal kırıklığı nedir bilmezdi. Ama bu dediğim yalnızca o günler için geçerli Varvara Petrovna. Bu Lebyadkin’in bir kız kardeşi vardı, az önce burada oturan hanım. Bu ikisinin başlarını sokacak bir köşecikleri bile yoktu, kapı kapı dolanır dururlardı. Bu adam üzerinde eski üniforması, Gostinıy Dvor’un kemerleri altında durup iyi giyimli insanları durdurur, topladığı paraları götürüp içkiye yatırırdı. Kız kardeşine gelince, ne yiyip ne içtiğini kimselerin bilmediği bir garip kuştu. Köşe sakinlerinin ufak tefek işlerini görüyor, onlara yardım ediyordu. Odaların köşe köşe kiraya verildiği kentin bu yoksul kesimlerinde süren, bütün dehşetiyle tam bir Sodom yaşamıydı ve ben Nikolay Vsevolodoviç’in sırf tuhaf bularak içine daldığı bu yaşamın ayrıntılarına hiç girmeyeceğim şimdi. Bu dediklerim yalnızca o zamana ait şeyler Varvara Petrovna. “Tuhaflık”a gelince, bu, Nikolay Vsevolodoviç’in kendi deyişidir. Bu arada kendisinin benden pek saklısı gizlisi olmadığını belirteyim. Nikolay Vsevolodoviç’in bu köşe yaşamına daldığı günlerde onunla sık sık karşılaşan Matmazel Lebyadkina, yaşamını sürdürdüğü pisliğin karanlık fonu içinde ışıldayan bir elmas gibi gördüğü Nikolay Vsevolodoviç’e vuruluyor. Duyguları dile getirmede pek becerikli olmadığım için bu faslı geçiyorum. Ancak, çevresindeki bayağı insanların kendisiyle alay etmeye başlamalarına kızcağızın çok üzüldüğünü belirtmekle yetineyim. Aslında daha önce de alay ederlerdi kendisiyle ama o bunu hiç fark etmezdi. Şimdiki kadar olmamakla birlikte, aklından sanki o sıralarda da zoru vardı; ama öte yandan, çocukluğunda zengin bir hayırsever hanımın yanında iyi kötü bir eğitim gördüğünü düşündürtecek yanları da yok değildi. Nikolay Vsevolodoviç onunla hiç ilgilenmiyordu; kendisi daha çok, memurlardan kurulu masalarda eprimiş, yağlanmış oyun kâğıtlarıyla, partisi dört kapikten preferans oynuyordu. Ama bir gün kızı aşağılayan bir memuru (olayın nasıl geliştiğini ve aşağılama nedenini bile bilmiyordu), yakasından tuttuğu gibi ikinci kat penceresinden aşağı atıverdi. Önünde aşağılanan masum bir kızı savunma adına girişilmiş şövalyece bir davranış değildi bu; her şey kahkaha arasında oldu bitti, en çok gülen de Nikolay Vsevolodoviç’in kendisiydi. Olay kavgasız gürültüsüz kapandı, hemen barıştılar, kutlamak için punç içtiler, unutuldu gitti. Ama ezilen masumiyet, aşağılanan genç kız bu yaşananları hiç unutmadı. Akli yeteneklerini hepten yitirmesine yol açan son sarsıntı oldu bu onun için. Bir kez daha yineleyeyim</span><span class="char-style-override-9">: d</span><span>uyguları anlatmada pek becerikli değilimdir ama burada hayal çok önemli. Öte yandan Nikolay Vsevolodoviç de gülüp geçecek yerde bu hayalin üzerine üzerine gitti ve onu galiba büsbütün kışkırttı; Matmazel</span> <span>Lebyadkina’ya inanılmaz bir saygı göstermeye başladı. Kirillov bile (o sıralar o da oralardaydı; son derece değişik, son derece kendine özgü biridir Varvara Petrovna, umarım bir gün tanışırsınız kendisiyle, çünkü o da şimdi burada), evet, genel olarak hep susan Kirillov bile bir gün coştu ve markizmiş gibi davranarak bu kızla alay ettiğini, böylece de ona öldürücü darbeyi indirdiğini söyledi Nikolay Vsevolodoviç’e. Bunu iyi hatırlıyorum. Ayrıca şunu da belirteyim ki Kirillov, Nikolay Vsevolodoviç’in az çok saygı duyduğu biriydi. Ne yanıt verse beğenirsiniz</span><span class="char-style-override-9">: “</span><span>Onunla alay ettiğim kanısındaysanız Bay Kirillov, bu kanınızı değiştirin; ona gerçekten saygı duyuyorum, çünkü hepimizden daha iyi bir insan.” Üstelik bunu pek ciddi bir tavırla söyledi. Bununla birlikte iki üç ay boyunca “Merhaba” ve “Hoşça kalın”dan başka tek kelime bir şey konuşmadı kızla. Yanlarındaydım çünkü ve her şeyi hatırlıyorum. Sonunda kız Nikolay Vsevolodoviç’i pek çok düşmanı olduğu ve ailesiyle ilgili birtakım sorunlar yaşadığı için kendisini bir türlü “kaçıramayan” bir nişanlı gibi görmeye kadar götürdü işi. Tabii son derece gülünç bir şey! Sonuçta Nikolay Vsevolodoviç’in buraya dönmesi gerekince, onun geçim durumunu güvence altına almak adına, bildiğim kadarıyla yüklüce bir para ayırdı</span><span class="char-style-override-9">: f</span><span>azlası var, eksiği yok, yıllık üç yüz ruble dolayında bir paraydı bu. Kısacası bütün bunları Nikolay Vsevolodoviç yönünden bir tür şımarıklık ya da vaktinden önce yorulmuş bir insanın fantezileri olarak görebiliriz, hatta Kirillov’un dediği gibi her şeye doymuş birinin, çatlak bir topal kızı ne hale getirebileceğini görmek için başlattığı bir çalışma olarak bile adlandırılabilir bu. “Siz,” diyordu Kirillov, “Dünyanın bu en zavallı yaratığını, ömrünün sonuna dek dövülüp, aşağılanacak bu topal biçareyi bile bile seçtiniz; onun size ölümüne bir aşkla bağlanacağını çok iyi biliyordunuz. Şimdi de ona sunduğunuz masalla zihnini tamamen allak bullak ediyorsunuz, sırf sonunda ne olacağını merak ettiğiniz için!” İyi de bir insan, buraya dikkatinizi çekerim</span><span class="char-style-override-9">: k</span><span>endisiyle doğru dürüst iki cümle bile konuşmadığı bir deli kadının fantezilerinden ne kadar sorumlu tutulabilir ki? Üzerinde akıllıca laflar edebilmek şöyle dursun, lafını etmenin bile hiç akıllıca olmayacağı şeyler vardır hayatta Varvara Petrovna. Nihayetinde, varsın tuhaflık diyelim buna; olan biteni başka türlü adlandırmak mümkün değildir. Gelin görün ki kocaman bir öykü çıkardılar bu işten. Burada olup bitenlere ilişkin olarak bazı bilgilere sahibim Varvara Petrovna. –Durdu; birden Lebyadkin’e doğru döndü; ama tam bu anda, kendinden geçmişçesine bir heyecan içinde olan Varvara Petrovna onu durdurdu:</span></p>

      <p class="paragraf-1 para-style-override-19"><span>— Bitirdiniz mi?</span></p>

      <p class="paragraf-1 para-style-override-19"><span>— Henüz değil; tam bitirebilmem için izniniz olursa eğer, şu baya bir şeyler sormam gerekiyor... Ne yapmaya çalıştığımı şimdi anlayacaksınız Varvara Petrovna.</span></p>

      <p class="paragraf-1 para-style-override-19"><span>— Yeter, şimdi değil, daha sonra. Rica ederim, biraz durun. Ah, konuşmanıza izin vermekle ne iyi etmişim!</span></p>

      <p class="paragraf-1 para-style-override-19"><span>Bu söz üzerine sevinçten yüreği oynadı Pyotr Stepanoviç’in:</span></p>

      <p class="paragraf-1 para-style-override-19"><span>— Şuna da dikkatinizi çekmek isterim Varvara Petrovna</span><span class="char-style-override-9">: s</span><span>izin deminki sorunuza nasıl yanıt verecekti Nikolay Vsevolodoviç... o, bağışlayın ama biraz fazla kati sorunuza?</span></p>

      <p class="paragraf-1 para-style-override-19"><span>— Ah, evet, epey katiydi!</span></p>

      <p class="paragraf-1 para-style-override-19"><span>— Sonra... bazı durumlarda üçüncü kişinin birinci kişiye göre olayları daha rahat anlatacağını söylerken de haklı mıymışım?</span></p>

      <p class="paragraf-1 para-style-override-19"><span>— Ah, evet, evet... Yalnız yanıldığınız bir nokta var ve üzülerek görüyorum ki buradaki yanılgınız devam ediyor!</span></p>

      <p class="paragraf-1 para-style-override-19"><span>— Sahiden mi? Hangi noktaymış bu?</span></p>

      <p class="paragraf-1 para-style-override-19"><span>— Hemen söylüyorum... Yalnız, otursaydınız Pyotr Stepanoviç.</span></p>

      <p class="paragraf-1 para-style-override-19"><span>— Ah, nasıl isterseniz. Yorulmuştum zaten, teşekkür ederim.</span></p>

      <p class="paragraf-1 para-style-override-19"><span>Hemen bir koltuk çekti ve öyle oturdu ki, aynı anda hem Varvara Petrovna’yı, hem masada oturmakta olan Praskovya İvanovna’yı, hem de tam karşısına düşen ve gözlerini üzerinden bir an bile ayırmadığı Bay Lebyadkin’i görebiliyordu.</span></p>

      <p class="paragraf-1 para-style-override-19"><span>— Şu “tuhaflık” meselesinde yanılıyorsunuz...</span></p>

      <p class="paragraf-1 para-style-override-19"><span>— Ah, yalnızca buysa...</span></p>

      <p class="paragraf-1 para-style-override-19"><span>— Hayır, hayır, hayır... bekleyin, –diye durdurdu onu Varvara Petrovna; uzun ve heyecanlı bir konuşma yapacak gibiydi. Pyotr Stepanoviç bunu fark etmesiyle birlikte tepeden tırnağa dikkat kesildi.</span></p>

      <p class="paragraf-1 para-style-override-19"><span>— Evet, bu tuhaflığın üstünde bir şey, hatta inanın bana kutsal diyebileceğim bir şey! Çok gururlu ve pek genç yaşlarında aşağılanmış ve böylece işi “hayatla dalga geçmeye” vardırmış bir insan... Sizin, Stepan Trofimoviç, vaktiyle yaptığınız o harika benzetmeyle Prens Harry... ama tabii Hamlet’e daha çok benzemeseydi... En azından benim düşüncem böyle.</span></p>

      <p class="paragraf-1 para-style-override-19"><span>— Et vouz avez raison,</span><span class="dipnot-1 char-style-override-8"><a class="footnote-link" href="#footnote-225-115" id="footnote-225-115-backlink">115</a></span> <span>–dedi Stepan Trofimoviç, son derece duygulu.</span></p>

      <p class="paragraf-1 para-style-override-19"><span>—</span> <span>Teşekkür ederim Stepan Trofimoviç; Nicolas’a ve onun ruhuyla yazgısının ona yüklediği görevlerin yüceliğine her zaman büyük bir inanç beslediğiniz için size özellikle teşekkür ederim. En umutsuz anlarımda bu inancınız güç verdi bana.</span></p>

      <p class="paragraf-1 para-style-override-19"><span>— Chère, chère... –Stepan Trofimoviç bir adım atacak oldu ama sözünü kesme tehlikesini düşünerek caydı.</span></p>

      <p class="paragraf-1 para-style-override-19"><span>Varvara Petrovna sürdürdü; artık şarkı söyler gibi konuşuyordu:</span></p>

      <p class="paragraf-1 para-style-override-19"><span>— Eğer Nicolas’ın yanında sessiz, ama o sessizliğinde nice yücelikler gizleyen, Stepan Trofimoviç’in yine harika benzetmesiyle bir Horatio bulunsaydı, kimbilir belki de hayatı boyunca kendisine büyük ıstırap veren ve onu hiç beklenmedik anlarda eline geçiriveren kahrolası “ironi şeytanı”nın etkisinden çoktan kurtulmuş olurdu (Bu ironi şeytanı da yine sizin harika deyişlerinizden biri Stepan Trofimoviç). Ama Nicolas’ın ne Horatio’su oldu, ne de Ophelia’sı. Onun bir tek annesi vardı ama tek başına bir anne ne yapabilir ki, hele böylesi koşullar altında? Biliyor musunuz Pyotr Stepanoviç, Nicolas gibi bir insanın şu anlattığınız türden pislik yuvalarına girip çıkmasını o kadar iyi anlayabiliyorum ki!.. Şu “hayatla dalga geçer gibi yaşama” dediğiniz şeyi (bu da sizin harika bir deyişiniz!) gözümde öyle güzel canlandırabiliyorum ki! Bu bitmek tükenmek bilmeyen aykırılık düşkünlüğü ve yine sizin hoş benzetmenizle Pyotr Stepanoviç, bu kapkaranlık fonda ışıldayan elmas... Derken, herkesçe aşağılanan, küçümsenen topal, yarı deli ama belki de en soylu duygularla dolu bir varlıkla karşılaşma!</span></p>

      <p class="paragraf-1 para-style-override-19"><span>— Eh, evet, yani diyelim ki öyle.</span></p>

      <p class="paragraf-1 para-style-override-19"><span>— Bütün bunlardan sonra, bu kızla herkes gibi alay ede-meyeceğini nasıl anlamazsınız? Ah, insanlar! Onu, aşağılayanlardan korumasını, “markizmiş gibi” saygı halesiyle çevirmesini nasıl anlayamazsınız (şu Kirillov gerçi Nicolas’ı anlayamamış, ama insanları derinlemesine tanıyabilen biri galiba)? Burada bütün sorun sanki hep aykırılıktan kaynaklanıyor; şu bahtsız kız başka ortam ve koşullar altında bulunsaydı, herhalde böylesine çılgın bir hayale kaptırmazdı kendini. Bir kadın, bunu ancak bir kadın anlayabilir Pyotr Stepanoviç, ve maalesef siz de... yani bir kadın değilsiniz demeyeceğim, ama en azından bu seferlik, bu durumu anlayabilmek adına!</span></p>

      <p class="paragraf-1 para-style-override-19"><span>— Yani işler ne kadar kötüyse, o kadar iyi demek istiyorsunuz?.. Sizi anlıyorum Varvara Petrovna. Tıpkı dindeki gibi diyorsunuz</span><span class="char-style-override-9">: i</span><span>nsan ne kadar zor koşullar altında yaşıyorsa ya da halk ne kadar ezilmiş, bitkin, yoksulluk içindeyse, o kadar büyük bir inatla cennette ödüllendirilmeyi bekler; hele bir de bu arada yüz bin papaz, din adamı, vs. birtakım spekülasyonlarla onların bu hayallerini kışkırtacak çalışmalar yürütürlerse... Sizi anlıyorum Varvara Petrovna, içiniz rahat olsun.</span></p>

      <p class="paragraf-1 para-style-override-19"><span>— Pek de dediğiniz gibi değil ama neyse. Yalnız söyler misiniz bana lütfen, bu bahtsız bedende (Varvara Petrovna neden burada “beden” kelimesini kullandı, bunu hiç anlayamadım!) canlanan hayalin önüne geçebilmek için Nicolas’ın da onunla alay etmesi ve ona öteki memurların davrandıkları gibi davranması mı gerekirdi? Nicolas’ın Kirillov’a verdiği “Ben onunla alay etmiyorum,” yanıtındaki büyük merhameti ve tüm varlığını sarsan soylu ürpertiyi nasıl anlamazsınız? Ne kadar yüce, kutsal bir yanıt oysa!</span></p>

      <p class="paragraf-1 para-style-override-19"><span>— Sublime</span><span class="dipnot-1 char-style-override-8"><a class="footnote-link" href="#footnote-225-116" id="footnote-225-116-backlink">116</a></span><span>–diye mırıldandı Stepan Trofimoviç.</span></p>

      <p class="paragraf-1 para-style-override-19"><span>— Ayrıca bilmenizi isterim ki, Nikolay Vsevolodoviç san-<br/>
      dığınız kadar zengin değildir; zengin olan benim, o değil... Hele o sıralarda benden hemen hiç para almazdı.</span></p>

      <p class="paragraf-1 para-style-override-19"><span>Pyotr Stepanoviç yerinde sabırsızlıkla kımıldayarak:</span></p>

      <p class="paragraf-1 para-style-override-19"><span>— Anlıyorum, sizi çok iyi anlıyorum Varvara Petrovna, –dedi.</span></p>

      <p class="paragraf-1 para-style-override-19"><span>— Tam benim karakterim! Nicolas’da olduğu gibi kendimi görüyorum. Bu gençlik, bu çılgınlık, bu baş döndürücü köpürüp coşmalar, duygu olarak bana öyle tanıdık geliyor ki... Bir gün sizinle yakınlaşır ve dost olursak Pyotr Stepanoviç –ki ben kendi adıma, özellikle de size karşı kendimi böylesine borçlu hissettiğim bir anda gerçekten çok isterim bunu– o zaman daha iyi anlarsınız...</span></p>

      <p class="paragraf-1 para-style-override-19"><span>— İnanın ben de çok isterim bunu, –dedi Pyotr Stepanoviç kesik kesik.</span></p>

      <p class="paragraf-1 para-style-override-19"><span>— Evet, o zaman çok iyi anlarsınız; tertemiz ve çok soylu bir duygunun körlüğüyle, hiçbir bakımdan size değmeyen, sizi hiç mi hiç anlamamış olan ve size eline geçecek her fırsatta zulmetmeye âdeta yemin etmiş bir adamla beraber olmayı... bu yetmezmiş gibi onu bütün düşlerinizin, umutlarınızın simgesi olan bir ideal haline getirmeyi... onun önünde eğilmeyi... ömrünüz boyunca, hem de nedenini bile bilmeden, belki de sırf onun buna layık olmaması yüzünden onu sevmeyi o zaman anlarsınız. Ah, sormayın, ne acılar çektim ömrümce Pyotr Stepanoviç!</span></p>

      <p class="paragraf-1 para-style-override-19"><span>Stepan Trofimoviç’in yüzü hastalıklı bir ifade almıştı; gözlerimi yakalamak istediyse de bakışlarımı tam zamanında kaçırdım.</span></p>

      <p class="paragraf-1 para-style-override-19"><span>— ... Hele bu yakınlarda, şu son zamanlarda! Ah, ne haksızlık ettim Nicolas’a! Dört yandan başımın etini yediler! Düşmanlar, dostlar, insancıklar... herkes... hatta dostlar, düşmanlardan bile çok belki... O iğrenç imzasız mektuplardan ilkini aldığımda Pyotr Stepanoviç, inanmazsınız ama bütün o pisliklere yanıt vermeye nefretim yetmedi. Bu yüreksizliğimi asla unutmayacağım!</span></p>

      <p class="paragraf-1 para-style-override-19"><span>Pyotr Stepanoviç birdenbire canlanarak:</span></p>

      <p class="paragraf-1 para-style-override-19"><span>— Buradaki imzasız mektuplar olayı benim de kulağıma geldi, –dedi.– Bunların kimin işi olduğunu ben ortaya çıkarırım, içiniz rahat olsun.</span></p>

      <p class="paragraf-1 para-style-override-19"><span>— Burada ne dolaplar döndüğünü tasavvur edemezsiniz. Bizim zavallı Praskovya İvanovna’yı bile çarklarına taktılar, o zavallıdan ne isterler bilmem ki? –İçten gelen bir gönül alma arzusuyla ona döndü:– Sana bugün fazla haksızlık ettim belki de Sevgili Praskovya İvanovna, –dedi; ancak sesinde gene muzaffer bir küçümseme vardı.</span></p>

      <p class="paragraf-1 para-style-override-19"><span>Öteki, isteksiz isteksiz:</span></p>

      <p class="paragraf-1 para-style-override-19"><span>— Yeter, Tanrı aşkına, –diye mırıldandı.– Yeter! Kapatalım artık bu konuyu! Fazlasıyla konuşuldu! –Sonra gene Liza’ya bir göz attı, ama o Pyotr Stepanoviç’e bakıyordu.</span></p>

      <p class="paragraf-1 para-style-override-19"><span>Varvara Petrovna birdenbire:</span></p>

      <p class="paragraf-1 para-style-override-19"><span>— Her şeyini yitirmiş, yalnızca yüreği kalmış akıl hastasına, o zavallı, talihsiz varlığa gelince, onu evlat edineceğim... –Sonra ansızın bağırarak ekledi:– Bu benim için bir görev! Kutsal bir görev hem de! Bugünden tezi yok kendisi benim korumam altındadır!</span></p>

      <p class="paragraf-1 para-style-override-19"><span>İyice canlanan Pyotr Stepanoviç:</span></p>

      <p class="paragraf-1 para-style-override-19"><span>— Harika olur bu efendim, yani bazı bakımlardan, –dedi.– Bağışlayın ama demin sözlerimi bitirememiştim. Ben de bu koruma konusundan söz etmek istiyordum. Düşünebiliyor musunuz, Nikolay Vsevolodoviç gider gitmez (kaldığım yerden anlatıyorum Varvara Petrovna) şu bay, şu gördüğünüz Bay Lebyadkin, kız kardeşine bağlanan bu parayı son meteliğine kadar kullanabileceği kendi parası gibi gördü ve kullandı da. Başlangıçta Nikolay Vsevolodoviç’in bu işi nasıl düzenlediğini tam bilmiyorum, ama bir yıl kadar sonra, kendisi henüz Avrupa’dayken olup biteni öğrenince başka yollara başvurmak zorunda kaldı. Bununla ilgili ayrıntıları da tam bilmiyorum. Kendisi anlatır size. Benim tek bildiğim, bu ilginç hanımın uzak bir yerdeki bir manastıra yerleştirildiğidir; ama tüm konforu sağlanmış olarak... Dostça gözetim gibi bir şey, anlarsınız ya? Bay Lebyadkin’in bunun üzerine ne yaptı dersiniz? Gelir kaynağını, yani kız kardeşini aramaya başladı; âdeta canını dişine taktı ve bu yakınlarda amacına ulaştı. Üzerinde birtakım hakları olduğunu iddia ederek kardeşini manastırdan çıkardı ve doğruca buraya getirdi. Tek lokma bir şey vermek şöyle dursun, yaptığı tek şey dövmek, sövmek, aşağılamak. Nasıl becerdiyse Nikolay Vsevolodoviç’ten üstelik de yüklüce bir parayı bir şekilde koparınca soluğu meyhanede alıp gece gündüz içmeye başladı... Nikolay Vsevolodoviç’e minnet duyup oturacağı yerde, kıza ödenen parayı doğruca kendi ellerine saymazsa onu mahkemeye vereceği yolunda saçma tehditler savurmaya... ve düşünebiliyor musunuz</span><span class="char-style-override-9">: N</span><span>ikolay Vsevolodoviç’in gönlünden kopan bir bağışı, haraç gibi görmeye başladı! Bay Lebyadkin, bu anlattıklarımın</span> <span class="char-style-override-11">hepsi</span> <span>doğru mu?</span></p>

      <p class="paragraf-1 para-style-override-19"><span>Bunun üzerine o ana dek hep başı önünde, ses çıkarmadan duran yüzbaşı kıpkırmızı kesilerek olduğu yerde bir iki adım attı.</span></p>

      <p class="paragraf-1 para-style-override-19"><span>— Doğrusu, bana karşı pek acımasızsınız Pyotr Stepanoviç, –dedi yarım ağızla.</span></p>

      <p class="paragraf-1 para-style-override-19"><span>— Neden acımasızmışım efendim? Neyse, bu acımasızlık işini sonra konuşuruz, ben şimdi sizden deminki soruma yanıt vermenizi rica ediyorum</span><span class="char-style-override-9">: a</span><span>nlattıklarımın</span> <span class="char-style-override-11">hepsi</span> <span>doğru mu, değil mi? Doğru olmadığını düşündüğünüz yerler varsa lütfen hemen şu anda açıklayın.</span></p>

      <p class="paragraf-1 para-style-override-19"><span>— Ben... siz de bilirsiniz ki Stepan Trofimoviç... –diye geveledi yüzbaşı, ama hemen sustu.</span></p>

      <p class="paragraf-1 para-style-override-19"><span>Şunu da belirtmek gerekir ki, Stepan Trofimoviç koltukta bacak bacak üstüne atmış oturuyor, yüzbaşı ise saygılı bir pozla onun karşısında ayakta duruyordu.</span></p>

      <p class="paragraf-1 para-style-override-19"><span>Bay Lebyadkin’in tereddüt etmesinden hiç hoşlanmamış gibiydi Pyotr Stepanoviç. Öfkeli bir seğirme oldu yüzünde.</span></p>

      <p class="paragraf-1 para-style-override-19"><span>— Gerçekten bir açıklama yapmak istiyor musunuz, istemiyor musunuz? İstiyorsanız, buyurun, sizi dinliyoruz.</span></p>

      <p class="paragraf-1 para-style-override-19"><span>— Benim hiçbir açıklamada bulunamayacağımı siz de biliyorsunuz Pyotr Stepanoviç.</span></p>

      <p class="paragraf-1 para-style-override-19"><span>— Hayır, böyle bir şey bilmiyorum, ilk kez duyduğum bir şey bu; neden bir açıklama yapamazmışsınız?</span></p>

      <p class="paragraf-1 para-style-override-19"><span>Yüzbaşı bakışlarını yere indirip sustu.</span></p>

      <p class="paragraf-1 para-style-override-19"><span>— İzin verin gideyim Pyotr Stepanoviç, –dedi sonra kararlı bir sesle.</span></p>

      <p class="paragraf-1 para-style-override-19"><span>— Size sorduğum soruya yanıt vermeden olmaz</span><span class="char-style-override-9">: s</span><span>öylediklerimin</span> <span class="char-style-override-11">hepsi</span> <span>doğru muydu, değil miydi?</span></p>

      <p class="paragraf-1 para-style-override-19"><span>— Doğruydu, –dedi yüzbaşı boğuk bir sesle ve işkencecisinin gözlerine baktı. Şakaklarında iri ter taneleri belirmişti.</span></p>

      <p class="paragraf-1 para-style-override-19"><span>—</span> <span class="char-style-override-11">Hepsi</span> <span>doğru mu?</span></p>

      <p class="paragraf-1 para-style-override-19"><span>— Hepsi doğru.</span></p>

      <p class="paragraf-1 para-style-override-19"><span>— Ekleyeceğiniz hiçbir şey yok mu? Düzelteceğiniz? Size haksızlık ettiğimizi düşünüyorsanız açıklayın bunu! Kınayın bizi, hoşnutsuzluğunuzu yüksek sesle yüzümüze karşı söyleyin!</span></p>

      <p class="paragraf-1 para-style-override-19"><span>— Ekleyecek, düzeltecek bir şeyim yok.</span></p>

      <p class="paragraf-1 para-style-override-19"><span>— Birkaç gün önce Nikolay Vsevolodoviç’i tehdit ettiniz mi?</span></p>

      <p class="paragraf-1 para-style-override-19"><span>— Bu... bu şey yüzünden Pyotr Stepanoviç, içki.... –Birden başını kaldırdı, az önce olduğu gibi kendinden geçercesine, âdeta böğürür gibi sürdürdü:– Aile onuru ve gerçekten hak edilmemiş bir ayıplı durum nedeniyle insanlar arasında sesini yükseltmek de mi suç?</span></p>

      <p class="paragraf-1 para-style-override-19"><span>Pyotr Stepanoviç yüzbaşının gözlerinin içine bakarak:</span></p>

      <p class="paragraf-1 para-style-override-19"><span>— Şu anda ayık mısınız Bay Lebyadkin? –dedi.</span></p>

      <p class="paragraf-1 para-style-override-19"><span>— Ben... evet.</span></p>

      <p class="paragraf-1 para-style-override-19"><span>— O zaman söyler misiniz nedir bu aile onuru ve hak edilmemiş ayıplı durum derken neyi kastediyorsunuz?</span></p>

      <p class="paragraf-1 para-style-override-19"><span>— Ben bunu kimseyi suçlamak için söylemiş değilim; kimseyi suçlamıyorum, ben kendim için söyledim... –Yeniden kekelemeye başlamıştı yüzbaşı.</span></p>

      <p class="paragraf-1 para-style-override-19"><span>— Bazı tutum ve davranışlarınız için kullandığım kelimelere gücendiniz galiba. Biraz fazla alıngansınız Bay Lebyadkin. Ancak sizin tutum ve davranışlarınızı gerçek anlamda sergilemeye henüz başlamadım bile. Evet, henüz gerçek anlamda başlamadım tutum ve davranışlarınızı sergilemeye; ama bunun da sırası gelecek, hiç kuşkusuz gelecek. Ancak henüz</span> <span class="char-style-override-11">gerçek</span> <span>anlamda buna başlamadım.</span></p>

      <p class="paragraf-1 para-style-override-19"><span>Lebyadkin ürperdi, vahşice bir bakış attı Pyotr Stepanoviç’e.</span></p>

      <p class="paragraf-1 para-style-override-19"><span>— Pyotr Stepanoviç, daha yeni uyanıyorum!</span></p>

      <p class="paragraf-1 para-style-override-19"><span>— Ben mi uyandırdım sizi?</span></p>

      <p class="paragraf-1 para-style-override-19"><span>— Evet, siz uyandırdınız Pyotr Stepanoviç; dört yıldır fırtına bulutları altında uyumaktaydım. Artık gidebilir miyim Pyotr Stepanoviç?</span></p>

      <p class="paragraf-1 para-style-override-19"><span>— Artık gidebilirsiniz, tabii eğer Varvara Petrovna’nın da bir itirazı...</span></p>

      <p class="paragraf-1 para-style-override-19"><span>Beriki sessizce elini sallamakla yetindi.</span></p>

      <p class="paragraf-1 para-style-override-19"><span>Yüzbaşı eğilerek selam verdi, kapıya doğru iki adım attı, birden durdu, elini yüreğine götürdü, bir şeyler söyleyecek gibi olduysa da vazgeçip yürüdü. Tam kapıdan çıkarken Nikolay Vsevolodoviç’le burun buruna geldi; Nikolay Vsevolodoviç yüzbaşıya yol vermek için kenara çekildi; yüzbaşı, tüyleri diken diken, gözleri Nikolay Vsevolodoviç’in gözlerine mıhlanmış, boa yılanı karşısındaki tavşan gibi olduğu yerde öylece kalakalmıştı. Bir süre bekleyen Nikolay Vsevolodoviç onu eliyle hafifçe iterek salona girdi.</span></p>

      <p class="paragraf-1 para-style-override-19"/>

      <p class="x2030-1"><span>VII</span></p>

      <p class="paragraf-1 para-style-override-19"/>

      <p class="paragraf-1 para-style-override-19"><span>Neşeli ve sakindi. Belki de başından henüz bilmediğimiz hoş bir şeyler geçmişti; ama keyfinin gayet yerinde olduğu açıktı.</span></p>

      <p class="paragraf-1 para-style-override-19"><span>Varvara Petrovna dayanamadı, yerinden fırlayıp ona doğru atılarak:</span></p>

      <p class="paragraf-1 para-style-override-19"><span>— Beni bağışlıyor musun Nicolas? –dedi.</span></p>

      <p class="paragraf-1 para-style-override-19"><span>Nicolas</span> <span>gülmeye başladı.</span></p>

      <p class="paragraf-1 para-style-override-19"><span>— Tam düşündüğüm gibi! –dedi temiz yüreklilikle ve biraz da şakacı bir tavırla.– Gördüğüm kadarıyla burada herkes her şeyi öğrenmiş. Buradan çıkıp arabaya binince bir ara, “Ne diye hemen çıktım ki, keşke şu gülünç öyküyü anlatsaydım!” diye düşündüm. Ama sonra Pyotr Stepanoviç’in burada kaldığı aklıma gelince rahatladım.</span></p>

      <p class="paragraf-1 para-style-override-19"><span>Konuşurken bir yandan da kaçamak bakışlarla etrafı kolaçan ediyordu.</span></p>

      <p class="paragraf-1 para-style-override-19"><span>— Pyotr Stepanoviç de eski bir Petersburg öyküsü anlatıyordu bize, –diye heyecanla atıldı Varvara Petrovna.– Tuhaf, kaprisli, çılgın, ama her zaman yüce, soylu duyguları olan şövalye ruhlu, tuhaf birinin yaşamından kesitler içeren bir öykü...</span></p>

      <p class="paragraf-1 para-style-override-19"><span>— Şövalye mi? O kadar yüceltildim mi? –Gülümsedi Nicolas.– Yine de bu seferki aceleciliği için Pyotr Stepanoviç’e teşekkür ediyorum (bir an bakıştılar). Bilmelisiniz ki maman, Pyotr Stepanoviç herkesi barıştırır; bu onun hayattaki rolü, hastalığı, tutkusudur. Onu size özellikle bu yönüyle salık veririm. Burada sizlere neler döktürdüğünü tahmin edebiliyorum. Evet anlatırken resmen döktürür, kafasının içinde bir kalem odası vardır. Gerçekçi bir insan olarak da asla yalan söyleyemez; gerçek onun için başarıdan daha üstündür. –Çevresine göz atarak ekledi:– Tabii, başarının daha üstün olduğu özel durumlar dışında... Böylece apaçık görmüş oluyorsunuz ki, maman, özür dilemek durumunda olan siz değilsiniz ve eğer ortada birinin yaptığı delice bir hareket varsa, besbelli benim; yani ben önünde sonunda delinin tekiyim; öyleyse buradaki ünümün hakkını vermem gerek...</span></p>

      <p class="paragraf-1 para-style-override-19"><span>Gidip annesini sevecenlikle kucakladı.</span></p>

      <p class="paragraf-1 para-style-override-19"><span>— Ne olursa olsun bu konu artık burada kapandı; konuşuldu ve bitti! Bir daha açılmamalı!– Sesinde soğuk, sert bir ton hissediliyordu. Varvara Petrovna da fark etti bunu ama coşkusu henüz geçmemiş, hatta daha da artmıştı.</span></p>

      <p class="paragraf-1 para-style-override-19"><span>— Bir aydan önce beklemiyordum seni Nicolas!</span></p>

      <p class="paragraf-1 para-style-override-19"><span>— Size her şeyi anlatacağım maman, ama şimdilik...</span></p>

      <p class="paragraf-1 para-style-override-19"><span>Praskovya İvanovna’ya yöneldi. Ama o, delikanlıyı ilk gördüğünde müthiş heyecanlanmışken bu kez başını çevirip bakmadı bile. Şimdi başında yeni sorunlar vardı</span><span class="char-style-override-9">: d</span><span>emin yüzbaşı tam çıkarken kapıda Nikolay Vsevolodoviç’le burun buruna gelince Liza gülmeye başlamıştı. Önce hafif hafif, kesik kesik başladı ama sonra arttı ve sarsıla sarsıla gülmeye başladı. Yüzü gülmekten kıpkırmızıydı. Az önceki kederli, dalgın görüntüsünün tam tersi bir durumdaydı. Demin Nikolay Vsevolodoviç, Varvara Petrovna’yla konuşurken iki kez Mavrikiy Nikolayeviç’e bir şey söyleyecekmiş gibi yaklaşmasını işaret etmiş ama adamcağız tam ona doğru eğildiğinde makaraları koyvermişti! Mavrikiy Nikolayeviç’le alay ettiği, ona güldüğü sonucu çıkarılabilirdi bundan. Aslında kendini tutmaya çabaladığı da görülüyor, şalının ucuyla ağzını kapatıyordu. Nikolay Vsevolodoviç’in kendisini son derece masum, saf bir havayla selamlamasına:</span></p>

      <p class="paragraf-1 para-style-override-19"><span>— Lütfen bağışlayın, –diye karşılık verdi çabuk çabuk.– Mavrikiy Nikolayeviç’i daha önce gördünüz herhalde? Ah, Mavrikiy Nikolayeviç, bu kadar da uzun boylu olunmaz ki ama!</span></p>

      <p class="paragraf-1 para-style-override-19"><span>Ardından yeni bir gülme krizi. Mavrikiy Nikolayeviç gerçi uzun boyluydu, ama “bu kadar da olmaz” dedirtecek cinsten değildi.</span></p>

      <p class="paragraf-1 para-style-override-19"><span>— Çok oldu mu geleli? –dedi kendini tutmaya çalışarak; halinden utanıyor gibiydi, ama gözleri ışıl ışıldı.</span></p>

      <p class="paragraf-1 para-style-override-19"><span>— İki saatten biraz fazla, –dedi Nicolas, gözlerini onun gözlerine dikerek.</span></p>

      <p class="paragraf-1 para-style-override-19"><span>Yalnız şunu da söyleyeyim son derece ölçülü, kibardı; ama kibarlığı bir yana bırakılacak olursa tümüyle kayıtsız, umursamaz, hatta uyuşukça bir havadaydı.</span></p>

      <p class="paragraf-1 para-style-override-19"><span>— Nerede oturacaksınız?</span></p>

      <p class="paragraf-1 para-style-override-19"><span>— Burada.</span></p>

      <p class="paragraf-1 para-style-override-19"><span>Varvara Petrovna da izliyordu Liza’yı. Ama aklına birden başka bir şey geldi.</span></p>

      <p class="paragraf-1 para-style-override-19"><span>— İki saattir nerelerdeydin Nicolas? –dedi oğlunun yanına giderek.– Tren saat onda geliyor?..</span></p>

      <p class="paragraf-1 para-style-override-19"><span>— Önce Pyotr Stepanoviç’i Kirillov’a götürdüm. Pyotr Stepanoviç’le buradan üç istasyon önceki Matveyevo’da karşılaştık, aynı kompartımanda seyahat ettik.</span></p>

      <p class="paragraf-1 para-style-override-19"><span>— Sabahın köründen beri bekliyordum orada, –diye atılarak sözü kaptı Pyotr Stepanoviç.– Arka vagonlar raydan çıktı, az kalsın bacaklarımız kırılıyordu.</span></p>

      <p class="paragraf-1 para-style-override-19"><span>— Bacaklarını kırmışlar! –diye bağırdı Liza.– Anne, anne geçen hafta biz de Matveyevo’ya gitmek istiyorduk öyle değil mi? Gitseymişiz bizim de bacaklarımız kırılacakmış!</span></p>

      <p class="paragraf-1 para-style-override-19"><span>Praskovya İvanovna haç çıkardı:</span></p>

      <p class="paragraf-1 para-style-override-19"><span>— Tanrım sen acı bize!</span></p>

      <p class="paragraf-1 para-style-override-19"><span>— Anneciğim, anneciğim, canım anneciğim, bacaklarım kırılırsa sakın korkmayın... Her an başıma gelebilecek bir şey bu! Her gün deli gibi ata bindiğim için siz kendiniz de söylüyorsunuz bunu. Mavrikiy Nikolayeviç topal kalırsam beni yine de gezdirir misiniz? –Bir kahkaha attı.– Böyle bir şey olursa yalnız sizin gezdirmenize izin veririm. Bunu böylece bilin. Ama diyelim ki tek bacağımı kırdım... hadi, kibar olun ve bunu mutluluk sayacağınızı itiraf edin!</span></p>

      <p class="paragraf-1 para-style-override-19"><span>— Tek bacaklı olmak mı mutluluk? –dedi ciddi ciddi kaşlarını çatarak Mavrikiy Nikolayeviç.</span></p>

      <p class="paragraf-1 para-style-override-19"><span>— Ama o zaman yalnız siz gezdireceksiniz beni, bir tek siz, başka kimse olmayacak!</span></p>

      <p class="paragraf-1 para-style-override-19"><span>— O zaman da beni yine siz gezdirirdiniz Lizaveta Nikolayevna, –diye mırıldandı Mavrikiy Nikolayeviç öncekinden de ciddi bir tavırla.</span></p>

      <p class="paragraf-1 para-style-override-19"><span>— Aman Tanrım, kelime oyunu yapıyor! –diye neredeyse dehşet içinde bağırdı Liza.– Mavrikiy Nikolayeviç, sakın bu yola gireyim demeyin! Ayrıca ne kadar bencil olduğunuzu da görün! Boşuna kendi kendinize kara çalmayın! O zaman herhalde bacaksız çok daha güzel olduğuma inandırmaya çalışıp duracaksınız beni. Yalnız altından kalkılamayacak bir de sorunumuz olacak</span><span class="char-style-override-9">: s</span><span>iz aşırı uzun boylusunuz, bacağım da olmayınca ben mini minnacık kalacağım yanınızda, o zaman bana kolunuzu nasıl vereceksiniz? Hiç uygun bir çift olmayacağız!</span></p>

      <p class="paragraf-1 para-style-override-19"><span>Yeniden çılgınca gülmeye başladı. Nükteleri, sözleri son derece sıradan, sığ şeylerdi, ama alkış alacak bir konuşma yapma çabası içinde de değildi.</span></p>

      <p class="paragraf-1 para-style-override-19"><span>— Sinir krizi geçiriyor! –diye fısıldadı bana Stepan Trofimoviç.– Hemen bir bardak su!</span></p>

      <p class="paragraf-1 para-style-override-19"><span>Doğruydu. Bir dakika sonra herkes telaşla koşuşturmaya başladı, su getirildi. Liza annesinin boynuna sarılıp onu coşkuyla öptü, omzunda sarsıla sarsıla ağladı, başını geriye atıp annesinin yüzüne baktı, sonra yeniden güldü. Sonunda annesi de hıçkırmaya başladı. Varvara Petrovna her ikisini birden Darya Pavlovna’nın girdiği kapıdan çıkararak galiba kendi dairesine götürdü; ama dört dakikadan çok sürmedi, döndüler...</span></p>

      <p class="paragraf-1 para-style-override-19"><span>O unutulmaz sabahın son anlarında olup biten her şeyi, tek tek gözümde canlandırmaya çalışıyorum şimdi. Hanımlar çıkıp da salonda yalnız kaldığımızda (bir tek Darya Pavlovna hiç yerinden kımıldamamıştı) Nikolay Vsevolodoviç’in, başını daha da yere eğmiş olarak köşesinde oturmakta olan Şatov dışında hepimizle tek tek yanımıza gelerek selamlaştığını hatırlıyorum. Stepan Trofimoviç, Nikolay Vsevolodoviç’e bir şeyler anlatmak niyetindeydi ve tam sözlerine başlamışken, beriki bir yolunu bulup Darya Pavlovna’ya yöneliverdi. Ama Stepan Trofimoviç vazgeçmedi, onu yakalayıp neredeyse zorla pencerenin önüne götürdü ve kulağına çabuk çabuk bir şeyler fısıldamaya başladı; yüz ifadesine ve konuşurkenki jestlerine bakılacak olursa önemli bir şeylerdi söyledikleri. Nikolay Vsevolodoviç, yüzünde hep o resmi gülümsemesi, dalgın, ilgisiz dinliyordu, sonunda sabırsızlanmaya başladı, kaçıp kurtulmak ister gibiydi. Tam kadınlar içeri girdiğinde bitti pencere önündeki konuşma. Varvara Petrovna, dışarıdaki taze hava sinirlerini olumsuz etkileyebileceği için on dakika kadar daha oturup dinlenmesinin iyi geleceğini söyleyerek Liza’yı eski yerine oturttu. Büyük ilgi, yakınlık gösteriyordu Liza’ya; kendisi de onun yanına oturdu. Serbest kalan Pyotr Stepanoviç de koşup onlara katıldı, canlı, neşeli bir konuşma başladı aralarında. Sonunda Stepan Trofimoviç’ten kurtulan Nikolay Vsevolodoviç de o her zamanki ağır, sakin yürüyüşüyle Darya Pavlovna’nın yanına gidebildi. Onun kendisine doğru geldiğini gören Daşa olduğu yerde tedirgince kımıldadı, sonra hızla yerinden kalktı, yüzünü allar basmıştı, müthiş şaşkındı.</span></p>

      <p class="paragraf-1 para-style-override-19"><span>— Sizi sanırım kutlayabilirim…yoksa daha değil mi? –dedi Nikolay Vsevolodoviç.</span></p>

      <p class="paragraf-1 para-style-override-19"><span>Yüzünde bir seğirme olmuştu bunları söylerken.</span></p>

      <p class="paragraf-1 para-style-override-19"><span>Daşa ona bir karşılık verdi, ama ne dediği duyulmadı.</span></p>

      <p class="paragraf-1 para-style-override-19"><span>— Saygısızlık ettimse bağışlayın, –dedi, Nikolay Vsevolodoviç sesini biraz daha yükselterek.– Ama biliyorsunuz haber özel olarak iletildi bana. Biliyor muydunuz bunu?</span></p>

      <p class="paragraf-1 para-style-override-19"><span>— Evet, bunun size özel olarak iletildiğini biliyorum.</span></p>

      <p class="paragraf-1 para-style-override-19"><span>— Umarım kutlayışımla bir şeylere engel olmamışımdır? –Gülümsedi.– Stepan Trofimoviç eğer...</span></p>

      <p class="paragraf-1 para-style-override-19"><span>Bir anda orada bitiveren Pyotr Stepanoviç:</span></p>

      <p class="paragraf-1 para-style-override-19"><span>— Neyi kutluyoruz, neyi kutluyoruz? –diye atıldı.– Niçin kutluyoruz sizi Darya Pavlovna? Ah! Sakın onun için olmasın! Yüzünüzün kıpkırmızı kesilmesi tahminimin doğru olduğunu gösteriyor! Öyle ya, bizim iyi huylu, güzel genç kızlarımız başka ne için kutlanır ve başka hangi kutlamayla yüzleri bu denli kızarabilir ki? Tahminim doğruysa, benim de kutlamalarımı kabul edin, ardından da hemen bahis borcunuzu ödeyin! Hatırlarsanız İsviçre’de bahse tutuşmuştuk</span><span class="char-style-override-9">: H</span><span>içbir zaman evlenmeyeceğim diyordunuz? Ah, İsviçre demişken... Oysa ben biraz da bunun için gelmiştim, nasıl da unutuverdim! –Hızla Stepan Trofimoviç’e doğru döndü:– Sen ne zaman gidiyorsun İsviçre’ye?</span></p>

      <p class="paragraf-1 para-style-override-19"><span>Kafası karışan Stepan Trofimoviç şaşkın şaşkın:</span></p>

      <p class="paragraf-1 para-style-override-19"><span>— Ben... ben mi İsviçre’ye? –diye kekeledi.</span></p>

      <p class="paragraf-1 para-style-override-19"><span>— Ne! Gitmiyor musun? Sen de evlenmiyor muydun? Öyle yazmıştın ya bana?</span></p>

      <p class="paragraf-1 para-style-override-19"><span>— Pierre! –diye bağırdı Stepan Trofimoviç.</span></p>

      <p class="paragraf-1 para-style-override-19"><span>— Ne Pierre’i? Bu iş seni mutlu edecekse eğer, koşa koşa sana, ben bu işe kesinlikle karşı değilim demeye geldim! Sen bir an önce benim fikrimi öğrenmek istemiyor muydun? İşte, fikrim</span><span class="char-style-override-9">: ş</span><span>u mektupta da yazdığın gibi eğer “kurtarılman” gerekiyorsa (yine döktürmeye başlamıştı), hatta yine aynı mektubun ilerleyen sayfalarında bunun için bana yalvarıyorsan, hizmetinde olduğumu bilmeni isterim. –Hızla Varvara Petrovna’ya döndü:– Gerçekten evleniyor mu Varvara Petrovna? Umarım nezaketsizlik etmiyorumdur? Kendisi, eliyle yazmış</span><span class="char-style-override-9">: k</span><span>entte herkes durumu biliyor, herkes beni kutluyor, diyor; bu yüzden sokağa da ancak geceleri çıkabiliyormuş... Mektup burada, cebimde. İnanır mısınız Varvara Petrovna, okuyorum okuyorum hiçbir şey anlamıyorum! Sen bana bir tek şey söyle Stepan Trofimoviç</span><span class="char-style-override-9">: k</span><span>utlamamız mı gerek seni, “kurtarmamız” mı? İnanamazsınız:</span> <span class="char-style-override-9">M</span><span>utlulukla dolup taşan bir satırı, derin acılar yansıtan bir başka satır izliyordu. Sonra benden kendisini bağışlamamı diliyor; onlarda bir alışkanlıktır bu. Ama insan yine de düşünmeden edemiyor</span><span class="char-style-override-9">: b</span><span>eni hayatında topu topu iki kez, o da tesadüfen görmüş ve birdenbire, tam da üçüncü evliliği öncesinde, benden yana birtakım babalık sorumluluklarını yerine getirmediğini düşünerek, binlerce kilometre ötelerden kendisine kızmamam, evlenmesine karşı çıkmamam için bana yalvarıyor. Hiç içerleme bana Stepan Trofimoviç, döneminizin bir özelliği bu sizin, ben olaya geniş açıdan bakıyor ve sizi ayıplamıyorum. Bu iş, diyelim ki sana onur kazandıracak, vb., vb., ama yine de burada önemli olan şey, benim neyin önemli olduğunu anlayamamış olmamdır. “İsviçre’de işlenmiş bir günah”tan söz ediyorsun. Birinin günahları için evleniyorum ya da birinin günahı yüzünden ya da buna benzer bir başka günahlı bir şey yüzünden... Evleneceğini söylüyorsun, bir günahtır gidiyor! Kız gerçek bir inci, pırlantaymış! Öyle yazıyor... Kendisi, elbette kıza “layık değil” (kendi sözleri bunlar!); ama işlenen birtakım günahlar ya da bazı durumlardan dolayı kiliseye gidip “mihrabın önünde evlenmek ve oradan İsviçre’ye gitmek zorunda”ymış... İşte bütün bu nedenlerden dolayı “her şeyi olduğu gibi bırakıp, kendisini kurtarmaya gelmeliymişim”. Siz bir şey anlayabildiniz mi bunlardan? Ama... ama... yüzlerinizden... (elinde mektup, yüzünde masum bir gülümseme, herkesin yüzüne tek tek baktı) hep yaptığım gibi yine bir çam devirdiğimi anlıyorum! Aptallığımdan mı yaptım bunu, açıksözlülüğümden mi, yoksa Nikolay Vsevolodoviç’in de dediği gibi aceleciliğimden mi, bilmiyorum. Aslında, burada biz bize olduğumuzu düşünmüştüm. Daha doğrusu siz size Stepan Trofimoviç, buradaki herkes seninkiler ve... aslında burada yabancı olan benim. Ve bir şeyi gayet iyi görüyorum</span><span class="char-style-override-9">: h</span><span>erkes bir şey biliyor burada, benim bilmediğim de tam o şey!</span></p>

      <p class="paragraf-1 para-style-override-19"><span>Bakışlarını çevresindekilerin üzerinde gezdirmeyi sürdürüyordu. Birden Varvara Petrovna ona yaklaştı</span><span class="char-style-override-9">; y</span><span>üzü çarpılmış, benzi atmış, dudakları titriyordu:</span></p>

      <p class="paragraf-1 para-style-override-19"><span>— Demek Stepan Trofimoviç size, “birilerinin İsviçre’de işlediği bir günah üzerine” evlenmekte olduğunu ve hemen gelip “onu kurtarmanızı” yazdı? Aynen bu ifadeleri mi kullanıyordu?</span></p>

      <p class="paragraf-1 para-style-override-19"><span>— Durum, gördüğünüz gibi... yani burada eğer benim yönümden anlaşılmamış bir şey varsa, bu, o böyle yazdığı içindir, yani suçlu odur, –Pyotr Stepanoviç korkmuş gibiydi, her zamankinden de çabuk konuşuyordu.– Mektup, burada. Biliyor musunuz Varvara Petrovna, sayısız mektup var, bitmez tükenmez... hele son iki üç ay, artsız arasız yağmaya başladı! Hatta artık tümünü okumuyordum bile. Bu aptalca itirafımdan dolayı beni bağışla Stepan Trofimoviç, ama sen de lütfen kabul et ki, mektupları her ne kadar bana hitaben yazıyorsan da, daha çok gelecek kuşaklar için yazıyordun, yani okuyup okumamam senin için bir şeyi değiştirmezdi... Hayır, hayır... lütfen kırılıp gücenme... her şeye karşın seninle yabancı sayılmayız! Ama şu mektuba gelince Varvara Petrovna, işte bu mektubu sonuna dek okudum. “Şu günahlar”, “başkasının günahları” denilip duran şeyler, bunlar herhalde bizim işlediğimiz küçük günahlar olacak... Ve şu anda bunların bizim en masum günahlarımız olduğuna da bahse girerim! Ne var ki biz bu en masum günahçıklardan, içinde soyluca davranışlar da olan koskocaman bir olay yarattık; belki de asıl bu soyluca davranışlar için bütün bu olay yaratıldı. Yalnız artık kabul etmemiz gerekir ki burada bir hesap yanlışı var, yani hesaplarımızda aksayan bir şey. Bilirsiniz kâğıt oyunlarına karşı bir zayıflığımız vardır... Neyse, bunun şimdi gereği yok. Suçluyum, çok gevezeyim, ama yemin ederim Varvara Petrovna, beni gerçekten öyle korkuttu ki, gerçekten onu “kurtarmak” için hazırlıklar yaptım. Sonuçta vicdanım sızlamaya başladı, kendimden utandım. Ne yani, boğazına bıçak mı dayadım? Halden anlamaz, acımasız bir alacaklısı mıyım onun? Sonra, drahomayla ilgili yazdığı bir şeyler var. Şimdi, karar ne</span><span class="char-style-override-9">: g</span><span>erçekten evleniyor musun Stepan Trofimoviç? Bir sürü laf var ortada, ama hepsi sanki sırf üslup yapmak için sıralanmış! Ah, Varvara Petrovna, böyle konuştuğum için beni ayıplıyorsunuz değil mi?</span></p>

      <p class="paragraf-1 para-style-override-19"><span>Varvara Petrovna onun ağzından sözü alarak:</span></p>

      <p class="paragraf-1 para-style-override-19"><span>— Tam tersine! –diye atıldı hemen, kinci bir tını vardı sesinde.– Sabrınız taşırılmış, bu açıkça ortada, yani böyle konuşmanızı haklı gösterecek nedenleriniz var.</span></p>

      <p class="paragraf-1 para-style-override-19"><span>Kin dolu bir hazla dinlemişti rol yaptığı besbelli Pyotr Stepanoviç’in döktürdüğü bütün o “gerçekçi” sözleri. Pyotr Stepanoviç’in bir rol oynadığı kesindi (o zamanlar bilmiyordum bunun ne rolü olduğunu, ama bir rol oynadığı açıktı, çok da özensizce oynuyordu rolünü üstelik).</span></p>

      <p class="paragraf-1 para-style-override-19"><span>— Tam tersine, –diye sürdürdü Varvara Petrovna,– ben konuşmanızdan çok memnun kaldım ve bunun için size minnet borçluyum. Siz olmasanız bunların hiçbirini öğrenemeyecektim. Yirmi yıldır ilk kez gözlerim açılıyor. Nikolay Vsevolodoviç, az önce size bir bilginin özel olarak iletildiğini, özel olarak bilgilendirildiğinizi söylemiştiniz? Yoksa size de mi bir şeyler yazdı Stepan Trofimoviç?</span></p>

      <p class="paragraf-1 para-style-override-19"><span>— Bir mektup aldım, ama son derece masum ve... son derece soylu bir mektup...</span></p>

      <p class="paragraf-1 para-style-override-19"><span>— Uygun kelime bulmakta zorlanıyor gibisiniz? Yeter artık! Stepan Trofimoviç! –Kor gibi yanan gözlerini yaşlı adama çevirdi.– Sizden bizi kendinizden yoksun bırakma lütfunu göstermenizi ve bir daha da evimin eşiğinden içeri adım atmamanızı rica ediyorum.</span></p>

      <p class="paragraf-1 para-style-override-19"><span>Okurlarımdan, Varvara Petrovna’ya bu coşkulu sözleri söyleten –ve henüz sona ermemiş– “yüksek heyecan”ı akıllarında tutmalarını rica ediyorum. Aslında Stepan Trofimoviç suçluydu! Ama burada beni asıl şaşırtan, demin tek bir kez bile sözünü kesmeyi düşünmeden Petruşa’nın bütün o ağır suçlamalarla, kınamalarla dolu sözlerini dinlerken de, şu anda Varvara Petrovna’nın aforozu karşısında da son derece ağırbaşlı, saygıdeğer kalabilmesiydi. Bu manevi gücü nereden almıştı? Bildiğim tek şey, Petruşa’yla az önceki ilk karşılaşma anı ile, kucaklaşmaları sırasında Petruşa’nın söyledikleriyle derinden yaralandığı, kendini aşağılanmış hissettiğidir. Bu çok derin ve</span> <span class="char-style-override-11">gerçek</span> <span>bir acıydı; en azından onun gözünde, kalbinde böyleydi. O anda duyduğu bir başka acı da, alçaklık ettiğini kendine itiraf etmesinden kaynaklanan zehrin acısıydı; daha sonra, olanca içtenliğiyle, kendisi itiraf etti bunu bana.</span> <span class="char-style-override-11">Gerçek</span><span>, dolu dolu bir acı, bazen en aklı havada insanı bile –geçici bir süre için de olsa– ciddi, sebatlı biri haline getirebilir. Bu da bir yana, hakiki bir acının bir aptalı bile akıllandırdığı olur, elbette yine bir süreliğine. Acının bir özelliğidir bu. İşte böyle bir durumda Stepan Trofimoviç gibi birinde neler olabileceğini siz düşünün! Tam bir altüst oluştu yaşadığı... elbette yine bir süreliğine.</span></p>

      <p class="paragraf-1 para-style-override-19"><span>Tek kelime etmeden, tam bir ağırbaşlılıkla Varvara Petrovna’nın önünde eğildi (yapabileceği başka bir şey de yoktu). Derhal çıkıp gitmekti niyeti ama kendini tutamadı ve Darya Pavlovna’ya yöneldi. Beriki başına gelecekleri hissederek, korku içinde kendi kendine konuşmaya başladı, sanki onu bir an önce uyarmak ister gibiydi:</span></p>

      <p class="paragraf-1 para-style-override-19"><span>— Lütfen Stepan Trofimoviç... Tanrı aşkına... bir şey söylemeyin, –diye başladı, çok hızlı konuşuyordu, yüzünde hastalıklı bir ifade vardı, bir yandan da elini ona doğru uzatıyordu,– ne size duyduğum saygıda, ne size verdiğim değerde değişen bir şey yok, bundan emin olabilirsiniz. Lütfen siz de benim için iyi düşünün, Stepan Trofimoviç, buna çok değer vereceğim.</span></p>

      <p class="paragraf-1 para-style-override-19"><span>Stepan Trofimoviç yerlere kadar eğildi.</span></p>

      <p class="paragraf-1 para-style-override-19"><span>— Karar senin Darya Pavlovna, bu işte her şey sana bağlı, –dedi öteden Varvara Petrovna azametle.– İstediğin kararı almakta özgürsün! Özgürdün, özgürsün ve özgür olacaksın.</span></p>

      <p class="paragraf-1 para-style-override-19"><span>Pyotr Stepanoviç elini alnına vurarak:</span></p>

      <p class="paragraf-1 para-style-override-19"><span>— Vay canına, şimdi anlıyorum her şeyi! –diye bağırdı.– Ama ben... ne duruma düşmüş oldum bütün bunlardan sonra? Darya Pavlovna, bağışlayın lütfen! –Babasına döndü:– Şu bana yaptıklarına bir bak, ne hale düşürdün beni!</span></p>

      <p class="paragraf-1 para-style-override-19"><span>— Pierre, benimle başka türlü konuşabilirdin, öyle değil mi dostum? –dedi Stepan Trofimoviç zor duyulur bir sesle.</span></p>

      <p class="paragraf-1 para-style-override-19"><span>— Bağırma lütfen! –dedi Pierre elini kolunu sallayarak.– İnan, hep yaşlanmış olmandan, sinirlerinin bozulmasından kaynaklanıyor bunlar... Bağırmanın bir yararı yok! Bağıracağına söyle bana</span><span class="char-style-override-9">: a</span><span>ğzımı açıp her şeyi bir bir söyleyeceğimi tahmin etmen zor değildi, neden hiç uyarmadın beni?</span></p>

      <p class="paragraf-1 para-style-override-19"><span>Stepan Trofimoviç ona delici bakışlarla bakarak:</span></p>

      <p class="paragraf-1 para-style-override-19"><span>— Pierre, burada olup biten nice şeyi bu kadar iyi biliyorken, bu konuda gerçekten hiçbir şey duymamış, hiçbir şey bilmiyor olabilir misin?</span></p>

      <p class="paragraf-1 para-style-override-19"><span>— Nee? Görüyor musunuz ne adamlar var! Kocamış çocuk olmak yetmiyor, kocamış kötü çocuk oluyoruz anlaşılan, öyle mi? Duyuyor musunuz Varvara Petrovna, neler söyleniyor?</span></p>

      <p class="paragraf-1 para-style-override-19"><span>Bir gürültü koptu; her kafadan bir ses çıkıyordu. Derken, beklenmedik bir şey oldu.</span></p>

      <p class="paragraf-1 para-style-override-19"/>

      <p class="x2030-1"><span>VIII</span></p>

      <p class="paragraf-1 para-style-override-19"/>

      <p class="paragraf-1 para-style-override-19"><span>Önce bir şey hatırlatayım</span><span class="char-style-override-9">: s</span><span>on iki üç dakikadır Lizaveta Nikolayevna yine bir hareketlilik içine girmişti; annesi ve kendisine doğru eğilmiş Mavrikiy Nikolayeviç’le hızlı hızlı bir şeyler fısıldaşıyordu. Yüzü kaygılıydı, ama aynı zamanda tam bir kararlılık da okunuyordu. Sonunda yerinden kalktı, bir an önce gitmek istiyor gibiydi, Mavrikiy Nikolayeviç’in koltuğundan kalkmasına yardım ettiği annesinden de elini biraz çabuk tutmasını istiyordu. Ama anlaşılan burada olacakların hepsini görmeden gitmeleri kısmet değilmiş.</span></p>

      <p class="paragraf-1 para-style-override-19"><span>Lizaveta Nikolayevna’ya yakın oturduğu köşesinde herkesin unutup gittiği, burada ne işi olduğunu ve neden hâlâ burada olduğunu kendisi de bilmeyen Şatov birden sandalyesinden kalkıp ağır, kararlı adımlarla bütün salonu geçti ve gözlerinin içine bakarak Nikolay Vsevolodoviç’e yöneldi. Beriki onun uzaktan kendine yöneldiğini görünce hafifçe gülümsedi ama Şatov gelip de tam önünde dikilince gülümsemesi kayboldu.</span></p>

      <p class="paragraf-1 para-style-override-19"><span>Şatov’un gözlerini bir an bile üzerinden ayırmadan gelip onun önünde sessizce durduğunu herkes fark etti, herkes hemen sustu, en son Pyotr Stepanoviç de sustu. Liza’yla annesi salonun ortasında kalakalmışlardı. Böyle bir beş saniye geçti. Nikolay Vsevolodoviç’in yüzündeki küstah kuşku ifadesi yerini öfkeye bıraktı, tam kaşlarını çatmıştı ki birden...</span></p>

      <p class="paragraf-1 para-style-override-19"><span>... Birden Şatov uzun, ağır kolunu genişçe açarak, var gücüyle Nikolay Vsevolodoviç’in yanağına bir tokat indirdi. Nikolay Vsevolodoviç şiddetle sarsıldı, sendeledi.</span></p>

      <p class="paragraf-1 para-style-override-19"><span>Şatov biraz değişik bir şekilde vurmuştu; tokat atmak diye bilinen şey değildi onunki; avcunun içiyle değil, yumruğuyla vurmuştu ve yumruğu da yumruktu hani</span><span class="char-style-override-9">: ü</span><span>zeri kızıl kıllar ve çillerle dolu kemikli, iri, ağır bir yumruk! Yanağa değil de buruna gelseydi, burnu dümdüz edeceğine kuşku bulunmayan bir yumruk! Ama yanağa geldi ve dudağın sol ucuyla üst dişleri zarar gördü; tabii yüzü bir anda kan içinde kaldı Nikolay Vsevolodoviç’in.</span></p>

      <p class="paragraf-1 para-style-override-19"><span>Bir an birinin hafif çığlığı duyuldu, sanırım Varvara Petrovna’ydı çığlık atan, bunu anımsayamıyorum, çünkü hemen sonra yine bir ölüm sessizliği bürüdü ortalığı. Aslında bütün sahne on saniyeden fazla sürmemişti.</span></p>

      <p class="paragraf-1 para-style-override-19"><span>Yine de bu on saniye içinde o kadar çok şey oldu ki!</span></p>

      <p class="paragraf-1 para-style-override-19"><span>Bu arada okurlarıma Nikolay Vsevolodoviç’in korku nedir bilmeyen insanlardan olduğunu hatırlatmak isterim. Düelloda rakibinin ateş etmesini tam bir soğukkanlılıkla bekleyebilir, sıra kendine gelince dikkatle nişan alıp karşısındaki adamı canavarca bir sükûnetle öldürebilirdi. Biri kendisine tokat atacak olsa sanırım hiç düelloya falan çağırmaz, bunu yapan kişiyi oracıkta öldürürdü. Yani bu cinayeti o anda gözü karardığı için falan değil, tümüyle bilinçli olarak ve tam bir soğukkanlılıkla işlerdi. Hatta bana hep, bilincin karardığı öfke patlaması gibi şeyleri bilmeyen biri gibi gelmiştir. Müthiş bir öfkenin kollarına düştüğü anlarda bile kendini bir şekilde tutmayı başarır; yani cinayetin düello olmadığını, kendisini bu yüzden kürek cezasına mahkûm edebileceklerini anlardı. Fakat kendisine hakaret edeni buna karşın, hem de hiç tereddüt etmeden öldürürdü.</span></p>

      <p class="paragraf-1 para-style-override-19"><span>Nikolay Vsevolodoviç’i şu son zamanlarda epey inceledim; özel birtakım gelişmelerden dolayı da, bu satırları yazdığım şu anda hakkında pek çok şey biliyorum. Toplumumuzda bugün bile haklarında çıkarılan söylencelerden söz edilen birtakım geçmiş zaman kahramanlarına benzetiyorum ben onu. L-n adında bir dekabristten söz ederlerdi: Tehlikeyi sevdiği, tehlikeden haz duyduğu, tehlikesiz duramadığı, tehlikeye hep ihtiyaç duyduğu üzerine ilginç şeyler anlatılırdı. Gençliğinde olur olmaz şeyler yüzünden düello eder, Sibirya’da üzerinde tek bir bıçakla ayı avlamaya gider, Sibirya ormanlarında kürek kaçkınlarıyla karşılaşmaya bayılırmış (bu arada kaçak mahkûmların ayıdan daha tehlikeli olduklarını da belirteyim). Hiç kuşku yok ki bu efsanevi kahramanlar herkesten daha çok korkuyor, herkesten daha büyük bir güçle kaptırıyorlardı kendilerini korku duygusuna; yoksa çok daha sakin olurlar ve tehlike duygusu, onsuz yapamadıkları, doğalarının ihtiyaç duyduğu bir şey haline gelmezdi. Onlara asıl çekici gelen, hiç kuşkusuz korkularını yenmekten duydukları hazdı. Sürekli bir zafer duygusu, sürekli bir senden daha korkusuz, seninkinden daha büyük zafer elde etmiş kimsenin olmadığı düşüncesi. Onları çeken de herhalde bunlardı. Bu L-n denilen adam, Sibirya’ya sürgüne yollanmadan önce bir süre açlıkla boğuşmuş ve sırf zengin babasının haksız isteklerine boyun eğmemek için en zorlu, en kaba işlerde çalışarak ekmeğini kazanmış. Demek ki çok yönlü bir mücadele anlayışı varmış</span><span class="char-style-override-9">: o</span> <span>güçlü, dayanıklı kişilik, bir tek ayılarla boğuşarak ya da düellolarla oluşmamış.</span></p>

      <p class="paragraf-1 para-style-override-19"><span>Ama o günlerden bu yana çok zaman geçti; günümüzün kişiliği çatlamış, sinirleri perişan, nevrotik insanı, o geçmiş güzel zamanların durdukları yerde duramayan insanlarının peşinden koştuğu, insanın ayaklarını yerden kesen o doğrudan, eksiksiz duyguların ihtiyacını bile duymuyor. Nikolay Vsevolodoviç belki de L-n’e tepeden bakar, hatta belki de onu yürekli geçinen ödlek, zavallı horozcuk diye nitelerdi. Gerekiyorsa düelloda hasmını öldürür, ayının üzerine yürür, ormandaki kaçak mahkûmun icabına bakardı</span><span class="char-style-override-9">: t</span><span>ıpkı L-n gibi korkusuzca ve tıpkı onun gibi başarıyla hem de. Buna karşın hiçbir haz almadan, yalnızca tatsız bir zorunluluk duygusuyla gevşekçe, tembelce, hatta can sıkıntısıyla yapardı bunları. Öfkeye kapılma açısından L-n’den de, hatta belki Lermontov’dan</span><span class="dipnot-1 char-style-override-8"><a class="footnote-link" href="#footnote-225-117" id="footnote-225-117-backlink">117</a></span> <span>bile ileri durumdaydı. Belki bu ikisininkinin toplamından daha güçlüydü onun öfkesi; ama soğuk, sakin ve –teşbihte hata olmaz–</span> <span class="char-style-override-11">akıllıca</span> <span>bir öfkeydi bu, o yüzden de öfkelerin en iğrenci, en korkuncuydu. Bir kez daha yineliyorum</span><span class="char-style-override-9">: o</span> <span>sıralar ben onu, biri yüzüne vuracak olursa ya da eşdeğer bir hakarete uğrayacak olursa hasmını düelloya falan çağırmadan, hemen oracıkta öldürecek biri olarak görürdüm, her şeyin bittiği şu anda yine öyle görüyordum.</span></p>

      <p class="paragraf-1 para-style-override-19"><span>Ama bu kez bambaşka bir şey oldu, şaşılacak bir şey.</span></p>

      <p class="paragraf-1 para-style-override-19"><span>Yediği darbeyle sendeleyip az kalsın boylu boyunca yere devrilecek gibi olduktan sonra nihayet doğruldu ve sanki daha odada yumruğun yanağa çarpmasının tok, ıslak sesi hâlâ uğuldarken iki eliyle Şatov’u omuzlarından tuttu ama tutmasıyla bırakması, ellerini aşağı indirip arkasında bağlaması bir oldu. Hiçbir şey söylemeden bembeyaz bir yüzle Şatov’a bakıyordu. Yalnız tuhaf şey, bakışları söner gibiydi. On saniye kadar sonra bakışları iyice soğuyup sakinleşti. Yalnız yüzü hâlâ korkunç beyazdı. İçinde neler olup bittiğini bilemem elbette ama dış görünüşü böyleydi. Gücünü, direncini kanıtlamak için kora dönmüş demir bir çubuğu avuçlayan birinin, çubuğu on saniye tutmakla üstesinden geldiği şey, Nikolay Vsevolodoviç’in şu on saniye boyunca üstesinden geldiği şeyin aynısıdır sanırım.</span></p>

      <p class="paragraf-1 para-style-override-19"><span>Gözlerini ilk kaçıran Şatov oldu, besbelli kaçırmak zorunda kaldığından. Sonra yavaşça döndü ve yürüyüp gitti. Ama yürüyüşü deminki gibi değildi. Sessiz, çolpa, hantal, başı omuzlarının arasında kaybolmuş, kendi kendine söylenir gibiydi... Galiba bir şeyler mırıldandı. Kapıya dek dikkatle yürüdü, hiçbir şeye takılmadı, hiçbir şey devirmedi, kapıyı azıcık araladı ve o çatlağa benzer aralıktan âdeta süzülür gibi yan yan çıktı gitti. Kapıdan çıkarken tepesinde dimdik yükselen bir tutam saç özellikle göze çarpıyordu.</span></p>

      <p class="paragraf-1 para-style-override-19"><span>O çıkar çıkmaz salonu bir bağırıştır alacaktı ama, ilk duyulan, Lizaveta Nikolayevna’nın korkunç çığlığı oldu. Annesinin omzundan, Mavrikiy Nikolayeviç’inse kolundan tutan Lizaveta Nikolayevna onları ardı sıra dışarı çıkarmak için bir iki kez çekiştirmiş, sonra bir çığlık atarak boylu boyunca yere devrilmişti. Düşerken başının halıya çarpmasıyla çıkan tok ses hâlâ kulaklarımdadır.</span></p>

      <div class="footnotes">
        <div class="footnote">
          <p class="dipnot-1"><a class="footnote-anchor" href="#footnote-225-109-backlink" id="footnote-225-109">109</a> <span>Ama aziz ve değerli dostum, nasıl bir endişeyle...(Fr.)</span></p>
        </div>

        <div class="footnote">
          <p class="dipnot-1"><a class="footnote-anchor" href="#footnote-225-110-backlink" id="footnote-225-110">110</a> <span>Yüz nevraljisi. (Fr.)</span></p>
        </div>

        <div class="footnote">
          <p class="dipnot-1"><a class="footnote-anchor" href="#footnote-225-111-backlink" id="footnote-225-111">111</a> <span>Kısacası, bitmiş bir adam bu ve kaçak forsa gibi biri... (Fr.)</span></p>
        </div>

        <div class="footnote">
          <p class="dipnot-1"><a class="footnote-anchor" href="#footnote-225-112-backlink" id="footnote-225-112">112</a> <span>Ahlaksız bir adam bu, hatta bana kalırsa kaçak bir forsa ya da onun gibi bir şey. (Fr.)</span></p>
        </div>

        <div class="footnote">
          <p class="dipnot-1"><a class="footnote-anchor" href="#footnote-225-113-backlink" id="footnote-225-113">113</a> <span>Lebed “kuğu” demektir.</span></p>
        </div>

        <div class="footnote">
          <p class="dipnot-1"><a class="footnote-anchor" href="#footnote-225-114-backlink" id="footnote-225-114">114</a> <span>Pierre, evladım! (Fr.)</span></p>
        </div>

        <div class="footnote">
          <p class="dipnot-1"><a class="footnote-anchor" href="#footnote-225-115-backlink" id="footnote-225-115">115</a> <span>Haklısınız. (Fr.)</span></p>
        </div>

        <div class="footnote">
          <p class="dipnot-1"><a class="footnote-anchor" href="#footnote-225-116-backlink" id="footnote-225-116">116</a> <span>Yüce. (Fr.)</span></p>
        </div>

        <div class="footnote">
          <p class="dipnot-1"><a class="footnote-anchor" href="#footnote-225-117-backlink" id="footnote-225-117">117</a> <span>Ünlü ozan M.Y. Lermontov (1814-1841) aşırı duyarlı, öfkeli ruh haliyle ünlüydü. Hayatını bir düelloda kaybetmiştir.</span></p>
        </div>
      </div>
    </div>
  </div>
</body>
</html>
