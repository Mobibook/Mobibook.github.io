<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-3.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-3.html" xml:lang="en-GB">
    <div class="Basic-Text-Frame-7">
      <p class="arabaslik-orta-2" id="toc_marker-3-3">Üçüncü Bölüm</p>

      <p class="paragraf-3 para-style-override-9"/>

      <p class="orta-3">Bir Aşk Hikâyesinin Sonu</p>

      <p class="paragraf-3 para-style-override-9"/>

      <p class="x2030-3"><span>I</span></p>

      <p class="paragraf-3 para-style-override-20"/>

      <p class="paragraf-3 para-style-override-19"><span>Skvoreşniki’nin büyük salonundan (Varvara Petrovna’yla Stepan Trofimoviç’in son kez görüştükleri salon) yangın olduğu gibi görünüyordu. Sabahın altısıydı; Liza sağdaki son pencerenin önünde duruyor ve sönmeye yüz tutan yangının son kızıllığına bakıyordu. Odada yalnızdı. Dünkü giysisi vardı üzerinde, “edebiyat matinesi”nde giydiği, baştan aşağı dantellerle kaplı açık yeşil giysi; bu son derece gösterişli, ama telaşla üzerine geçiriverdiği giysi şu anda buruş buruştu. Birden göğsünün düğmelerinin de tam kapatılmamış olduğunu fark ederek kızardı; telaşla giysisini düzeltti, dün eve geldiğinde koltuğun üzerine attığı kırmızı atkıyı alıp omuzlarına sardı. Gür saçları atkının altından lüle lüle sağ omzuna dökülüyordu. Yüzü yorgun ve kaygılıydı ama gözleri, çatık kaşlarının altında kor gibi yanıyordu. Yeniden yaklaştı pencereye, yanan alnını soğuk cama dayadı. Kapı açıldı, Nikolay Vsevolodoviç girdi içeri.</span></p>

      <p class="paragraf-3 para-style-override-19"><span>— Bir atlı gönderdim, on dakikaya kalmaz her şeyi öğreniriz, –dedi.– Uşaklara bakılırsa kıyıda, köprünün sağında kalan bazı yerler yanmış. Gece on iki gibi çıkmış yangın... sönüyormuş artık.</span></p>

      <p class="paragraf-3 para-style-override-19"><span>Pencerenin önüne kadar ilerlemedi, Liza’nın üç adım kadar gerisinde durdu.</span></p>

      <p class="paragraf-3 para-style-override-19"><span>Liza dönüp ona bakmadan, gergin bir sesle:</span></p>

      <p class="paragraf-3 para-style-override-19"><span>— Takvime göre havanın bir saat önce aydınlanması gerekiyordu, –dedi,– ama hâlâ gece gibi karanlık ortalık!</span></p>

      <p class="paragraf-3 para-style-override-19"><span>— Takvimler hep yalan söyler, –diyecek oldu Stavrogin sevecen bir gülümsemeyle, ama sonra bu sözünden utanarak telaşla ekledi:– Takvime göre yaşamak sıkıcı değil mi Liza?</span></p>

      <p class="paragraf-3 para-style-override-19"><span>Yine saçmaladığı için canı iyice sıkıldı, sonunda tümüyle sustu.</span></p>

      <p class="paragraf-3 para-style-override-19"><span>— Ne kadar üzgün olmalısınız ki, –dedi Liza yüzünde çarpık bir gülümsemeyle,– söyleyecek söz bile bulamıyorsunuz. Sakin olun lütfen. Tam üzerine bastınız</span><span class="char-style-override-9">: b</span><span>en hep takvime göre yaşarım, attığım her adımı takvimler belirler. Şaşırdınız mı?</span></p>

      <p class="paragraf-3 para-style-override-19"><span>Pencereden hızla döndü, bir koltuğa oturdu.</span></p>

      <p class="paragraf-3 para-style-override-19"><span>— Lütfen siz de oturun. Fazla zamanımız kalmadı. Aklımdaki her şeyi söylemek istiyorum size... Neden siz de aynı şeyi yapmıyorsunuz?</span></p>

      <p class="paragraf-3 para-style-override-19"><span>Nikolay Vsevolodoviç onun yanına oturdu ve usulca, neredeyse korkarak elini tuttu.</span></p>

      <p class="paragraf-3 para-style-override-19"><span>— Bunlar nasıl sözler Liza? Nereden çıktı birdenbire bu dil? Fazla zamanımız kalmadı ne demek? Uyandığınızdan bu yana geçen son yarım saat içinde bu ikinci gizemli söz.</span></p>

      <p class="paragraf-3 para-style-override-19"><span>— Ağzımdan çıkan gizemli sözleri saymaya mı başladınız? –dedi Liza gülümseyerek.– Hatırlarsanız dün buraya geldiğimde evinize bir ölüyü kabul ettiğinizi söylemiştim. Bunu unutmayı tercih ettiniz anlaşılan? Belki de hatırlamaya değer bulmadınız.</span></p>

      <p class="paragraf-3 para-style-override-19"><span>— Hatırlamıyorum Liza. Ölü de nereden çıktı şimdi? Yaşamak gerek...</span></p>

      <p class="paragraf-3 para-style-override-19"><span>— E sustunuz ama? O güzel konuşan insan nerede bugün? Ben yaşayacağımı yaşadım, bu kadar yeter. Hristofor İvanoviç’i hatırlıyor musunuz?</span></p>

      <p class="paragraf-3 para-style-override-19"><span>— Hayır, –dedi Stavrogin kaşlarını çatarak.</span></p>

      <p class="paragraf-3 para-style-override-19"><span>— Hristofor İvanoviç, hani Lozan’daki? Nasıl bezdirmiş, bıktırmıştı sizi? Her zaman “Bir dakikanızı alacağım” diyerek içeri girer ama bütün gün oturur kalırdı. Hristofor İvanoviç olmak, bütün gün oturup kalmak istemiyorum ben.</span></p>

      <p class="paragraf-3 para-style-override-19"><span>Stavrogin yüzünde derin bir acı anlatımıyla:</span></p>

      <p class="paragraf-3 para-style-override-19"><span>— Konuşma biçeminiz, bütün bu kırık dökük sözler bana acı veriyor Liza. Böylesine ekşi bir dille konuşmak sizin için de zor olmalı? Ne gerek var buna? Niçin böyle bir dil kullanıyorsunuz?</span></p>

      <p class="paragraf-3 para-style-override-19"><span>Gözleri kor gibi yanıyordu.</span></p>

      <p class="paragraf-3 para-style-override-19"><span>— Liza, –diye bağırdı birden,– yemin ederim seni bugün dünden daha çok seviyorum, dün buraya geldiğin zamankinden çok daha büyük bugün sevgim.</span></p>

      <p class="paragraf-3 para-style-override-19"><span>— Tuhaf bir itiraf! Dün ve bugünün ne işi var burada, bu karşılaştırmanın anlamı ne?</span></p>

      <p class="paragraf-3 para-style-override-19"><span>— Beni bırakamazsın, –dedi Stavrogin derin bir umutsuzlukla.– Birlikte çeker gideriz... hemen bugün... Gideriz değil mi? Gider miyiz?</span></p>

      <p class="paragraf-3 para-style-override-19"><span>— Ah, elimi acıtıyorsunuz! Hemen bugün, birlikte, nereye gidiyormuşuz? “Yeniden dirilmeye”mi yine bir yerlerde? Yok, yeterince denedik bunu... üstelik hem bana göre pek yavaş bir süreç, hem de becerebileceğim bir iş değil; bana göre çok yüce bir iş. İlle bir yerlere gidilecekse Moskova’dır gidilecek yer; orada ziyaretlerde bulunur, kabul günümüzde de ziyaretçilerimizi kabul ederiz. Benim için ideal yaşam bu ve bunu siz de biliyorsunuz; İsviçre’deyken nasıl biri olduğumu gizlemedim sizden. Moskova’ya gidebilmemiz ve orada ziyaretlerde bulunmamız da olanaksız olduğuna göre –çünkü siz evlisiniz– üzerinde konuşacağımız bir şey de yok demektir.</span></p>

      <p class="paragraf-3 para-style-override-19"><span>— Peki dün Liza? Dün ne oldu?</span></p>

      <p class="paragraf-3 para-style-override-19"><span>— Ne olduysa oldu.</span></p>

      <p class="paragraf-3 para-style-override-19"><span>— Yo, hayır! Bu kadarı artık zulüm!</span></p>

      <p class="paragraf-3 para-style-override-19"><span>— Ne gelir elden, zulümse katlanacaksınız zulme.</span></p>

      <p class="paragraf-3 para-style-override-19"><span>— Dünkü fanteziniz için öç alıyorsunuz benden... –diye homurdandı Stavrogin öfkeyle gülümseyerek.</span></p>

      <p class="paragraf-3 para-style-override-19"><span>Liza kıpkırmızı oldu.</span></p>

      <p class="paragraf-3 para-style-override-19"><span>— Ne bayağı bir düşünce!</span></p>

      <p class="paragraf-3 para-style-override-19"><span>— Öyleyse bana neden o denli... “büyük bir mutluluk” bağışladınız? Öğrenmeye hakkım var mı?</span></p>

      <p class="paragraf-3 para-style-override-19"><span>— Bırakın bazı şeylere de hakkınız olmasın; varsayımlarınızın bayağılığını aptallıkla taçlandırmayın. Bugün gününüzde değilsiniz; ne yapsanız olmuyor. Sahi, sakın sosyetenin sizi “o denli büyük mutluluk”tan dolayı ayıplayacağından korkuyor olmayasınız? Eğer böyleyse, sakın kendinize eziyet etmeyin. Hiçbir şeyin suçlusu, sorumlusu, başlatıcısı değilsiniz, dolayısıyla kimseye hesap vermek gibi bir zorunluluğunuz da yok. Dün kapınızı aralayıp içeri girdiğimde, siz girenin kim olduğunu bile bilmiyordunuz. Az önce dediğiniz gibi bu yalnızca benim bir fantezimdi, hepsi bu. Herkesin gözünün içine korkusuzca, büyük bir utku kazanmışçasına bakabilirsiniz.</span></p>

      <p class="paragraf-3 para-style-override-19"><span>— Bütün bu sözlerin, bu alayların bir saattir dehşet veriyor, ürpertiyor beni Liza. Büyük bir öfkeyle sözünü ettiğin o “mutluluk”... her şeye değer benim için. Seni şu anda nasıl kaybederim? Yemin ederim dün daha az seviyordum seni. Peki bugün neden elimdeki her şeyi alıyorsun benden? Sahip olduğum bu yeni umudun karşılığını bir hayatla ödedim ben.</span></p>

      <p class="paragraf-3 para-style-override-19"><span>— Kendi hayatınızla mı, başkasının hayatıyla mı?</span></p>

      <p class="paragraf-3 para-style-override-19"><span>Stavrogin yerinden fırlayıp kalktı.</span></p>

      <p class="paragraf-3 para-style-override-19"><span>— Bu da ne demek? –dedi gözlerini Liza’nın gözlerinin ta içine dikerek.</span></p>

      <p class="paragraf-3 para-style-override-19"><span>— Kendi hayatınızla mı ödediniz, benim hayatımla mı? Öğrenmek istediğim yalnızca bu. Yoksa artık anlama yetinizi de mi yitirdiniz? Böyle birdenbire ayağa fırlamalar, gözlerimin içine dik dik bakmalar da neyin nesi? Beni korkutuyorsunuz. Ne zamandır fark ettiğim bir şey var</span><span class="char-style-override-9">: k</span><span>orkuyorsunuz siz... hele şimdi, şu anda! Tanrım yüzünüz bembeyaz oldu!</span></p>

      <p class="paragraf-3 para-style-override-19"><span>— Sen bir şey biliyor olabilirsin Liza, ama yemin ederim ben bir şey bilmiyorum. Demin hayatla ödendi derken, ben “</span><span class="char-style-override-11">ondan</span><span>” söz etmiyordum.</span></p>

      <p class="paragraf-3 para-style-override-19"><span>— Ben... sizi hiç anlayamıyorum, –dedi Liza korkuyla kekeleyerek.</span></p>

      <p class="paragraf-3 para-style-override-19"><span>Sonunda Stavrogin’in düşünceli yüzüne yavaş yavaş uçucu, hafif bir gülümseme yerleşti. Usulca yerine oturdu, dizlerini dirseklerine dayayıp avuçlarıyla yüzünü kapadı.</span></p>

      <p class="paragraf-3 para-style-override-19"><span>— Kötü bir düş, sayıklama... Apayrı şeylerden söz ediyoruz.</span></p>

      <p class="paragraf-3 para-style-override-19"><span>— Siz neden söz ediyorsunuz bilmiyorum... Ama söyleyin bana</span><span class="char-style-override-9">: d</span><span>ün benim bugün sizden ayrılacağımı anlamadınız mı? Anlamamış olabilir misiniz? Yalan yok, doğruyu söyleyin!</span></p>

      <p class="paragraf-3 para-style-override-19"><span>— Anlamıştım, –dedi Stavrogin usulca.</span></p>

      <p class="paragraf-3 para-style-override-19"><span>— Öyleyse? Bunu bile bile “o an”ı kabul etmekten geri durmadınız. O zaman bu neyin hesaplaşması?</span></p>

      <p class="paragraf-3 para-style-override-19"><span>— Bana bütün gerçeği söyle! –diye bağırdı Stavrogin derin bir acıyla.– Dün kapımı açıp odama girerken, o kapıyı yalnızca bir saatliğine açtığını sen kendin biliyor muydun?</span></p>

      <p class="paragraf-3 para-style-override-19"><span>Liza ona nefretle baktı:</span></p>

      <p class="paragraf-3 para-style-override-19"><span>— En ciddi insanlar bile bazen böyle gülünç sorular sorabiliyor demek? Hem söyler misiniz, niçin bu kadar kaygılısınız? Siz kadını bırakmadan, kadının sizi bırakmasını kendinize yediremediğiniz için mi? Bakın Nikolay Vsevolodoviç, buraya geldiğimden bu yana bana karşı nedense pek gönlü yüce, pek cömert davranıyorsunuz... İşte benim de sizde dayanamadığım şey bu!</span></p>

      <p class="paragraf-3 para-style-override-19"><span>Stavrogin yerinden kalkıp odada bir iki adım attı:</span></p>

      <p class="paragraf-3 para-style-override-19"><span>— Eh madem böyle bitecek, bitsin... Ama bütün bunlar nasıl... olabildi?</span></p>

      <p class="paragraf-3 para-style-override-19"><span>— Şaşılacak bir merak! Kendi tasarladığınız, dolayısıyla da dünyada herkesten iyi bildiğiniz bir şeyi merak ediyorsunuz? Karşınızda kalbi operalarda eğitilmiş, soylu bir genç kız vardı; her şey işte buradan başladı... bulmacanın çözümü burada.</span></p>

      <p class="paragraf-3 para-style-override-19"><span>— Hayır.</span></p>

      <p class="paragraf-3 para-style-override-19"><span>— Burada gururunuzu incitecek bir şey yok. Sözlerim tümüyle gerçeği yansıtıyor. Karşı koyamadığım olağanüstü güzel bir anla başladı her şey. Üç gün önce size herkesin önünde “incitici” sözler söylediğimde, siz tam bir şövalye gibi karşılık verdiniz. Benden evli olduğunuz için kaçtığınızı anladım, beni küçük gördüğünüz için değil; ki sosyeteden, soylu bir genç kız olarak en korktuğum şeydir bu. Çılgın beni korumak için benden kaçtığınızı anladım. Görüyor musunuz ne kadar değer veriyorum gösterdiğiniz gönül yüceliklerine? Derken Pyotr Stepanoviç çıkıp geldi ve çok önemli birtakım açıklamalarda bulundu. Önünde kendisinin de benim de bir hiç olduğumuz büyük bir düşüncenin sizi kararsız bıraktığını anlattı; dediğine göre ben bir hiçtim ama yine de sizin yolunuzu kapatıyordum. O kendini de katıyordu işin içine ve üçümüzün bir arada olmamız gerektiğini söylüyordu. Bir Rus halk şarkısında geçen, kürekleri akçaağaçtan yapılmış bir kayık ve bunun gibi hayal ötesi şeylerden söz ediyordu. Kendisini övdüm, ozan olduğunu söyledim; inandı. Onun açıklamalarından önce de, tek bir anın bana yeteceğini düşünüyordum zaten; böylelikle kararımı verdim. İşte hepsi bu! Hem bu kadar yeter! Lütfen başka açıklama istemeyin benden! Bakarsınız bir tartışma çıkar. Kimseden korkmayın. Ben her şeyi üzerime alıyorum. Ben kötü, kaprisli bir kızım, bir opera sahnesinden çıkmışa benzeyen kayık başımı döndürdü yalnızca. Biliyor musunuz, her şeye karşın beni deliler gibi sevdiğinizi sanıyordum. Lütfen karşınızdaki şu budala kızı aşağılamayın, gözlerimden şu anda akan gözyaşlarıyla da alay etmeyin. “Kendime acırken” ağlamaya bayılırım. Bu kadar yeter. Ne benim elimden bir şey gelebilir, ne de sizin. Her ikimizin de gururu incindi. Bununla avunacağız. Hiç değilse kendimizi küçük görmeyiz.</span></p>

      <p class="paragraf-3 para-style-override-19"><span>— Kötü bir düş, sayıklama! –diye bağırdı Nikolay Vsevolodoviç oda içinde gidip gelirken ellerini kırarcasına ovuşturarak.– Liza, zavallı kız, ne yaptın kendine!</span></p>

      <p class="paragraf-3 para-style-override-19"><span>— Mum ışığında yandım, hepsi bu! Şimdi de siz ağlamayın sakın! Daha aklı başında, daha duygusuz olun.</span></p>

      <p class="paragraf-3 para-style-override-19"><span>— Neden, neden geldin bana?</span></p>

      <p class="paragraf-3 para-style-override-19"><span>— Böylesi soruların sizi sosyete önünde gülünç duruma düşüreceğini bir türlü anlamıyorsunuz.</span></p>

      <p class="paragraf-3 para-style-override-19"><span>— Böyle çirkin, böyle aptalca nasıl mahvedebildin kendini? Şimdi ne olacak?</span></p>

      <p class="paragraf-3 para-style-override-19"><span>— Size âşık buralı bir kadının sözleriyle, “kan içici” Stavrogin mi söylüyor bunları! Dinleyin, bunu size daha önce de söyledim</span><span class="char-style-override-9">: h</span><span>ayatımı tek bir saate feda ettim ve içim rahat. Siz de aynı şeyi yapın... ama niye böyle yapasınız ki siz? Sizin durumunuz farklı</span><span class="char-style-override-9">: ö</span><span>nünüzde daha ne “saatler”, ne “anlar” var sizin!</span></p>

      <p class="paragraf-3 para-style-override-19"><span>— Senin önünde ne kadar varsa o saatlerden, anlardan, benim de o kadar var... Sana söz veriyorum, senden tek bir saat fazlam olmayacak.</span></p>

      <p class="paragraf-3 para-style-override-19"><span>Stavrogin odada dolaşıp durduğu için, Liza’nın yanmasıyla sönmesi bir olan bir umut ışığıyla aydınlanmış hızlı bakışını görmedi.</span></p>

      <p class="paragraf-3 para-style-override-19"><span>— Şu anki</span> <span class="char-style-override-11">imkânsız</span> <span>içtenliğimin bedelini bilseydin Liza ve sana açıklayabilseydim ki...</span></p>

      <p class="paragraf-3 para-style-override-19"><span>Liza korkuyla:</span></p>

      <p class="paragraf-3 para-style-override-19"><span>— Açıklama mı? –diye sözünü kesti onun,– bana açıklamak istediğiniz şeyler mi var? Tanrı beni sizin açıklamalarınızdan korusun!</span></p>

      <p class="paragraf-3 para-style-override-19"><span>Stavrogin durdu, tedirginlikle bekledi.</span></p>

      <p class="paragraf-3 para-style-override-19"><span>— Açık söylemem gerekirse, –dedi Liza,– daha İsviçre’deyken, yüreğinizde kanlı, kirli ve... sizi gülünç kılan korkunç bir şeylerin ağırlığını taşıdığınız inancına kapılmıştım. Bu doğruysa, bana açıklamada bulunmaktan sakının, yoksa size güler, bütün hayatınızla alay ederim... Ay, yine rengi uçtu yüzünüzün! Yok, artık tek kelime bir şey söylemiyor ve hemen gidiyorum.</span></p>

      <p class="paragraf-3 para-style-override-19"><span>Yüzünde iğrenir, küçümser bir ifadeyle yerinden kalktı.</span></p>

      <p class="paragraf-3 para-style-override-19"><span>Stavrogin umutsuzca:</span></p>

      <p class="paragraf-3 para-style-override-19"><span>— Üz, ez, cezalandır... hıncını benden al, –diye bağırdı.– Sonuna kadar hakkın var buna! Seni sevmediğimi bile bile mahvettim seni. Evet, “o an”ı tepmedim, yararlandım ondan</span><span class="char-style-override-9">: n</span><span>icedir beslediğim bir umudum vardı, son umudumdu bu... Dün sen ilk kez, kendi isteğinle ve tek başına odama girdiğinde yüreğimi aydınlatan ışığa karşı koyamadım. Bir an inandım ki... yani belki şu anda da inanıyorum ki...</span></p>

      <p class="paragraf-3 para-style-override-19"><span>— Bu içten sır paylaşımına aynı içtenlikte karşılık veriyorum</span><span class="char-style-override-9">: y</span><span>üreği size karşı acıma duygusuyla dolu hastabakıcınız olmak istemiyorum sizin. Bakarsınız bir gün gerçekten de hastabakıcı olurum; tabii eğer bugün ölmeyi beceremezsem. Ama yine de sizin hastabakıcınız olmayı düşünmem; kolsuz, bacaksız birinden hiçbir farkınız olmamasına karşın. Bana hep şöyle geldi</span><span class="char-style-override-9">: s</span><span>anki beni insan boyunda bir örümceğin yaşadığı bir yere götüreceksiniz, orada bu örümceğe bakarak, ondan korkarak yaşamımızı geçireceğiz... Sevgimiz, sevdamız da bundan ibaret kalacak. Siz en iyisi Daşacığa başvurun, o sizinle nereye isterseniz gider.</span></p>

      <p class="paragraf-3 para-style-override-19"><span>— Burada bile onun adını anmadan edemediniz?</span></p>

      <p class="paragraf-3 para-style-override-19"><span>—</span> <span>Zavallı köpekçik! Selamımı söyleyin. Daha İsviçre’deyken kendisini yaşlılık günleriniz için ayırdığınızdan haberi var mı? Ne özen! Ne uzak görüşlülük! Ay, bu da kim?</span></p>

      <p class="paragraf-3 para-style-override-19"><span>Salonun gerilerinde bir kapı aralandı; birinin başının görünmesiyle geri çekilmesi bir oldu aralıkta.</span></p>

      <p class="paragraf-3 para-style-override-19"><span>— Sen misin Aleksey Yegorıç? –diye seslendi Stavrogin.</span></p>

      <p class="paragraf-3 para-style-override-19"><span>— Yok, yalnızca benim, –dedi kapıdan yarı beline kadar uzanan Pyotr Stepanoviç.– Merhaba Lizaveta Nikolayevna! Her şeye karşın gününüz aydın olsun! İkinizi bu salonda bulacağımdan emindim. Bir saniye için uğradım Nikolay Vsevolodoviç, size ille iletmem gereken bir çift söz için koşturup geldim... hepi topu bir çift söz... ama çok önemli.</span></p>

      <p class="paragraf-3 para-style-override-19"><span>Kapıya doğru yürüyen Stavrogin üç adım sonra geri dönerek:</span></p>

      <p class="paragraf-3 para-style-override-19"><span>— Şu anda bir şey duyacak olursan Liza, –dedi,– bil ki, suçlu benim.</span></p>

      <p class="paragraf-3 para-style-override-19"><span>Liza ürperdi, ürkek gözlerle ona baktı; Stavrogin hızla odadan çıktı.</span></p>

      <p class="paragraf-3 para-style-override-20"/>

      <p class="x2030-3"><span>II</span></p>

      <p class="paragraf-3 para-style-override-20"/>

      <p class="paragraf-3 para-style-override-19"><span>Pyotr Stepanoviç’in araladığı kapı, salonu büyücek, oval bir hole bağlıyordu. Geldiğinde burada Aleksey Yegorıç’ı bulan Pyotr Stepanoviç onu dışarı yollamıştı. Nikolay Vsevolodoviç, ardından salon kapısını kapatıp bekledi. Pyotr Stepanoviç, merak dolu bakışlarını hızla yüzünde dolaştırdı onun.</span></p>

      <p class="paragraf-3 para-style-override-19"><span>— Ey?</span></p>

      <p class="paragraf-3 para-style-override-19"><span>— Haberiniz oldu mu bilmiyorum, –dedi Pyotr Stepanoviç çabuk çabuk; bakışları onun ruhunu okumak ister gibiydi.– Ama bizden kimsenin bir suçu yok; özellikle de sizin... çünkü bu bir rastlantıdan, birtakım olayların üst üste gelmesinden başka bir şey değil... Sözün özü, hukuksal olarak da sizi ilgilendirir bir yanı yok işin. Bir an önce haber vereyim istedim.</span></p>

      <p class="paragraf-3 para-style-override-19"><span>— Yandılar... öldürüldüler, değil mi?</span></p>

      <p class="paragraf-3 para-style-override-19"><span>— Öldürüldükleri doğru ama yanmamışlar. İşin pis yanı da bu. Benden kuşkulandığınızı biliyorum ama sizi temin ederim benim bu işte bir suçum yok. Gerçeği bilmek isterseniz söyleyeyim</span><span class="char-style-override-9">: a</span><span>klımdan hiç geçmedi değil, çünkü siz kendiniz bir ara benden böyle bir şey yapmamı istemiştiniz; tabii ciddi olarak değil, sırf bana takılmak için (siz gerçekte asla böyle bir şeyi istemezsiniz). Ama ben bir türlü cesaret edemiyordum, hiçbir şekilde cesaret edemezdim de, karşılığında yüz ruble verseler bile... ki burada herhangi bir çıkar da söz konusu değil, yani benim için, benim için... (Soluk almadan konuşuyordu) Ama olayların gelişimindeki rastlantıya bakın</span><span class="char-style-override-9">: k</span><span>endi paramdan (duyuyorsunuz, değil mi, kendi paramdan! Sizin tek rubleniz yoktu içinde, bunu siz de biliyorsunuz ve önemli olan da bu), Lebyadkin olacak ayyaş ahmağa iki yüz otuz ruble verdim; üç gün önce verdim bu parayı, anlıyorsunuz beni değil mi, üç gün önce, yani dünkü “edebiyat matinesi”nden sonra değil</span><span class="char-style-override-9">: b</span><span>u son derece önemli bir rastlantı, çünkü ben o gün Lizaveta Nikolayevna size gelecek mi, gelmeyecek mi, bu konuda hiçbir şey bilmiyordum. Ona bu parayı kendi cebimden vermemin de tek nedeni, sizin üç gün önce kalkıp sırrınızı herkese açıklayıvermeniz. Eh, karar sizin kararınız, beni hiç ilgilendirmez... şövalyelik falan filan... ama itiraf ederim, başıma taş düşmüş gibi oldum... ve bütün bu tragedyalardan da artık gına geldiği –Slav deyimleri kullandığıma bakmayın, son derece ciddi konuşuyorum– ve ayrıca bütün bunlar planlarıma da engel olduğu için Lebyadkin’le kız kardeşini size bile haber vermeden Petersburg’a göndermeye karar verdim, ki Lebyadkin de çok istekliydi buna. Yalnız bir yanlış yaptım</span><span class="char-style-override-9">: p</span><span>arayı sizin adınıza verdim kendisine. Ne dersiniz, yanlış mı, değil mi bu? Belki de yanlış değildir ha? Şimdi bana iyi kulak verin, size bütün bu işlerin nasıl olduğunu anlatayım...</span></p>

      <p class="paragraf-3 para-style-override-19"><span>Konuşmanın coşkusuyla iyice yaklaştığı Stavrogin’in ceketinin yakasından tutacak olduysa da (özellikle de yapmış olabilirdi bunu); Stavrogin ani bir hareketle, sertçe eline vurdu.</span></p>

      <p class="paragraf-3 para-style-override-19"><span>— Ne yapıyorsunuz yahu? Elimi kıracaktınız! Burada önemli olan, olayların olup bitiş şekli. –Stavrogin’in eline vurmasını hiç yadırgamamış, yeniden başlamıştı makine gibi konuşmaya.– Parayı bir gün önceden verdim ki, ertesi gün sabah erkenden kız kardeşiyle birlikte yola çıksınlar; onları trene kendi eliyle bindirip yolcu etme işini de Liputin olacak alçağa havale ettim. Ama o rezilin de meğer halka gülünç bir numara yapmak gibi bir şey varmış aklında... belki siz de duymuşsunuzdur? “Okuma” sırasında? Şimdi iyi kulak verin bana</span><span class="char-style-override-9">: b</span><span>unların ikisi önce bir güzel içiyorlar, sonra da oturup bir şiir yazıyorlar; şiirin yarısı Liputin’in kaleminden çıkma. Liputin, Lebyadkin’i sabah erkenden Petersburg’a yolcu ettiğini söyleyerek beni kandırırken, gerçekte ona bir frak giydirip daha sonra sahneye sürmek üzere kuliste bir odaya saklıyor. Ama Lebyadkin bir anda ve beklenmedik bir şekilde sarhoş olup zıvanadan çıkınca bilinen rezalet kopuyor. Sonra Lebyadkin’i kendinden geçmiş bir halde eve götürüyorlar, Liputin de usulca onun cebinden iki yüz rubleyi alıp, ufak paraları bırakıyor. Ama talihsizliğe bakın ki, Lebyadkin daha o sabah hiç olmayacak yerlerde cebinden bu iki yüz rubleyi çıkarıp göstererek övünmek gafletinde bulunmuş. Kirillov’un evindeyken de kulağına bir şeyler çalınan Fedka’nın da beklediği zaten bu olduğu için (bu konuda kendi ağzınızdan çıkan imalı sözleri de hatırlıyorsunuz değil mi?), durumdan yararlanmaya karar vermiş. İşte bütün gerçek bu. Hiç değilse Fedka’nın hiç para bulamamış olmasına seviniyorum. Oysa alçak herif eline bin ruble dolayında bir para geçeceğini umuyordu! Telaşından eli ayağına dolanmış; yangından onun da korktuğu anlaşılıyor. İnanır mısınız, bu yangın tam bir balyoz etkisi yaptı bende. Böyle şey olamaz! Bu kadar başına buyrukluk olacak şey değil! İşte görüyorsunuz... sizden beklediğim pek çok şey var, bu yüzden her şeyi size olduğu gibi anlatıyorum, hiçbir şey gizlemiyorum. Aslında nicedir kafamda olgunlaşmakta olan bir düşünceydi bu yangın; çünkü halkımıza hiç yabancı olmayan, popüler bir eylem biçimidir... Ama yangın benim ilerisi için, hepimizin ayaklanacağı, paha biçilmez değerdeki o en kritik an için sakladığım bir eylemdi... Gelgelelim bunlar soluğumuzu bile tutmamız gereken bir anda, sırf akıllarına öyle esti diye, kimseden emir almadan yangın çıkarıyorlar! Başıbozukluğun daniskası! Aslında henüz sağlıklı hiçbir bilgi yok elimde... iki Şpigulin işçisinden söz ediyorlar... Ama eğer bu yangın işine</span> <span class="char-style-override-11">bizimkiler</span><span>den de karışanlar varsa, vay onların haline!.. Gördüğünüz gibi ipleri gevşetmeye hiç gelmiyor! Yok... bu beşli hücre denilen demokratik paçavrayla bir yere varılamaz! Burada rastlantılara bağlı olmayan, putlaştırılmış, bağımsız, acımasız, üstün bir iradeye gerek var. O zaman o beşli kümeler kuyruklarını apışaralarına kıstırıp gerektiği zaman kendilerini kullanmamız için tam bir boyun eğmeyle emrimize girerler. Her ne kadar şu anda herkes, Stavrogin’in karısını yakması gerekiyordu, kent de bu yüzden yandı diye davul çalıyorsa da...</span></p>

      <p class="paragraf-3 para-style-override-19"><span>— Demek şimdiden başladılar yaygaraya?</span></p>

      <p class="paragraf-3 para-style-override-19"><span>— Aslında, henüz hayır. Doğrusunu söylemek gerekirse, benim duyduğum bir şey yok. Ama halk bu, elden ne gelir? Üzerine yangın felaketini de ekleyince hele... Vox populi, vox Dei.</span><span class="dipnot-3 char-style-override-8"><a class="footnote-link" href="#footnote-225-17" id="footnote-225-17-backlink">17</a></span> <span>En ahmakça söylentiler bile kolayca yayılabilir. Bir kez sizin açınızdan korkulacak bir durum yok. Hukuksal açıdan tümüyle haklısınız, vicdani açıdan da... Sonra, böyle olmasını siz istemediniz. İstemediniz değil mi? Size karşı hiçbir kanıt yok. Yalnızca bir rastlantı... Kirillov’un evinde ağzınızdan çıkan o dikkatsizce sözleri Fedka hatırlayabilir (Niye söylediniz ki o sözleri?). Aslında bu da bir şey kanıtlamaz. Fedka işini ben hallederim... Bugün hallederim.</span></p>

      <p class="paragraf-3 para-style-override-19"><span>— Yangın cesetlere ulaşmamış anlaşılan?</span></p>

      <p class="paragraf-3 para-style-override-19"><span>— Hem de hiç. Sersem herif yüzüne gözüne bulaştırmış. Ama bakın, sizin böylesine sakin olmanıza çok sevindiğimi söylemeliyim. Elbette bu işte bir suçunuz yok, hem de hiç, ama yine de... Ayrıca, ortaya çıkan durumun çok işinize geldiğini de kabul etmek gerek</span><span class="char-style-override-9">: b</span><span>ir anda özgür bir dul haline geliverdiniz; çok güzel ve müthiş zengin bir genç kızla hemen şu anda evlenebilirsiniz; elinizin altında bu genç kız çünkü. Basit, sıradan bir rastlantının yarattığı sonuca bakın!</span></p>

      <p class="paragraf-3 para-style-override-19"><span>— Bu aptal kafanızla beni tehdit mi ediyorsunuz?</span></p>

      <p class="paragraf-3 para-style-override-19"><span>— Hah pek güzel, şimdi de aptal kafa olduk, öyle mi? Nasıl bir dille konuştuğunuza bakın benimle. Zil takıp oynamanız gerekirken... Gecikmeden sizi bilgilendirmek için koşup geldim buraya. Hem neyle tehdit edebilirim ki sizi? Sizden tehditle alınabilecek hiçbir şey gerekli değil bana. Korkunuzu ne yapayım, özgür iradenizi istiyorum sizin. Işıksınız siz, güneşsiniz... Asıl ben sizden korkuyorum! Mavrikiy Nikolayeviç değilim ki ben... Düşünebiliyor musunuz, demin kiralık bir arabayla buraya gelirken gördüm onu; burada, sizin bahçenizde, üzerinde kaputu, çitlerin dibinde oturuyordu; sırılsıklamdı, bütün gece oradaymış besbelli! Şaşılacak şey doğrusu! İnsan bu kadar yitirebiliyor aklını demek!</span></p>

      <p class="paragraf-3 para-style-override-19"><span>— Mavrikiy Nikolayeviç mi dediniz? Gerçekten mi?</span></p>

      <p class="paragraf-3 para-style-override-19"><span>— Gerçekten. Bahçe parmaklıklarının dibinde oturuyordu. Sanırım buradan üç yüz adım kadar ötede. Çok hızlı geçtim önünden, yine de beni gördü. Bilmiyordunuz demek? Öyleyse bunu size söylemeyi unutmadığıma sevindim. Bana sorarsanız asıl böyleleri tehlikelidir</span><span class="char-style-override-9">: h</span><span>ele yanında tabancası da varsa; gece, çamur, yaşadığı doğal gerginlik... Çünkü durumunu düşünsenize bir, ha-ha-ha! Ne dersiniz, orada ne işi olabilir?</span></p>

      <p class="paragraf-3 para-style-override-19"><span>— Lizaveta Nikolayevna’yı bekliyor elbette.</span></p>

      <p class="paragraf-3 para-style-override-19"><span>— İyi güzel de, niye gitsin ki Lizaveta Nikolayevna ona? Hem de böyle bir yağmurda... Ne kafasız adam bu!</span></p>

      <p class="paragraf-3 para-style-override-19"><span>— Lizaveta Nikolayevna şimdi ona gidecek.</span></p>

      <p class="paragraf-3 para-style-override-19"><span>— Aha! Haberin büyüğü gerideymiş meğer! O zaman... Yo, beni dinleyin</span><span class="char-style-override-9">: L</span><span>izaveta Nikolayevna’nın durumu tümüyle değişti, Mavrikiy’i ne yapsın artık? Siz özgür bir dul olarak isterseniz hemen yarın evlenebilirsiniz onunla. Lizaveta Nikolayevna’nın henüz gelişmelerden haberi yok. Bana bırakın, ben her şeyi ayarlarım. Nerede şimdi o? Güzel haberleri verip onu da sevindirmeli.</span></p>

      <p class="paragraf-3 para-style-override-19"><span>— Sevindirmek mi?</span></p>

      <p class="paragraf-3 para-style-override-19"><span>— Elbette. Yürüyün hadi.</span></p>

      <p class="paragraf-3 para-style-override-19"><span>Stavrogin gözlerini anlamlı bir şekilde kısarak:</span></p>

      <p class="paragraf-3 para-style-override-19"><span>— Bu ölümlerin Lizaveta Nikolayevna’yı kuşkulandırabileceğini düşünmüyorsunuz demek? –dedi.</span></p>

      <p class="paragraf-3 para-style-override-19"><span>— Elbette! Niye kuşkulansın ki? –dedi Pyotr Stepanoviç aptal rolüne bürünerek.– Bir kez hukuksal olarak... Ah, siz de! Kuşkulansa ne olacak! Kadınlar böyle sorunları kolayca hale yola koyarlar; siz kadınları tanımıyorsunuz! Kaldı ki sizinle evlenmek onun da çıkarına; ne olsa kendini rezil etti. Sonra ona “kayık”tan falan söz ettim</span><span class="char-style-override-9">: b</span><span>unun onu etkilediğini anladım çünkü... Bu kız bildiğiniz gibi değil, çok farklı. Hiç merak etmeyin, cesetlerin üzerinden hop diye atlayıp geçecektir. Zaten sizin hiç suçunuz yok ki! Yok, öyle değil mi? Yine de bu cesetleri aklının bir köşesinde tutacak, evliliğinizin ikinci yılında falan size dokundurmalarda bulunmak için önünüze sürecektir. Evlenmek için kilisede mihrabın önünde duran her kadının yedeğinde, kocasının geçmişine ilişkin böyle bir iki olay vardır. Günü geldiğinde... aman canım, bir yıl sonra neler olacağını kim bilebilir? Ha-ha-ha!</span></p>

      <p class="paragraf-3 para-style-override-19"><span>— Arabayla geldiyseniz onu hemen Mavrikiy Nikola-yeviç’e götürün. Az önce bana dayanamadığını, benimle birlikte olamayacağını söyledi. Bu durumda sanırım benim vereceğim arabaya da binmek istemez.</span></p>

      <p class="paragraf-3 para-style-override-19"><span>— Bak sen! Demek ayrılıyor sizden? İyi de neden? –diye sordu Pyotr Stepanoviç aptal aptal bakarak.</span></p>

      <p class="paragraf-3 para-style-override-19"><span>— Bu gece bir şekilde, onu hiç sevmediğimi anlamış olmalı... hep bildiği bir şeydi bu aslında.</span></p>

      <p class="paragraf-3 para-style-override-19"><span>— İyi de sevmiyor musunuz onu? –diye onun sözünü kesti Pyotr Stepanoviç, anlatılmaz bir şaşkınlık içindeydi.– Madem öyle dün onu neden alıkoydunuz, açıkça, mertçe kendisini sevmediğinizi söyleyecek yerde? Aşağılık bir şey bu yaptığınız; beni de ona karşı son derece aşağılık bir duruma düşürdünüz.</span></p>

      <p class="paragraf-3 para-style-override-19"><span>Stavrogin bir kahkaha attı, hemen ardından da:</span></p>

      <p class="paragraf-3 para-style-override-19"><span>— Kendi maymunuma gülüyorum ben, –diye açıkladı.</span></p>

      <p class="paragraf-3 para-style-override-19"><span>Pyotr Stepanoviç de büyük bir neşeyle gülmeye başladı:</span></p>

      <p class="paragraf-3 para-style-override-19"><span>— Ya? Maskaralık ettiğimi anladınız demek? Sizi güldürmek istemiştim. İnanır mısınız, daha şu odaya girdiğiniz anda yüzünüzden bir “felaket” yaşadığınızı anlamıştım. Tam bir başarısızlık mı demeli yoksa, ha? –Neşesi daha da artarak, müthiş bir keyifle bağırdı:– Bahse girerim, yan yana iki sandalyede oturup yüksek ve soylu bir konuda tartışarak heba ettiniz o güzelim geceyi. Ah bağışlayın, bağışlayın lütfen, bütün bunlardan bana ne! Bütün bunların tam bir saçmalıkla sona ereceğini dünden anlamıştım ben aslında. Onu sırf gönül eğlendirmeniz, bir de varlığımın asla sıkıntı vermeyeceğini göresiniz diye getirdim size. Bu türden durumlarda çok işinize yararım. İnsanların hoşuna gitmek, hoşuma gider. Artık size gerekli değilse, ki bu olasılığı da düşünmüş ve buraya da bu yüzden gelmiştim, o zaman...</span></p>

      <p class="paragraf-3 para-style-override-19"><span>— Demek onu buraya sırf ben gönül eğlendireyim diye getirdiniz?</span></p>

      <p class="paragraf-3 para-style-override-19"><span>— Başka ne için olacak?</span></p>

      <p class="paragraf-3 para-style-override-19"><span>— Beni karımı öldürmeye zorlamak için olamaz mı?</span></p>

      <p class="paragraf-3 para-style-override-19"><span class="char-style-override-15">—</span> <span>Daha neler, sanki siz öldürdünüz karınızı! Ne kadar tragedyaya yatkın bir insansınız!</span></p>

      <p class="paragraf-3 para-style-override-19"><span>— Ne fark eder, siz öldürdünüz!</span></p>

      <p class="paragraf-3 para-style-override-19"><span>— Ben mi öldürdüm? Benim bu işte şuncacık rolüm olmadığını söylemiştim size. Doğrusu beni kaygılandırıyorsunuz...</span></p>

      <p class="paragraf-3 para-style-override-19"><span>— Neyse devam edin</span> <span class="char-style-override-9">“</span><span>Artık size gerekli değilse, o zaman...” diyordunuz.</span></p>

      <p class="paragraf-3 para-style-override-19"><span>— ...o zaman siz bu işi bana bırakın, ben onu harika bir şekilde Mavrikiy Nikolayeviç’le evlendirme işini de üstlenebilirim. Bu arada onu bahçe parmaklıklarının dibine oturtan ben değilim, hani bunu da benim yaptığımı düşünebilirsiniz diye söylüyorum. Hatta şu anda ondan korktuğumu bile söyleyebilirim. Demin arabadan söz ediyordunuz ya, belki üzerinde tabanca vardır diye yıldırım gibi geçtim önünden. İyi ki ben de tabancamı almışım yanıma! İşte! (Cebinden bir revolver çıkardı, ardından hemen yine cebine soktu) Yol uzak diye aldım yanıma... Sorununuzu hemen halledeceğim. Onun yaralı yüreği şimdi Mavrikiy’i sayıklıyordur... yani en azından sayıklaması gerek... Aslında öyle acınacak durumda ki! Onu Mavrikiy’e götürdüğüm anda sizi düşünmeye başlayacağından eminim; ona sizi övecek... Mavrikiy’inse yüzüne karşı kötü sözler söyleyecek, aşağılayacak onu... kadın kalbi işte! Yine gülüyorsunuz! Sizi böyle neşeli görmek ne güzel! Eh, gidelim mi artık? Ben doğruca Mavrikiy’den başlayacağım. Öbürlerine... ölülere gelince... şimdilik sussak diyorum? Bir gün nasılsa öğrenecek.</span></p>

      <p class="paragraf-3 para-style-override-19"><span>Birden kapı açıldı ve Liza göründü:</span></p>

      <p class="paragraf-3 para-style-override-19"><span>— Neyi öğreneceğim? Kim öldürüldü? Mavrikiy Nikolayeviç hakkında ne diyordunuz?</span></p>

      <p class="paragraf-3 para-style-override-19"><span>— Ah, demek kapı dinliyorsunuz?</span></p>

      <p class="paragraf-3 para-style-override-19"><span>— Mavrikiy Nikolayeviç hakkında ne diyordunuz? Öldürüldü mü yoksa?</span></p>

      <p class="paragraf-3 para-style-override-19"><span>— O zaman iyi duyamamışsınız! İçiniz rahat olsun, Mavrikiy Nikolayeviç hayatta ve sağlığı da yerinde; bunu hemen şu anda kendi gözlerinizle de görebilirsiniz; çünkü kendisi burada, bahçe çitlerinin dibinde oturuyor... Sanırım bütün gece de orada oturmuş, kaputu sırılsıklam... Benim buraya geldiğimi de gördü.</span></p>

      <p class="paragraf-3 para-style-override-19"><span>Acı veren bir kuşku ve güvensizlikle üsteledi Liza:</span></p>

      <p class="paragraf-3 para-style-override-19"><span>— Doğruyu söylemiyorsunuz. “Öldürüldü” dediğinizi duydum. Kim öldürüldü?</span></p>

      <p class="paragraf-3 para-style-override-19"><span>— Karım, ağabeyi Lebyadkin ve hizmetçileri öldürüldü, –dedi Stavrogin kararlı bir sesle...</span></p>

      <p class="paragraf-3 para-style-override-19"><span>Liza ürperdi, benzi attı.</span></p>

      <p class="paragraf-3 para-style-override-19"><span>Pyotr Stepanoviç makine gibi başladı:</span></p>

      <p class="paragraf-3 para-style-override-19"><span>— Tuhaf, canavarca bir olay Lizaveta Nikolayevna, aptalca bir soygun... yangından yararlanarak gerçekleştirilmiş bir soygun, kürek kaçkını Fedka’nın işi... Lebyadkin olacak ahmak da, cebinde ne çok para olduğunu olur olmaz yerde gösterince böyle olmuş... tabii ben hemen soluğu burada aldım. Haberi benden öğrenince Stavrogin neredeyse düşüp bayılacaktı. Burada, kendi aramızda, size haber verelim mi, vermeyelim mi diye konuşuyorduk.</span></p>

      <p class="paragraf-3 para-style-override-19"><span>— Nikolay Vsevolodoviç, söyledikleri doğru mu? –dedi Liza, güçlükle konuşuyordu.</span></p>

      <p class="paragraf-3 para-style-override-19"><span>— Hayır doğru değil.</span></p>

      <p class="paragraf-3 para-style-override-19"><span>Pyotr Stepanoviç ürperdi:</span></p>

      <p class="paragraf-3 para-style-override-19"><span>— Nasıl doğru değil? Bu da ne demek oluyor?</span></p>

      <p class="paragraf-3 para-style-override-19"><span>— Tanrım! Oynatmak üzereyim! –diye inledi Liza.</span></p>

      <p class="paragraf-3 para-style-override-19"><span>Pyotr Stepanoviç var gücüyle bağırarak:</span></p>

      <p class="paragraf-3 para-style-override-19"><span>— Bu adamın şu anda bir deli olduğunu anlayın artık! –dedi.– Unutmayın ki karısı öldürüldü! Yüzüne baksanıza, renk diye bir şey kalmadı! Biliyorsunuz, bütün gece sizinle birlikteydi, yanınızdan bir an bile ayrılmadı, ondan nasıl kuşkulanılabilir?</span></p>

      <p class="paragraf-3 para-style-override-19"><span>— Nikolay Vsevolodoviç, Tanrı’nın huzurundaymışsınız gibi söyleyin</span><span class="char-style-override-9">: s</span><span>uçlu musunuz, değil misiniz? Sözlerinize Tanrı sözü gibi inanacağıma ve sizi bir köpek gibi izleyip, ardınızdan dünyanın öbür ucuna gideceğime yemin ederim!</span></p>

      <p class="paragraf-3 para-style-override-19"><span>— Ona ne diye bu kadar eziyet ediyorsun, ey fantastik kafa! –diye bağırdı Pyotr Stepanoviç büyük bir öfkeyle Stavrogin’e.– Lizaveta Nikolayevna, yemin ederim, yemin ederim ki onun bir suçu yok. İsterseniz beni havanda dövün. Gördüğünüz gibi asıl o ölü... kendinde değil... sayıklıyor. Bu işte en ufak bir suçu yok. Aklının köşesinden bile geçirmedi böyle bir şeyi!.. Haydutların işi bu, sanırım bir haftaya kalmaz yakalarlar hepsini ve falakaya çekerler. Kürek kaçkını Fedka’yla Şpigulin işçileri yapmış... Bütün kentin dilinde. Ben de oradan biliyorum.</span></p>

      <p class="paragraf-3 para-style-override-19"><span>— Bu doğru mu? Doğru mu? –dedi Liza; hakkında verilecek son hükmü titreyerek bekler gibiydi.</span></p>

      <p class="paragraf-3 para-style-override-19"><span>— Ben öldürmedim, bu işe de karşıydım ama öldürüleceklerini biliyordum ve katillere engel olmadım. Benden uzak durun Liza! –Stavrogin bunları söyleyerek salona geçti.</span></p>

      <p class="paragraf-3 para-style-override-19"><span>Liza yüzünü elleriyle kapayarak evden çıktı. Pyotr Stepanoviç önce onun arkasından koşacak gibi olduysa da hemen sonra salona yöneldi.</span></p>

      <p class="paragraf-3 para-style-override-19"><span>— Demek böyle? Demek böylesiniz siz? Korkmazsınız hiçbir şeyden?</span></p>

      <p class="paragraf-3 para-style-override-19"><span>Öylesine öfkeliydi ki, kelimeleri bulamıyor, ağzından köpükler saçıyordu.</span></p>

      <p class="paragraf-3 para-style-override-19"><span>Stavrogin salonun ortasında ayakta duruyor, hiç karşılık vermiyordu. Sol eli başındaydı; bir tutam saç telini hafifçe tutmuş, dalgın dalgın gülümsüyordu. Pyotr Stepanoviç kolunu şiddetle dürterek:</span></p>

      <p class="paragraf-3 para-style-override-19"><span>— Çıldırdınız mı siz? –dedi.– Yapılacak şeyler mi bunlar? Hepimizi ele verip sonra da bir manastıra kapanmayı mı düşünüyorsunuz? Ya da hangi cehenneme ise... İstediğiniz kadar benden korkmayın, nasılsa size göstereceğim!</span></p>

      <p class="paragraf-3 para-style-override-19"><span>— Ah, siz miydiniz kulağımın dibinde vızıldayıp duran? –dedi Stavrogin sonunda onu fark ederek.– Koşun, yetişin ona! –diye bağırdı sonra aklı başına gelmiş gibi.– Hemen bir araba hazırlasınlar... evine kadar eşlik edin... Kimsenin haberi olmasın... oraya... cesetlere... cesetlere de gitmesin... gerekirse zor kullanarak bindirin arabaya... Aleksey Yegorıç! Aleksey Yegorıç!</span></p>

      <p class="paragraf-3 para-style-override-19"><span>— Durun, ne bağırıp duruyorsunuz öyle! O şu anda Mavrikiy’in kollarında... Mavrikiy sizin arabanıza dünyada binmez. Durun hele, burada arabadan daha önemli şeyler var.</span></p>

      <p class="paragraf-3 para-style-override-19"><span>Yeniden tabancasını çıkardı cebinden; Stavrogin ona baktı, ciddiydi bakışları; sonra boyun eğer gibi usulca:</span></p>

      <p class="paragraf-3 para-style-override-19"><span>— Hadi, öldürün beni, –dedi.</span></p>

      <p class="paragraf-3 para-style-override-19"><span>Pyotr Stepanoviç öfkeden tir tir titreyerek:</span></p>

      <p class="paragraf-3 para-style-override-19"><span>— Lanet olsun! Bir insan kendi kendisine bu kadar iftira eder mi yahu! Aslında öldürmeliydim sizi! Lizaveta Nikolayevna da yüzünüze tükürmeliydi! Bunu o kadar hak ettiniz ki! Yelkenleri ipekten “kayık” ha?.. Siz kim, böyle bir kayık olmak kim! Ancak odun olabilecek, çürük çarık bir sandaldan başka bir şey değilsiniz siz! Hiç değilse öfke duysanız, öfke duyarak belki kendinize gelebilirsiniz? Eeh, sizin için bunların ne önemi olabilir ki? Kafatasınızda bir delik açılmasını kendiniz istediğinize göre!</span></p>

      <p class="paragraf-3 para-style-override-19"><span>Stavrogin tuhaf bir gülümsemeyle:</span></p>

      <p class="paragraf-3 para-style-override-19"><span>— Böyle bir soytarı olmayıp, birazcık daha akıllı olabilseydiniz, size şu anda belki evet derdim...</span></p>

      <p class="paragraf-3 para-style-override-19"><span>— Ben soytarıyım ama asıl parçamın, en önemli yarımın soytarı olmasını istemiyorum! Yani sizin! Beni anlıyor musunuz?</span></p>

      <p class="paragraf-3 para-style-override-19"><span>Anlıyordu Stavrogin, belki de yalnızca o anlıyordu Pyotr Stepanoviç’i. Pyotr Stepanoviç’te coşku var dediğinde Şatov nasıl da şaşırmıştı!</span></p>

      <p class="paragraf-3 para-style-override-19"><span>— Artık defolun yanımdan! Yarına kadar belki bir karara varırım. Yarın gelin.</span></p>

      <p class="paragraf-3 para-style-override-19"><span>— Yarın mı? Söz mü?</span></p>

      <p class="paragraf-3 para-style-override-19"><span>— Ne bileyim ben!.. Defolun artık, defolun!</span></p>

      <p class="paragraf-3 para-style-override-19"><span>Bu sözlerinin ardından Stavrogin salondan çıktı.</span></p>

      <p class="paragraf-3 para-style-override-19"><span>— Böylesi belki daha iyi, –diye mırıldandı Pyotr Stepanoviç kendi kendine, tabancasını yeniden cebine soktu.</span></p>

      <p class="paragraf-3 para-style-override-20"/>

      <p class="x2030-3"><span>III</span></p>

      <p class="paragraf-3 para-style-override-20"/>

      <p class="paragraf-3 para-style-override-19"><span>Yetişmek için hemen Lizaveta Nikolayevna’nın ardı sıra koşturdu. Evden ancak birkaç adım uzaklaşmıştı Lizaveta Nikolayevna. Onu durdurmaya çalışan, ancak başaramayan Aleksey Yegorıç üzerinde frak, başında şapkası bile olmadan, büyük bir saygıyla kendisini birkaç adım geriden izliyor ve ona sürekli arabayı beklemesi için yalvarıyordu; ihtiyar çok korkmuştu ve ağlamak üzereydi.</span></p>

      <p class="Liste-Madde--mi para-style-override-26"><span>— Eve dön, efendin çay istiyor ve evde ona çay verecek kimse yok, –diyerek yaşlı uşağı itekleyen Pyotr Stepanoviç, gidip doğruca Lizaveta Nikolayevna’nın koluna girdi.</span></p>

      <p class="Liste-Madde--mi para-style-override-26"><span>Liza kolunu kurtarmadı, sanki daha kendine gelememişti.</span></p>

      <p class="Liste-Madde--mi para-style-override-26"><span>— İlkin, yanlış yöne yürüyorsunuz, –dedi Pyotr Stepanoviç,– Buradan değil, çitlerin öbür yanından gitmemiz gerek. İkincisi, ne olursa olsun yaya gitmeniz mümkün değil, arabaya binmeniz gerek; yürümeniz gereken yol en az üç verst, sizinse üzerinizde doğru dürüst bir şey yok. Birkaç dakikacık bekleyebilseniz... buraya geldiğim kiralık araba hemen şurada, avluda; onu buraya getirdiğim gibi kimsecikler görmeden sizi evinize götürürdüm.</span></p>

      <p class="paragraf-3 para-style-override-19"><span>— Ne kadar iyi bir insansınız! –dedi Liza sevecenlikle.</span></p>

      <p class="paragraf-3 para-style-override-19"><span>— Rica ederim, benim yerimde kim olsa aynı şeyi yapardı...</span></p>

      <p class="paragraf-3 para-style-override-19"><span>Liza şaşkın şaşkın onun yüzüne baktı.</span></p>

      <p class="paragraf-3 para-style-override-19"><span>— Aman Tanrım! Ben de yanımda deminki şu yaşlı adamcağız var sanıyordum.</span></p>

      <p class="paragraf-3 para-style-override-19"><span>— Bakın, olaya böyle yaklaşmanıza çok sevindim, çünkü öteki türlüsü aptalca bir boş inançtan başka bir şey olmazdı. Madem durum böyle, ihtiyara hemen arabayı hazır etmelerini emretmem en doğrusu değil mi sizce de? Yalnızca on dakikamızı alır arabanın gelmesi, biz de o arada bir saçak altına sığınır, beklerdik.</span></p>

      <p class="paragraf-3 para-style-override-19"><span>— Benim öncelikle görmek istediğim... şu cesetler... nerede onlar?</span></p>

      <p class="paragraf-3 para-style-override-19"><span>— Ah, fantezi peşindesiniz siz! Benim de korktuğum buydu... Yok, biz bu pis işi bırakalım... görülecek bir şey değil, göreceğiniz bir şey yok.</span></p>

      <p class="paragraf-3 para-style-override-19"><span>— Onların nerede olduklarını biliyorum. Ben o evi biliyorum.</span></p>

      <p class="paragraf-3 para-style-override-19"><span>— Biliyorsanız ne olmuş! İnsaf edin, şu yağmura, sise bakın!.. (Hey Tanrım, ne dert aldım başıma!) Bakın Lizaveta Nikolayevna, fazla seçeneğimiz yok</span><span class="char-style-override-9">: y</span><span>a tek bir adım daha ilerlemeden burada bekleyeceksiniz... çünkü yirmi adım ötede Mavrikiy Nikolayeviç var ve bizi görür.</span></p>

      <p class="paragraf-3 para-style-override-19"><span>— Mavrikiy Nikolayeviç mi? Nerede? Nerede?</span></p>

      <p class="paragraf-3 para-style-override-19"><span>— Onunla görüşmek istiyorsanız, size biraz daha eşlik edip onun nerede olduğunu gösteririm... ama sonrası için beni bağışlayın, bendeniz ona görünmek istemiyorum.</span></p>

      <p class="paragraf-3 para-style-override-19"><span>— Tanrım, o beni bekliyor! –durdu, bir anda yüzü kıpkırmızı oldu.</span></p>

      <p class="paragraf-3 para-style-override-19"><span>— Önyargısız biriyse, hiç önemli değil! Aslında, biliyor musunuz Lizaveta Nikolayevna, benim bu işlerle hiç ilgim yok; tümüyle dışındayım bu işlerin ve bunu siz de biliyorsunuz; ama ben her şeye karşın sizin iyiliğinizi isterim... Bizim “kayık” çürük çarık, hurda bir sandal çıktıysa eğer...</span></p>

      <p class="paragraf-3 para-style-override-19"><span>— Ah, harika! –diye bağırdı Liza.</span></p>

      <p class="paragraf-3 para-style-override-19"><span>— Harika diyor ama gözünden yaşlar akıyor! Burada yürekli olmak gerek. Erkeklerden bir dikiş geri kalmamak gerek. Kadın denilen varlık bu yüzyılda... Tuh, lanet olsun! (Pyotr Stepanoviç az kalsın tükürecekti) En önemlisi de, ortada acınıp dövünecek bir durum yok. Bakarsınız işler tam tersi bir yönde gelişiverir. Mavrikiy Nikolayeviç... konuşkan biri değilse de... duygusal bir insan... ki bence bu da iyi bir nitelik, elbette önyargısız olması koşuluyla...</span></p>

      <p class="paragraf-3 para-style-override-19"><span>— Harika, harika! –dedi Liza isterikçe gülerek.</span></p>

      <p class="paragraf-3 para-style-override-19"><span>— Lanet olsun! –dedi birden sabrı tükenen Pyotr Stepanoviç.– Lizaveta Nikolayevna, ben aslında burada yalnızca sizin için... Yoksa ben ne yapacağım... Dün istediniz ve size hizmet ettim, biliyorsunuz, bugünse... İşte buradan görünüyor Mavrikiy Nikolayeviç, bakın orada oturuyor... bizi görmüyor. Lizaveta Nikolayevna, “Polinka Saks”ı okumuş muydunuz?</span></p>

      <p class="paragraf-3 para-style-override-19"><span>— O ne?</span></p>

      <p class="paragraf-3 para-style-override-19"><span>— Bir roman... Ben üniversite yıllarımda okumuştum. Saks adında zengin bir memur, karısını yazlık evinde kendisini aldatırken yakalar. Lanet olsun! Bana ne bütün bunlardan! Bakın, göreceksiniz, Mavrikiy Nikolayeviç daha eve varmadan size evlenme teklif edecektir. Hâlâ bizi görmedi.</span></p>

      <p class="paragraf-3 para-style-override-19"><span>— Görmesin daha iyi! –diye bağırdı birden Liza çılgın gibi.– Gidelim, hemen gidelim! Ormana, kırlara!</span></p>

      <p class="paragraf-3 para-style-override-19"><span>Dönüp koşmaya başladı.</span></p>

      <p class="paragraf-3 para-style-override-19"><span>— Lizaveta Nikolayevna! Buna korkaklık derler ama! –diye bağırıyordu Pyotr Stepanoviç onun ardından koşarken.– Neden istemiyorsunuz sizi görmesini? Tam tersine hiç korkmadan ve gururla bakın gözlerinin içine onun... Demek istediğim, hani,</span> <span class="char-style-override-11">o konuda</span> <span>bir tedirginliğiniz varsa... ne bileyim kızlık mızlık gibi şeyler... saçma bir boş inançtan, geri kafalılıktan başka bir şey değil bunlar... Hey! Nereye böyle?.. Ah, nasıl da koşuyor! Bakın, biz en iyisi Stavrogin’e geri dönelim ve benim arabayı alalım... Hey, nereye koşturuyorsunuz böyle? O taraf sürülmüş tarla... ah, düştü bile!</span></p>

      <p class="paragraf-3 para-style-override-19"><span>Pyotr Stepanoviç durdu. Liza’ysa ne yana gideceğini bilemeyen bir kuş gibi oradan oraya atılıp duruyordu. Pyotr Stepanoviç ondan elli adım kadar geride kalmıştı. Ayağı bir ağacın köküne takılan Liza yere kapaklandı. Aynı anda gerilerden müthiş bir çığlık duyuldu</span><span class="char-style-override-9">: o</span><span>nun deli gibi koştuğunu, düştüğünü gören ve çamurlara bata çıka ona doğru koşan Mavrikiy Nikolayeviç’in çığlığıydı bu. Pyotr Stepanoviç bir an önce kendi arabasına binebilmek için Stavrogin’in evinin avlusunda kayboldu.</span></p>

      <p class="paragraf-3 para-style-override-19"><span>Mavrikiy Nikolayeviç’se düştüğü yerden doğrulan Liza’nın yanındaydı, genç kızın elini avuçlarına almış korkuyla yüzüne bakıyordu. Bu beklenmedik ve tuhaf karşılaşma onu âdeta altüst etmişti; gözünden yaşlar süzülüyordu. Neredeyse tapındığı kadının böyle bir havada, hem de böyle bir saatte, üzerinde dünden kalma, o gösterişli ama incecik, şimdiyse yere düştüğü için çamurlara bulanmış gece elbisesiyle tarlalar içinde koşturduğunu görünce söyleyecek söz bulamadı, kaputunu çıkarıp titreyen elleriyle onun omzuna örtmeye çalıştı. Liza’nın dudaklarının eline değdiğini hissedince:</span></p>

      <p class="paragraf-3 para-style-override-19"><span>— Liza, –diye haykırdı,– hiçbir şey beceremiyorum... ama lütfen beni yanınızdan uzaklaştırmayın!</span></p>

      <p class="paragraf-3 para-style-override-19"><span>— Hemen buradan gidelim, –dedi Liza onun elini yakalayıp ardı sıra çekerek,– beni bırakmayın! Mavrikiy Nikolayeviç –korkuyla sesini kısmıştı,– demin, oradayken yürekliydim, ama şu anda ölmekten korkuyorum. Öleceğim, çok az kaldı ölümüme... Ama korkuyorum ölmekten... –Fısıltıyla bunları söylerken Mavrikiy Nikolayeviç’in elini kuvvetle sıkıyordu.</span></p>

      <p class="paragraf-3 para-style-override-19"><span>Tam bir umutsuzluk içinde çevresine bakınan Mavrikiy Nikolayeviç:</span></p>

      <p class="paragraf-3 para-style-override-19"><span>— Ah, kimse yok mu? –diye haykırdı.– Yoldan geçen biri?.. Ayaklarınız ıslanacak... siz... çıldırmak üzeresiniz!</span></p>

      <p class="paragraf-3 para-style-override-19"><span>— Korkacak bir şey yok! –dedi Liza ona cesaret vermek ister gibi.– Siz varken korkum azalıyor, elimden tutun, götürün beni... Nereye gidiyoruz şimdi, eve mi? Yok... ben önce şu... ölüleri görmek istiyorum. Dediklerine göre... karısının boğazını kesmişler... ama o, ben kestim diyor... Bu doğru değil, öyle değil mi... doğru değil? Ben... kendi gözlerimle görmek istiyorum kesilenleri... Benim yüzümden oldu... onların yüzünden bu gece onun sevgisini kaybettim... Kendim görürsem, her şeyi anlarım... Acele edin... evi biliyorum... Yangının çıktığı yerde... Mavrikiy Nikolayeviç, dostum, beni, iffetini kaybetmiş bu kızı bağışlamayın! Niye bağışlayasınız ki? Durun, niye ağlıyorsunuz? Tokatlayın beni ve şurada, şu tarlanın ortasında bir köpek gibi öldürün!</span></p>

      <p class="paragraf-3 para-style-override-19"><span>— Kimse sizi yargılayamaz, –dedi Mavrikiy Nikolayeviç kararlı bir sesle,– Tanrı günahlarınızı bağışlasın... sizi bu dünyada yargılayabilecek son kişi benim!</span></p>

      <p class="paragraf-3 para-style-override-19"><span>Anlatmaya kalksam, gerçekten burada tuhaf kaçacak bir konuşma tutturmuşlardı. El ele tutuşmuş iki meczuptular sanki; koşar adım doğruca yangına yürüyorlardı. Mavrikiy Nikolayeviç hiç değilse bir yük arabasına rastlama umudunu hâlâ yitirmemişti ama tek bir arabaya rastlamadılar. Bütün ışıklar, ışıltılar, yansımalar ve başka her şey, yağan ince, toz gibi yağmur örtüsü altında külrengi, şekilsiz bir kitleye dönüşerek yitip gitmişti. Çoktan şafak sökmüştü ama sanki gün ağarmamış, sabah olmamış gibiydi. Birden, bu soğuk, puslu karanlığın içinde tuhaf bir karaltının onlara doğru ilerlediğini gördüler. Şu anda sahneyi gözümde canlandırmaya çalıştığımda Lizaveta Nikolayevna’nın yerinde ben olsam gözlerime inanamazdım sanırım. Ama o kendilerine doğru ilerleyen bu karaltıyı hemen tanıyarak bir sevinç çığlığı attı. Stepan Trofimoviç’ti bu. Evinden nasıl ayrıldığını ve bu çılgın kaçış fikrini nasıl gerçekleştirdiğini daha sonra anlatacağım. Şimdilik şu kadarını söyleyeyim</span><span class="char-style-override-9">: o</span> <span>sabah ateşi yüksekti ve titremesi vardı, ama hastalık bile durduramamıştı onu. Çamurlu yolda kararlı adımlarla yürüyordu; çalışma odasından dışarı pek adım atmamış birinin bütün deneyimsizliklerine karşın, bu işi tek başına ve en iyi biçimde yapabilmek için niyetlendiği şey üzerinde enine boyuna düşündüğü belli oluyordu. Üzerinde “yol giysileri” vardı</span><span class="char-style-override-9">: p</span><span>altosunun belini genişçe, rugan bir kemerle sıkmıştı. Ayağında yepyeni, uzun konçlu çizmeler vardı, pantolon paçalarını çizmelerin içine sokmuştu. Epeyce düşündüğü ve bir yolcunun böyle giyinmesi gerektiğine karar verdiği anlaşılıyordu; yürümeyi pek beceremediği ışıl ışıl süvari çizmeleriyle rugan kemeri günler öncesinden sağlamıştı. Geniş kenarlı bir şapkayla, boynunu sıkı sıkıya saran yün bir atkı da vardı üzerinde; sağ elinde bir sopa ve bir şemsiye, sol elindeyse son derece küçük, ama içi tıkabasa dolu bir yol çantası vardı. Yolun en başındayken bile yürüyüşünü engelleyen bu üç eşya –sopa, şemsiye ve çanta– bir süre sonra hepten çekilmez olmuştu.</span></p>

      <p class="paragraf-3 para-style-override-19"><span>— Gerçekten siz misiniz? –diye bağırdı Liza, o ilk bilinçsiz sevinç anı geçtikten sonra onu derin bir üzüntüyle, şaşkın şaşkın süzerek.</span></p>

      <p class="paragraf-3 para-style-override-19"><span>— Lise! –diye bağırdı Stepan Trofimoviç de neredeyse sayıklar gibi ona doğru atılarak.– Chère, chère, bu siste, böyle bir havada... dışarıdasınız ha? Gök nasıl da kıpkızıl, görüyor musunuz? Yangının alevleri! Vous êtes malheureuse, n’est-ce pas?</span><span class="dipnot-3 char-style-override-8"><a class="footnote-link" href="#footnote-225-18" id="footnote-225-18-backlink">18</a></span> <span>Görüyorum, görüyorum, anlatmanıza gerek yok; ama siz de bana bir şey sormayın. Nous sommes tous malheureux, mais il faut les pardonner tous. Pardonnons, Lise</span><span class="dipnot-3 char-style-override-8"><a class="footnote-link" href="#footnote-225-19" id="footnote-225-19-backlink">19</a></span> <span>ve sonsuza dek özgür olalım. Dünyayla ilgimizi kesmek ve tümüyle özgür olmak için, il faut pardonner, pardonner et pardonner!</span><span class="dipnot-3 char-style-override-8"><a class="footnote-link" href="#footnote-225-20" id="footnote-225-20-backlink">20</a></span></p>

      <p class="paragraf-3 para-style-override-19"><span>— Ama siz... neden diz çöküyorsunuz?</span></p>

      <p class="paragraf-3 para-style-override-19"><span>—</span> <span>Dünyayla vedalaşırken, sizin şahsınızda tüm geçmi-<br/>
      şimle de vedalaşmak için! –Ağlamaya başladı, Liza’nın ellerinden tutup gözyaşlarıyla ıslanmış gözlerine götürdü.– Hayatıma güzellik katan herkesin önünde eğiliyor, herkesin elini öpüyor, herkese teşekkür ediyorum. Kendimi tam ortadan ikiye böldüm</span><span class="char-style-override-9">: b</span><span>ir yanda göklerde uçmayı düşleyen bir kaçık, vingt deux ans!</span><span class="dipnot-3 char-style-override-8"><a class="footnote-link" href="#footnote-225-21" id="footnote-225-21-backlink">21</a></span> <span>Beri yanda soğuktan donmuş, yarı ölü, ihtiyar bir öğretmen... chez ce marchand, s’il existe pourtant ce marchand...</span><span class="dipnot-3 char-style-override-8"><a class="footnote-link" href="#footnote-225-22" id="footnote-225-22-backlink">22</a></span> <span>Ama siz sırılsıklam olmuşsunuz, Lise! –diye bağırarak fırlayıp kalktı, o arada yaş toprakta kendi dizlerinin de ıslandığını hissetmişti.– Üstelik böyle bir giysiyle... böyle çamurlar içinde ve... yayan? Ah, ağlıyorsunuz? Vous êtes malheureusse? Bir şeyler duymuştum... Ama siz şu anda nereden geliyorsunuz? –Bir yandan Liza’ya çekingen sorularını sıklaştırırken, bir yandan da büyük bir şaşkınlıkla Mavrikiy Nikolayeviç’i süzüyordu.– Mais savez-vous l’heure qu’il est?</span><span class="dipnot-3 char-style-override-8"><a class="footnote-link" href="#footnote-225-23" id="footnote-225-23-backlink">23</a></span></p>

      <p class="paragraf-3 para-style-override-19"><span>— Stepan Trofimoviç, şu... öldürülen insanlara ilişkin bir şey duydunuz mu?.. Gerçek mi bu? Gerçek mi?</span></p>

      <p class="paragraf-3 para-style-override-19"><span>— Ah, bu adamlar! Becerdikleri pis işlerin kızıl alevlerini bütün gece gökyüzünde izledim. Başka türlü bitirebilmeleri olanaksızdı... (Gözleri yeniden parladı). Hummalı bir uykunun sayıklamasından kaçıyorum, Rusya’yı arıyorum, existe-t-elle la Russie? Bah, c’est vou<a id="Anchor-12"/><a id="Anchor-13"/>s, cher capitaine!</span><span class="dipnot-3 char-style-override-8"><a class="footnote-link" href="#footnote-225-24" id="footnote-225-24-backlink">24</a></span> <span>Sizi <a id="Anchor-14"/><a id="Anchor-15"/>bir gün, bir yerlerde soylu bir davranışın kahramanı olarak göreceğimi biliyordum... Şemsiyemi buyurun, hem neden böyle yayasınız? Tanrı aşkına, hiç değilse şemsiyemi alın, ben nasılsa bir yerlerde bir araba bulurum. Ben de yaya yola çıktım, çünkü Stasie (Nastasya yani) yola çıktığımı bir anlasa, bütün mahalleyi ayağa kaldırırdı. Âdeta sıvışır gibi, olabildiğince incognito çıktım evden. Bilmiyorum ama,</span> <span class="char-style-override-11">Golos</span><span>’ta her yerde soygunlar var diye yazıyor. Ama yola daha yeni çıkmışken karşıma bir soyguncunun çıkacağını da sanmam. Chère, Lise,</span> <span>sanırım siz demin birinin birilerini öldürdüğünden söz ediyordunuz? O mon dieu! Fenalaştınız!</span></p>

      <p class="paragraf-3 para-style-override-19"><span>Liza, Mavrikiy Nikolayeviç’i yeniden ardı sıra çekiştirerek çılgın gibi:</span></p>

      <p class="paragraf-3 para-style-override-19"><span>— Gidelim, gidelim! –diye bağırdı, sonra Stepan Trofimoviç’e dönerek</span><span class="char-style-override-9">: –</span><span>Durun Stepan Trofimoviç! –dedi,– Sizi bir kutsayayım... zavallı adam, belki yapılacak en iyi şey sizi bağlamaktı, ama ben şimdi sizi kutsayacağım! Siz de bu “zavallı” Liza’dan hayır duanızı esirgemeyin. Kendinizi fazla yormadan, birazcık dua etseniz de olur. Mavrikiy Nikolayeviç, bu çocuğa şemsiyesini geri verin, kesinlikle geri verin. İşte böyle... Hadi gidelim! Gidelim!</span></p>

      <p class="paragraf-3 para-style-override-19"><span>O uğursuz eve gelişleri, evin önüne biriken ve uzun uzun Stavrogin’den söz eden büyük kalabalığın, onun karısını boğazlamakta ne gibi çıkarları olduğunu öğrendiği ana rastlamıştı. Ama yinelemek isterim</span><span class="char-style-override-9">: b</span><span>üyük çoğunluk, konuşulanları sessiz, hareketsiz dinliyordu. Kendinden geçercesine bağıranlar yalnızca birtakım sarhoşlarla, elini kolunu sallayıp duran o esnaf gibi “ipini koparmış” takımından kişilerdi. Aslında herkesin uysal, kendi halinde diye bildiği biriydi bu esnaf; ama onu heyecanlandıran bir şey olduğunda birden bu şekilde ipini koparır ve kendini bilmez bir halde uçmaya başlardı. Liza’yla Mavrikiy Nikolayeviç’in gelişlerini görmedim. İlkin Liza’yı gördüm kalabalığın ortasında ve âdeta taş kesildim</span><span class="char-style-override-9">: b</span><span>enden epey uzaktaydı; hatta ilkin Mavrikiy Nikolayeviç’i hiç fark edemedim. Sanırım kalabalık arasında Liza’nın iki adım kadar gerisinde kalmıştı ya da onu itmişlerdi. Liza kalabalığı yara yara ilerliyor, çevresindeki kimseyi görmüyor, duymuyordu; hastaneden kaçmış sayıklayan bir hasta gibiydi; nitekim çok geçmeden çevresindekilerin dikkatini üzerine topladı. İnsanlar birden bağırmaya başladılar. “İşte Stavrogin’in kadını bu!” diye bağırdı biri. “Öldürdükleri yetmiyor, bir de bakmaya geliyorlar!” diye öteden bir başkası bağırdı. Birden Liza’nın arkasından bir elin havaya kalktığını, sonra hızla aşağı indiğini gördüm. Liza yere yıkıldı. Korkunç bir çığlık koparan Mavrikiy Nikolayeviç yardım etmek için Liza’ya doğru atıldı, kendisiyle Liza’nın arasını kapatan adama var gücüyle bir yumruk indirdi. Ama aynı anda, sözünü ettiğim esnaf arkadan onu sımsıkı tuttu. İtiş kakıştan bir süre bir şey anlamak mümkün olmadı. Liza düştüğü yerden kalkacak olduysa da, gelen ikinci bir vuruşla yeniden yere yıkıldı. Birden kalabalık geriledi; yerde yatan Liza’nın çevresinde küçük bir boşluk bırakarak bir halka oluşturdu. Âdeta çılgına dönen, yüzü gözü kan içindeki Mavrikiy Nikolayeviç bağırarak, hıçkırarak, parmaklarını kırarcasına ellerini ovuşturarak Liza’nın başında duruyordu. Bundan sonra neler olduğunu tam hatırlayamıyorum. Tek bildiğim, Liza’yı hemen götürdükleri. Ben de arkalarından koştum; Liza henüz yaşıyordu ve sanırım kendindeydi de. Esnafla başka üç kişiyi daha tutukladılar. Bu üç kişinin üçü de bugün bile haksız yere tutuklandıklarını, cinayetle hiçbir ilgilerinin olmadığını öne sürüyorlar. Belki de doğru söylüyorlar. Suçüstü yakalanan esnafın zihin sağlığı pek yerinde olmadığı için olup bitenler üzerine kendisinden doğru dürüst bir bilgi alınamadı. Olaya her ne kadar uzaktan tanık olduysam da, görgü tanığı olarak kuşkusuz benim de ifademe başvuruldu</span><span class="char-style-override-9">: b</span><span>unun aşırı heyecanlı, ne yaptıklarını bilmeyen, sarhoş, ipin ucunu kaçırmış insanlarca tümüyle bir rastlantı sonucu olarak gerçekleştirilmiş bir olay olduğunu söyledim. Bugün de aynı düşüncedeyim.</span></p>

      <p class="paragraf-3 para-style-override-20"/>

      <p class="paragraf-3 para-style-override-20"/>

      <p class="paragraf-3 para-style-override-20"/>

      <p class="paragraf-3 para-style-override-20"/>

      <p class="paragraf-3 para-style-override-20"/>

      <p class="paragraf-3 para-style-override-20"/>

      <p class="paragraf-3 para-style-override-20"/>

      <p class="paragraf-3 para-style-override-20"/>

      <p class="paragraf-3 para-style-override-20"/>

      <p class="paragraf-3 para-style-override-20"/>

      <div class="footnotes">
        <div class="footnote">
          <p class="dipnot-3"><a class="footnote-anchor" href="#footnote-225-17-backlink" id="footnote-225-17">17</a> <span>Halkın sesi, Tanrı’nın sesidir (Lat.)</span></p>
        </div>

        <div class="footnote">
          <p class="dipnot-3"><a class="footnote-anchor" href="#footnote-225-18-backlink" id="footnote-225-18">18</a> <span>Mutsuzsunuz, değil mi? (Fr.)</span></p>
        </div>

        <div class="footnote">
          <p class="dipnot-3"><a class="footnote-anchor" href="#footnote-225-19-backlink" id="footnote-225-19">19</a> <span>Hepimiz mutsuzuz, ama hepsini bağışlamalıyız. Bağışlayalım, Liza. (Fr.)</span></p>
        </div>

        <div class="footnote">
          <p class="dipnot-3"><a class="footnote-anchor" href="#footnote-225-20-backlink" id="footnote-225-20">20</a> <span>Bağışlamak, bağışlamak ve bağışlamak gerek. (Fr.)</span></p>
        </div>

        <div class="footnote">
          <p class="dipnot-3"><a class="footnote-anchor" href="#footnote-225-21-backlink" id="footnote-225-21">21</a> <span>Yirmi iki yaşında. (Fr.)</span></p>
        </div>

        <div class="footnote">
          <p class="dipnot-3"><a class="footnote-anchor" href="#footnote-225-22-backlink" id="footnote-225-22">22</a> <span>Bir tüccarın evinde... varsa eğer böyle bir tüccar (Fr.)</span></p>
        </div>

        <div class="footnote">
          <p class="dipnot-3"><a class="footnote-anchor" href="#footnote-225-23-backlink" id="footnote-225-23">23</a> <span>Saatin kaç olduğunu biliyor musunuz? (Fr.)</span></p>
        </div>

        <div class="footnote">
          <p class="dipnot-3"><a class="footnote-anchor" href="#footnote-225-24-backlink" id="footnote-225-24">24</a> <span>Var mı Rusya diye bir şey? Ah, siz misiniz aziz yüzbaşı? (Fr.)</span></p>
        </div>
      </div>
    </div>
  </div>
</body>
</html>
