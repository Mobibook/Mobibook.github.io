<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-8.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-8.html" xml:lang="en-GB">
    <div class="Basic-Text-Frame-1">
      <p class="arabaslik-orta" id="toc_marker-2-8">Sekizinci Bölüm</p>

      <p class="paragraf"/>

      <p class="orta">Veliaht İvan</p>

      <p class="paragraf para-style-override-19"/>

      <p class="paragraf para-style-override-19"><span>Stavrogin ve Kirillov gittiler; Pyotr Stepanoviç’se kargaşayı yatıştırmak için yeniden “toplantı”ya dönecek olduysa da daha sonra buna değmeyeceğine karar vermiş olacak ki, iki dakika sonra gidenlerin ardından koşturmaya başladı. Hızla ilerlerken Filippov’un evine giden kestirme bir yol geldi aklına; çamur deryası bir ara sokağa daldı ve gerçekten de Stavrogin’le Kirillov tam avlu kapısındayken onlara yetişmeyi başardı.</span></p>

      <p class="paragraf para-style-override-19"><span>— Siz de geldiniz ha? –dedi Kirillov.– İyi etmişsiniz. Geçin lütfen.</span></p>

      <p class="paragraf para-style-override-19"><span>— Bize yalnız yaşadığınızı söylemiştiniz. –dedi Stavrogin sofada kaynamakta olan semaverin yanından geçerken.</span></p>

      <p class="paragraf para-style-override-19"><span>— Şimdi göreceksiniz kiminle yaşadığımı, –diye mırıldandı Kirillov.– Geçin!</span></p>

      <p class="paragraf para-style-override-19"><span>İçeri girer girmez Verhovenskiy bugün Lembke’den aldığı imzasız mektubu çıkarıp Stavrogin’in önüne koydu. Üçü de oturdu. Mektubu sessizce okuyan Stavrogin:</span></p>

      <p class="paragraf para-style-override-19"><span>— E? –diye sordu.</span></p>

      <p class="paragraf para-style-override-19"><span>— Yazdığını yapacaktır bu alçak, –dedi Verhovenskiy.– Kendisi hazır sizin emriniz altındayken, ne yapacağını anlatın kendisine. İnanın bana, yarın doğruca Lembke’ye gidebilir.</span></p>

      <p class="paragraf para-style-override-19"><span>— Giderse gitsin.</span></p>

      <p class="paragraf para-style-override-19"><span>— Ne demek giderse gitsin? Özellikle de bunu önlemek elimizdeyken?</span></p>

      <p class="paragraf para-style-override-19"><span>— Yanılıyorsunuz. O bana bağlı biri değil. Hem bütün bunlar benim umurumda bile değil. Bir kez o benim için tehdit değil. Onun tehdit ettiği sizsiniz.</span></p>

      <p class="paragraf para-style-override-19"><span>— Sizin için de tehdit.</span></p>

      <p class="paragraf para-style-override-19"><span>— Sanmıyorum.</span></p>

      <p class="paragraf para-style-override-19"><span>— Ama ötekiler size acımayabilir, bunu nasıl anlamazsınız? Dinleyin Stavrogin</span><span class="char-style-override-9">: b</span><span>ütün bunlar yalnızca kelime oyunu. Siz yoksa paraya mı kıyamıyorsunuz?</span></p>

      <p class="paragraf para-style-override-19"><span>— Para da mı gerek?</span></p>

      <p class="paragraf para-style-override-19"><span>— Hem de nasıl! En az iki bin, bilemediniz bin beş yüz! Yarın ya da daha iyisi bugün verin bu parayı bana, ben de yarın akşam kendisini Petersburg’a yollayayım; onun da istediği bu zaten. Hatta isterseniz Marya Timofeyevna’yı da birlikte yollayabilirim; bunu da bir kenara yazın.</span></p>

      <p class="paragraf para-style-override-19"><span>Müthiş bir kafa karışıklığı içindeydi sanki, ne dediğini bilmiyor gibi düşünmeden, dikkatsizce konuşuyordu. Stavrogin şaşkınlıkla süzdü onu.</span></p>

      <p class="paragraf para-style-override-19"><span>— Marya Timofeyevna’yı buradan göndermem için hiçbir neden yok.</span></p>

      <p class="paragraf para-style-override-19"><span>— Belki de gitmesini hiç istemiyorsunuzdur? –dedi Pyotr Stepanoviç alayla gülerek.</span></p>

      <p class="paragraf para-style-override-19"><span>— Evet, belki de hiç istemiyorum.</span></p>

      <p class="paragraf para-style-override-19"><span>— Pekâlâ! Parayı verecek misiniz, vermeyecek misiniz? –diye bağırdı Verhovenskiy öfkeli bir sabırsızlıkla ve buyururca.</span></p>

      <p class="paragraf para-style-override-19"><span>Stavrogin ona ciddi ciddi baktı.</span></p>

      <p class="paragraf para-style-override-19"><span>— Vermeyeceğim, –dedi.</span></p>

      <p class="paragraf para-style-override-19"><span>— Ah Stavrogin! Siz ya bir şeyler biliyorsunuz ya da çoktan bir şeyler yaptınız. Lütfen ciddi olun!</span></p>

      <p class="paragraf para-style-override-19"><span>Yüzü çarpılmıştı; dudak uçları titriyordu; sonra birden tuhaf, anlamsız bir şekilde gülmeye başladı.</span></p>

      <p class="paragraf para-style-override-19"><span>— Çiftliğe karşılık daha yeni para aldınız babanızdan, –dedi Nikolay Vsevolodoviç alabildiğine sakin.– Ayrıca maman</span> <span>da Stepan Trofimoviç için altı ya da sekiz bin ruble verdi size. O bin beş yüz rubleyi kendi paranızdan ödesenize. Bundan böyle başkaları için para vermek istemiyorum; o kadar çok para dağıttım ki, ağırıma gidiyor artık... –kendi sözlerine kendisi güldü.</span></p>

      <p class="paragraf para-style-override-19"><span>— Şaka etmeye başladınız ha?</span></p>

      <p class="paragraf para-style-override-19"><span>Stavrogin yerinden kalktı, aynı anda Verhovenskiy de fırlayıp kalktı</span><span class="char-style-override-9">: o</span><span>nun çıkıp gitmesine engel olmak için kapının önüne dikildi. Nikolay Vsevolodoviç tam onu kapının önünden itecekken birden durdu:</span></p>

      <p class="paragraf para-style-override-19"><span>— Şatov’u size yedirmeyeceğim, –dedi.</span></p>

      <p class="paragraf para-style-override-19"><span>Pyotr Stepanoviç ürperdi. Bir süre öylece göz göze durdular.</span></p>

      <p class="paragraf para-style-override-19"><span>— Demin Şatov’un kanına neden ihtiyacınız olduğunu söylemiştim size, –dedi Stavrogin; gözlerinde kıvılcımlar çakıyordu.– Hücrelerinizi bir arada tutacağınız bir yapıştırıcı olacak onun kanı. Demin büyük bir ustalıkla uzaklaştırdınız Şatov’u</span><span class="char-style-override-9">: o</span><span>nun “ihbar etmem” demeyeceğini, önünüzde yalan söylemeyi alçalma sayacağını çok iyi biliyordunuz. Peki ama ben, ben niye gerekliyim size şimdi? Neredeyse Avrupa’dan beri peşimdesiniz. Bu konuda bana bugüne dek yaptığınız bütün açıklamalar yalnızca bir sayıklama. O arada beni Lebyadkin’e bin beş yüz ruble vermeye, böylece de Fedka’ya cinayet işleme fırsatı sağlamaya kışkırtıp duruyorsunuz. Aynı anda karımı da öldürtmek istediğim gibi bir saplantınız olduğunu da biliyorum. Cinayetle elimi kolumu bağlayıp beni avcunuza almak istiyorsunuz galiba? Beni avcunuza alacaksınız da ne yapacaksınız? Hangi şeytan için gerekli oldum ben size? İlk ve son kez gözlerimin içine bakın ve söyleyin</span><span class="char-style-override-9">: b</span><span>en sizin aradığınız adam mıyım? Düşün benim yakamdan!</span></p>

      <p class="paragraf para-style-override-19"><span>— Fedka geldi size değil mi? –dedi Verhovenskiy soluğu tutularak.</span></p>

      <p class="paragraf para-style-override-19"><span>— Evet, Fedka geldi; onun da fiyatı bin beş yüz ruble... İsterseniz kendisi de doğrulasın bunu, bakın orada duruyor... –Stavrogin elini ileri uzattı.</span></p>

      <p class="paragraf para-style-override-19"><span>Pyotr Stepanoviç hızla dönüp o yana baktı. Karanlıkta kapı ağzında biri duruyordu; Fedka’ydı bu; üzerinde kısa gocuğu vardı ama kendi evindeymiş gibi başında şapkası yoktu. Düzgün, bembeyaz dişlerini göstererek sırıtıyordu. Sarı yalımların çaktığı kara gözleri bir yandan oradakileri izlerken bir yandan da dikkatle odayı tarıyordu. Anlayamadığı bir şey var gibiydi; herhalde Kirillov getirmişti şimdi onu, o yüzden de soru dolu bakışları ona yönelmişti; kapı ağzında duruyor, içeri geçmek istemiyordu.</span></p>

      <p class="paragraf para-style-override-19"><span>— Besbelli pazarlığımızı duysun, hatta elimizde paraları da görsün diye getirdiniz onu buraya değil mi? –dedi Stavrogin ve sorduğu sorunun yanıtını beklemeden çıkıp gitti.</span></p>

      <p class="paragraf para-style-override-19"><span>Verhovenskiy çılgın gibi atılıp çıkış kapısında yetişti ona; kolundan yakaladı:</span></p>

      <p class="paragraf para-style-override-19"><span>— Dur! Bir adım daha atma!</span></p>

      <p class="paragraf para-style-override-19"><span>Stavrogin kolunu hızla çekti ama kurtaramadı. Bunun üzerine kudurmuşçasına bir öfkeyle Verhovenskiy’in saçlarına yapıştı ve var gücüyle çekerek onu yere çaldı, sonra da çıkıp gitti. Ama daha otuz adım bile gitmeden öteki yine yakaladı onu.</span></p>

      <p class="paragraf para-style-override-19"><span>Sıtmalı gibi titreyerek:</span></p>

      <p class="paragraf para-style-override-19"><span>— Barışalım... barışalım... –diye kekeliyordu fısıltıyla.</span></p>

      <p class="paragraf para-style-override-19"><span>Nikolay Vsevolodoviç omuz silkip hiçbir şey söylemeden, durup bakmadan yürümeye devam etti.</span></p>

      <p class="paragraf para-style-override-19"><span>— Dinleyin! Yarın size Lizaveta Nikolayevna’yı getireyim, ister misiniz? İstemez misiniz? Niye yanıt vermiyorsunuz? Kimi isterseniz getiririm, söyleyin yeter! Size Şatov’u vereyim, ister misiniz?</span></p>

      <p class="paragraf para-style-override-19"><span>— Onu öldürmeyi kafaya koyduğunuz doğru demek ki? –diye bağırdı Nikolay Vsevolodoviç.</span></p>

      <p class="paragraf para-style-override-19"><span>— Peki ne yapacaksınız Şatov’u ha? Ne yapacaksınız? –diye bağırdı Pyotr Stepanoviç; Stavrogin’in ardı sıra çılgın gibi koşturuyor, herhalde kendi de farkında olmadan arada bir Stavrogin’in kolunu tutuyordu.– Pekâlâ onu size vereceğim, yeter ki barışalım. Hesabınız kabarık ama... yine de barışalım!</span></p>

      <p class="paragraf para-style-override-19"><span>Stavrogin sonunda durup ona baktı ve çok şaşırdı. Bu her zamanki ya da demin odadaki ses ve bakış değildi; bambaşka bir yüzdü bu gördüğü. Konuşmasında vurgular bile değişmişti</span><span class="char-style-override-9">: V</span><span>erhovenskiy yalvarıyor, yakarıyordu. En değer verdiği şeyi elinden alınmak istenen ya da alındığı için kendini kaybetmiş biri gibiydi.</span></p>

      <p class="paragraf para-style-override-19"><span>— Neyiniz var? –diye bağırdı Stavrogin.</span></p>

      <p class="paragraf para-style-override-19"><span>Ama öteki karşılık vermedi; yalvaran ama ısrarlı gözlerle ona bakarak arkadan koşmaya devam ediyordu.</span></p>

      <p class="paragraf para-style-override-19"><span>Soluk soluğa:</span></p>

      <p class="paragraf para-style-override-19"><span>— Barışalım! –diye fısıldadı bir kez daha.– Bakın</span><span class="char-style-override-9">: t</span><span>ıpkı Fedka gibi, benim de çizmemin koncunda bir bıçak var, buna karşın sizinle barışmaya hazırım.</span></p>

      <p class="paragraf para-style-override-19"><span>— İyi de ne yapacaksınız beni? –diye bağırdı iyice şaşıran Stavrogin öfkeyle.– Lanet olsun! Benim bilmediğim bir şey mi var? Yoksa benim size uğurlu geldiğimi mi düşünüyorsunuz?</span></p>

      <p class="paragraf para-style-override-19"><span>— Dinleyin, bir kargaşa çıkaracağız, –dedi Verhovenskiy çabuk çabuk, neredeyse sayıklar gibi.– İnandırıcı gelmiyor mu size yoksa bu? Öyle bir kargaşa çıkaracağız ki, her şey yerinden oynayacak. Karmazinov haklı</span><span class="char-style-override-9">: t</span><span>utunacak hiçbir şeyimiz yok. Akıllı adam. Çok akıllı. Buradaki hücremiz gibi Rusya’da on hücrem daha olsa kimse tutamazdı beni.</span></p>

      <p class="paragraf para-style-override-19"><span>— Yine böyle aptallardan oluşmuş on hücre! –sözleri döküldü Stavrogin’in ağzından gayri ihtiyari.</span></p>

      <p class="paragraf para-style-override-19"><span>— Siz de biraz aptal olsanız ne olur Stavrogin? Biliyorsunuz, böyle bir şeyi isteyemeyecek kadar akıllı olduğunuz söylenemez sizin de</span><span class="char-style-override-9">: b</span><span>ir kez korkuyorsunuz; sonra inanmıyorsunuz; sonra da işin boyutları ürkütüyor sizi. Hem niye aptal olsunlar ki? Hiç de sandığınız gibi değiller; bu günlerde kimse kendi aklıyla düşünmüyor. Özgün beyinler öyle az ki günümüzde. Virginskiy çok temiz bir adam, sizden benden on kat daha temiz... eh, varsın öyle olsun. Liputin üçkâğıtçının teki, ama ben kendisinin zayıf yanını biliyorum. Zayıf yanı olmayan üçkâğıtçı yoktur. Bir tek Lyamşin’in zayıf bir yanı yok, ama o da avcumun içinde. Böyle birkaç hücrem daha olsa, beni dilediğim yere ulaştıracak pasaporta da, paraya da sahibim demektir. Bir bunun için bile değmez mi? Ayrıca gizlenecek güvenli yerler olacak! İstedikleri kadar arasınlar. Bir hücreyi ele geçirseler de, öbüründe çuvallarlar. Her yerde kargaşa yaratacağız... İkimizin bu işi rahatça kıvıracağımıza inanmıyor musunuz?</span></p>

      <p class="paragraf para-style-override-19"><span>— Şigalyov’la yapın bu işi... ve beni rahat bırakın!</span></p>

      <p class="paragraf para-style-override-19"><span>— Şigalyov harika bir insan, Fourier ayarında bir dâhi! Hatta ondan daha gözü pek, daha güçlü! Onunla ayrıca ilgileneceğim. “Eşitliği” bulmuş bir adam!</span></p>

      <p class="paragraf para-style-override-19"><span>Stavrogin Pyotr Stepanoviç’e bir kez daha dikkatle bakıp, “Sıtmalı gibi sürekli sayıklıyor, bir şeyler olmuş sanki buna, çok özel bir şeyler,” diye geçirdi içinden.</span></p>

      <p class="paragraf para-style-override-19"><span>Yan yana, durmaksızın, hızla yürüyorlardı.</span></p>

      <p class="paragraf para-style-override-19"><span>— Tasarısı güzel; hafiyeliğe dayanıyor, –diye sürdürdü Verhovenskiy.– Toplumun bütün üyeleri birbirini gözetliyor ve herkes birbirini ihbar etmek zorunda. Tek tek her birey bütüne, bütün de tek tek bireylere ait. Herkes köle ve herkes kölelikte birbirine eşit. Çok özel durumlarda iftira ve cinayet mümkün, ama temel ilke eşitlik. En öncelikli işlerden biri eğitim, bilim ve yetenekte düzeyi düşürmek. Çünkü yüksek düzeyde bilime ancak üstün yeteneği olanlar ulaşabilir! Üstün yetenekli olanlar da her zaman iktidarı ele geçirmiş, sonra despotlaşmışlardır. Despot olmamak ellerinde değildir bunların, neden oldukları ahlaksızlık, her zaman sağladıkları yarardan daha çok olmuştur; bunlar ya hep sürülürler ya da idam edilirler. Cicero’ların dili kesilir, Kopernik’lerin gözleri oyulur, Shakespeare’lerse taşlanır; Şigalyovculuk işte budur! Köleler eşit olmalı; despotizm olmadan ne özgürlük, ne eşitlik olur; ama sürüde eşitlik var. Ha-ha-ha, şaşırtıcı mı geldi size? Ben, Şigalyovcuyum!</span></p>

      <p class="paragraf para-style-override-19"><span>Stavrogin bir an önce evine ulaşma isteğiyle adımlarını sıklaştırdı. “Sarhoş desem, nerede, ne zaman içmiş olabilir?” diye düşünüyordu Verhovenskiy için. “Sakın içtiği konyaktan olmasın?”</span></p>

      <p class="paragraf para-style-override-19"><span>— Dinleyin Stavrogin</span><span class="char-style-override-9">: d</span><span>ağları düzlemek gülünç değil, güzel bir düşünce. Ben Şigalyov’dan yanayım! Eğitime de, bilime de gerek yok! Bilim hiç olmasa, eldeki malzeme bin yıl yeter; ama boyun eğme öğretilmeli. Dünyada eksikliği duyulan şey bu</span><span class="char-style-override-9">: b</span><span>oyun eğme. Eğitim açlığı aristokratik bir duygudur. Birazcık aile, birazcık aşk... derken alın size özel mülkiyet arzusu! Bütün bu arzuları bastırıp yok edeceğiz; buna karşılık sarhoşluk, dedikodu, muhbirlik teşvik edilecek... sonuçta eşi benzeri görülmemiş bir sefahate yuvarlanacak toplum; deha daha kundaktayken yok edilecek. Her şey aynı paydada eşitlenecek. Geçenlerde İngiliz işçilerin verdiği yanıt şöyleydi</span><span class="char-style-override-9">: “</span><span>Biz bir zanaat öğrendik... ve bizler dürüst insanlarız; bize başka hiçbir şey gerekli değil.” Yalnızca lazım olan gereklidir</span><span class="char-style-override-9">: d</span><span>ünyanın şiarı bundan böyle bu olacak! Ama şiddetli kasılmalar da gerekli; bu da biz hükmedenlerin işi. Kölelerin başında hükmedenler bulunmalı. Tam bir boyun eğiş, tam bir kişiliksizleşme. Ama Şigalyovculuk’ta otuz yılda bir şiddetli kasılmaya da başvurulur ve insanlar birbirini yemeye başlarlar; elbette bir yere kadar ve sırf can sıkıntılarını dağıtmak için. Can sıkıntısı aristokratik bir duygudur; Şigalyovculuk’ta istek, arzu olmayacak; arzu ve acı bizim için; köleler içinse Şigalyovculuk.</span></p>

      <p class="paragraf para-style-override-19"><span>Stavrogin yine kendini tutamadı ve:</span></p>

      <p class="paragraf para-style-override-19"><span>— Ama kendinizi bunun dışında tutuyorsunuz değil mi? –sözleri döküldü ağzından.</span></p>

      <p class="paragraf para-style-override-19"><span>— Siz de dışındasınız. Biliyor musunuz, tüm dünyayı Papaya vermek gibi bir düşüncem var. Hele bir yalınayak başı kabak çıksın öne ve “Bakın ne hale soktular beni!” desin. Herkes ardından gidecektir, ordu bile! En yukarıda papa, biz onun çevresinde, bizim altımızda da Şigalyovculuk. Yeter ki Enternasyonal de bu işe razı olsun; olacaktır da. İhtiyar bu işe dünden razı; kendisi için başka hiçbir çıkış yolu yok çünkü. Sözlerimin tek kelimesini unutmayın, ha-ha-ha, saçma mı buldunuz? Söyleyin hadi, saçma mı, değil mi?</span></p>

      <p class="paragraf para-style-override-19"><span>— Yeter! –diye homurdandı Stavrogin öfkeyle.</span></p>

      <p class="paragraf para-style-override-19"><span>— Yeter! Tamam, Papadan vazgeçtim! Papanın canı cehenneme! Şigalyovculuk’un da canı cehenneme! Bize Şigalyovculuk değil, daha pratik ve güncel bir şey gerek; çünkü Şigalyovculuk tam kuyumcu işi. Ancak gelecekte gerçekleşebilecek bir ülkü. Şigalyov bütün hayırseverler gibi bir kuyumcu ve budala! Bize kaba iş gerek... Şigalyov ise kaba işi küçük görüyor. Şimdi kulağınızı iyi açın</span><span class="char-style-override-9">: B</span><span>atı’da Papa; burada, bizde ise siz!</span></p>

      <p class="paragraf para-style-override-19"><span>— Beni rahat bırakın! Sarhoşsunuz siz! –diye homurdandı Stavrogin ve adımlarını iyice hızlandırdı.</span></p>

      <p class="paragraf para-style-override-19"><span>— Stavrogin, güzel adam! –diye bağırdı Pyotr Stepanoviç neredeyse esrik.– Çok güzel olduğunuzu biliyor musunuz? Bunun bazen hiç farkında olmamanız da sizin en değerli yanınız! Ah, sizi öyle inceledim ki! Sık sık bir köşeden gizlice izledim sizi! Nasıl saf, temiz yürekli, naif olduğunuzu biliyor musunuz peki? Dahası da var! Siz galiba acı da çekiyorsunuz, hem de tam bir içtenlikle; nedeni de yine saflığınız, temiz yürekliliğiniz! Ben nihilistim ama güzelliğe vurgunum. Nihilistler güzellikten ne anlar mı diyorsunuz? Yalnızca putları sevmez nihilistler. Ama ben put da severim! Benim putum sizsiniz! Kimseyi aşağılamazsınız siz ama herkes sizden nefret eder. Siz herkesi kendinizle eşit görürsünüz ama herkes sizden korkar. Ne güzel, omzunuza şaplak atmak için kimse yaklaşamaz yanınıza. Müthiş bir aristokratsınız. Demokrasi yoluna düşmüş bir aristokrattan daha baş döndürücü ne vardır dünyada! Sizin için ne kendi canınızın, ne de başkasınınkinin bir anlamı var! Siz, tam olunması gerektiği gibisiniz! Tam bana gerekli adam! Tam benim adamım! Siz öndersiniz, güneşsiniz, bense sizin solucanınız...</span></p>

      <p class="paragraf para-style-override-19"><span>Nasıl becerdiyse birden Stavrogin’in elini öptü. Soğuk bir ürperti gezindi Stavrogin’in sırtında, dehşet içinde elini çekti. Durdular.</span></p>

      <p class="paragraf para-style-override-19"><span>— Kaçık! –diye fısıldadı Stavrogin.</span></p>

      <p class="paragraf para-style-override-19"><span>— Sayıklıyor olabilirim, –dedi Verhovenskiy çabuk çabuk,– ama ilk adımın nasıl atılacağını bulan ve bu adımı atan benim. Şigalyov’un kıvırabileceği şey değildir bu. Ortalık Şigalyov dolu, ama bütün Rusya’da ilk adımın ne olacağını bulan, onun nasıl atılacağını bilen tek bir kişi var, o da benim. Niye öyle bakıyorsunuz yüzüme? Siz bana çok gereklisiniz, sizsiz bir hiçim ben. Sizsiz bir sinek, sizsiz şişe içine tıkılmış bir düşünce ve Amerikasız Kolomb’um.</span></p>

      <p class="paragraf para-style-override-19"><span>Stavrogin durmuş, kımıltısızca onun çılgın gözlerine bakıyordu.</span></p>

      <p class="paragraf para-style-override-19"><span>— Dinleyin</span><span class="char-style-override-9">: ö</span><span>nce bir kargaşa çıkaracağız, –dedi Verhovenskiy; korkunç hızlı konuşuyor o arada sürekli Stavrogin’in kol yeninden tutuyordu.– Daha önce de söylemiştim</span><span class="char-style-override-9">: h</span><span>alkın içine sızacağız. Aslında şu anda bile çok güçlü olduğumuzu biliyor musunuz? Bugün artık yalnızca boğaz kesen, yangın çıkaran, suikast düzenleyen ya da omuz ısıranlardan oluşmuyor kadrolarımız. Böyleleri bugün artık bizim için birer engel. Ben bu işlerin disiplinsiz yürümeyeceğine inanmışımdır. Çünkü ben bir madrabazım, sosyalist falan değil, ha-ha! Dinleyin</span><span class="char-style-override-9">: b</span><span>izden olanların tümünü saydım ve bir hesap çıkardım</span><span class="char-style-override-9">: ç</span><span>ocuklarla bir olup, onların Tanrı’ları ve beşikleriyle alay eden öğretmen, bizden... Eğitimli bir katili, kurbanından daha çok okudu, işlediği cinayeti de para bulmak için kendisine başka hiçbir yol bırakılmamıştı diye savunan avukat, bizden. Sırf heyecanlı bir şeyler yaşamak için bir köylüyü öldüren öğrenciler, bizden. Suçluları aklayan jüri üyeleri, tümüyle bizden. Yeterince liberal olmadığı için mahkemede tir tir titreyen savcı, bizden. Yöneticiler, edebiyatçılar... hepsi bizden; ah, bizimkiler öyle çok ki, kendileri bile bilmezler ne kadar çok olduklarını. Öte yandan öğrencilerin ve budalaların boyun eğmeleri son sınırına varıp dayandı; öğretmenlerin öfkeden gözü dönmüş durumda. Her yanda ölçüsüz bir kibir, kendini beğenmişlik ve canavarca bir iştah... Yalnızca kalıplaşmış düşüncelerle bile neler elde edebileceğimizden haberiniz var mı? Ben gittiğimde Littré’nin, cinayetin bir delilik olduğunu öne süren tezi ortalığı kırıp geçiriyordu; Rusya’ya döndüm ki bir de ne göreyim</span><span class="char-style-override-9">: c</span><span>inayet artık delilik değil, sağduyu denen şeyin ta kendisi, hatta neredeyse bir ahlak borcu, en azından soylu bir protesto olmuş! “Paraya ihtiyacı olan eğitimli bir insan öldürmesin de ne yapsın?” Ama bunlar daha yalnızca başlangıç. Rus tanrısı “ucuz votka” karşısında pes etti. Halk sarhoş, analar sarhoş, çocuklar sarhoş, kiliseler bomboş, mahkemelere gelince, orada geçerli olan tek kural</span><span class="char-style-override-9">: “</span><span>Ya iki yüz değnek yersin, ya bir kova votka getirirsin.” Ah, bırakın... bırakın da büyüsün, gelişsin şu kuşak! Yazık ki, bekleyecek zaman yok; zamanımız olsa bırakırdık, iyice sarhoş olsunlar! Ah, proletaryanın olmaması ne acı! Ama olacak, o da olacak, iş oraya doğru gidiyor...</span></p>

      <p class="paragraf para-style-override-19"><span>— Bizim aptallaşmamız da çok acı! –diye homurdandı Stavrogin.</span></p>

      <p class="paragraf para-style-override-19"><span>— Bakın, sarhoş anasını eve götüren altı yaşında bir çocuk görmüştüm; anası çocuğa en iğrenç sözlerle sövüp sayıyordu. Bunun beni sevindirdiğini mi sanıyorsunuz? Bizim elimize düştüğünde bakarsınız tedavi ederiz... ya da eğer gerekli görürsek kırk yıllığına çöle süreriz. Ama şimdiki durumda bir iki kuşağın sefih bir yaşam sürmesi gerekiyor</span><span class="char-style-override-9">: i</span><span>nsanı korkak, acımasız, kendini seven bir çamura dönüştürecek, değer ölçülerinin hiçe sayıldığı, en aşağılık cinsinden sefih bir yaşam gerekli bize. Onları buna alıştırmak için, bu noktada biraz “taze kan” da gerekebilir. Neden gülüyorsunuz? Kendimle mi çelişiyorum? Hiç de değil</span><span class="char-style-override-9">:</span> <span>En fazla hayırseverler, insanseverler ve Şigalyovcularla çelişiyorumdur; kendimle çelişkim yok. Sosyalist değil bir madrabazım ben. Ha-ha-ha! Yazık ki zamanımız çok az. Bugün Karmazinov’a mayıs gibi başlarız, sonbaharda Pokrov Yortusu’na kalmaz bitiririz diye söz verdim. Çok mu hızlı olmuş? Ha-ha! Biliyor musunuz Stavrogin</span><span class="char-style-override-9">: o</span> <span>kadar iğrenç sözlerle sövüp saymalarına karşın, Rus halkı bugüne dek hiç hayâsız olmamıştır; bir köle köylünün kendine duyduğu saygı, her zaman Karmazinov’un kendine duyduğu saygıdan yüksek olmuştur. Kırbaçlanıp dövülürken bile Tanrı’larına kol kanat gerdi onlar. Karmazinov’sa kendi Tanrı’sını savunamadı.</span></p>

      <p class="paragraf para-style-override-19"><span>— Verhovenskiy, sizi ilk kez dinliyorum ve hayretler içindeyim, –dedi Nikolay Vsevolodoviç,– yani siz sosyalist falan değil, yalnızca siyasette kendine ün, mevki arayan birisiniz, öyle mi?</span></p>

      <p class="paragraf para-style-override-19"><span>— Madrabaz, madrabaz. Böyle olmam sizi kaygılandırıyor mu? Kim olduğumu söyleyeceğim size, zaten ben de oraya gelmeye çalışıyorum. Elinizi boşuna öpmedim. Ama halk, bizim ne istediğimizi bildiğimize, öbürlerinse “odunu rastgele sallayıp kendinden olanların kafasını gözünü yardığına” inanmalı. Ah, biraz zaman olsaydı! Yeterli zamanın olmayışı en büyük sıkıntı. Biz yakıp yıkacağımızı duyuracağız... çünkü bu düşüncede büyüleyici bir yan var! Yalnız önce biraz ısınmamız gerek. Yangınlar çıkaracağız... Efsaneler yayacağız... En uyduruk “hücre” bile işimize yarayacak burada. Size bu hücrelerin içinden ellerine silah alıp her göreve gidecek, üstelik böyle bir işe kendisini seçtiğiniz için size minnettar olacak ne adamlar bulup çıkaracağım, göreceksiniz. Evet efendim, kargaşa başlayacak! Dünyanın bugüne dek bir benzerini daha görmediği bir sarsıntıdan söz ediyorum... Rusya’nın üzerine kalın bir sis çökecek, toprak oturup eski Tanrılarına gözyaşı dökecek. İşte tam bu sırada onu çıkaracağız ortaya...</span></p>

      <p class="paragraf para-style-override-19"><span>— Kimi?</span></p>

      <p class="paragraf para-style-override-19"><span>— Veliaht İvan’ı.</span></p>

      <p class="paragraf para-style-override-19"><span>— Kimi, kimi?</span></p>

      <p class="paragraf para-style-override-19"><span>— Veliaht İvan’ı; sizi, sizi!</span></p>

      <p class="paragraf para-style-override-19"><span>Stavrogin bir an düşündü, sonra müthiş bir şaşkınlıkla karşısındaki deliye bakarak:</span></p>

      <p class="paragraf para-style-override-19"><span>— Düzmece birini yani? –dedi.– Planınız demek buydu!</span></p>

      <p class="paragraf para-style-override-19"><span>— “Gizleniyordu” diyeceğiz, –dedi Verhovenskiy, gerçekten de sarhoşmuş gibi taşkın bir sevgiyle fısıldayarak.– Bu “gizleniyordu” sözünün ne derin anlamı olduğunu düşünebiliyor musunuz? Ama artık gizlenme bitti ve o ortaya çıktı!. Skopets’lerinkinden çok daha etkileyici bir efsane</span><span class="dipnot char-style-override-8"><a class="footnote-link" href="#footnote-225-50" id="footnote-225-50-backlink">50</a></span> <span>yaratacağız. O var, yaşıyor; vardı, yaşıyordu, ama kimse onu göremiyordu... Ah, ne müthiş bir efsane yaratılabilir! Hepsinden önemlisi de, burada bize yeni bir gücün katılması. İhtiyacımız olan, herkesin gözyaşları içinde beklediği şey budur</span><span class="char-style-override-9">: y</span><span>eni bir güç. Sosyalizm ne yaptı</span><span class="char-style-override-9">: e</span><span>ski güçleri yıktı... hani yerine koyduğun yenileri? Oysa bizde güç olacak; hem de, bir benzeri hiç görülmemiş bir güç! Dünyayı tek bir kez yerinden oynatacak bir kaldıraç gerek bize, bakın o zaman yeryüzü nasıl altüst oluyor!</span></p>

      <p class="paragraf para-style-override-19"><span>— Siz ciddi ciddi benim üzerime hesap yapıyorsunuz yani? –dedi Stavrogin öfkeli bir gülümsemeyle.</span></p>

      <p class="paragraf para-style-override-19"><span>— Niye gülüyorsunuz ki, hem de böyle öfkeyle? Beni korkutuyorsunuz. Bir çocuk gibiyim bu sıralar ben, böyle bir gülümsemeyle ölümcül korkulara salabilirsiniz beni. Bakın, sizi kimseye göstermeyeceğim, hiç kimseye. O var, ama kimsecikler görmedi kendisini; gizleniyor. Aslında yüz binde bir kişiye gösterilmeniz de düşünülebilir. Oradan bütün dünyaya yayılır</span><span class="char-style-override-9">: “</span><span>Gördük, gördük!” Yahudi Tanrı’sı İvan Filippoviç’in de arabasıyla gökyüzüne yükselişini “kendi gözleriyle” gördükleri gibi tıpkı.</span><span class="dipnot char-style-override-8"><a class="footnote-link" href="#footnote-225-51" id="footnote-225-51-backlink">51</a></span> <span>Siz İvan Filippoviç değilsiniz; siz güzelsiniz, Tanrı gibi mağrur, kendisi için bir şey istemeyen, alnında kurban tacını kutsallık halesi gibi taşıyan “gizlenen”siniz! Burada önemli olan efsane! Onları yenmenize tek bir bakışınız yetecek. Yeni gerçeği getiriyor ve “gizleniyor”! Bu arada biz de Süleyman’a ait birkaç özlü sözü sizinmiş gibi yaydık mı tamam! Hücreler, beşli grupçuklarımız bize yeter; gazeteye gerek yok! On bin kişiden birinin isteği yerine getirilirse, öteki dilek sahipleri de koşar gelir. Her ilçede, her köylü, içine dileklerini atacağı bir kovuk olduğunu bilecek. Böylece yer yerinden oynayacak</span><span class="char-style-override-9">: “</span><span>Eşitlikçi, yepyeni bir yasa geliyor!” Deniz kabaracak, dalgalar derme çatma yapıyı yerle bir edecek; o zaman biz oturup taş bir yapı yükselteceğiz. İlk kez</span> <span class="char-style-override-11">biz</span> <span>yükselteceğiz bu yapıyı, tek başımıza biz!</span></p>

      <p class="paragraf para-style-override-19"><span>— Çılgınlık! –diye homurdandı Stavrogin.</span></p>

      <p class="paragraf para-style-override-19"><span>— Niçin, niçin istemiyorsunuz? Korkuyor musunuz? Bense hiçbir şeyden korkunuz yok diye sarılmıştım size. Mantıksız mı buldunuz? Tamam ama ben şimdi Amerika’sı olmayan bir Kolomb’um; Amerikasız Kolomb’un aklı başında olabilir mi?</span></p>

      <p class="paragraf para-style-override-19"><span>Stavrogin susuyordu. Eve gelmişlerdi; kapının önündeydiler.</span></p>

      <p class="paragraf para-style-override-19"><span>— Dinleyin, –dedi Verhovenskiy Stavrogin’in kulağına eğilerek – Sizden para almayacağım, yarın Marya Timofeyevna işini bitiriyorum. Beş para almayacağım sizden. Yarın ayrıca Liza’yı da getireceğim size. Hemen yarın ister misiniz Liza’yı?</span></p>

      <p class="paragraf para-style-override-19"><span>“Gerçekten çıldırmış olmalı?” diye geçirdi içinden Stavrogin gülümseyerek.</span></p>

      <p class="paragraf para-style-override-19"><span>Dış kapı açıldı.</span></p>

      <p class="paragraf para-style-override-19"><span>— Stavrogin, ya bizim Amerika? –dedi Verhovenskiy son kez Stavrogin’in kolundan tutarak.</span></p>

      <p class="paragraf para-style-override-19"><span>— Ne olacak Amerika? –diye homurdandı Nikolay Vsevolodoviç alabildiğine ciddi, sert bir sesle.</span></p>

      <p class="paragraf para-style-override-19"><span>— İstemiyorsunuz, biliyordum! –diye bağırdı Verhovenskiy müthiş bir öfkeyle.– Yalan söylüyorsunuz, şehvet düşkünü, şımarık beyzade; bu tokgözlü havanıza inanmıyorum, kurt iştahı vardır sizde! Hesabınızın iyice kabardığını bilin, istesem de vazgeçemem artık sizden! Şu dünyada yerinizi tutacak bir başkası yok! Daha Avrupa’dayken keşfettim sizi; yüzünüze bakar bakmaz anladım. Köşeden gizlice izlemeseydim sizi, aklıma asla böyle bir şey düşmeyecekti!..</span></p>

      <p class="paragraf para-style-override-19"><span>Stavrogin karşılık vermedi, merdivenlerden yukarı çıktı.</span></p>

      <p class="paragraf para-style-override-19"><span>— Stavrogin! –diye bağırdı ardından Verhovenskiy.– Size bir... hadi iki... yok, üç gün veriyorum; üç günden fazla beklemem... haberiniz olsun!</span></p>

      <p class="paragraf para-style-override-19"/>

      <p class="paragraf para-style-override-20"/>

      <p class="paragraf para-style-override-20"/>

      <p class="paragraf para-style-override-20"/>

      <p class="paragraf para-style-override-20"/>

      <p class="paragraf para-style-override-20"/>

      <p class="paragraf para-style-override-20"/>

      <p class="paragraf para-style-override-20"/>

      <p class="paragraf para-style-override-20"/>

      <p class="paragraf para-style-override-20"/>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-50-backlink" id="footnote-225-50">50</a> <span>Skopets’ler hakkındaki çeşitli efsanelerden biri kastediliyor: Buna göre soylarının atası doğudan, İrkutsk Dağları’ndan beyaz bir ata binmiş olarak Moskova’ya gelecek, değişik halklar, kavimler arasına yayılmış skopetslerin başına geçerek inançlarını yaymak için batıya yürüyecektir.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-51-backlink" id="footnote-225-51">51</a> <span>XVII. yüzyılda Danil Filippoviç isimli bir Skopets, İsa olduğunu iddia etmişti.</span></p>
        </div>
      </div>
    </div>
  </div>
</body>
</html>
