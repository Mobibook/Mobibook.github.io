<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-41.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-41.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="araalt" id="toc_marker-1-4-5" xml:lang="en-US">V</p>

      <p class="paragraf"><span class="regular-1" style="font-size:1.09em;">Prensle o geceki konuşmamızdan sonra, birkaç gün sürekli Nataşa için korku ve endişe duydum. Kendime durmadan:</span></p>

      <p class="paragraf"><span class="regular-1" style="font-size:1.09em;">— Şu alçak Prens neyle tehdit ediyor, nasıl öç almak istiyor, diye soruyor, çeşitli tahminler arasında bocalıyordum. Sonunda, tehditlerin asılsız olmadığına, Nataşa’nın, Alyoşa’yla olan ilişkisini kesmedikçe gerçekten başını belaya sokabileceğine inandım. “Uyuşuk, kötü ruhlu, kinci, çıkarcı bir adam,” diye düşünüyordum. Uğradığı hakareti unutup öç almak fırsatını kaçırmaz... İstediği açıktı: Oğlunun Nataşa’dan ayrılmasını arzuluyordu. Benden de, “duygulu Schillervari bir olay olmaması için Nataşa’yı bu ayrılığa hazırlamamı” bekliyordu. Ama Prens en çok, bu sırada Alyoşa’yı kırmamayı, sevecen davranarak saygısını kaybetmemeyi düşünüyordu. Buna, ilerde Katya’nın parasına sahiplenmek için ihtiyacı vardı. Nataşa’yı yakında gerçekleşecek bu ayrılığa hazırlamak görevini yerine getirmeden önce, onda büyük bir değişiklik fark ettim. Bana olan içtenliğinden eser kalmamıştı. Ayrıca bir güvensizlik içindeydi, endişeli bir hali vardı. Teselli sözlerim onu çok üzüyor, sorularım hoşuna gitmiyor, hatta kızdırıyordu. O günlerde ağzımı açmaya cesaret edemiyor, sadece oturduğum yerden onu izliyordum. Kollarını kavuşturmuş, mahzun, solgun bir yüzle odanın bir köşesinden öbür köşesine dolaşıyor; kendi dünyasına öyle dalıyordu ki varlığımı bile unutuyordu. Yanlışlıkla da olsa göz göze gelmekten kaçınıyordu. Yüzünde birdenbire sinirli bir hoşnutsuzluk beliriyor, başını hızla başka yöne çeviriyordu. Halinden, yakında gelecek ayrılığı düşündüğünü anlıyordum. Bunu sakince, üzüntü duymadan düşünmesine olanak yoktu. Gene de ayrılmaya karar verdiğine kesin olarak emindim. Diğer yandan ümitsiz kederinden acı duymamak elimde değildi, ürküyordum; çoğu zaman cesaretim yoktu. Korku ve endişeyle bu işin sonunun ne olacağını bekliyordum.</span></p>

      <p class="paragraf"><span class="regular-1" style="font-size:1.09em;">Nataşa’nın bana karşı takındığı soğuk, sert tavırlara üzülmekle beraber, bu durumun sadece duyduğu kederin, acının tepkisi olduğunu anlıyordum; bana olan bağlılığına emindim. Dışarıdan gelen her karışmaya hiddet ve nefretle karşı koyuyordu. Zaten böyle durumlarda bizi en çok, sırlarımızı bilen en yakın dostlarımızın etkilemeye çalışmaları kızdırır. Yalnız Nataşa’nın son dakikada gene bana gelip teselliyi bende arayacağına hiç şüphem yoktu. Onu daha fazla üzüp heyecanlandırmamak için Prensle konuştuklarımızı anlatmadım. Yalnız söz arasında, kontese birlikte gittiğimizi, Prensin son derece adi bir adam olduğunu daha iyi anladığımı söyledim. Nataşa bu konuyla ilgilenmedi; buna çok memnun oldum. Ama Katya’yla görüşmemizi can kulağıyla dinledi. Ondan sonra da bir daha Katya’dan söz etmedi, yalnız solgun yüzü pembeleşti. O gün her zamankinden heyecanlı göründü.</span></p>

      <p class="paragraf"><span class="regular-1" style="font-size:1.09em;">Katya hakkında hiçbir şey saklamamış, üzerimde çok iyi bir etki bıraktığını açıkça söylemiştim. Saklamanın ne yararı vardı zaten? Nataşa bunu hemen anlayarak bana kızacaktı. Bu konuyla ilgili soru sormanın onun için ne kadar güç olduğunu düşünerek elimden geldiği kadar ayrıntılarıyla anlattım. Kayıtsızlık maskesiyle rakibin özellikleri hakkında bilgi toplamak kolay değil!</span></p>

      <p class="paragraf"><span class="regular-1" style="font-size:1.09em;">Alyoşa’nın, Prensin kesin kararıyla köye giden kontesle Katya’ya eşlik etmek zorunda olduğunu henüz bilmediğini sanıyordum. Bu acı haberi ona elimden geldiği kadar yavaş yavaş anlatmaya hazırlanırken Nataşa daha ilk sözümde beni durdurdu. Teselliye ihtiyacı olmadığını, beş gündür neler olduğunu çok iyi bildiğini söyledi. Şaşkınlıkla,</span></p>

      <p class="paragraf"><span class="regular-1" style="font-size:1.09em;">— Ulu Tanrım, kimden duydun bunları! diye bağırdım.</span></p>

      <p class="paragraf"><span class="regular-1" style="font-size:1.09em;">— Alyoşa’dan.</span></p>

      <p class="paragraf"><span class="regular-1" style="font-size:1.09em;">— Ne? Hemen söyledi ha!</span></p>

      <p class="paragraf"><span class="regular-1" style="font-size:1.09em;">— Evet. Artık her şeye hazırım Vanya.</span></p>

      <p class="paragraf"><span class="regular-1" style="font-size:1.09em;">Nataşa’nın hali, bana bu konu üzerinde daha fazla konuşmamam gerektiğini açıkça gösteriyordu.</span></p>

      <p class="paragraf"><span class="regular-1" style="font-size:1.09em;">Alyoşa, Nataşa’ya oldukça sık ama hep ayaküstü, ‘birkaç dakika için’ uğruyordu. Yalnız ben yokken bir kere uzun süre oturmuştu. Daima mahzun bir halde gelip Nataşa’ya ürkek, duygulu gözlerle bakıyordu. Ama Nataşa onu öyle candan karşılıyordu ki, hemen olanları unutup neşeleniveriyordu. O sıralar bana da sık sık, hemen hemen her gün uğramaya başlamıştı. Duruma gerçekten son derece üzülüyor, bir an bile kederiyle baş başa kalamıyor, teselli aramak için bana koşuyordu.</span></p>

      <p class="paragraf"><span class="regular-1" style="font-size:1.09em;">Ne diyebilirdim ona? O zaman da soğukluğumdan, kayıtsızlığımdan, hatta ona karşı nefret duyduğumdan yakınıp Nataşa’ya gidiyor, onda teselli arıyordu.</span></p>

      <p class="paragraf"><span class="regular-1" style="font-size:1.09em;">Nataşa’nın köye gideceğini bildiğini söylediği gün (Prensle konuştuğumun haftasıydı.) Alyoşa taşkın bir kederle bana gelerek boynuma sarıldı, çocuk gibi hıçkırarak ağlamaya başladı. Ses çıkarmadan konuşmasını bekledim.</span></p>

      <p class="paragraf"><span class="regular-1" style="font-size:1.09em;">— Ben bir alçağım, adi bir adamım Vanya, diye başladı. Beni kendimden kurtar ne olursun! Alçağın, adinin biri olduğum için değil, Nataşa’nın benim yüzümden mutsuz olmasına ağlıyorum. Onu öylece bırakıp gidiyorum... Vanya dostum; söyle, sen benim yerimde olsan ne karar verirdin? İkisinden hangisini, Katya’yı mı, yoksa Nataşa’yı mı daha çok seviyorum?</span></p>

      <p class="paragraf"><span class="regular-1" style="font-size:1.09em;">— Bilemem Alyoşa. Buna ancak sen karar verebilirsin.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Onu demek istemedim Vanya; böyle bir şeyi soracak kadar budala değilim. Ama bir türlü içinden çıkamıyorum. Belki sen dışarıdan görerek benden daha iyi karar verebilirsin. Tam anlamıyorsan bile tahminini söyle.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bana kalırsa Katya’yı daha çok seviyorsun.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Sana öyle geliyor. Hayır hayır, hiç de değil, bilemedin. Nataşa’ya sonsuz bir sevgiyle bağlıyım. Onu dünyada kıramam! Bunu Katya’ya da söyledim, bana hak verdi. Neden susuyorsun? Hem gülüyorsun... Aah Vanya, nasıl bunaldığımı gördüğün halde teselli edeyim demiyorsun... Hoşça kal!</span></p>

      <p class="paragraf"><span class="regular-1" style="font-size:1.09em;" xml:lang="en-US">Koşarak odadan çıktı. Konuşmayı sessizce, şaşkın şaşkın dinleyen Nelly’nin son derece etkilendiği belliydi. Nelly o sıralar hastaydı; yatakta yatıyor, ilaçlarına devam ediyordu. Alyoşa onunla hiçbir zaman konuşmaz, en ufak bir ilgi göstermezdi.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İki saat sonra Alyoşa tekrar döndü. Sevinçli haline hayret ettim. Gene beni kucakladı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Sorun bitti! diye bağırdı. Bütün anlaşmazlıklar sona erdi. Sizden ayrılınca doğru Nataşa’ya gittim. Çok üzgündüm, onu görmeden yapamayacaktım. Girer girmez yere kapandım, ayaklarını öpmeye başladım. Bu benim için dayanılmaz bir ihtiyaçtı, yapmasam üzüntüden ölürdüm. Beni sessizce kucaklayarak ağlamaya başladı. Bunun üzerine açıkça, Katya’yı ondan çok sevdiğimi söyledim.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ne yaptı?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ses çıkarmadı. Sadece beni okşuyor, teselli ediyordu; bu kadar. Teselli etmesini biliyor, İvan Petroviç! Aah, ona bütün derdimi döktüm, her şeyi olduğu gibi anlattım. Katya’yı çok sevdiğimi, ama kimi seversem seveyim, onsuz yapamayacağımı açıkladım. Öyle Vanya; Nataşa’sız bir gün bile yaşayamam ben, bunu biliyorum. Bu yüzden hemen evlenmeye karar verdik. Yalnız Büyük Perhiz ayında olduğumuz için nikâhı köye gitmeden önce kıyamayacağız. Ben dönünce, haziran başında yaparız en iyisi... Babamın izin vereceğine hiç şüphem yok. Katya’ya gelince; ne çıkar sanki! Nataşa’sız yaşayamam ben... Evlenir, Katya’nın yanına gideriz.</span></p>

      <p class="paragraf"><span class="regular-1" style="font-size:1.09em;" xml:lang="en-US">Zavallı Nataşa! Bu koca çocuğu avutmak, itiraflarını dinlemek; saf bencilin huzuru için bir de evlenme masalı uydurmak, ona kim bilir ne acı gelmişti! Alyoşa gerçekten birkaç gün için yatıştı. Zaten Nataşa’yı sık sık araması sırf güçsüzlüğü yüzünden, üzüntüye tek başına göğüs gerememesinden ileri geliyordu. Ayrılık zamanı yaklaşınca gene allak bullak oldu, gözyaşı dökmeye başladı. Sık sık bana gelerek derdini anlatıyordu. Son zamanlarda Nataşa’ya, değil bir buçuk ay, bir gün bile bırakamayacak kadar bağlanmıştı. Son dakikaya kadar, ayrılmalarının bir buçuk aydan fazla sürmeyeceğine, dönüşünde Nataşa ile evleneceğine emindi. Nataşa’ya gelince; o da kaderinin değiştiğini, Alyoşa’nın ona bir daha dönmeyeceğini, bunun böyle olması gerektiğini anlamıştı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Ayrılık günü geldi çattı. Nataşa hastaydı. Sararmıştı, bakışı hummalı, dudakları ateşten kupkuruydu. Arada bir şeyler mırıldanıyor, bazen çabuk, keskin bir bakışla beni süzüyordu. Ağlamıyor, sorularıma cevap vermiyordu. Alyoşa’nın çınlayan sesini duyar duymaz bütün vücudunu saran bir ürpertiyle, alevlenmiş bir yüzle ona atılıyordu. Boynuna sarılıp titreyerek öpüyor, gülüyordu. Alyoşa onu hasret dolu bir bakışla süzdükten sonra bazen, merakla sağlığını soruyordu, sonra çabuk döneceğini, döndüğünde evleneceklerini söyleyerek teselli ediyordu. Nataşa bütün çabasıyla kendine hâkim olmaya çalışıyor, gözyaşını bastırıyordu. Alyoşa’nın yanında ağlamazdı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Bir ara Alyoşa ona dönünceye kadar yetecek miktarda para bırakacağını, bunun için merak etmemesini, babasının yol için fazla para vereceğini söyleyecek oldu. Nataşa kaşlarını çattı. Yalnız kaldığımız zaman, ben de, her olasılığa karşı ayrılmış, ona ait yüz elli ruble olduğunu söyledim. Paranın nereden geldiğini sormadı. Bu konuşmayı Alyoşa’nın yola çıkmasından iki gün önce, Nataşa ile Katya’nın ilk ve son görüşmelerinden hemen önce yapmıştık. Katya, Alyoşa ile gönderdiği bir mektupta, Nataşa’dan ertesi gün onu evinde ziyaret etmek için izin istiyordu. Ayrıca bana da bir mektup yolladı. Nataşa ile görüşürken benim de orada olmamı rica ediyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Saat on ikide (Katya’nın belirlediği saatte) her ne olursa olsun Nataşa’da bulunmaya karar verdim. Ama o sıralar Nelly’den başka İhmenevlerle de ilgileniyordum.</span></p>

      <p class="paragraf"><span class="regular-1" style="font-size:1.09em;" xml:lang="en-US">Bu işler daha bir hafta önce ortaya çıkmıştı. Bir sabah Anna Andreyevna’dan haber geldi, beni son derece önemli bir iş için hemen çağırıyordu. Hemen evlerine gittim, ihtiyar kadın evde yalnızdı. Endişe içinde, korku ve heyecandan tir tir titreyerek odasında geziniyor, kocasının gelmesini bekliyordu. Ne olduğunu, neden bu kadar telaşlandığını sorunca her zamanki gibi cevabı kolay kolay alamadım. Ama duruma göre her dakikanın önemi vardı. Onları öksüz bıraktığım, niçin gelmediğim; aramadığım günlerde neler olduğu gibi asıl meseleyle ilgili olmayan sitemlerden sonra, Nikolay Sergeyiç’in son üç günde geçirdiği ‘tarife sığmaz’ heyecandan söz açtı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bambaşka bir adam oldu. Gece, benden gizli, odasında ikonun önünde diz çöküp dua ediyor; uykuda sayıklıyor. Gündüzleri aklı yerinde değilmiş gibi bir hali var. Dün yemekte çorba içerken yanındaki kaşığı aradı durdu... Bir şey sorunca sorumla hiç ilgili olmayan cevaplar veriyor, sık sık evden çıkıyor, “İşim var, avukatımla görüşmeye gidiyorum...” diyor. Bugün de odasına kapandı. “Davaya dair önemli bir belge hazırlayacağım,” dedi. Önündeki kaşığı görmeyen adam, önemli belgeyi nasıl hazırlar Tanrı bilir! Anahtar deliğinden gözetledim. Gerçekten oturmuş, bir şeyler yazıyor; bir yandan da iki gözü iki çeşme ağlıyordu. Kendi kendime, bu ne biçim belge, dedim. Yoksa İhmenevkamız elimizden gittiği için mi üzülüyor? Tam o sırada seninki masadan fırladığı gibi kalemi bir köşeye attı... Yüzü kıpkırmızı, gözleri ateş saçarak şapkasını kaptı, doğru sokağa... “Birazdan gelirim Anna Andreyevna,” dedi, gitti. Hemen yazı masasına koştum. Masanın üstü davaya ait bir yığın evrakla dolu... Elimi sürdürmez bunlara... Kaç kere, “Bırak da biraz kaldırıp masanın tozunu alayım,” dedim ama laf anlatamadım. Bağırır, ellerini kollarını sallamaya başlar. Doğrusu Sen-Petersburg’a geldiğinden beri çok sabırsız ve şamatacı oldu. Ne diyordum? O gider gitmez hemen yazı masasına koştum, aramaya başladım. Az önce yazdığı kâğıdı bulmaya çalışıyordum. Yanında götürmediğini iyi biliyordum; masadan kalkarken başka kâğıtların altına soktuğunu tahmin ettim. Kâğıtları karıştırınca bak ne buldum İvan Petroviç, bak iki gözüm!</span></p>

      <p class="paragraf"><span class="regular-1" style="font-size:1.09em;" xml:lang="en-US">Anna Andreyevna bana bir mektup uzattı. Sayfanın biri yarısına kadar, yer yer okunamayacak kadar karalamalarla, çiziklerle dolu bir şekilde yazılmıştı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Zavallı ihtiyar! Ne yazdığı, kime yazdığı daha ilk satırdan anlaşılıyordu. Bu Nataşa’ya, sevgili Nataşa’sına mektuptu. Şefkatli sözlerle dolu mektubunda kızını bağışlıyor, eve çağırıyordu; biraz karışık, yer yer silinmiş mektubu baştan sonuna kadar okumak çok güçtü. Yalnız içinden taşan ve İhmenev’e ilk satırları yazdıran sıcak duyguların hemen bambaşka bir şekle dönüştüğü açıkça anlaşılıyordu; ihtiyar, kızına sitem yağdırmaya başlıyor, uzun uzun, hararetle işlediği suçtan söz ediyordu. Gittikçe artan bir öfkeyle, inatçılığıyla duygusuzluğunu, annesiyle babasına indirdiği darbeyi yüzüne vuruyordu. Kibirli oluşu yüzünden onu beddua ile tehdit ettikten sonra mektubunu, hemen itiraz etmeden eve dönmesini emrederek bitiriyordu. “Belki o zaman, kendi evimizde, tamamen isteklerimize uyarak örnek bir hayat sürerken bağışlanabilirsin.”</span></p>

      <p class="paragraf"><span class="regular-1" style="font-size:1.09em;" xml:lang="en-US">Besbelli ona ilk satırları yazdıran duygusallığını zayıflık sayarak utanmış, gururuna yedirememiş, mektubunu öfke ve tehditlerle bitirmişti. Anna Andreyevna kollarını kavuşturmuş karşımda duruyor, mektubu okuduktan sonra ne söyleyeceğimi endişeyle bekliyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Her şeyi açıkça, düşündüğüm gibi söyledim. Kocası Nataşa’nın özlemine dayanamıyordu; onları bir an önce barıştırmak gerekti. Ama bu da duruma bağlıydı tabii, ama ihtiyarı baştan sarsıp kederlendiren bu davanın üzücü bir şekilde sonuçlanması, Prense yenilip, mahkeme kararını aldıktan sonra duyduğu acı, isyan çok doğaldı. İnsan ruhu böyle hallerde bir dert ortağı ihtiyacı duyar, İhmenev de dünyada en çok sevdiği varlığı her zamankinden daha çok özlemişti. Bununla beraber başka bir neden de olabilirdi.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nataşa’yı takip ettiği için ona ait her şeyi biliyordu; bu yüzden Alyoşa’nın onu yakında bırakacağını duymuş olabilirdi. Genç kızın halini, kendisini onun yerine koyarak, teselliye ne kadar ihtiyacı olduğunu anlıyordu. Ama gene de, kızının onu küçük düşürdüğünü unutamıyordu. Bir de Nataşa, ilk adımı atmadığına göre, belki onları düşünmediği, düşünmediği için de barışmak ihtiyacı duymadığı aklına gelebilirdi.</span></p>

      <p class="paragraf"><span class="regular-1" style="font-size:1.09em;" xml:lang="en-US">Düşüncelerimi şöyle bitirdim:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bence Nikolay Sergeyiç’in kafasında bunlar var. Mektubu bu yüzden tamamlamamış. Hele bundan sonra yeni hakaretlerle karşılaşırsa barışmaktan yine vazgeçebilir...</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhtiyar kadın beni dinlerken ağlıyordu. Sonunda, Nataşa’ya hemen gitmem gerektiğini, geç kaldığımı duyunca kendini toparladı, en önemlisini unuttuğunu söyledi. Mektubu kâğıt yığınının altından çekerken, üzerine yanlışlıkla hokkayı devirmişti. Gerçekten, kâğıdın bir ucunda büyük bir mürekkep lekesi vardı. Kocası, kâğıtların karıştırıldığını, mektubun okunduğunu anlayacak diye kadıncağızın ödü kopuyordu. Korkusu yersiz değildi, İhmenev, sırrını bildiğimiz için utanç ve öfkesinden kinlenip, gururu yüzünden kızını bağışlamayı geciktirebilirdi.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İyice düşündükten sonra ihtiyar kadını yatıştırdım. Nikolay Sergeyiç mektubu bırakıp masadan kalkarken çok heyecanlı olduğu için böyle ufak tefek şeyler hatırında kalmış olamazdı; mektubu kendisinin lekelediğini zannedecekti. Anna Andreyevna’yı böylece teselli ettikten sonra mektubu usulca aynı yere koyduk. Çıkarken bu sefer ciddi olarak, Nelly’den söz açmak geldi aklıma. Mutsuz öksüzün annesinin de babası tarafından reddedilmesi, ihtiyar kadını ilgilendirebilirdi; Nelly’nin hayatına, annesinin ölümüne ait acıklı hikâyenin kadını etkileyeceğini düşündüm. Zemin hazırdı zaten, evlat hasreti, incinmiş gurura yavaş yavaş hâkim olmaya başlıyordu. Son bir hamle, bir neden eksikti. Bunu Nelly yapacaktı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Anna Andreyevna beni can kulağıyla dinliyordu. Yüzünde sevinç, ümit parıltıları belirdi. Bunu neden daha önce anlatmadığım için azarladı. Sonra Nelly’ye ait bir sürü soru sordu. Çocuğu evlerine almak için kocasına rica edeceğini söyledi. Nelly’ye adeta ısınmaya başlamıştı; hasta olduğuna üzüldü, kilerden bir kavanoz reçel çıkardı. Doktor param olmadığını düşünerek bana beş ruble verdi. Parayı almadım, Nelly’nin elbise ve çamaşıra ihtiyacı olduğunu söyledim. Bunun için yararlı olabileceğini öğrenince memnun oldu. Sandığının başına geçerek giysilerini karıştırmaya, ‘öksüz’ün işine yarayacakları ayırmaya başladı. Ben de Nataşa’ya gittim.</span></p>

      <p class="paragraf"><span class="regular-1" style="font-size:1.09em;" xml:lang="en-US">Evinin son katındaki merdivenin dönemeçli olduğundan önce de söz etmiştim. Yukarı çıkarken Nataşa’nın kapısı önünde birisini gördüm. Adam kapıyı çalmaya hazırlanırken ayak sesini duyunca durdu, bir kararsızlık içinde inmeye başladı. Son basamakta karşılaştık: İnen İhmenev’di. Merdiven gündüz bile karanlıktı. Yol vermek için duvara çekilerek beni dikkatli bir bakışla süzdü. Gözlerindeki garip parıltıları şimdi bile görür gibiyim. Galiba kızarıp bozarmıştı, hatta şaşkın bir hali vardı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Kararsız bir sesle,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Oo, sen misin Vanya, dedi. Ben de birisini... Bir kâtibi arıyordum burada... Hep o iş için... Yeni taşınmış buralara... Ama galiba bu evde değil; yanlış gelmişim. Hoşça kal.</span></p>

      <p class="paragraf"><span class="regular-1" style="font-size:1.09em;" xml:lang="en-US">Hızla aşağı indi.</span></p>

      <p class="paragraf"><span class="regular-1" style="font-size:1.09em;" xml:lang="en-US">Sırası gelinceye kadar Nataşa’ya bu karşılaşmadan söz etmemeye karar verdim. Ama Alyoşa gider gitmez, yalnız kalınca bunu yüzde yüz anlatacaktım. O günkü üzüntüler arasında olayın önemini kavramayabilirdi. Ama ayrılıktan sonra keder ve acı, ümitsizlik içindeyken bunu bambaşka bir ruh haliyle karşılardı.</span></p>

      <p class="paragraf"><span class="regular-1" style="font-size:1.09em;" xml:lang="en-US">O gün İhmenevlere gitmek için bir şey beni dürttüğü halde vazgeçtim. Beni görmenin ihtiyarın gücüne gideceğini düşündüm. Belki sırf o karşılaşma yüzünden geldiğimi zannedebilirdi. Aradan üç gün geçtikten sonra uğradım, İhmenev neşesizdi, gene de beni oldukça rahat karşıladı; hep işlerinden söz etti. Bir ara, o sırada aklına gelmiş gibi, bakışını benden kaçırarak,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Şey, geçenlerde seninle karşılaşmıştık ya; kimdi orada oturanlar? Çok tepelerde oturuyorlarmış.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bir arkadaşım var orada, ona gidiyordum.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ben de kâtip Astafiyev’i aradım. O evi gösterdiler... Değilmiş ama... Ha, sana davadan söz etmiştim, Senatonun verdiği karar... Falan filan diye...</span></p>

      <p class="paragraf"><span class="regular-1" style="font-size:1.09em;" xml:lang="en-US">Davadan söz açınca kızardı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Anna Andreyevna’yı sevindirmek için karşılaşma hikâyesini ona anlattım. Ama kocasının yüzüne anlamlı anlamlı bakmaması, iç çekip imalı sözler söylememesi, kısacası olayı bildiğini hissettirmemesi için de rica ettim, ihtiyar kadın hayret ve sevinçten ilk anda inanamadı. O da bana Nikolay Sergeyiç’e öksüz kızdan söz ettiğini anlattı, önce çocuğu eve getirmeye bu kadar hevesli görünen İhmenev, bu defa nedense ses çıkarmamış. Anna Andreyevna’nın sonraki gün dolambaçlı yollara başvurmadan, açıkça kızı eve getirmek için izin istemesini kararlaştırdık. Ama ertesi gün ikimiz de büyük bir korku ve üzüntü geçirdik.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhmenev o sabah, davasıyla ilgilenen bir memurla görüşmüş. Memur, Prensi gördüğünü söylemiş. Prens, İhmenevka’ya el koymakla beraber, bazı ailevi nedenler yüzünden ihtiyarın gönlünü almak için on bin rubleyi geri vermek kararında olduğunu belirtmiş, İhmenev memurdan doğruca bana koştu. Son derece üzgündü, gözleri öfke doluydu. Beni nedense dışarıya, merdiven başına çağırdı. Israrla, hemen Prense gitmemi, tarafından düelloya çağırmamı istedi. Şaşkınlıktan bir zaman kendimi toparlayamadım. Sonra onu bu işten vazgeçirmeye çalıştım. Ama ihtiyar fenalık geçirecek kadar öfkeliydi, içeriye su getirmeye koştum; dönüşte İhmenev’i merdivende bulamadım.</span></p>

      <p class="paragraf"><span class="regular-1" style="font-size:1.09em;" xml:lang="en-US">Ertesi gün evlerine gittim. Evde yoktu. Tam üç gün kayıplara karıştı.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">Üçüncü gün olanı biteni öğrendik. Nikolay Sergeyiç benden doğruca Prense koşmuş. Evde bulamayınca mektup bırakmış. Mektubunda, memura söylediklerini bildiğini, bunu ancak ölümle temizlenecek bir hakaret saydığını, bu alçaklığı yüzünden kendisini düelloya çağırdığını yazmış. Düellodan sıyrılmaya çalışırsa açıkça aşağılayacağını bildirmiş.</span></p>

      <p class="paragraf"><span class="regular-1" style="font-size:1.09em;" xml:lang="en-US">Olayı anlatan Anna Andreyevna’dan kocasının yatağa düşecek kadar heyecanlı, üzgün halde eve döndüğünü öğrendim. Karısına çok candan davranmakla beraber, sorduklarının çoğunu cevapsız bırakıyordu. Halinden, sabırsızlıkla bir şeyler beklediği anlaşılıyordu. Sonraki gün bir mektup geldi. İhmenev bunu okur okumaz bir çığlık attı, başını elleriyle tuttu. Anna Andreyevna korkudan donup kaldı; ihtiyar, şapkasıyla bastonunu kaptığı gibi sokağa fırladı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Mektup Prensten geliyordu. Soğuk, kısa ama nazik bir şekilde İhmenev’e, memura söylediği sözler için kimseye hesap vermek zorunda olmadığını bildiriyordu. İhmenev’e davayı kaybettiği için acımakla beraber, mahkeme, kaybedenin öç almak amacıyla düşmanını düelloya çağırmasını doğru bulmuyordu. Tehditle ‘açıkça hakaret’e gelince, Prens bunun olamayacağını, mektubunun gereken makamlara verildiğini, polisin koruyucu tedbirler aldığını yazıyordu.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhmenev, Prensin evine gitti, evdeki hizmetçilerden Prensin Kont N.’de olabileceğini öğrenince hiç düşünmeden oraya koştu. Kontun hizmetçisi tarafından durdurulunca, öfkeden bastonu adamın kafasına indirdi. Gürültüyü duyan diğer hizmetçiler zavallı ihtiyarı hırpalayarak polislere teslim ettiler. İhmenev yaka paça karakola götürülürken olay Kont N.’ye anlatıldı. Prens, bu ihtiyarın, Alyoşa’nın Natalya Nikolayevna’sının babası olduğunu söyleyince, Kont hafif bir gülümsemeyle onu bağışlamasını önerdi. Prens, İhmenev’i bağışladığını bildirdi ama yine de birkaç gün ihtiyarı bırakmadılar. Bırakırken de onu bağışlayanın Prens olduğunu söylemeyi unutmadılar.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhtiyar çıldırmış gibi eve döndü, uzun süre hiç kıpırdamadan öylece kaldı. Kendine geldiğinde, korkudan donmuş kadına artık kızını hiçbir zaman bağışlamayacağını ve onu reddettiğini söyledi.</span></p>

      <p class="paragraf"><span class="regular-1" style="font-size:1.09em;" xml:lang="en-US">Anna Andreyevna büyük bir hayal kırıklığına uğradı. Ateşler içinde yatan kocasının bütün gece başında bekleyerek ateşini düşürmeye çalıştı. Sabaha doğru yanlarından ayrıldım. İhmenev kendine geldiğinde Nelly’yi almaya karar vererek bana geldi. Nelly’le aralarında geçen o tartışma işte o gün yaşandı. Eve döndüğünde yeniden yatağa düştü. Günlerden Kutsal Cuma’ydı. Bir gün sonra Katya ve Nataşa görüşeceklerdi.</span></p>
    </div>
  </div>
</body>
</html>
