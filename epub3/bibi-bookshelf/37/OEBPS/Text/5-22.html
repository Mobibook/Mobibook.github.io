<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-22.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-22.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="araalt" id="toc_marker-1-2-7" xml:lang="en-US">VII</p>

      <p class="paragraf"><span class="regular-1" style="font-size:1.09em;">Tam saat yedide Masloboyev’deydim. Şestilavoçnaya’da ufak bir evin bir bölümünde oturuyordu. Üç odalı, pek temiz olmayan dairenin döşenişi yoksul değildi, hatta oturanların durumunun varlıklı olduğunu gösteriyordu. Gene de etrafa dikkatle bakınca, bir dağınıklık göze çarpıyordu. Kapıyı, yaşı on dokuzu geçmeyen çok güzel bir kız açtı. Son derece sade, pek hoş giyinmişti. Üstü başı temizlikten parıldıyordu. Neşeli, gülen gözleri vardı. Kızın, Masloboyev’in demin laf arasında tanıştırmayı vaat ettiği Aleksandra Semyonovna olduğunu anladım. Kim olduğumu öğrenince Masloboyev’in beni beklediğini, ama şu sırada odasında uyuduğunu söyledi. Beni yanına götürdü.</span></p>

      <p class="paragraf"><span class="regular-1" style="font-size:1.09em;">Masloboyev yumuşak bir divana uzanmış; başını eski, soluk bir deri yastığa dayayarak, kirli paltosuyla örtünmüş uyuyordu. Uykusu pek hafifti; biz içeri girer girmez hemen uyandı, bana adımla seslendi:</span></p>

      <p class="paragraf"><span class="regular-1" style="font-size:1.09em;">— Sen misin? Bekliyordum. Şimdi rüyamda, gelip beni uyandırdığını gördüm. Demek vakti geldi. Gidelim öyleyse.</span></p>

      <p class="paragraf"><span class="regular-1" style="font-size:1.09em;">— Nereye?</span></p>

      <p class="paragraf"><span class="regular-1" style="font-size:1.09em;">— Bayana.</span></p>

      <p class="paragraf"><span class="regular-1" style="font-size:1.09em;">— Hangi bayana? Niçin?</span></p>

      <p class="paragraf"><span class="regular-1" style="font-size:1.09em;">— Madam Bubnova’ya; baskın yapacağız.</span></p>

      <p class="paragraf"><span class="regular-1" style="font-size:1.09em;">Aleksandra Semyonovna’ya bakarak, uzata uzata,</span></p>

      <p class="paragraf"><span class="regular-1" style="font-size:1.09em;">— Ne dilber bir kadındır o görsen, dedi, zevkle hatırlıyormuş gibi parmak uçlarını öptü.</span></p>

      <p class="paragraf"><span class="regular-1" style="font-size:1.09em;">Aleksandra Semyonovna, onun bu haline biraz sitem etmek yerinde olurmuş gibilerden,</span></p>

      <p class="paragraf"><span class="regular-1" style="font-size:1.09em;">— Ee, başlama gene! diye çıkıştı.</span></p>

      <p class="paragraf"><span class="regular-1" style="font-size:1.09em;">Masloboyev:</span></p>

      <p class="paragraf"><span class="regular-1" style="font-size:1.09em;">— Tanışmıyorsunuz değil mi, dedi. Tanıştırayım sizi: Aleksandra Semyonovna, bu edebiyat generalimiz. Yılda bir kez görebilirsin; başka zamanlar parayla...</span></p>

      <p class="paragraf"><span class="regular-1" style="font-size:1.09em;">— Buldun budalayı, eğlen bakalım. İşi gücü benimle alay etmek. Ne generali beyefendi!</span></p>

      <p class="paragraf"><span class="regular-1" style="font-size:1.09em;">— Dedim ya bambaşka bir general. Sen de bizi aptal yerine koyma ekselans, göründüğümüzden daha çok akıllıyız.</span></p>

      <p class="paragraf"><span class="regular-1" style="font-size:1.09em;">— Aman dinlemeyin onu beyefendi. Hep böyle çevreye rezil eder beni. Bir kerecik olsun tiyatroya götürse bari!</span></p>

      <p class="paragraf"><span class="regular-1" style="font-size:1.09em;">— Aleksandra Semyonovna, evinizde bir şeyi sevmeliydiniz. Neydi o sevilmesi gereken şey? Unuttunuz mu o sözcüğü? Hani öğretmiştim ya!</span></p>

      <p class="paragraf"><span class="regular-1" style="font-size:1.09em;">— Unutur muyum? Saçmanın büyüğüydü...</span></p>

      <p class="paragraf"><span class="regular-1" style="font-size:1.09em;">— Neydi o kelime?</span></p>

      <p class="paragraf"><span class="regular-1" style="font-size:1.09em;">— Konuğun yanında rezil mi olayım! Belki de ayıp bir şey bu... Söylersem dilim tutulsun.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Demek unuttun.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Hiç de unutmadım; “</span><span class="regular-1 char-style-override-10" style="font-size:1.09em;" xml:lang="en-US">Penatlarınızı</span><span class="dipp char-style-override-11" style="font-size:0.82em;" xml:lang="en-US"><a class="footnote-link" href="#footnote-225-16" id="footnote-225-16-backlink">16</a></span> <span class="regular-1" style="font-size:1.09em;" xml:lang="en-US">sevin!” Belki de aslında böyle bir kelime yoktur, sen uydurdun. Hem ne diye sevecekmişim bunları? Durmadan yalan söyler!</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ama Madam Bubnova’da...</span></p>

      <p class="paragraf"><span class="regular-1" style="font-size:1.09em;" xml:lang="en-US">— Yerin dibine batsın senin Bubnovan!</span></p>

      <p class="paragraf"><span class="regular-1" style="font-size:1.09em;" xml:lang="en-US">Aleksandra Semyonovna fena halde öfkelenerek odadan kaçtı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Vakit geldi. Hadi... Hoşça kalın Aleksandra Semyonovna!</span></p>

      <p class="paragraf"><span class="regular-1" style="font-size:1.09em;" xml:lang="en-US">Sokağa çıktık.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Önce şu arabaya binelim Vanya. Ha şöyle. İkincisi, demin senden ayrıldıktan sonra birkaç şey daha öğrendim; hem bu sefer tahminler üzerine değil, kesin olarak öğrendim. Vasilyevski’de bir saat daha kaldım. O şişko yok mu; ahlaksız, namussuz çirkefin biridir o; birtakım sapıklıkları da var. Bubnova olacak karı bu işlerde çok mimli... Geçen gün temiz bir aile kızı yüzünden az kalsın enseleniyordu. Anlattığım öksüz kıza giydirdiği muslin elbiseler epey kafamı kurcaladı; çünkü önceden de kulağıma bazı söylentiler gelmişti. Demin de, gerçi tamamen rastlantıyla, ama galiba, doğru olarak bir şeyler öğrendim. Kızın yaşı kaç?</span></p>

      <p class="paragraf"><span class="regular-1" style="font-size:1.09em;" xml:lang="en-US">— On iki-on üç gösteriyor.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ama kavruk değil mi? İşini uydurur: Yerine göre on bir, işine gelince de on beş der. Zavallıyı koruyacak kimsesi olmadığı için...</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ne diyorsun Moslobiyen!</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ne sandın ya? Madam Bubnova öksüz bir kıza acımaktan anlamaz. Hele şişko herif oraya dadandıysa iş tamam. Bu sabah görüşmüşler, salak Sizobruhov’a bu gece yüksek rütbeli bir kurmayın dünya güzeli karısı sunuluyor. Akılsız tüccar oğulları böyle şeylere pek düşkün olur; ille rütbe isterler... Latince gramerindeki gibi, hatırlar mısın: Anlam eklerden önde gelir. Sarhoşluğum hâlâ geçmedi galiba. Ne diyordum. Evet, Bubnova da polisleri kandıracakmış... Yağma vardı! Ödünü patlatacağım, beni eskiden bilir o! Anlarsın ya!</span></p>

      <p class="paragraf"><span class="regular-1" style="font-size:1.09em;" xml:lang="ar-SA">Şaşkınlık içindeydim. Öğrendiklerim beni allak bullak etmişti. Geç kalacağız diye korkuyor, durmadan arabacıyı acele etmesi için uyarıyordum.</span></p>

      <p class="paragraf"><span class="regular-1" style="font-size:1.09em;" xml:lang="en-US">Masloboyev,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Merak etme önlemlerimizi aldık. Mitroşka orada. Sizobrühov parasıyla, şişko teres de gövdesiyle cezasını çekecek. Demin öyle kararlaştırdık. Bubnova benim payıma düşüyor. Ona ben haddini bildireceğim.</span></p>

      <p class="paragraf"><span class="regular-1" style="font-size:1.09em;" xml:lang="en-US">Yolun sonuna geldik; araba lokantanın önünde durdu. Ama Mitroşka dedikleri adam görünürlerde yoktu. Arabacıya bizi lokantanın önünde beklemesini söyledikten sonra Bubnova’ya gittik. Mitroşka evin kapısındaydı. Pencereler iyi aydınlanmıştı. İçeriden Sizobrühov’un sarhoş, yayvan kahkahaları geliyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Mitroşka,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bir çeyrek oldu; hepsi toplandı, diye haber verdi. Tam zamanında geldiniz.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Nasıl gireceğiz, diye sordum.</span></p>

      <p class="paragraf"><span class="regular-1" style="font-size:1.09em;" xml:lang="en-US">Masloboyev,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Konuk olarak, dedi. Mitroşka ile beraber olduğumuz için kadın bizi alır. Gerçi her taraf kilitli ama bizim için değil.</span></p>

      <p class="paragraf"><span class="regular-1" style="font-size:1.09em;" xml:lang="en-US">Kapıyı yavaşça tıklattı, kapı o anda açıldı. Kapıcı çıktı. Mitroşka ile birbirlerine işaret ettiler. Sessizce avluya daldık; içerden geldiğimizi duyan olmadı. Kapıcı bizi merdivenden yukarı çıkarıp kapıyı vurdu. İçerden seslendiler, kapıcı yalnız geldiğini, bir diyeceği olduğunu söyledi. Kapı açıldı, hep birlikte içeri daldık. Kapıcı ortadan yok oldu. Küçük antrede, elinde mum, sarhoş, üstü başı perişan Bubnova,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ayy! Kim o, diye bağırdı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Masloboyev atıldı:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Kimmiş! Aşk olsun Anna Trifonovna, sevgili konuklarını tanıyamadın demek! Bizden başka kim olur? Benim, Fillip Filipiç!</span></p>

      <p class="paragraf"><span class="regular-1" style="font-size:1.09em;" xml:lang="en-US">— Fillip Filipiç mi? Demek sizsiniz! Aman aziz konuklarım... Nasıl öyle... Ben de şey... Buyurun, şöyle buyrun.</span></p>

      <p class="paragraf"><span class="regular-1" style="font-size:1.09em;" xml:lang="en-US">Büsbütün şaşkına döndü.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Burası neresi? Bu bölmeye mi geçeceğiz? Yoo, bizi adamakıllı ağırlayacaksınız. Şampanya içeceğiz; ‘</span><span class="regular-1 char-style-override-10" style="font-size:1.09em;" xml:lang="en-US">macher</span><span class="regular-1" style="font-size:1.09em;" xml:lang="en-US">’ler</span><span class="dipp char-style-override-11" style="font-size:0.82em;" xml:lang="en-US"><a class="footnote-link" href="#footnote-225-17" id="footnote-225-17-backlink">17</a></span> <span class="regular-1" style="font-size:1.09em;" xml:lang="en-US">yok mu?</span></p>

      <p class="paragraf"><span class="regular-1" style="font-size:1.09em;" xml:lang="en-US">Ev sahibi o anda toparlandı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Böyle değerli konuklar için yoktan var ederim.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Sana bir şey soracağım canım Anna Trifonovna: Sizobrühov burada mı?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bu... Burada...</span></p>

      <p class="paragraf"><span class="regular-1" style="font-size:1.09em;" xml:lang="en-US">— Onu arıyordum da... Namussuz, kerata bensiz âlem yapıyor demek!</span></p>

      <p class="paragraf"><span class="regular-1" style="font-size:1.09em;" xml:lang="en-US">— Sizi unuttuğunu sanmam Fillip Filipiç. Hep birisini bekliyordu; herhalde sizdiniz.</span></p>

      <p class="paragraf"><span class="regular-1" style="font-size:1.09em;" xml:lang="en-US">Masloboyev kapıyı itti, iki pencereli ufak bir odaya girdik. İçerde sardunyalar, hasır sandalye ve berbat bir piyano vardı, dekor tam gerektiği gibiydi. Fakat içeri girmeden önce, daha antrede konuşurken Mitroşka birdenbire yok oldu. Sonradan öğrendiğimize göre hiç içeri girmemiş, kapıda beklemiş. Ona kapıyı açacak birisi bulunmuş; sabah Bubnova’nın omzu üstünden bakan, saçı başı dağınık, boyalı kadın Mitroşka’nın ahbabıymış.</span></p>

      <p class="paragraf"><span class="regular-1" style="font-size:1.09em;" xml:lang="en-US">Sizobrühov, maun taklidi, zayıf yapılı bir kanepede, yuvarlak bir masaya kurulmuş sofranın önünde oturuyordu. Sofrada iki şişe ılık şampanya ile kötü cinsten bir şişe rom, birkaç tabak şeker, baharlı çörek, üç çeşit fındık fıstık vardı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Sizobrühov’un karşısında kırk yaşlarında, çiçekbozuğu, siyah tafta elbise giymiş, bakır bilezikleriyle iğneler takıp takıştırmış, pek iğrenç bir yaratık oturuyordu. Sahte kurmay karısı bu olmalıydı. Sarhoş Sizobrühov hayatından memnundu. Göbekli arkadaşı yanında yoktu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Masloboyev olanca sesiyle:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Kalleşlik bu! diye bağırdı. Bir de</span> <span class="regular-1 char-style-override-10" style="font-size:1.09em;" xml:lang="en-US">Düso</span><span class="regular-1" style="font-size:1.09em;" xml:lang="en-US">’ya</span><span class="dipp char-style-override-11" style="font-size:0.82em;" xml:lang="en-US"><a class="footnote-link" href="#footnote-225-18" id="footnote-225-18-backlink">18</a></span> <span class="regular-1" style="font-size:1.09em;" xml:lang="ar-SA">götürecekmiş.</span></p>

      <p class="paragraf"><span class="regular-1" style="font-size:1.09em;" xml:lang="en-US">Sizobrühov, ağzı kulaklarında, bizi karşılamak için ayağa kalktı.</span></p>

      <p class="paragraf"><span class="regular-1" style="font-size:1.09em;">— Fillip Filipiç... Ne mutluluk diye kekeledi.</span></p>

      <p class="paragraf"><span class="regular-1" style="font-size:1.09em;">— İçiyor musun?</span></p>

      <p class="paragraf"><span class="regular-1" style="font-size:1.09em;">— Kusura bakmayın.</span></p>

      <p class="paragraf"><span class="regular-1" style="font-size:1.09em;">— Ne özür diliyorsun, konukları buyur et. Biz de seninle eğlenmeye geldik. Bir arkadaşımı da getirdim.</span></p>

      <p class="paragraf"><span class="regular-1" style="font-size:1.09em;">Masloboyev beni gösterdi.</span></p>

      <p class="paragraf"><span class="regular-1" style="font-size:1.09em;">— Çok memnun olduk, onur verdiniz efendim... Khi!</span></p>

      <p class="paragraf"><span class="regular-1" style="font-size:1.09em;">— Bunu şampanya diye mi içiyorsun! Ekşi lahana çorbasından farksız.</span></p>

      <p class="paragraf"><span class="regular-1" style="font-size:1.09em;">— Bizi kırıyorsunuz!</span></p>

      <p class="paragraf"><span class="regular-1" style="font-size:1.09em;">— Anlaşılan sen Düso’nun kapısından içeri adım atamazsın kardeş, bir de davet ediyor!</span></p>

      <p class="paragraf"><span class="regular-1" style="font-size:1.09em;">Kurmay karısı söze katılarak:</span></p>

      <p class="paragraf"><span class="regular-1" style="font-size:1.09em;">— Demin Paris’e gittiğinizi anlattı, dedi. Yalan besbelli.</span></p>

      <p class="paragraf"><span class="regular-1" style="font-size:1.09em;">— Hakaret ediyorsunuz Pedosya Titişna! Gittik. Yolculuk ettik biz.</span></p>

      <p class="paragraf"><span class="regular-1" style="font-size:1.09em;">— Senin gibi köylünün Paris’te işi ne?</span></p>

      <p class="paragraf"><span class="regular-1" style="font-size:1.09em;">— Gittik. Becerdik. Karp Vasilyiç’le birlikte neler yapmadık. Karp Vasilyiç’i tanır mısınız?</span></p>

      <p class="paragraf"><span class="regular-1" style="font-size:1.09em;">— Senin Karp Vasilyiç’inden bana ne!</span></p>

      <p class="paragraf"><span class="regular-1" style="font-size:1.09em;">— Öyle işte... Siyaset için. Bir gece onunla Paris’te, Madam Joubert dedikleri kadının evinde bir İngiliz</span> <span class="regular-1 char-style-override-10" style="font-size:1.09em;">trümosu</span><span class="regular-1" style="font-size:1.09em;">’nu</span><span class="dipp char-style-override-11" style="font-size:0.82em;"><a class="footnote-link" href="#footnote-225-19" id="footnote-225-19-backlink">19</a></span> <span class="regular-1" style="font-size:1.09em;">hakladık.</span></p>

      <p class="paragraf"><span class="regular-1" style="font-size:1.09em;">— Neyi hakladınız?</span></p>

      <p class="paragraf"><span class="regular-1" style="font-size:1.09em;">— Trümo’yu hakladık. Duvarda tavana kadar bir trümo vardı. Karp Vasilyiç öyle sarhoştu ki Madam Joubert’le Rusça konuşmaya başladı. Sallanmamak için trümo’ya yaslanıyordu. Juberta karı, kendi dilinde, “Trümo’nun fiyatı yedi yüz frank; dikkat et, kırarsın!” diye bağırıyor, Karp Vasilyiç de sırıtıp bana bakıyordu. Ben kanepeye yayıldım, yanımda da enfes bir kadın; bunun gibi suratsızın biri değil, süslü püslü bir şeydi. Bizimki, “Stepan Terentyiç, Stepan Terentyiç! Yarı yarıya var mısın?” diye seslendi.”Varım!” dedim. Koca yumruğunu trümo’nun ortasına indirdiği gibi ‘şangırr!’ Koca ayna tuzla buz oldu. Juberta karı, “Haydut herif, burayı neresi sandın!” diye üstüne atıldı. Elbette kendi dilinde... Bizimki de, “Madam Joubert, diyor; al parayı, keyfimi kaçırma!” Kadına tıkır tıkır beş yüz elli frank sayıldı; ellisini pazarlıkla düşürdük.</span></p>

      <p class="paragraf"><span class="regular-1" style="font-size:1.09em;">Birdenbire korkunç, tiz bir çığlık duyuldu; bulunduğumuz odanın iki-üç oda ötesinden geliyordu. Elimde olmadan ben de bağırdım. Bu çığlığı tanımıştım: Elena’nın sesiydi. Bu acıklı bağırmanın hemen arkasından başka bağırmalar, küfürler, didişme, sonra bir elin indirdiği tok, kuvvetli bir şaplak sesi duyuldu. Mitroşka’nın birisiyle hesaplaştığını tahmin ettim.</span></p>

      <p class="paragraf"><span class="regular-1" style="font-size:1.09em;">O anda kapı hızla açıldı. Odaya beti benzi uçmuş, bakışı donuklaşmış, beyaz muslinden bumburuşuk, yırtık elbisesiyle Elena daldı. Özenle taranmış saçları dövüşten çıkmış gibi karmakarışık olmuştu. Kapının tam karşısında duruyordum; doğruca bana koştu, ellerime saldırdı. Odadakilerin hepsi telaşla fırladı. Elena’nın arkasında, üstü başı perişan halde, göbekli düşmanını saçından sürükleyen Mitroşka göründü. Adamı kapının eşiğine kadar sürükleyip odaya fırlattı. Sevinçle,</span></p>

      <p class="paragraf"><span class="regular-1" style="font-size:1.09em;">— Buyurun, alın bunu, dedi.</span></p>

      <p class="paragraf"><span class="regular-1" style="font-size:1.09em;">Masloboyev sakin bir tavırla bana yaklaştı. Omzuma vurdu.</span></p>

      <p class="paragraf"><span class="regular-1" style="font-size:1.09em;">— Şimdi beni dinle. Arabamızı al, çocukla doğru evine dön. Artık burada yapacağın bir şey kalmadı. Yarın işleri yoluna koruz.</span></p>

      <p class="paragraf"><span class="regular-1" style="font-size:1.09em;">Sözlerini tekrarlamasını beklemedim. Elena’yı elinden tutarak batakhaneden çıktık. Oradaki sahnenin sonunu bilmiyorum. Bize kimse engel olmadı; ev sahibi dehşet içindeydi. Zaten her şey o kadar çabuk oldu ki istese bile bizi tutamazdı. Dışarıda bekleyen arabaya atlayarak yirmi dakika sonra evimize vardık.</span></p>

      <p class="paragraf"><span class="regular-1" style="font-size:1.09em;">Elena sanki kendinden geçmiş gibiydi. Elbisesini çözerek üzerine su serptim, kanepeye yatırdım. Kıza ateş bastı, sayıklamaya başladı. Solmuş yüzüyle, renksiz dudaklarını; taranmış, pomatlanmış siyah saçlarını, süslü elbisesiyle üzerinde tek tük kalmış pembe fiyonkları seyrederken iğrenç olayı tamamen anladım. Talihsiz yavru! Gittikçe kötüleşiyordu. Yalnız bırakamayacağım için o akşam Nataşa’ya gitmemeye karar verdim. Elena arada bir uzun kirpiklerini aralayarak beni tanır gibi oluyor, durgun bakışıyla bir süre süzüyordu. Çok geç vakit, saat bire doğru uyudu. O geceyi yanında yere uzanarak geçirdim.</span></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-16-backlink" id="footnote-225-16">16</a> Eski Romalılarda evi koruyan tanrılar. (Ç.N.)</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-17-backlink" id="footnote-225-17">17</a> (Fr.) Ma chére: Cicim. (Ç.N.)</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-18-backlink" id="footnote-225-18">18</a> O zamanlar Petersburg’un en lüks bir lokantası. (Ç.N.)</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-19-backlink" id="footnote-225-19">19</a> İki pencere arasına duvara konulan boy aynası. (Ç.N.)<a id="Anchor-2"></a></p>
        </div>
      </div>
    </div>
  </div>
</body>
</html>
