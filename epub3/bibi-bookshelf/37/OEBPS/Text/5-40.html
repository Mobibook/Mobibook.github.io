<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-40.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-40.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="araalt" id="toc_marker-1-4-4" xml:lang="en-US">IV</p>

      <p class="paragraf"><span class="regular-1" style="font-size:1.09em;">Sokağa çıkıp durumu kavramak için biraz durakladığım sırada, birdenbire, evimizin önünde bir araba durdu. Arabadan, Nelly’yi elinde tutarak Aleksandra Semyonovna indi. Kızın ikinci defa kaçmasından korkuyormuş gibi elinden sımsıkı tutuyordu. Onlara doğru koştum.</span></p>

      <p class="paragraf"><span class="regular-1" style="font-size:1.09em;">— Ne yaptın Nelly! diye bağırdım. Nereye gittin, niçin?</span></p>

      <p class="paragraf"><span class="regular-1" style="font-size:1.09em;">Aleksandra Semyonovna, kuş cıvıltısına benzeyen sesiyle,</span></p>

      <p class="paragraf"><span class="regular-1" style="font-size:1.09em;">— Durun efendim, acele etmeyin; içeri girelim de her şeyi anlatırım, dedi.</span></p>

      <p class="paragraf"><span class="regular-1" style="font-size:1.09em;">Yürürken acele acele,</span></p>

      <p class="paragraf"><span class="regular-1" style="font-size:1.09em;">— Size neler anlatacağım bilseniz İvan Petroviç! diye fısıldadı. Şaşılacak şey!</span></p>

      <p class="paragraf"><span class="regular-1" style="font-size:1.09em;" xml:lang="en-US">Yüzünden, çok önemli haberleri olduğu anlaşılıyordu. İçeri girince,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Sen git, azıcık yat Nelly, dedi. Yoruldun, hastalıktan sonra dünyanın yolunu teptin. Hadi kızım yat biraz, yat. Biz dışarı çıkalım İvan Petroviç.</span></p>

      <p class="paragraf"><span class="regular-1" style="font-size:1.09em;" xml:lang="en-US">Aleksandra Semyonovna göz kırparak beni mutfağa çağırdı. Nelly yatmadı, kanepeye oturarak yüzünü elleriyle kapattı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Dışarı çıktık. Aleksandra Semyonovna ayaküstü her şeyi anlattı. Daha sonra başka ayrıntılar da öğrendim.</span></p>

      <p class="paragraf"><span class="regular-1" style="font-size:1.09em;" xml:lang="en-US">Eve dönmeme iki saat kala mektup bırakıp kaçan Nelly, önce ihtiyar doktorumuza koşmuştu. Adresini önceden biliyordu. Doktorun bana sonraları anlattığına göre Nelly’yi görünce şaşkınlıktan neye uğradığını bilememiş. Olayı anlatırken, “Gözlerime inanamadım, hâlâ inanamıyorum ve bu olayı ömrüm oldukça unutamayacağım!” diyordu. Her nedense, Nelly ona gitmiş, doktor çalışma odasında, sırtında geceliği, keyifli keyifli sabah kahvesini içerken Nelly içeri dalmış, ihtiyarın kendine gelmesine vakit bırakmadan boynuna atılmış. Ağlayıp kucaklıyor, yüzünü, ellerini öpüyor, kesik kesik konuşarak onu yanına alması için yalvarıyormuş. Bende kalmak istemediğini, daha fazla oturamayacağını, dayanamadığı için kaçtığını söylüyormuş. Doktorla bir daha alay etmeyeceğine, yeni elbise istemeyeceğine, akıllı olacağına, gömleklerini yıkayıp ütülemeyi öğreneceğine söz veriyormuş (Belki de bunları yolda, ya da daha önce hazırlamıştı). Sonunda, söz dinleyip verilen ilaçları içeceğini söyleyerek sözünü bitirmiş. Evlenmek istemesi de sadece şakaymış, aslında bunu düşündüğü yokmuş...</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhtiyar Alman’ın şaşkınlıktan ağzı açık kalmış. Konuşacak hale gelince,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Matmazel, demiş. Anladığıma göre sizi evime almamı istiyorsunuz. Ama buna imkân yok. Görüyorsunuz ki ben çok zor durumdayım, yeter derecede kazancım yok... Sonra böyle, durup duruken, düşünmeden... Olacak iş mi bu! Hem anladığıma göre, siz evden gizlice kaçmışsınız. Bu ayıplanacak ve yapmamanız gereken bir iş. Ben sadece iyi havalarda büyüğünüzle birlikte biraz gezmeye çıkmanız için izin vermiştim. Ama siz, size bakan kişiyi bırakıp bana geliyorsunuz... Kendinizi korumanız... ilaçlara devam etmeniz gerekirken... doğrusu... doğrusu anlayamıyorum bunu! Ben...</span></p>

      <p class="paragraf"><span class="regular-1" style="font-size:1.09em;" xml:lang="en-US">Nelly sözünü keserek yine ağlayıp yalvarmaya başlamış ama fayda etmemiş. Doktor iyice bunalmış, şaşkına dönmüş. Bunun üzerine Nelly, “Aman Tanrım!” diye çığlık atarak gene dışarı fırlamış.</span></p>

      <p class="paragraf"><span class="regular-1" style="font-size:1.09em;" xml:lang="en-US">Doktor hikâyesini,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bütün gün hastaydım; gece ilaç bile içtim... diye bitirdi.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nelly oradan Masloboyevlere koşmuş. Daha önceden bulduğu adresle evlerini oldukça zor bulmuş, Masloboyev evdeymiş. Aleksandra Semyonovna, Nelly’nin onların yanında kalmak istediğini duyunca ellerini havaya kaldırmış. Evimden neden ayrılmak istediğini sormuş; Nelly cevap vermemiş, hıçkırıklarla boğularak kendini bir sandalyeye atmış.</span></p>

      <p class="paragraf"><span class="regular-1" style="font-size:1.09em;" xml:lang="en-US">Aleksandra Semyonovna, devam etti:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Nasıl ağlıyordu, görmeliydin! dedi. Ölecek sandım!</span></p>

      <p class="paragraf"><span class="regular-1" style="font-size:1.09em;" xml:lang="en-US">Nelly ona hizmetçi, aşçı, ne olursa olsun almaları için yalvarmış. Ortalığı süpürüp, çamaşır yıkamayı önermiş. En büyük ümidini çamaşır yıkamasına bağlıyor, kabul edilmek için bunu başlıca koz olarak öne sürüyormuş. Aleksandra Semyonovna’nın fikri Nelly’yi durum düzelene kadar yanlarında alıkoyup bir yandan da bana haber vermekmiş. Ama Filip Filipiç bunu kesin olarak reddetmiş. Küçük kaçağı hemen bana geri getirmesini emretmiş. Aleksandra Semyonovna yolda Nelly’yi öpmüş, sevmiş. O da daha çok ağlamaya başlamış. Ona bakarak Aleksandra Semyonovna da ağlamış. Böylece yol boyunca ağlamış durmuşlar.</span></p>

      <p class="paragraf"><span class="regular-1" style="font-size:1.09em;" xml:lang="en-US">Aleksandra Semyonovna gözyaşları arasında,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Niçin, ama niçin orada kalmak istemiyorsun Nelly; seni hırpalıyor mu, diye sormuş.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Yo, hırpalamıyor...</span></p>

      <p class="paragraf"><span class="regular-1" style="font-size:1.09em;" xml:lang="en-US">— Peki, neden öyleyse?</span></p>

      <p class="paragraf"><span class="regular-1" style="font-size:1.09em;" xml:lang="en-US">— İşte! Evinde oturmak istemiyorum... Yapamıyorum... Ona karşı kötüyüm, huysuzum... Ama o iyi... Sizde kötü olmayacağım, çalışacağım.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nelly isteri buhranına tutulmuş gibi ağlayarak konuşuyormuş.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Neden ona huysuzluk ediyorsun Nelly?</span></p>

      <p class="paragraf"><span class="regular-1" style="font-size:1.09em;" xml:lang="en-US">— İşte!</span></p>

      <p class="paragraf"><span class="regular-1" style="font-size:1.09em;" xml:lang="en-US">Gözlerini silen Aleksandra Semyonovna,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ağzından, “İşte!”den başka bir şey alamadım; diye bitirdi. Ne zavallı çocuk bu. Sarası yüzünden mi öyle, ne dersiniz İvan Petroviç?</span></p>

      <p class="paragraf"><span class="regular-1" style="font-size:1.09em;" xml:lang="en-US">Nelly’nin yanına gittik. Yüzünü yastığa gömmüş ağlıyordu. Yanına diz çöküp ellerini öpmeye başladım. Ellerini çekerek daha şiddetle ağlamaya başladı. Ne diyeceğimi bilemiyordum. Tam o sırada,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Merhaba İvan; seninle biraz görüşmek istiyordum! diye ihtiyar İhmenev çıkageldi.</span></p>

      <p class="paragraf"><span class="regular-1" style="font-size:1.09em;" xml:lang="en-US">Beni diz çökmüş halde görünce şaşırdı, hepimize baktı. İhtiyar son zamanlarda hep hastaydı. Solmuş, çökmüştü. Ama birisine meydan okurcasına kendini zorluyor, hastalığına önem vermiyordu. Anna Andreyevna’nın sözünü dinlemiyor, yatmaya bir türlü razı olmayarak işlerinin peşinde koşuyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Aleksandra Semyonovna ihtiyarı dikkatli bir bakışla süzdükten sonra:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Şimdilik hoşça kalın, dedi. Filip Filipiç bir an önce eve dönmemi emretti. İşimiz var. Akşam olunca gene uğrar, bir-iki saat kalırım.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhmenev, aklının başka yerde olduğunu gösteren bir şekilde,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Kim bu, diye sordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Kim olduğunu söyledim.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Yaa! bir iş için geldim sana İvan.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İşin ne olduğunu bildiğim için onu bekliyordum. Evine götürmek için Nelly’yi benden tekrar isteyecek, hem de onunla konuşacaktı. Anna Andreyevna öksüz kızı evine almayı kabul etmişti. Bunu gizli bir konuşmadan sonra sağladım. Kendisine, babası tarafından reddedilen bir kadının çocuğunun göz önünde bulunmasının, Nikolay Sergeyiç’in düşüncelerinde değişiklik yapabileceğini söyledim. Fikrimi öyle canla başla savundum ki öksüzü evine almak için bu sefer Anna Andreyevna kocasını sıkıştırmaya başladı. İhmenev bu işi seve seve üzerine aldı. Önce Anna Andreyevna’sının isteğini yerine getireceğine memnundu. Ayrıca Nikolay Sergeyiç’in kendine göre bazı düşünceleri vardı. Ama ilerde bunlardan daha çok söz edeceğim.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nelly’nin ihtiyar İhmenev’i daha ilk görüşte sevmediğini söylemiştim. Sonraları, adını duyar duymaz yüzünü nasıl nefretle buruşturduğuna dikkat etmiştim. İhmenev işe kestirmeden girdi. Yüzükoyun yatmaya devam eden Nelly’ye yaklaşarak elini tuttu, onların kızı olarak evine gelmek isteyip istemediğini sordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bir kızım vardı, dedi. Onu canımdan çok severdim ama aramızda yok artık. Öldü. Evimde ve... kalbimde yerini almak ister misin?</span></p>

      <p class="paragraf"><span class="regular-1" style="font-size:1.09em;" xml:lang="en-US">Kuru, kızarmış gözlerinde bir yaş damlası parladı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nelly, başını kaldırmadan:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Hayır, istemem, diye cevap verdi.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Neden yavrum? Kimsen yok. İvan’ın yanında sürekli olarak kalamazsın. Bizde kendi evinde gibi olursun.</span></p>

      <p class="paragraf"><span class="regular-1" style="font-size:1.09em;" xml:lang="en-US">— İstemem, çünkü siz kötü bir adamsınız.</span></p>

      <p class="paragraf"><span class="regular-1" style="font-size:1.09em;" xml:lang="en-US">Başını kaldırdı, ihtiyarın karşısında yatağında doğrularak:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Evet, kötü, kötü bir adamsınız, diye tekrarladı. Ben de kötüyüm, herkesten kötüyüm ama siz benden de kötüsünüz.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nelly bunu söylerken sarardı, gözleri alevlendi; titreyen dudakları bir anda soldu, ağzı heyecandan çarpıldı. İhmenev ona şaşkınlıkla baktı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Evet, benden de kötüsünüz, çünkü kızınızı bağışlamak istemiyorsunuz. Onu büsbütün unutup başka bir çocuk almak istiyorsunuz. İnsan öz çocuğunu unutabilir mi? Beni sevecek misiniz sanki? Bana her bakışta, size yabancı olduğumu, şimdi unuttuğunuz kızınızın bir köşede yaşadığını hatırlayacaksınız. Acımasız adam! Acımasız insanların yanına gitmek istemiyorum ben; gitmem!</span></p>

      <p class="paragraf"><span class="regular-1" style="font-size:1.09em;" xml:lang="en-US">Nelly hıçkırdı, acele bir bakışla beni süzdü.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Öbür gün Paskalya; insanlar o gün öpüşüp kucaklaşır, birbirleriyle barışıp, suçlarını bağışlarlar... Ben her şeyi biliyorum... Yalnız siz... siz! Öff! Kalpsiz adam... Gidin buradan!</span></p>

      <p class="paragraf"><span class="regular-1" style="font-size:1.09em;" xml:lang="en-US">Acı acı ağlamaya başladı. Söyleyeceklerini çok önceden hazırlamış olmalıydı. İhmenev’in onu çağırmaya geleceğini tahmin edip, bunları bir bir söylemeye karar vermişti. İhtiyar şaşırdı, sapsarı kesildi. Yüzünde acı belirdi. Nelly çılgın bir öfkeye kapılarak,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Hem ne diye herkes benimle uğraşıyor, diye bağırdı; ne diye? İstemiyorum, istemiyorum! Sokağa çıkıp dileneceğim!</span></p>

      <p class="paragraf"><span class="regular-1" style="font-size:1.09em;" xml:lang="en-US">Elimde olmadan,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Aman Nelly, neler söylüyorsun yavrum! diye atıldım, ama karışmam öfkesini daha çok körükledi.</span></p>

      <p class="paragraf"><span class="regular-1" style="font-size:1.09em;" xml:lang="en-US">Hıçkırıklar arasında,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Evet, sokak sokak dolaşır dilenirim de burada kalmam! diye bağırıyordu. Annem de dileniyordu. Ölürken bana, “Fakir ol, sadaka iste... Dilenmek ayıp değil; yalnız bir kişiden isteme,” demişti. Herkesten isterim. Herkesten, bir adamdan değil... Daha küçüğüm ben, kendi kendime nasıl bakarım? Elimi açar, herkesten dilenirim. İstemem, istemem! Kötüyüm, ben herkesten kötüyüm! Bu kadar kötüyüm, işte!</span></p>

      <p class="paragraf"><span class="regular-1" style="font-size:1.09em;" xml:lang="en-US">Nelly birdenbire masadan bir çay fincanını kaptığı gibi yere fırlattı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Kırıldı işte... Oooh!</span></p>

      <p class="paragraf"><span class="regular-1" style="font-size:1.09em;" xml:lang="en-US">Zafer ve küçümsemeyle bana bakarak,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Topu topu iki fincanınız var, diye ilave etti. Öbürünü de kıracağım. O zaman çayınızı neyle içeceksiniz bakalım?</span></p>

      <p class="paragraf"><span class="regular-1" style="font-size:1.09em;" xml:lang="en-US">Korkunç bir hali vardı. Çılgınca öfkesinden zevk alırken, bir yandan da hareketlerinin ayıp ve çirkin olduğunu anlıyor ama devam etmek için kendini kışkırtıyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bu kız hasta Vanya, ya da... Bunun nasıl bir çocuk olduğunu ben anlamıyorum. Hoşça kal.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhmenev şapkasını alarak elimi sıktı, bitkin bir hali vardı. Nelly’nin hakareti çok ağırdı. Fena halde öfkelendim. İkimiz yalnız kalınca,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ona hiç acımadın mı Nelly! diye bağırdım. Utanmadın mı? Evet, iyi yürekli değilsin; gerçekten kötü bir çocuksun!</span></p>

      <p class="paragraf"><span class="regular-1" style="font-size:1.09em;" xml:lang="ar-SA">Şapkamı almadan ihtiyarın peşinden fırladım. Onu sokak kapısına kadar geçirip bir-iki teselli sözü söylemek istiyordum. Koşarak merdivenden inerken Nelly’nin, azarladığım için sararan yüzünü görür gibiydim.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhmenev’e ulaştım. Acı acı gülümsedi.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Zavallı çocuğu çok incitmişler; emin ol, onun da kendine göre bir derdi var İvan. Yetmiyormuş gibi ben de derdimi dökmeye başladım, yarasını deştim. “Tok, açın halinden anlamaz,” derler. Ben, “Bazen aç olanlar da birbirini anlamaz,” derim. Hadi hoşça kal.</span></p>

      <p class="paragraf"><span class="regular-1" style="font-size:1.09em;" xml:lang="en-US">Konuşacak oldum ama ihtiyar sadece elini salladı. Sinirli bir halle,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Beni teselli etmeyi bırak da seninkini kolla, bir daha kaçmasın; diye seslendi. Tekrar kaçacak gibi görünüyor.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhmenev, bastonunu taşlara çarparak hızlı adımlarla uzaklaştı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Sözlerinin bir kehanet gibi gerçekleşeceğini tahmin etmemişti herhalde...</span></p>

      <p class="paragraf"><span class="regular-1" style="font-size:1.09em;" xml:lang="en-US">Eve dönüp Nelly’nin yerinde yeller estiğini görünce ne hale geldiğimi anlatamam! Antreye koştum, merdivenin her tarafını arayıp seslendim, hatta komşulara uğrayıp sordum. Tekrar kaçtığına inanamıyor, inanmak istemiyordum. Hem nasıl kaçabilirdi? Evin yalnız bir sokak kapısı vardı. İhmenev’le konuşurken önümüzden geçmesi gerekirdi. Ama sonradan aklıma geldi; Nelly, katlardan birine çıkarak merdivenin bir yanına saklanmış, ben içeri girince sokağa kaçmış olmalıydı. Bu yüzden karşılaşmamıştık. Henüz pek uzağa gitmiş olamazdı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Merak, endişe içinde sokağa koştum. Her ihtimale karşı kapıyı kilitlemedim. İlk olarak Masloboyevlere gittim. Evde yoklardı. Bıraktığım bir-iki satırla başıma gelen yeni belayı haber verdim. Nelly onlara gelirse hemen bildirmelerini rica ettim. Oradan doktora gittim. Onu da bulamadım. Hizmetçisi, Nelly’nin sabahki gelişinden sonra bir daha uğramadığını söyledi. Ne yapacaktım? Bubnova’ya bile gittim; tabutçunun karısından, ev sahibesinin bir olay yüzünden üç gündür karakolluk olduğunu, Nelly’yi o gece yaşananlardan sonra bir daha görmediklerini öğrendim. Yorgun, bitkin halde yeniden Masloboyevlere koştum; durum değişmemişti, evde kimsecikler yoktu; mektubum hâlâ masanın üzerindeydi. Ne yapacağımı bilemiyordum.</span></p>

      <p class="paragraf"><span class="regular-1" style="font-size:1.09em;" xml:lang="en-US">Geç saatte, üzüntüden bitkin halde eve dönüyordum. Sabah bana haber yolladığı için o gece Nataşa’ya gitmem gerekiyordu. Bütün gün ağzıma bir lokma yiyecek koymamıştım. Nelly aklıma geldikçe üzüntüden bunalıyordum. “Nedir bu? Hastalığının garip bir tepkisi mi? Yoksa delirdi mi, çıldırıyor mu? Tanrım, nerede şimdi, nerede bulacağım onu?” diye düşünüyordum.</span></p>

      <p class="paragraf"><span class="regular-1" style="font-size:1.09em;" xml:lang="en-US">Kendi kendime bunları mırıldanırken ansızın, birkaç adım ötede, V. Köprüsü’nde Nelly’yi gördüm. Sokak fenerinin altında durmuştu. Beni görmüyordu. Ona doğru koşacak oldum, sonra durdum. Şaşkınlıkla, “Ne işi var burada?” diye kendi kendime sordum. Artık gözden kaybetmeyeceğime emin olduğum için ne yapacağını öğrenmeye karar verdim. On dakika kadar bekledim. Nelly durduğu yerde yoldan geçenlere bakıyordu. Nihayet, iyi giyimli bir ihtiyar görünce ona sokuldu. Adam yürümeye devam ederken cebinden bir şey çıkarıp ona uzattı. Nelly başını eğerek teşekkür etti. O andaki duygularımı anlatamam. Kalbim acıyla sızladı; sanki çok sevdiğim, üzerine toz kondurmaya kıyamadığım bir varlık çamura düşürülmüş, hakarete uğramıştı. Gözlerimden yaşlar boşandı... Zavallı Nelly içindi bu gözyaşları. Öte yandan içimde büyük bir öfke kabardığını hissettim. Kimsesiz, sokağa atılmış bir çocuk değildi. Kaçarak bıraktığı kimseler ona kötü davranan insanlar değil, onu seven, gözünün içine bakan dostlarıydı. Yaptıklarıyla birilerini hayrete düşürmek ya da korkutmak istiyor gibiydi. Ruhunda hâlâ fark edemediğim gizli köşeler vardı. İhmenev haklıydı, Nelly ağır bir hakarete uğramıştı; yaraları henüz pek tazeydi. Gizemli halleriyle, bizlerden korunmak için gösterdiği güvensizlikle sanki yaralarını deşmek istiyordu. Yani kısacası, üzüntüsünü körüklemenin verdiği acılardan zevk alıyordu. Bu zevk bana da yabancı değildi. Kaderin baskısı altında ezilen kaç insan, uğradıkları haksızlığın üstüne üstüne gitmekten acı bir zevk duyarlar. Ama Nelly’nin uğradığı haksızlık neydi acaba? Kaprisleriyle, delice halleriyle bizi şaşırtmak, korkutup meydan okumak istiyordu galiba. Ama hayır, o da değildi. Şu anda yalnızdı, dilenirken bizden onu gören kimse yoktu. Bunu gerçekten zevk aldığı için mi yapıyordu? Dilendiği parayı ne yapacaktı acaba?</span></p>

      <p class="paragraf"><span class="regular-1" style="font-size:1.09em;" xml:lang="en-US">Nelly bir süre sonra köprüden indi, pırıl pırıl aydınlık bir pencerenin önüne gelip topladığı parayı saymaya başladı. On adım kadar uzaktan onu seyrediyordum. Elinde epey para vardı, belli ki sabahtan beri dileniyordu. Parayı avucunda sımsıkı tutarak sokağın karşı tarafına geçti, bir bakkal dükkânına girdi. Ben de dükkânın açık kapısına yaklaştım, Nelly’nin ne yapacağını beklemeye başladım.</span></p>

      <p class="paragraf"><span class="regular-1" style="font-size:1.09em;" xml:lang="en-US">Tezgâhın üzerine parayı bıraktığını, ona bir çay fincanı uzattıklarını gördüm. Demin, İhmenev’le bana ne kadar huysuz olduğunu göstermek için kırdığı fincana çok benzeyen sade bir fincandı; beş-on kopek değerinde, belki daha da ucuz bir şeydi. Satıcı fincanı kâğıda sarıp bağladı, Nelly’ye verdi. O da memnun bir halle dükkândan acele acele çıktı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Beklediğim yere yaklaşınca:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Nelly! diye seslendim. Nelly!</span></p>

      <p class="paragraf"><span class="regular-1" style="font-size:1.09em;" xml:lang="en-US">Titreyerek yüzüme baktı, fincan elinden kayarak kaldırıma düştü, kırıldı. Nelly’nin yüzü solgundu; ama yüzüme bakıp her şeyi gördüğümü anlayınca birdenbire kızardı. Çok utanmanın verdiği bir kızarmaydı bu. Elinden tutarak onu eve götürdüm; yolumuz uzun değildi. Eve varıncaya kadar hiç konuşmadık. İçeri girince sandalyeye oturdum. Nelly, yüzü az önceki gibi soluk, yere bakarak düşünceli düşünceli karşımda duruyordu. Utancından yüzüme bakamıyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Demek dileniyordun, öyle mi Nelly?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Evet... diye fısıldadı, başını iyice eğdi.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Demin kırdığın fincanı almak için mi yaptın?</span></p>

      <p class="paragraf"><span class="regular-1" style="font-size:1.09em;">— Evet.</span></p>

      <p class="paragraf"><span class="regular-1" style="font-size:1.09em;">— Peki ama bu fincan için sana bir şey dedim mi, azarladım mı seni? Ne kadar gereksiz bir gururla hareket ettiğinin farkında mısın Nelly? Ayıp değil mi? Hiç mi...</span></p>

      <p class="paragraf"><span class="regular-1" style="font-size:1.09em;">Duyulur duyulmaz bir sesle:</span></p>

      <p class="paragraf"><span class="regular-1" style="font-size:1.09em;">— Ayıp... diye mırıldandı.</span></p>

      <p class="paragraf"><span class="regular-1" style="font-size:1.09em;">Yanağından iki damla yaş süzüldü.</span></p>

      <p class="paragraf"><span class="regular-1" style="font-size:1.09em;">— Ayıp ya, diye tekrarladım. Sana karşı bir suçum varsa beni bağışla, barışalım Nelly.</span></p>

      <p class="paragraf"><span class="regular-1" style="font-size:1.09em;">Yüzüme baktı, kollarıma atıldı. O anda Aleksandra Semyonovna hızla içeri daldı.</span></p>

      <p class="paragraf"><span class="regular-1" style="font-size:1.09em;">— O ne? Evde mi? Gene mi? Ah Nelly Nelly, nedir bu yaptıkların? Neyse, gelmiş ya, çok şükür... Nerede buldunuz onu İvan Petroviç?</span></p>

      <p class="paragraf"><span class="regular-1" style="font-size:1.09em;">Aleksandra Semyonovna’ya sormaması için gözlerimle işaret ettim; hemen beni anladı, sustu. Hâlâ için için ağlayan Nelly ile şefkatle vedalaştım. İyi kalpli Aleksandra Semyonovna’yı ben dönünceye kadar kalması için kandırdım. Hemen Nataşa’ya koştum; çok geç kalmıştım.</span></p>

      <p class="paragraf"><span class="regular-1" style="font-size:1.09em;">Nataşa ile konuşacak birçok şey olduğu halde bir süre Nelly’den söz ettim, olanları anlattım. Nataşa anlattıklarımdan çok etkilendi. Biraz düşündükten sonra,</span></p>

      <p class="paragraf"><span class="regular-1" style="font-size:1.09em;">— Sana bir şey söyleyeyim mi Vanya, dedi; bana kalırsa o seni seviyor.</span></p>

      <p class="paragraf"><span class="regular-1" style="font-size:1.09em;">— Ne dedin? Ne sevmesi?</span></p>

      <p class="paragraf"><span class="regular-1" style="font-size:1.09em;">— Bayağı sevgi; kadın sevgisinin başlangıcı bu.</span></p>

      <p class="paragraf"><span class="regular-1" style="font-size:1.09em;">— Daha neler! O bir çocuk Nataşa!</span></p>

      <p class="paragraf"><span class="regular-1" style="font-size:1.09em;">— On dördüne basmış bir çocuk. Bütün öfkesi, sevgisini anlamamandan doğuyor. Ama belki henüz kendisi de duygularının farkında değildir. Bu da olabilir. Yalnız öfkesi birçok bakımdan çocukça olmasına rağmen, ciddi ve acı... Her şeyden önce beni kıskanıyor. Beni çok seviyorsun. Herhalde evde yalnız beni düşünüyor, benden söz ediyor, onunla az ilgileniyorsun. Bunun farkına varınca kırılıyor. Belki seninle konuşmak, dertleşmek istiyor ama beceremiyor, utanıyor, kendinden emin olamıyor, konuşmak için uygun anı bekliyor. Ama sen bunun farkına varamıyor, hemen bana geliyorsun. Çocuk hastayken bile onu günlerce yalnız bıraktın. Bu yüzden ağlıyor, seni arıyor; onu en çok üzen de, senin bunu anlamaman... Şimdi de, böyle bir anda benim yüzümden onu bıraktın. Görürsün, yarın yine hasta olacaktır. Nasıl bıraktın onu Vanya, hemen git!</span></p>

      <p class="paragraf"><span class="regular-1" style="font-size:1.09em;">— Bırakmazdım ama...</span></p>

      <p class="paragraf"><span class="regular-1" style="font-size:1.09em;">— Doğru, gelmeni ben istedim. Git canım, hemen git!</span></p>

      <p class="paragraf"><span class="regular-1" style="font-size:1.09em;">— Tamam, gidiyorum ama söylediklerinin hiçbirine inanmadım tabii.</span></p>

      <p class="paragraf"><span class="regular-1" style="font-size:1.09em;">— Bunlara inanmamakta haklısın. Yalnız Nelly’nin hayatını iyice düşünürsen bana hak verirsin. O, bizim gibi büyümemiş...</span></p>

      <p class="paragraf"><span class="regular-1" style="font-size:1.09em;">Her şeye rağmen eve çok geç döndüm. Aleksandra Semyonovna, Nelly’nin yine çok ağladığını ve gözyaşları arasında uyuduğunu anlattı. Sonra,</span></p>

      <p class="paragraf"><span class="regular-1" style="font-size:1.09em;">— Artık ben gidiyorum İvan Petroviç, dedi. Filip Filipiç öyle emretti. Zavallıcık evde bekliyor beni.</span></p>

      <p class="paragraf"><span class="regular-1" style="font-size:1.09em;">Ona teşekkür ettim ve Nelly’nin yanına oturdum. Nelly’yi böyle bıraktığıma kendim de üzülüyordum.</span></p>

      <p class="paragraf"><span class="regular-1" style="font-size:1.09em;">Gece geç saatlere kadar başucunda oturarak düşünceye daldım.</span></p>

      <p class="paragraf"><span class="regular-1" style="font-size:1.09em;">Ama önce şu iki hafta içinde olup bitenleri anlatmam gerekli.</span></p>
    </div>
  </div>
</body>
</html>
