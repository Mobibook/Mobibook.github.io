<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-42.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-42.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="araalt" id="toc_marker-1-4-6" xml:lang="en-US">VI</p>

      <p class="paragraf"><span class="regular-1" style="font-size:1.09em;" xml:lang="en-US">Buluşacakları gün Alyoşa Katya’nın geleceğini haber vermek için Nataşa’ya erkenden gitmişti. Nataşaların sokağına geldiğimde Katya’yı öğretmeniyle birlikte arabada otururken gördüm. Öğretmeni içinin rahat olmadığını belli eder şekilde Alyoşa’nın da orada olmasını istediğini ısrarla söyledi. Kendisinin de arabada bekleyeceğini ekledi. Ben Katya’dan önce yukarıya çıktım.</span></p>

      <p class="paragraf"><span class="regular-1" style="font-size:1.09em;" xml:lang="en-US">Alyoşa ve Nataşa’yı ağlar buldum. Geldiğimi görünce ayağa kalktılar. Nataşa bembeyaz bir elbise giymişti. Saçlarını sımsıkı toplayıp ensesinde topuz yapmıştı. Onun bu halini çok severdim. Benim orada olmama sevinmiş bir hali vardı. Katya’nın geldiğini haber verdim. Gözlerini silerek heyecanlı bir şekilde kapının önünde durdu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Katya içeriye girerken,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Daha önce gelmek isterdim ama bir türlü olmadı. İzin alıncaya kadar iki hafta geçti. Siz de beni hiç ziyarete gelmediniz İvan Petroviç. Ben de mektup yazamadım, yazarak ne anlatılabilir ki! Aah, çok yoruldum…</span></p>

      <p class="paragraf"><span class="regular-1" style="font-size:1.09em;" xml:lang="en-US">— Evet, merdiven çok yüksek.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bana darılmadınız değil mi Nataşa?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Hayır, neden darılsın?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Doğru, neden darılsın ki!</span></p>

      <p class="paragraf"><span class="regular-1" style="font-size:1.09em;" xml:lang="en-US">Gerçekten yorulmuştu, dinlenmek için durdu. Galiba biraz da çekiniyordu. Yüzüme baktı, sonra karar vermiş gibi hızlı adımlarla çıkmaya devam etti. İçeriye girerken sessizce:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Açıkça söylerim, size çok güveniyordum, o nedenle buraya gelme cesareti buldum derim, aslında bunlara gerek yok ki. Nataşa’nın çok saygıdeğer biri olduğundan eminim.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">Çekinerek odaya girdi ve Nataşa’ya bakmaya başladı. Nataşa da Katya’ya gülümseyerek baktı. Katya bu bakışlardan cesaret alarak Nataşa’ya yaklaştı ve dudaklarından öptü. Alyoşa’ya sertçe, bizi bir süre yalnız bırakmasını söyledi.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Kırılma Alyoşa. Konuşacaklarımızı Nataşa ve İvan Petroviç’ten başkasının duymasını istemiyorum, dedi.</span></p>

      <p class="paragraf"><span class="regular-1" style="font-size:1.09em;" xml:lang="en-US">Alyoşa çıktıktan sonra Nataşa’ya,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Oturun Nataşa, önce sizi biraz izlemek istiyorum.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nataşa’nın yüzüne bir süre baktı. Nataşa çekinerek gülümsedi.</span></p>

      <p class="paragraf"><span class="regular-1" style="font-size:1.09em;" xml:lang="en-US">Katya devam etti:</span></p>

      <p class="paragraf"><span class="regular-1" style="font-size:1.09em;">— Alyoşa bana resimlerinizi göstermişti, ama resimlerinizden daha güzelsiniz.</span></p>

      <p class="paragraf"><span class="regular-1" style="font-size:1.09em;">— Gerçekten mi? Siz de benim düşündüğümden daha güzelsiniz.</span></p>

      <p class="paragraf"><span class="regular-1" style="font-size:1.09em;">Sonra Katya Nataşa’nın elini tutarak bir süre birbirlerine baktılar. Katya konuşmasına devam etti:</span></p>

      <p class="paragraf"><span class="regular-1" style="font-size:1.09em;">— Canım kardeşim, çok az zamanımız var. O yüzden hemen konuya girmeliyim. Alyoşa’yı çok mu seviyorsunuz?</span></p>

      <p class="paragraf"><span class="regular-1" style="font-size:1.09em;">— Çok…</span></p>

      <p class="paragraf"><span class="regular-1" style="font-size:1.09em;">Katya sessizce:</span></p>

      <p class="paragraf"><span class="regular-1" style="font-size:1.09em;">— O zaman onun mutlu olmasını istersiniz, değil mi?</span></p>

      <p class="paragraf"><span class="regular-1" style="font-size:1.09em;">— Evet, mutlu olmasını isterim.</span></p>

      <p class="paragraf"><span class="regular-1" style="font-size:1.09em;">— Çok güzel. Peki sizce ben onu mutlu edebilir miyim, yoksa sizinle mi daha çok…</span></p>

      <p class="paragraf"><span class="regular-1" style="font-size:1.09em;">Nataşa konuşurken zorlanarak:</span></p>

      <p class="paragraf"><span class="regular-1" style="font-size:1.09em;">— Karar verildi Katyacığım, farkında değil misin?</span></p>

      <p class="paragraf"><span class="regular-1" style="font-size:1.09em;">Aslında Katya kimin Alyoşa’yı daha mutlu edeceği, kimin çekilmesi gerektiği üzerine konuşmaya hazırlanmıştı. Ama Nataşa’nın cevabıyla buna gerek kalmamıştı. Nataşa’nın elini tutmaya devam ederek, güzel dudakları yarı açık, üzülerek bakıyordu.</span></p>

      <p class="paragraf"><span class="regular-1" style="font-size:1.09em;">Nataşa heyecanla,</span></p>

      <p class="paragraf"><span class="regular-1" style="font-size:1.09em;">— Siz de mi çok seviyorsunuz, diye sordu.</span></p>

      <p class="paragraf"><span class="regular-1" style="font-size:1.09em;">— Evet. Uzun süredir hep düşündüğüm, aslında en çok merak ettiğim şeyi sormak istiyorum; Alyoşa’yı neden seviyorsunuz?</span></p>

      <p class="paragraf"><span class="regular-1" style="font-size:1.09em;">— Bilmiyorum.</span></p>

      <p class="paragraf"><span class="regular-1" style="font-size:1.09em;">— Alyoşa’yı akıllı mı buluyorsunuz?</span></p>

      <p class="paragraf"><span class="regular-1" style="font-size:1.09em;">Nataşa sabırsızlanıyordu:</span></p>

      <p class="paragraf"><span class="regular-1" style="font-size:1.09em;">— Hayır, ama seviyorum.</span></p>

      <p class="paragraf"><span class="regular-1" style="font-size:1.09em;">— Ben de... Belki de biraz acıyorum.</span></p>

      <p class="paragraf"><span class="regular-1" style="font-size:1.09em;">— Ben de, dedi Nataşa.</span></p>

      <p class="paragraf"><span class="regular-1" style="font-size:1.09em;">— Ne yapmalıyız Nataşa? Sizi gördükten sonra sizden neden vazgeçtiğini anlayamadım, benim için nasıl bırakır?</span></p>

      <p class="paragraf"><span class="regular-1" style="font-size:1.09em;">Nataşa cevap vermeden öylece baktı, sonra Katya’yla birlikte sarılarak ağlamaya başladılar. Katya, Nataşa’nın ellerini öpüyordu.</span></p>

      <p class="paragraf"><span class="regular-1" style="font-size:1.09em;">— Sizi ne kadar sevdiğimi bilseniz Nataşa... Her zaman da çok seveceğim. Lütfen hep mektuplaşalım.</span></p>

      <p class="paragraf"><span class="regular-1" style="font-size:1.09em;">Nataşa dayanamayarak,</span></p>

      <p class="paragraf"><span class="regular-1" style="font-size:1.09em;">— Size haziranda evleneceğimizi söyledi mi, diye sordu.</span></p>

      <p class="paragraf"><span class="regular-1" style="font-size:1.09em;">— Söyledi, ama sanırım bunu kabul etmenizin nedeni onu avutmaktı değil mi?</span></p>

      <p class="paragraf"><span class="regular-1" style="font-size:1.09em;">— Kesinlikle.</span></p>

      <p class="paragraf"><span class="regular-1" style="font-size:1.09em;">— Anlamıştım zaten. Nataşacığım, Alyoşa’yla yakında evleneceğiz, inanın bana onu çok seveceğim, size hep yazacağım. Peki, siz ailenize dönecek misiniz?</span></p>

      <p class="paragraf"><span class="regular-1" style="font-size:1.09em;">Nataşa cevap vermedi, Katya’yı öptü:</span></p>

      <p class="paragraf"><span class="regular-1" style="font-size:1.09em;">— Mutlu olmanızı dilerim.</span></p>

      <p class="paragraf"><span class="regular-1" style="font-size:1.09em;">— Sizin de Nataşacığım, sizin de...</span></p>

      <p class="paragraf"><span class="regular-1" style="font-size:1.09em;">Kapı vuruldu ve Alyoşa içeri girdi. Dışarıda beklemeye dayanamamıştı. Nataşa ve Katya’nın birbirlerine sarılmış ağladıklarını görünce, üzülerek yanlarına gelip diz çöktü.</span></p>

      <p class="paragraf"><span class="regular-1" style="font-size:1.09em;">Nataşa Alyoşa’nın haline dayanamadı:</span></p>

      <p class="paragraf"><span class="regular-1" style="font-size:1.09em;">— Sen neden üzülüyorsun canım? Ayrılmıyoruz ki, haziranda geldiğinde nasılsa evlenmeyecek miyiz?</span></p>

      <p class="paragraf"><span class="regular-1" style="font-size:1.09em;">Katya da Alyoşa’yı teselli etmek için, ağlayarak,</span></p>

      <p class="paragraf"><span class="regular-1" style="font-size:1.09em;">— O zaman düğününüz olur, dedi.</span></p>

      <p class="paragraf"><span class="regular-1" style="font-size:1.09em;">— Yine de senden ayrılamam Nataşa, sen her şeyimsin. Ne kadar kısa olursa olsun, bu ayrılığa dayanamam.</span></p>

      <p class="paragraf"><span class="regular-1" style="font-size:1.09em;">Nataşa aklına gelen şeyden heyecan duyarak:</span></p>

      <p class="paragraf"><span class="regular-1" style="font-size:1.09em;">— Kontes Moskova’da ne kadar kalacak?</span></p>

      <p class="paragraf"><span class="regular-1" style="font-size:1.09em;">— Sanırım bir haftaya yakın, diye cevap verdi Katya.</span></p>

      <p class="paragraf"><span class="regular-1" style="font-size:1.09em;">— Tamam işte. Sen onları Moskova’da bırakıp geri gelirsin. O birkaç günü birlikte geçiririz, bu arada daha rahat vedalaşabiliriz. Sonra tekrar Moskova’ya dönersin.</span></p>

      <p class="paragraf"><span class="regular-1" style="font-size:1.09em;">Katya sevinerek onayladı:</span></p>

      <p class="paragraf"><span class="regular-1" style="font-size:1.09em;">— Doğru, böylece birkaç gün daha görüşmüş olursunuz.</span></p>

      <p class="paragraf"><span class="regular-1" style="font-size:1.09em;">Alyoşa bu çözüme o kadar çok sevindi ki, sırayla hepimizi kucakladı. Nataşa ve Katya birbirlerine anlamlıca bakıp rahatladılar. Alyoşa taşkın sevinç gösterilerine devam ederken Katya, bana bakarak kalktı ve Nataşa’yla sarılıp vedalaştı. O sırada aşağıdaki öğretmenin gönderdiği hizmetçi Katya’nın izin süresinin bittiğini söyledi.</span></p>

      <p class="paragraf"><span class="regular-1" style="font-size:1.09em;">Nataşa ve Katya konuşulacak daha çok şey varmış gibi, söylemek istediklerini bakışlarıyla anlatmaya çalışırcasına, öylece durup gözlerini birbirlerine diktiler.</span></p>

      <p class="paragraf"><span class="regular-1" style="font-size:1.09em;">Katya:</span></p>

      <p class="paragraf"><span class="regular-1" style="font-size:1.09em;">— Tekrar görüşebilecek miyiz Nataşa?</span></p>

      <p class="paragraf"><span class="regular-1" style="font-size:1.09em;">— Hayır, hiçbir zaman Katya!</span></p>

      <p class="paragraf"><span class="regular-1" style="font-size:1.09em;">— Ah, elvada canım!</span></p>

      <p class="paragraf"><span class="regular-1" style="font-size:1.09em;">Sarılıp öpüştüler. Katya aceleyle:</span></p>

      <p class="paragraf"><span class="regular-1" style="font-size:1.09em;">— Lütfen beni kötü anmayın, inanın o çok mutlu olacak.</span></p>

      <p class="paragraf"><span class="regular-1" style="font-size:1.09em;">Alyoşa’nın kolunu tutarak,</span></p>

      <p class="paragraf"><span class="regular-1" style="font-size:1.09em;">— Hadi Alyoşa gidelim, dedi.</span></p>

      <p class="paragraf"><span class="regular-1" style="font-size:1.09em;">Nataşa acı içindeydi. Yalnız kalınca,</span></p>

      <p class="paragraf"><span class="regular-1" style="font-size:1.09em;">— Vanya, lütfen onlarla git. Alyoşa bu akşam sekize kadar benimle olacak. Sen de dokuzda gel lütfen.</span></p>

      <p class="paragraf"><span class="regular-1" style="font-size:1.09em;">Akşam dokuzda Nelly’yi Aleksandra Semyonovna’ya bırakarak Nataşa’ya gittim. Alyoşa yoktu. Nataşa, Mavra’nın getirdiği semaverden çay doldurup yanıma oturdu. Gözlerini benden ayırmadan,</span></p>

      <p class="paragraf"><span class="regular-1" style="font-size:1.09em;">— Sonunda her şey bitti, dedi.</span></p>

      <p class="paragraf"><span class="regular-1" style="font-size:1.09em;">Bakışları ne kadar acı çektiğini belli ediyordu.</span></p>

      <p class="paragraf"><span class="regular-1" style="font-size:1.09em;">— Yaşadığım sürece unutamayacağım bir aşktı bu Vanya.</span></p>

      <p class="paragraf"><span class="regular-1" style="font-size:1.09em;">Ateş gibi yanan eliyle elimi sıktı. Çayını içip dinlenmesi için hemen yatmasını söyledim.</span></p>

      <p class="paragraf"><span class="regular-1" style="font-size:1.09em;">— Söz Vanya, yatacağım ama biraz konuşmaya ihtiyacım var. Onu yarın son görüşüm olacak, çok acı çekiyorum, çok…</span></p>

      <p class="paragraf"><span class="regular-1" style="font-size:1.09em;">— Kendini bu kadar hırpalama Nataşa, ateşin yükseliyor, sakin olmaya çalış.</span></p>

      <p class="paragraf"><span class="regular-1" style="font-size:1.09em;">— Sen gelinceye kadar onu neden sevdiğimi sordum kendime. Garip değil mi bunu sormak, ancak şimdi geliyor aklıma?</span></p>

      <p class="paragraf"><span class="regular-1" style="font-size:1.09em;">— Lütfen üzülme Nataşa.</span></p>

      <p class="paragraf"><span class="regular-1" style="font-size:1.09em;">— Sonunda onu bir sevgili olarak sevmediğime karar verdim Vanya. Bir anne sevgisiydi benimkisi. Herhalde sevgililer arasında çok az rastlanır bir ilişkiydi bu…</span></p>

      <p class="paragraf"><span class="regular-1" style="font-size:1.09em;">Nataşa’nın bu hali beni çok korkutmuştu. Ateşin etkisiyle sayıklar gibi konuşuyordu. Söyledikleri neredeyse birbirinden bağımsız cümleler halinde çıkıyordu ağzından.</span></p>

      <p class="paragraf"><span class="regular-1" style="font-size:1.09em;">Nataşa:</span></p>

      <p class="paragraf"><span class="regular-1" style="font-size:1.09em;">— Onu ilk gördüğüm gün sahiplenmiştim, hep benim olsun, benimle yaşasın, kimseye bakmasın istiyordum. Onu görünce çok heyecanlanıyordum. Yalnız kaldığımda mutsuz oluyor ve ona daha çok bağlanıyordum. Yüzünü görmek yetiyordu, mutluluktan kendimden geçiyordum.</span></p>

      <p class="paragraf"><span class="regular-1" style="font-size:1.09em;">— Nataşa yeter artık!</span></p>

      <p class="paragraf"><span class="regular-1" style="font-size:1.09em;">Konuşmaya devam etti:</span></p>

      <p class="paragraf"><span class="regular-1" style="font-size:1.09em;">— Onu tanıyan herkes, onun ne kadar çocuk, bencil, güçsüz, idare edilmeye gereksinimi olan biri olduğunu söylüyordu, sen de öyle düşünüyordun. Ama ben onun bu özelliklerini seviyordum işte. Belki herkesin onaylayacağı bir huya sahip olsaydı sevemezdim. Hani bir gün Minna adlı kadın yüzünden onunla kavga etmiştim. Kızgınlığımın nedeni aslında başka biriyle birlikte olması değildi. Onun da büyüyüp, diğer erkekler gibi gönül eğlendirmesiydi. Aslında bu duruma biraz seviniyordum da, yine de bu yüzden onunla nasıl kavga etmiştik… Ama sonra barışmamız… Ah Alyoşa!</span></p>

      <p class="paragraf"><span class="regular-1" style="font-size:1.09em;">Sonra gülümseyerek yüzüme baktı, hâlâ bir şeyler hatırlamaya çalışıyordu. Aklına gelmiş gibi devam etti:</span></p>

      <p class="paragraf"><span class="regular-1" style="font-size:1.09em;">— En çok onu bağışlamayı severdim. Hep bir suç işlemesini ve sonra onu bağışlama fırsatının çıkmasını beklemek hoşuma giderdi. İlginç ama onu hep gözetip korumam gereken bir çocuk olarak düşünüyordum. Yanımda olmadığı zamanlarda, bir çocuk gibi başını dizlerime dayamış, saçlarını okşarken buluyordum kendimi.</span></p>

      <p class="paragraf"><span class="regular-1" style="font-size:1.09em;">Birden keserek,</span></p>

      <p class="paragraf"><span class="regular-1" style="font-size:1.09em;">— Katya çok tatlı bir kız, sence de öyle mi? diye sordu.</span></p>

      <p class="paragraf"><span class="regular-1" style="font-size:1.09em;">Sanki her şeyi hatırlayıp, isteyerek acı çektiriyordu kendine. Ancak bu şekilde huzur duyacak gibiydi.</span></p>

      <p class="paragraf"><span class="regular-1" style="font-size:1.09em;">— Kendine çok güveniyor, daha çocuk sayılır ama büyük laflar ediyor. Eminim Alyoşa’yı çok seviyor. Umarım birlikte çok mutlu olurlar.</span></p>

      <p class="paragraf"><span class="regular-1" style="font-size:1.09em;">Sözünü bitirmeden ağlama nöbetine tutuldu, neredeyse yarım saat böyle devam etti. Sakinleşmeye başladığında dikkatini başka konulara çekmeye çalışmak için Nelly’den söz ettim. Canım Nataşa, o haliyle bile bu konuyla ilgilendi.</span></p>

      <p class="paragraf"><span class="regular-1" style="font-size:1.09em;">O gece Nataşa uyuyuncaya kadar yanından ayrılmadım. Giderken, Mavra’ya onu yalnız bırakmamasını söyledim.</span></p>

      <p class="paragraf"><span class="regular-1" style="font-size:1.09em;" xml:lang="en-US">Yolda yürürken,</span></p>

      <p class="paragraf"><span class="regular-1" style="font-size:1.09em;" xml:lang="en-US">“Ne olacaksa olsa da, herkes bir an önce rahatlasa,” diye düşündüm.</span></p>

      <p class="paragraf"><span class="regular-1" style="font-size:1.09em;" xml:lang="en-US">Sabah dokuzda Nataşa’ya gittim. Alyoşa da vedalaşmak için gelmişti. Nasıl vedalaştıklarını uzatmayacağım. Nataşa ne kadar üzgün olduğunu belli etmemeye çalışıyordu, mutlu ve aldırmaz görünmeye, titreyen dudaklarına hâkim olmaya çaba harcıyordu. Yine de Alyoşa’ya sarılırken, titremesine engel olamadı. Çektiği acı, mutsuzluk gözlerinden okunabiliyordu. Dikkatle dinlediği halde Alyoşa’nın söylediklerini anlamadığı açıktı. Alyoşa, Nataşa’ya yaptıkları, Katya’yı sevdiği ve onunla gitmek zorunda kaldığı için özür diliyordu. Konuşurken o da ağlıyordu. Nataşa’yı rahatlatmak için onu çok sevdiğini, bunun geçici bir ayrılık olduğunu, yazın dönünce evleneceklerini, zaten yarın Moskova’dan gelip dört günü birlikte geçireceklerini anlatıyordu. Üzülmesinin hiçbir anlamı yoktu…</span></p>

      <p class="paragraf"><span class="regular-1" style="font-size:1.09em;" xml:lang="en-US">Sonunda saat on biri çaldı. Tren on ikide kalkacağı için Alyoşa’nın gitmesi gerekiyordu. Nataşa son bir kez sarılıp öptü, yüzünü kapatarak odadan kaçtı, Alyoşa’yı zorla merdivenlerden indirdim. Her an geri dönebilirdi ve bir daha ayrılamazdı.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İnerken:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Vanya dostum, lütfen beni bağışla. Biliyorum, güvenini hiç kazanamadım ama, ben sana çok güveniyorum. Lütfen onu hiç bırakma. Bana her şeyi en ince ayrıntılarına kadar yaz.</span></p>

      <p class="paragraf"><span class="regular-1" style="font-size:1.09em;" xml:lang="en-US">Arabaya binerken, “İki gün sonra mutlaka geleceğim,” diye bağırıyordu, araba uzaklaştı…</span></p>

      <p class="paragraf"><span class="regular-1" style="font-size:1.09em;" xml:lang="en-US">Nataşa’nın yanına çıkarkan çok heyecanlanmıştım. Onu odanın ortasında, kendinden geçmiş bir halde, gözlerini bir noktaya dikmiş dururken, Mavra’yı da korkuyla hanımına bakarken buldum.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nataşa beni görünce birden:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Sen ha, demek yine buradasın! Onu hiç sevmiyordun zaten; hep bizim ayrılmamız için çalıştın, beni babamlara dönmem için kandırmaya çalıştın. İstemiyorum, onların bana lanet ettiğini biliyorum, ben de onlara ediyorum. Def ol git sen de buradan, git, git...</span></p>

      <p class="paragraf"><span class="regular-1" style="font-size:1.09em;" xml:lang="en-US">Nataşa’nın böyle bir tepki göstermesi çok doğaldı, kendinde değildi, çok acı çekiyordu. En iyisi benim odadan çıkmamdı. Çıkıp merdivenlerde oturdum, arada sırada ağlamaktan gözleri şişmiş olan zavallı Mavra gelip, hanımının durumunu bildiriyordu.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">Öylece bir buçuk saat geçti. O saatler boyunca ne kadar acı çektiğimi anlatamam. O arada birdenbire kapı açıldı ve sırtında manto, başında şapkasıyla Nataşa çıktı. Nereye, neden gitmek istediğini bilmediğini söyleyerek aşağıya inmeye başladı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Beni görmesini engelleyemedim. Sonradan anlattığına göre beni görünce, “Seni bu kadar seven dostu nasıl kovabildin? Kovulduğu halde oturmuş çağırmanı bekliyor, bu kadar vefalı birine nasıl hakaret edebildin?” diye düşünerek kahrolduğunu ve kalbinin acılar içinde kıvrandığını hatırladığını söylüyordu. Orada beklediğimi görünce,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ah Vanya, burada mısın, canım dostum, diyerek kollarıma atıldı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Kesin ateşler içinde yatacaktı. Doktor çağırmaya karar verdim. Mavra’yı Nataşa’yla bırakarak bizim Alman doktorun evine koştum. Tam zamanında yetişmişim, az daha çıkıyormuş. Ne olduğunu anlatmadan yola çıktık.</span></p>

      <p class="paragraf"><span class="regular-1" style="font-size:1.09em;" xml:lang="en-US">Gerçekten iyi etmişim. Biraz daha geç kalsaydık Nataşa’nın hayatı sona erebilirdi. Nataşa’nın evinde, istasyondan dönen Prensle karşılaştık. Nataşa zaten kötü durumda olduğu için Prensi görünce hiç şaşırmamış. Nataşa’yı o halde bulan Prens karşısına geçmiş, acıyarak bakıp:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ne kadar üzüldüğünüzü tahmin ediyorum, sevgili Nataşa. İnanın bana böylesi çok daha iyi olacak. Emin olun ki Alyoşa’nın mutluluğu için en iyisi bu. Ondan vazgeçtiğinize göre siz bunun anlamını daha iyi biliyorsunuzdur. Bu iyi niyetiniz, ayrıca çok üzgün olabileceğinizi tahmin ettiğim için sizi ziyaret etmek istedim.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nataşa:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Prensi dinliyordum. Altından ne çıkacağını tahmin edemiyordum. Konuşurken elimi sıkıyordu. Hiçbir şey düşünemediğimden, elimi çekmek aklıma gelmiyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Prens:</span></p>

      <p class="paragraf"><span class="regular-1" style="font-size:1.09em;">— Sizi övmek için söylemiyorum. Ama eğer evlenirseniz Alyoşa’nın bir süre sonra sizden soğuyacağını anladınız ve ondan ayrılarak çok saygıdeğer bir davranış sergilediniz. İnanın bana bundan sonra sizin en iyi dostunuzum. Babalık görevimi, size yardımcı olarak yerine getireceğim. Bu olaya istemeyerek karıştım ve en az sizin kadar üzüntü duyuyorum.</span></p>

      <p class="paragraf"><span class="regular-1" style="font-size:1.09em;">— Artık sizi dinlemek istemiyorum Prens, rahat bırakın beni!</span></p>

      <p class="paragraf"><span class="regular-1" style="font-size:1.09em;">— Emin olun hemen gidiyorum. Ama lütfen beni babanız olarak kabul edin ve yardım etmeme izin verin. İnanın elimden geleni yapacağım.</span></p>

      <p class="paragraf"><span class="regular-1" style="font-size:1.09em;">— Beni rahat bırakın, başka bir şey istemem!</span></p>

      <p class="paragraf"><span class="regular-1" style="font-size:1.09em;">— Kabul etmeyecek kadar gururlusunuz ama, ben de çok içten konuşuyorum. Neye karar verdiniz, ailenize dönecek misiniz? Aslında çok iyi olurdu, ama evinizde de o inatçı, kibirli babanız yüzünden mutlu olamayacaksınız. Alyoşa, dostunuz olmamı ve sizi yalnız bırakmamamı istedi. Sizi korumak benim görevim. Hem yalnızca ben değilim Kont N. de sizinle tanışmak ve elinden gelen yardımı yapmak istiyor. Alyoşa da onu çok sever. Konta daha önceden bu konuyu anlatmıştım. Çok ilgilendi. Yaşlı biri olduğu için evine gidip tanışmanızda hiçbir sakınca yok. Hem belki akrabalarından bir hanımefendinin evinde iyi bir yer sağlayabilir size. Çok yardımsever biridir, ayrıca geçenlerde babanıza karşı davranışı da çok saygıdeğerdi doğrusu.</span></p>

      <p class="paragraf"><span class="regular-1" style="font-size:1.09em;">Nataşa Prensin niyetini anlamıştı.</span></p>

      <p class="paragraf"><span class="regular-1" style="font-size:1.09em;">— Yeter artık, çıkın buradan! diye bağırdı.</span></p>

      <p class="paragraf"><span class="regular-1" style="font-size:1.09em;">— Babanızı düşünün, Kont, babanıza yardım edebilir.</span></p>

      <p class="paragraf"><span class="regular-1" style="font-size:1.09em;">— Babam sizden hiçbir şey istemez! Kaç kere söyledim, gidin artık buradan.</span></p>

      <p class="paragraf"><span class="regular-1" style="font-size:1.09em;">— Bu davranışınızı hak etmek için ne yaptım ben? Ne kadar güvensizsiniz…</span></p>

      <p class="paragraf"><span class="regular-1" style="font-size:1.09em;">Prens çevresine bakınıp cebinden bir paket çıkardı.</span></p>

      <p class="paragraf"><span class="regular-1" style="font-size:1.09em;">— Gene de izin verirseniz, size karşı ilgimi ve özellikle Kont N.’nin ilgisini göstermek için şu on bin rubleyi bırakıyorum.</span></p>

      <p class="paragraf"><span class="regular-1" style="font-size:1.09em;">Nataşa’nın öfkeyle kalktığını görünce:</span></p>

      <p class="paragraf"><span class="regular-1" style="font-size:1.09em;">— Durun bu babanızın davada kaybettiği on bin ruble…</span></p>

      <p class="paragraf"><span class="regular-1" style="font-size:1.09em;">— Def olun! Paranızla birlikte def olun buradan! Niyetinizi iyice anladım. Gidin buradan!</span></p>

      <p class="paragraf"><span class="regular-1" style="font-size:1.09em;">Prens öfkeyle yerinden kalktı. Belli ki buraya kontrole gelmişti. Vereceği bu paranın Nataşa’yı kandıracağını düşünmüştü. Prensin şehvet düşkünü Kont N.’ye bu çeşit hizmetleri daha önceleri de olmuştu. Nataşa’dan nefret ediyordu. Yapacağı hakaretlerin etkisini görmek istiyordu.</span></p>

      <p class="paragraf"><span class="regular-1" style="font-size:1.09em;">— Oğlumu baştan çıkarıp paramı yediğin için seni cezaevine gönderebilirdim ama yapmadım. Kha-kha-kha! Üstelik size önerilen yardımlara da hakaretle yüz çeviriyorsunuz. Bu davranışınız hiç iyi değil.</span></p>

      <p class="paragraf"><span class="regular-1" style="font-size:1.09em;">Bunları söylerken hazdan titriyordu.</span></p>

      <p class="paragraf"><span class="regular-1" style="font-size:1.09em;">Tam o sırada doktorla içeri giriyorduk. Mutfaktan odadaki sesler kulağıma çarptı. Doktoru bir an durdurarak Prensin son sözlerini iyice duydum. Ardından o iğrenç kahkahası, Nataşa’nın “Tanrım!” diye acı çığlığı kulağıma geldi. Kapıyı iterek içeri daldım, Prensin üstüne atıldım.</span></p>

      <p class="paragraf"><span class="regular-1" style="font-size:1.09em;">Suratına tükürerek, yanağına tüm gücümle bir tokat yapıştırdım. Üstüme çullanacak oldu, ama iki kişi olduğumuzu görünce çözümü kaçmakta buldu. Kaçarken masadaki para destesini almayı unutmadı! Mutfak masasından kaptığım oklavayı arkasından fırlattım. Odaya dönünce Nataşa’yı sinir krizi içinde doktorun kollarından kurtulmaya çalışırken buldum. Sonunda yatıştırıp yatağa yatırmayı başardık.</span></p>

      <p class="paragraf"><span class="regular-1" style="font-size:1.09em;" xml:lang="en-US">Korkudan bayılacak gibiydim.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ne oldu ona doktor?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bir şey söylemek için erken, durumunu iyice gözden geçirmeliyim. Hastanın genel halini pek beğenmiyorum. Beyin kanamasına kadar gidebilir. Biz elimizden gelen önlemleri alalım da...</span></p>

      <p class="paragraf"><span class="regular-1" style="font-size:1.09em;" xml:lang="en-US">Birden aklıma geldi, doktora, Nataşa’nın yanında iki-üç saat kalması için yalvardım. Razı eder etmez eve koştum.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nelly asık suratla bir köşeye büzülmüş, sinirli sinirli oturuyordu. Bana tuhaf tuhaf baktı. Sanırım tuhaflığımı fark etmişti. Onu kucağıma aldım.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Nelly, yavrum, dedim. Bize iyilik etmek, hepimizi zor bir durumdan kurtarmak ister misin?</span></p>

      <p class="paragraf"><span class="regular-1" style="font-size:1.09em;" xml:lang="ar-SA">Şaşırdı:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bütün ümidim sende Nelly. Dinle beni. Bir baba var, gördün onu, tanırsın... Kızına kötü dualar etmiş; dün kızının yerine seni almak için buraya gelmişti. Nataşa’yı da (onu sevdiğini söylüyordun) babasının evini bırakmasına neden olan sevdiği adam terk etti. Prensin oğluydu... Hani bir gece ben yokken buraya gelen adam; korkundan dışarı kaçmış, sonra hastalanmıştın... Tanıyorsun onu değil mi? Kötü bir adamdır o!</span></p>

      <p class="paragraf"><span class="regular-1" style="font-size:1.09em;" xml:lang="en-US">— Evet, tanıyorum.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Çok, çok kötü bir adam... Nataşa’ya, oğlu onunla evlenmek istiyor diye düşman oldu. Alyoşa bugün yolculuğa çıktı; Prens hemen arkasından Nataşa’ya gelerek hakaret etti, cezaevine göndermekle korkuttu. Zavallı kızla dalga geçti. Söylediklerimi anlıyor musun Nelly?</span></p>

      <p class="paragraf"><span class="regular-1" style="font-size:1.09em;" xml:lang="en-US">Nelly’nin bakışları parladı; ama gözlerini yere indirdi. Duyulur duyulmaz bir sesle, kısaca,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Anlıyorum... diye fısıldadı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Şimdi Nataşa evinde yapayalnız, hasta yatıyor. Yanında bizim doktoru bıraktım, sana geldim. Dinle Nelly, Nataşa’nın babasına gidelim. Onu sevmediğini biliyorum; oraya gitmek istemiyorsun ama kabul et, ne olur! Gidince, Nataşa’nın yerine kızı olmayı kabul ettiğini söyleriz, ihtiyar kızının adını bile duymak istemiyor ama gene de seviyor onu; seviyor Nelly, onunla barışmak istiyor, bunu iyice biliyorum. Beni dinliyor musun Nelly?</span></p>

      <p class="paragraf"><span class="regular-1" style="font-size:1.09em;" xml:lang="en-US">Fısıldayarak,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Dinliyorum, dedi.</span></p>

      <p class="paragraf"><span class="regular-1" style="font-size:1.09em;" xml:lang="en-US">Konuşurken ağlıyordum, bana korkarak bakıyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bana inanıyor musun Nelly?</span></p>

      <p class="paragraf"><span class="regular-1" style="font-size:1.09em;" xml:lang="en-US">— İnanıyorum.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Öyleyse gidelim. Oraya gidince ihtiyarlar seni sevip okşayacak, şundan bundan söz edecekler. Belli etmeden, sözü eski hayatına, dedenle annene getireceğim. O zaman merakla onlara ait sorular soracaklar. Hepsini, tıpkı bana anlattığın gibi açıkça, hiçbir şey saklamadan anlatırsın. Annenin kötü bir adam tarafından bırakıldıktan sonra Bubnova’nın bodrumunda nasıl oturduğunu, nasıl dilendiğinizi, annenin sana neler söylediğini, ölürken verdiği öğütleri hep anlat... Dedenden de söz et. Anneni bağışlamak istemediğini, annen ölürken seni ona yollayıp af dilediğini, dedenin kabul etmediğini, annenin ölümünü, her şeyi anlat. Hikâyen ihtiyar İhmenev’i çok etkileyecek, biliyorum. Alyoşa’nın bugün Nataşa’yı terk ettiğini biliyor. Nataşa’nın düşmanının alayları, hakaretleri altında dayanaksız, yapayalnız kaldığından haberi var. Hepsini biliyor! Nataşa’yı kurtar Nelly, benimle gel! Gelecek misin?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Evet.</span></p>

      <p class="paragraf"><span class="regular-1" style="font-size:1.09em;">Güçlükle soluk aldı, uzun, garip bir bakışla beni süzdü. Bu bakışın sitem ve şikâyet içerdiğini gördüm. Bunu kalbimle hissettim. Ama planımdan vazgeçemiyordum. Başaracağıma inanmıştım bir kere. Nelly’yi elinden tuttum, sokağa çıktık. Vakit öğleden sonraydı; saat üçe geliyordu. Sıkıcı havada yağmur bulutları toplanıyordu. Baharın ilk gök gürültüsü duyuldu. Sokakların tozunu savura savura bir rüzgâr gelip geçti.</span></p>

      <p class="paragraf"><span class="regular-1" style="font-size:1.09em;">Arabaya atladık. Nelly yolda hiç konuşmadı, sadece hep o üzüntülü, esrarlı bakışıyla bana bakıyordu. Göğsü hızla kabarıp iniyordu. Onu arabanın sarsıntısından korurken, küçücük kalbinin elimin altında, dışarıya fırlayacak kadar hızlı attığını duyuyordum.</span></p>
    </div>
  </div>
</body>
</html>
