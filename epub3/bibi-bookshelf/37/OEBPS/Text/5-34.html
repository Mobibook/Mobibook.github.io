<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-34.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-34.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="araalt" id="toc_marker-1-3-8" xml:lang="en-US">VIII</p>

      <p class="paragraf"><span class="regular-1" style="font-size:1.09em;" xml:lang="en-US">Yol uzun sürmedi. Torgovıy köprüsü civarında indik. İlk dakikalar hiç konuşmadık. Söze nereden başlayacağımı düşünüyordum. Beni yoklayıp denemeye, ağzımı aramaya çalışacağını sandım. Ama Prens dolambaçlı yollara sapmadan, doğrudan konuya girdi:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Beni çok üzen bir sorunla karşı karşıyayım İvan Petroviç. Bu konuda sizinle konuşup, düşüncenizi öğrenmek istiyorum. Şu kazandığım davadan alacağım on bin rubleden vazgeçerek İhmenev’e geri vermeyi uzun zamandır istiyordum. Bunu nasıl yapabilirim?</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İçimden, “Bunun nasıl yapıldığını bilmemene olanak mı var? Benimle alay ediyorsun galiba!” diye geçirdim. Olanca saflığımla,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Gerçekten bilmiyorum Prens, dedim. Size başka konularda, örneğin Natalya Nikolayevna hakkında, sizin ve bizim için gerekli bilgileri vermeye hazırım. Ama bu konuda sizin benden daha bilgili olduğunuz kesin.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Nerde efendim! Siz onlarla sık sık görüşüyorsunuz. Belki Natalya Nikolayevna bazen ağzından bir şeyler kaçırıyordur. Bunlar benim için iyi bir rehber olabilir. Bu nazik soruna ancak siz yardım edebilirsiniz. O paradan vazgeçmeye kesin olarak karar verdim. Öbür işlerin nasıl sonuçlanacağını düşünmeden de... Ne demek istediğimi anlıyorsunuz, değil mi? Yalnız nasıl hareket edeceğimi bilemiyorum. İhtiyar gururlu, inatçı bir adamdı; bakarsınız, iyiliğime hakaretle karşılık verir, parayı başıma atar...</span></p>

      <p class="paragraf"><span class="regular-1" style="font-size:1.09em;" xml:lang="en-US">— İzin verin; siz bu parayı kendinizin mi, yoksa onun mu sayıyorsunuz?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Davayı ben kazandığıma göre elbette benim.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Elinizi vicdanınıza koyarak mı?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Elbette!</span></p>

      <p class="paragraf"><span class="regular-1" style="font-size:1.09em;" xml:lang="ar-SA">Çekinmeden konuşmam Prense dokunur gibi oldu.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Galiba bu işin aslı hakkında pek bilginiz yok; diye cevap verdi. İhtiyarı bile bile yalan söylemekle suçlamıyorum. Açık söylüyorum, hiçbir zaman suçlamamıştım. Suçu kabullenmesini kim dedi ona. Suçu, dikkatsizlik, kendisine emanet edilen şeylere gereken ilgiyi göstermemesi... Anlaşmamıza göre, bazı işlerin sorumluluğu tamamen kendi üzerindeydi. Fakat asıl neden bu değildi. Asıl sorun kavgalı olmamızdan, birbirimize onurumuzu yaralayacak şekilde davranmış olmamızdan kaynaklanıyor. Bu olmasa belki şu uğursuz on bine aldırış bile etmezdim. Ama siz sorunun nereden çıktığını bilmiyorsunuz elbette. O sıralar kuşkucuydum; belki haksızdım, (yani o zamanlar haksızdım) ama farkında değildim; bunu kabul ediyorum. İhmenev’in kabalığını fırsat bilerek mahkemeye başvurdum. Herhalde bunu asil bir hareket saymayacaksınız; kendimi haklı göstermek de istemiyorum. Yalnız şu kadarını söyleyeyim, duyduğum öfke, incinen gururumun isyanı asaletsiz değildi; elbette, insani hakkımdı bu. Tekrar edeyim. İhmenev’in nasıl bir insan olduğunu, hemen hemen hiç bilmiyordum, Alyoşa ile kızı hakkındaki söylentilere tamamen inanmıştım. Bu durumda hırsızlığa da inanabilirdim. Ama şimdi bunları bırakalım. Bu davada kendimi haklı gördüğümü söylesem parayı ona hediye etmiş olurum. Öte yandan Natalya Nikolayevna’nın nazik durumu da eklenince... İhmenev parayı yüzde yüz başıma atar...</span></p>

      <p class="paragraf"><span class="regular-1" style="font-size:1.09em;" xml:lang="en-US">— Siz bile, başıma atar diyorsunuz. Şu halde onun namusundan şüpheniz yok; paranızı çalmadığına tamamıyla emin olabilirsiniz. Öyleyse neden kendisine gidip açıkça, davanızda haksız olduğunuzu söylemiyorsunuz? Bu efendice bir hareket olurdu ve belki o zaman İhmenev parasını çekinmeden alırdı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Parasını mı? Sorun da burada. Bir de benim durumumu düşünsenize: Gidip İhmenev’e davada haksız olduğumu söyleyeceğim. “Haksız olduğunu bile bile ne diye dava açtın?” demezler mi? Bunu kabul edemem doğrusu! Davayı haklı olarak açtım, İhmenev’i ne sözle ne de yazılı olarak hırsızlıkla suçlamış değilim. Fakat ilgisiz, dikkatsiz, kararsız olduğuna o zamanki gibi şimdi de eminim. Açıkçası, bu para benimdir; tersini söylemek bana kendi kendime iftira etmek gibi geliyor. İhtiyar o hakareti kendiliğinden kabullendi. Ama siz beni ondan af dilemeye zorluyorsunuz. Bu kadarı fazla artık.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bana öyle geliyor ki, iki insan barışmak istedikten sonra...</span></p>

      <p class="paragraf"><span class="regular-1" style="font-size:1.09em;" xml:lang="en-US">— Kolay mı sanıyorsunuz?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Evet.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Hayır, bazen çok zordur; hele...</span></p>

      <p class="paragraf"><span class="regular-1" style="font-size:1.09em;" xml:lang="en-US">— Hele başka durumlar buna bağlı olunca... Bu bakımdan sizinle beraberim Prens. Natalya Nikolayevna ile oğlunuz meselesinde elinizden geleni yapmalısınız. Hem de İhmenevleri memnun edecek bir çözüm bulmalısınız. Ancak o zaman İhmenev’le dava hakkında gerçekçi bir şekilde konuşabilirsiniz. Henüz hiçbir karara varmadığınıza göre tek bir yolunuz var: Davanızda haksız olduğunuzu açıkça söylemelisiniz. Sorduğunuz ve herhalde size karşı samimiyetsizce hareket etmemi istemediğiniz için düşündüğümü söylüyorum. Ayrıca, bundan cesaret alarak parayı İhmenev’e geri vermekte ısrar edişinizin sebebini de öğrenmek istiyorum. Haklı olduğunuza inanıyorsanız geri vermeye gerek var mı? Merakımı bağışlayın ama bu başka konularla ilgili olduğu için...</span></p>

      <p class="paragraf"><span class="regular-1" style="font-size:1.09em;" xml:lang="en-US">Prens sorumu duymamış gibi sözümü keserek, birdenbire:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ne dersiniz, ihtiyar İhmenev’e on bini şöyle, mazeretsiz, süsleyip püslemeden versek kabul eder mi acaba?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Elbette kabul etmez.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">Öfkemden kızararak titredim. Bu küstahça soru adeta yüzüme tükürülmüş duygusu uyandırdı bende. Bunu ikinci bir hakaret izledi. Prens, sosyete adamlarına özgü soğuk bir tavırla sorumu cevapsız bırakmaya devam ederek yeni bir soru sordu. Galiba böylece, ona bu gibi sorular sormanın laubalilik olduğunu, haddimi aştığımı belirtmek istiyordu. Şu sosyetedekilerin tavırları beni nefret uyandıracak derecede sinirlendiriyordu. Bir zamanlar, Alyoşa’yı bazı alışkanlıklarından vazgeçirmek için çok uğraşmıştım.</span></p>

      <p class="paragraf"><span class="regular-1" style="font-size:1.09em;" xml:lang="en-US">Prens heyecanlı sözlerime sakince karşılık verdi:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Şey... Fazla heyecanlısınız. Gerçek hayatta hayalinizde kurduklarınızdan bambaşka durumlarla karşılaşılır. Şimdi düşünüyorum da o sorunu az çok Natalya Nikolayevna da çözebilir sanırım. Ona söylesenize; bize bir fikir versin.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Asla! Demin söylediklerime kulak vermek zahmetinde bulunmadınız, sözümü kestiniz. Natalya Nikolayevna içten gelmeden, kendi tabirinizle ‘süsleyip püslemeden’ verilen bu parayı, babasına kızının karşılığı; ona da, Alyoşa’yı elinden almak için verilmiş bir çeşit teselli ödülü sayacaktır.</span></p>

      <p class="paragraf"><span class="regular-1" style="font-size:1.09em;" xml:lang="en-US">Prens güldü:</span></p>

      <p class="paragraf"><span class="regular-1" style="font-size:1.09em;">— Hımm... Demek beni böyle anlıyorsunuz aziz İvan Petroviç! (Neye güldüğünü anlamadım.) Aslında daha konuşacağımız çok şey var. Şimdilik zaman dar; yalnız bir noktayı aklınızdan çıkarmamanızı rica edeceğim, ortada doğrudan doğruya Natalya Nikolayevna’nın geleceği var. Bu işle ilgilenmenizin neden şart olduğunu sonra anlayacaksınız. Natalya Nikolayevna’ya hâlâ bağlıysanız, bana karşı sempati duymuyorsanız bile konuşmamazlık etmeyin. Geldik...</span></p>
    </div>
  </div>
</body>
</html>
