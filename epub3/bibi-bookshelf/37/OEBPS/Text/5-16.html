<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-16.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-16.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="arabaslik-orta-1" id="toc_marker-1-2">İKİNCİ BÖLÜM</p>

      <p class="araalt" id="toc_marker-1-2-1" xml:lang="en-US">I</p>

      <p class="paragraf"><span class="regular-1" style="font-size:1.09em;">Bir dakika sonra hepimiz deliler gibi gülüyorduk. Alyoşa’nın çınlayan sesi hepimizi bastırarak,</span></p>

      <p class="paragraf"><span class="regular-1" style="font-size:1.09em;">— Durun, bırakın da anlatayım! diye bağırıyordu. Beni hep eskisi gibi sanıyorlar. Boş boş gevezelik edeceğimi sanıyorsunuz değil mi? İlginç haberlerim var, dedim ya! Peki ama, siz susmayacak mısınız artık!</span></p>

      <p class="paragraf"><span class="regular-1" style="font-size:1.09em;">Bize bir şeyler anlatmak istiyordu. Önemli haberler getirdiği halinden belliydi. Fakat bundan duyduğu çocukça gurur, yapmacık azamet Nataşa’yı güldürdü. Ben de gülmeden edemedim. Alyoşa bize hırslandıkça gülmekten katılıyorduk. Alyoşa’nın çocukça hırçınlığı bizi o hale getirdi ki, birisi parmağını gösterse kahkahadan kırılacaktık. Mavra mutfaktan çıkmış, eşikten öfkeli öfkeli bizi süzüyordu. Alyoşa’nın Nataşa’dan azar işitmemesine fena halde içerlemişti. Bunu beş gündür beklediği halde şimdi taşkın bir neşe içinde oluşumuza kızıyordu.</span></p>

      <p class="paragraf"><span class="regular-1" style="font-size:1.09em;">Sonunda Alyoşa’nın gücendiğinin farkına varan Nataşa gülmeyi kesti.</span></p>

      <p class="paragraf"><span class="regular-1" style="font-size:1.09em;">— Peki, ne anlatacaksın? diye sordu.</span></p>

      <p class="paragraf"><span class="regular-1" style="font-size:1.09em;">Alyoşa’ya hiç saygı göstermeyen Mavra lafı ağzına tıkadı.</span></p>

      <p class="paragraf"><span class="regular-1" style="font-size:1.09em;">— Semaver kaynatayım mı?</span></p>

      <p class="paragraf"><span class="regular-1" style="font-size:1.09em;">Kadını bir an önce sepetlemeye bakan Alyoşa ellerini sallayarak,</span></p>

      <p class="paragraf"><span class="regular-1" style="font-size:1.09em;">— Tanrı aşkına git Mavra! Git! diye bağırdı. Dinleyin, size şimdiye kadar olmuş ve olacak şeyleri anlatacağım. Hepsini öğrendim artık. Fakat aziz dostlarım görüyorum ki, önce şu beş gün içinde nerede olduğumu öğrenmek istiyorsunuz. Bunu anlatacağım. Yalnız baştan söyleyeyim ki seni hep aldatıyordum Nataşa, hem bugünlerde hem de daha önceleri... En önemlisi bu.</span></p>

      <p class="paragraf"><span class="regular-1" style="font-size:1.09em;">— Aldatıyor muydun?</span></p>

      <p class="paragraf"><span class="regular-1" style="font-size:1.09em;">— Evet bir aydan beri, babam gelmeden önce başladım. Ama artık açık konuşmak zamanı geldi. O buraya gelmeden bir ay önce kendisinden uzun bir mektup aldım; bunu ikinizden de gizledim. Mektubunda gayet açık, sade, hem de beni korkutacak ölçüde ciddi bir biçimde evlenme işinin tamamlandığını bildiriyordu. Nişanlımın bir harika olduğunu, beni ona layık görmediğini, gene de onunla evlenmem gerektiğini yazıyordu. Bunun için kafamdaki bütün saçmalıkları çıkarıp hazırlanmaya bakmalıymışım. Saçmalık dediği de malum... Bu mektubu sizden sakladım.</span></p>

      <p class="paragraf"><span class="regular-1" style="font-size:1.09em;">Nataşa sözünü kesti:</span></p>

      <p class="paragraf"><span class="regular-1" style="font-size:1.09em;">— Hiç de saklamadın. Övündüğün şeye bak! Daha o zaman hepsini olduğu gibi anlatmıştın. O günlerde nasıl durup dururken uysallaşıp yumuşadığın hatırımda. Üstünde suç işlemiş gibi bir hal vardı. Benden ayrılmaz olmuştun, mektubu da kısım kısım anlattın.</span></p>

      <p class="paragraf"><span class="regular-1" style="font-size:1.09em;">— Olanaksız, herhalde en önemli kısımları söylememişimdir. Belki o zaman bir şeyler sezdin ama ben söylemedim. Mektubu titizlikle saklıyordum ve müthiş üzülüyordum.</span></p>

      <p class="paragraf"><span class="regular-1" style="font-size:1.09em;">— Ben de hatırlıyorum. Alyoşa, dedim. O günlerde durmadan bana akıl danışıyor, hepsini kısım kısım açıklıyordun.</span></p>

      <p class="paragraf"><span class="regular-1" style="font-size:1.09em;">Nataşa beni destekledi:</span></p>

      <p class="paragraf"><span class="regular-1" style="font-size:1.09em;">— Anlattın, anlattın! Böbürlenme artık. Zaten sen neyi saklayabilirsin! Adam kandırmak nerede, sen nerede! Mavra bile olup biteni öğrendi, değil mi Mavra?</span></p>

      <p class="paragraf"><span class="regular-1" style="font-size:1.09em;">Mavra kafasını içeri uzatarak,</span></p>

      <p class="paragraf"><span class="regular-1" style="font-size:1.09em;">— Öğrenmez olur muyum, diye homurdandı. Daha ilk gününden anladım. Kurnazlık senin için değil.</span></p>

      <p class="paragraf"><span class="regular-1" style="font-size:1.09em;">— Aman, sizinle konuşulmaz. Kızdığın için bilerek yapıyorsun Nataşa. O zamanlar deli gibiydim, değil mi Mavra?</span></p>

      <p class="paragraf"><span class="regular-1" style="font-size:1.09em;">— Zaten şimdi de deli gibisin.</span></p>

      <p class="paragraf"><span class="regular-1" style="font-size:1.09em;">— Onu demek istemiyorum. Anımsar mısın, o günlerde paramız kalmamıştı, sen gümüş tabakamı rehine götürmüştün. Şunu da söyleyeyim, bana karşı pek saygısızsın Mavra. Ama seni Nataşa böyle alıştırdı. Size o zaman her şeyi bölüm bölüm anlattım diyelim. Bunu ben de hatırlar gibi oldum zaten. Gene de mektubun yazılış tarzını bilmiyorsunuz. Halbuki mektuptaki en önemli nokta, tarzının farklılığıydı. Ben asıl bunu kastediyorum.</span></p>

      <p class="paragraf"><span class="regular-1" style="font-size:1.09em;">Nataşa,</span></p>

      <p class="paragraf"><span class="regular-1" style="font-size:1.09em;">— Nasıldı? diye sordu.</span></p>

      <p class="paragraf"><span class="regular-1" style="font-size:1.09em;">— Şaka eder gibisin Nataşa. Ne olursun eğlenme! Emin ol önemliydi. Öyle bir yazış tarzı ki, ağzım açık kaldı. Babam şimdiye kadar benimle hiç bu şekilde konuşmamıştı. Dünya yıkılsa, isteğini yerine getireceğini belirtir bir biçimde yazıyordu.</span></p>

      <p class="paragraf"><span class="regular-1" style="font-size:1.09em;">— Peki bunu ne diye sakladın benden?</span></p>

      <p class="paragraf"><span class="regular-1" style="font-size:1.09em;">— Ulu Tanrım! Elbette seni korkutmamak için... Her şeyi kendi başıma yoluna koymak istiyordum. Babam gelince son derece canım sıkıldı. Onunla kesin, açık bir şekilde konuşmaya hazırlandım. Gel gelelim buna bir türlü olanak bulamıyordum. Kurnaz davranıyor, hiç oralı olmuyordu. Hatta tam tersine, sanki her türlü karar verilmiş, bütün işler yola girmiş, hiçbir tartışma veya anlaşmazlık konusu kalmamış gibi hareket ediyordu. Dikkat ediyor musunuz? Bütün bunları imkânsız görüyordu. Kendinden emin çünkü: Bana karşı öyle şeker, öyle candan oldu ki, o kadar olur! Şaştım kaldım! Babamın ne zeki adam olduğunu bilemezsiniz İvan Petroviç. Okumadığı, bilmediği yoktur. Yüzünüze bir bakışta, içinizdekini olduğu gibi okur. Besbelli ona bu yüzden Cizvit diye ad takmışlar. Nataşa babamı övmemden hiç hoşlanmaz, darılma Nataşa. İşte böyle... Şey... Bir zaman için paramı kısmıştı, dün verdi. Oh Nataşa, meleğim! Sıkıntımız bitti artık. Bak, altı aydır ceza olarak kestiği bütün paramı birden verdi. Öyle çok ki daha sayamadım. Şu paraya bak Mavra! Artık gümüş kaşıklarımızı, kol düğmelerimizi rehine vermeyeceğiz.</span></p>

      <p class="paragraf"><span class="regular-1" style="font-size:1.09em;">Alyoşa cebinden beş bin ruble kadar kalın bir banknot destesini çıkarıp masaya bıraktı. Mavra paraya memnun memnun bakıyordu, Alyoşa’yı tebrik etti. Nataşa hikâyenin devamı için sabırsızlanıyordu.</span></p>

      <p class="paragraf"><span class="regular-1" style="font-size:1.09em;">— Kendi kendime, “Ne yapayım, nasıl mücadele edeyim?” diye düşünüyordum. Size yemin ederim, bana karşı bu derece iyi olmasa, beni hırpalayıp kırsaydı hiç umursamazdım. Doğrudan doğruya, “Yeter artık, büyüdüm, ben de adam oldum!” diye kestirip atardım. Hem de emin olun, dediğimden dönmezdim. Halbuki bu durumda ne diyeceğimi bilemiyordum. Beni ayıplamayın. Galiba pek memnun değilsin Nataşa. Niye öyle bakışıyorsunuz? Herhalde, “Hemen kanıvermiş, hiç iradesi yok!” diye düşünüyorsunuz ama öyle değil; iradem var benim, hem de düşündüğünüzden fazla. Bulunduğum duruma rağmen, “Görevimdir, babama her şeyi söylemeliyim,” dedim ve her şeyi olduğu gibi anlattım. O da beni dinledi.</span></p>

      <p class="paragraf"><span class="regular-1" style="font-size:1.09em;">Nataşa merakla,</span></p>

      <p class="paragraf"><span class="regular-1" style="font-size:1.09em;">— Neler söyledin? diye sordu.</span></p>

      <p class="paragraf"><span class="regular-1" style="font-size:1.09em;">— Başka bir kız istemediğimi, bir nişanlım olduğunu anlattım. Daha doğrusu tam böyle söylemedim ama onu iyice hazırladım; yarın açıkça söyleyeceğim, buna karar verdim. İlkin para için evlenmenin ayıp, soylu olmayan bir hareket olduğunu söyledim. Kendimizi aristokrat, kalburüstü insanlar tabakasından saymamız düpedüz saçmalıktır, dedim. Babamla değil de kardeşimle konuşur gibi gayet açık, serbest konuştum. Daha sonra tiers état’tan</span><span class="dipp" style="font-size:0.82em;"><a class="footnote-link" href="#footnote-225-9" id="footnote-225-9-backlink">9</a></span> <span class="regular-1" style="font-size:1.09em;">olduğumu söyledim, ‘Tiers état c’est I’essentiel,</span><span class="dipp" style="font-size:0.82em;"><a class="footnote-link" href="#footnote-225-10" id="footnote-225-10-backlink">10</a></span> <span class="regular-1" style="font-size:1.09em;">dedim, herkes gibi olmakla gurur duyduğumu, kimseden farklı olmak istemediğimi söyledim. Kısacası adamcağızı fikir yağmuruna tuttum. Öyle coşkun, öyle güzel konuştum ki, kendim bile şaştım. Onun düşünüş tarzındaki sakatlığı da kanıtladım. “Şu prensliğimizin ne değeri var?” dedim. “Prens sülalesindeniz, o kadar. Aslında prensliğe özgü neyimiz var; en başta varlığımız yok. Oysa bu Rotschild’dir. Sonra adımız soylu aileler arasında uzun süredir anılmaz oldu. Büyük amcam Semyon Valkovski ancak Moskova çevresinde tanınıyordu, şöhretini de üç yüz canlık son çiftliğini satıp yemesine borçluydu.” Kısacası içimde ne varsa sayıp döktüm. Heyecandan bazı başka şeyler de söylemiştim. Hiç karşılık vermeden dinledi, yalnız Kont Nainski’nin evinden ayrıldığım için azarladı. Sonra vaftiz annem Prenses K.’ya gidip gönlünü almam gerektiğini anımsattı. Prenses K. beni iyi karşılarsa bütün kapılar açılacak, geleceğim sağlanmış olacakmış. Bütün bunları saydı döktü. Nataşa ile birleştiğimden beri çevremden uzaklaştığıma, onun etkisi altında kaldığıma değindi. Doğrusu şimdiye kadar, senden açıkça bahsetmemişti Nataşa; hatta bu konuyu açmaktan çekinir gibiydi. Şimdi onunla karşılıklı pusudayız, bakalım kim kimi tuzağa düşürecek? Hiç üzülme Nataşa, şans elbette bize gülecek.</span></p>

      <p class="paragraf"><span class="regular-1" style="font-size:1.09em;">— Peki peki anladık, sonunda ne oldu, neye karar verildi, en önemlisi bu? Pek gevezesin Alyoşa...</span></p>

      <p class="paragraf"><span class="regular-1" style="font-size:1.09em;">— Ne bileyim ben, ne karar verdiği anlaşılmıyor ki! Hem ben geveze değilim, ciddi ciddi anlatıyorum. Zaten babamın bir kararı yoktu. Söylediklerime sadece gülümsemekle yetiniyordu. Bana acır gibi bir gülümsemesi vardı. Küçük düştüğümün farkındaydım ama utanmıyordum. “Sana tamamıyla hak veriyorum,” dedi. “Şimdi Kont Nainski’ye gideceğiz. Orada sakın böyle şeylerden bahsedeyim deme. Ben seni anlıyorum, ama oradakiler hoş görmezler.” Galiba ona da pek önem verdikleri yok. Zaten bu aralık babamın sosyetedeki durumu pek sarsılmış görünüyor. Kont beni ilkin çok soğuk ve küçümseyerek karşıladı. Adeta evinde büyüdüğümü unutmuştu; kim olduğumu hatırlamaya çalışıyor gibiydi. Nankörlüğüme kızdığı belliydi.</span></p>

      <p class="paragraf"><span class="regular-1" style="font-size:1.09em;">Oysa ben nankörlük sayılacak ne yaptım? Sıkıntıdan patladığım için evinden ayrıldım, o kadar. Hele babamı karşılayışı büsbütün görülmeye değerdi; hiç adam yerine koymadı. Oraya ne diye gittiğine şaşıyorum. İçerledim doğrusu. Zavallı babam Kontun karşısında kavuk sallamak zorunda kalıyor. Bunu benim için yaptığını biliyorum ama ondan bir şey istediğim yok ki. Babama içimi açmak istedim, sonra vazgeçtim. Zaten neye yarar! Yargılarını değiştiremem, üstelik kızar. Düşünüp taşındım, oradakileri kurnazlıkla avlamaya karar verdim; kendimi ağır satayım, dedim. Nasıl başardığımı görmeliydiniz! Durum hemen değişti. Kont Nainski beni yere göğe koyamaz oldu. Hep kurnazlığım sayesinde... Babam buna çok şaşırdı.</span></p>

      <p class="paragraf"><span class="regular-1" style="font-size:1.09em;">Sabrı tükenen Nataşa:</span></p>

      <p class="paragraf"><span class="regular-1" style="font-size:1.09em;">— Aman Alyoşa, ben de bize ait bir şeyler anlatacaksın sandım. Halbuki sen Kont Nainskilerdeki marifetlerinden söz ediyorsun! diye bağırdı. Sizin kontunuzdan bana ne!</span></p>

      <p class="paragraf"><span class="regular-1" style="font-size:1.09em;">— “Bana ne!” olur mu? Bakın şuna İvan Petroviç, ona neymiş! İşin bütün inceliği burada. Sabret, sonunda her şeyi anlayacaksın. Hem bırakın da rahat rahat konuşayım. Şunu sana da, İvan Petroviç’e de açıkça söyleyebilirim ki, ben bazen pek akıllı değilim, hatta hiç değilim. Zaman zaman büsbütün aptallaştığım olur. Fakat bu defa, inanın, kurnazca, akıllıca davrandım. Bu yüzden... Her zaman akılsız olmadığımı anlayarak siz de sevineceksiniz sanıyorum.</span></p>

      <p class="paragraf"><span class="regular-1" style="font-size:1.09em;">— İlahi Alyoşa ne biçim konuşuyorsun!</span></p>

      <p class="paragraf"><span class="regular-1" style="font-size:1.09em;">Nataşa, Alyoşa’nın pek zeki olmadığının konuşulmasına hiç dayanamazdı. Alyoşa’nın kırdığı potlara ne zaman dikkatini çeksem açıkça söylemediği halde alınırdı. Delikanlının zekâdan yana gerice oluşu Nataşa’nın en hassas noktasıydı; sevdiği erkeğin küçük görülmesine son derece üzülüyordu. Onun gururunun koruyuculuğunu yaparak, fikir tartışmalarına pek yanaşmıyordu. Bu gibi durumlarda pek duygulu olan Alyoşa, Nataşa’nın düşüncelerini seziyordu; Nataşa da bunu anladığı için gönlünü alayım diye ne yapacağını bilemiyordu. Bu sefer de Alyoşa’nın kendi hakkındaki değerlendirmesi yüreğini sızlattı.</span></p>

      <p class="paragraf"><span class="regular-1" style="font-size:1.09em;">— Biraz zıpırsın, hepsi o kadar. Kendini bu kadar küçültmene gerek yok.</span></p>

      <p class="paragraf"><span class="regular-1" style="font-size:1.09em;">— Pekâlâ öyleyse, şimdi bırakın da sözümü bitireyim. Kontu ziyaretten sonra babam kızdı bana. İçimden, “Hele dur!” diye mırıldanıyordum. Oradan Prensese gittik. Kocakarının artık iyice bunadığını, üstelik kulaklarının işitmediğini ve köpek delisi olduğunu öteden beri duyardım. Ordu gibi köpek besliyor. Yüksek çevrelerde önemli bir etkisi var. Şu muhteşem Kont Nainski bile onun tarafından lütfen kabul edilmeyi şeref sayıyor. Babamla Prensese giderken yolda bir plan kurdum. Köpekler genellikle beni pek severler; planım buna dayanıyordu. Şaka etmiyorum, buna çok kereler dikkat ettim. Ya bende garip bir güç olmalı, ya da hayvanları çok sevdiğim için onlar da benden hoşlanıyor. Garip güç dedim de, galiba sana anlatmamıştım Nataşa! Geçen gün bir yerde ruh çağırdık. Bu konuda uzman olan bir yakınımdaydık, ne kadar meraklı bilemezsin. Ağzım açık kaldı doğrusu İvan Petroviç. Ben Jül Sezar’ı çağırdım.</span></p>

      <p class="paragraf"><span class="regular-1" style="font-size:1.09em;">Nataşa kahkahayı bastı.</span></p>

      <p class="paragraf"><span class="regular-1" style="font-size:1.09em;">— Ömürsün Alyoşa, Jül Sezar senin neyine? Bir bu eksikti!</span></p>

      <p class="paragraf"><span class="regular-1" style="font-size:1.09em;">— Jül Sezar’ı niye çağırmayacakmışım? Bir şeyi mi eksilir? Bak, şimdi de gülüyorsun...</span></p>

      <p class="paragraf"><span class="regular-1" style="font-size:1.09em;">— Olur elbette, niye olmasın... ilahi Alyoşa! Ee, ne dedi Jül Sezar?</span></p>

      <p class="paragraf"><span class="regular-1" style="font-size:1.09em;">— Hiç. Ben sadece kalemi tutuyordum, kalem kendiliğinden kâğıdın üzerinde hareket ederek yazıyordu. Oradakiler, “Jül Sezar yazıyor,” diyordu ama ben böyle şeylere inanmıyorum.</span></p>

      <p class="paragraf"><span class="regular-1" style="font-size:1.09em;">— Neler yazdı?</span></p>

      <p class="paragraf"><span class="regular-1" style="font-size:1.09em;">— Gogol’daki gibi, ‘ıslansana’ gibi bir şey... Ama gülmesene sen!</span></p>

      <p class="paragraf"><span class="regular-1" style="font-size:1.09em;">— Hadi Prensese gel artık.</span></p>

      <p class="paragraf"><span class="regular-1" style="font-size:1.09em;">— Nasıl geleyim, adamı konuşturmuyorsun ki... Neyse, Prensese geldik. İçeri adım atar atmaz Mimi ile ahbap oldum. Mimi yaşlı, çirkin, son derece itici, inatçı, üstelik insana saldırmaya çalışan bir köpek. Ama Prensesin gözbebeği, laf söyletmiyor. Galiba ikisi yaşıt. İlkin Mimi’ye şeker tıkıştırmaya başladım, on dakika geçmeden patisini vermeyi öğrettim. Bunun için Prenses de önceleri epey uğraşmış ama bir türlü başaramamış. Bayıldı, sevincinden ağlamaklı oldu. “Mimi, Mimi patisini vermeyi öğrendi!” Gelen misafirlere, “Mimi patisini veriyor, vaftiz oğlum öğretti!” diye müjdeliyordu. Kont Nainski gelince ona da haber verdi. Gözlerini benden ayıramıyordu. Hoş kadıncağız doğrusu, acıdım bile. Bir yandan da fırsatı kaçırmıyor, yüzüne gülüyordum. Kapağında resmi bulunan bir enfiye kutusu var; resim altmış yıl önce nişanlıyken yapılmış. Bir aralık kutuyu elinden düşürdü, hemen eğilip kaldırdım. Bilmezlikten gelerek “Quelle charmante peinture!”</span><span class="dipp" style="font-size:0.82em;"><a class="footnote-link" href="#footnote-225-11" id="footnote-225-11-backlink">11</a></span> <span class="regular-1" style="font-size:1.09em;">dedim. Tam bir ideal güzellik örneği! Bizim Prensesin nasıl ağzı kulaklarına vardı görmeliydiniz; benimle iyiden iyiye ilgilenmeye başladı. Nerede okuduğumu, kimlerle görüştüğümü sordu, saçlarımın güzelliğinden söz ederek beni övdü. Ben de coştum, ona açık saçık bir hikâye anlatarak güldürdüm. Hoşlanıyor bundan. Beni eleştirerek parmağını salladı, ama epey güldü. Ayrılırken öptü, istavroz çıkarıp kutsadı; kendisini eğlendirmem için her gün gelmemi istedi. Kont da gözlerini süze süze elimi sıktı. Şu babam dünyanın en iyi, en dürüst, en soylu adamıdır; eve giderken sevinçten neredeyse ağlayacaktı. Boynuma sarıldı, bana sır vermeye başladı. Geleceğe, nüfuzlu ahbaplara, paraya, evlenmeye dair çoğunu anlamadığım bir sürü gizemli laf etti. Parayı da bana o sırada verdi. Dün oldu bunlar. Yarın Prensese gene gideceğim. Ne derseniz deyin babam gene de son derece soylu bir insan. Beni senden uzaklaştırmaya çalışması da, sırf servet gözlerini kamaştırdığı, Katya’nın milyonları aklını çeldiği için. Bunları sende bulamaz ki Nataşa... Parayı da benim için istiyor, oysa sana karşı haksız davrandığının hiç farkında değil.</span></p>

      <p class="paragraf"><span class="regular-1" style="font-size:1.09em;">Hangi baba oğlunun mutluluğunu istemez? Mutluluğun milyonlarda olduğuna inandığı için de onu kınayamayız. Herkesi olduğu gibi kabul etmek gerek. Sana babamın bu tarafını söylemek için bilerek acele acele anlattım Nataşa. Onu sevmediğini biliyorum, bu yüzden suçlu da sayılmazsın.</span></p>

      <p class="paragraf"><span class="regular-1" style="font-size:1.09em;">— Prensesin evindeki başarıların bu mu? Bahsettiğin kurnazca planlar bundan mı ibaret?</span></p>

      <p class="paragraf"><span class="regular-1" style="font-size:1.09em;">— Yoo, hepsi bu değil! Ne diyorsun sen Nataşa, bu daha işin başı... Prensesten, onun aracılığıyla babamı nasıl avucuma alacağımı anlatmak için söz ettim. Daha asıl hikâyeye gelmedim.</span></p>

      <p class="paragraf"><span class="regular-1" style="font-size:1.09em;">— Anlat artık!</span></p>

      <p class="paragraf"><span class="regular-1" style="font-size:1.09em;">Alyoşa, devamla,</span></p>

      <p class="paragraf"><span class="regular-1" style="font-size:1.09em;">— Hâlâ bugün başımdan geçenlerin şaşkınlığı içindeyim, dedi. Önce şunu söyleyeyim ki evlenme işi babamla Kontes arasında kararlaştırılmış olduğu halde henüz tamamen resmileşmedi. Yani bu iş bugün bozulsa hiç de gürültü kopmaz. Meseleyi yalnız Kont Nainski biliyor; onunla hem akraba oluruz, hem koruyucumuz sayılır. Öte yanda bu iki hafta içinde Katya ile birbirimize iyice yakınlaştık ama bu akşama kadar ne gelecekten, yani evlenme işinden, ne de... şey... aşktan söz ettik. Evlenme için bizimkiler her türlü koruma ve torbalarca altın umdukları Prenses K.’dan izin istemeyi uygun buluyorlar. Kadının dehşetli nüfuzu var; herkes onun ağzına bakıyor, bir dediğini iki etmiyorlar. Bizimkiler ise sosyeteye girmem, yükselmem için uğraşıyor, bunda en çok Katya’nın analığı ısrar ediyor. Avrupa’daki marifetleri yüzünden Prensesin onu evine kabul edeceği şüpheli; Prenses kabul etmeyince de kimse ona kapısını açmaz. Katya ile evlenmem onun için bulunmaz fırsat. Bu yüzden başlangıçta evlenmemize hiç razı değilken bugün Prensesin salonundaki başarılarıma pek sevindi. Ama neyse, bunları geçelim de biz asıl konuya gelelim: Katerina Fedorovna’yı tanıyalı bir yıl oluyor. Ama o sıralar çok küçüktüm, henüz bir şeye aklım ermiyordu, onun değerini bilemedim.</span></p>

      <p class="paragraf"><span class="regular-1" style="font-size:1.09em;">Nataşa,</span></p>

      <p class="paragraf"><span class="regular-1" style="font-size:1.09em;">— Beni daha çok seviyordun da ondan, diye sözünü kesti. Oysa şimdi...</span></p>

      <p class="paragraf"><span class="regular-1" style="font-size:1.09em;">— Rica ederim sus Nataşa! Hem tamamıyla yanılıyorsun, hem bana hakaret ediyorsun. Sonuna kadar dinle de ondan sonra hüküm ver. Ah. Şu Katya’yı bir de sen tanısan! Ne temiz, ne şefkat dolu ruhu var! Zaten sonuna kadar dinlersen anlayacaksın. İki hafta önce üvey annesiyle Varşova dönüşlerinde babamla birlikte onlara gitmiştik. Katya’yı iyice inceledim. Onun da benimle ilgilendiği gözümden kaçmadı. Bu durum merakımı büsbütün artırdı. Zaten babamın mektubundan sonra onu daha iyi tanımaya karar vermiştim. Şimdi ondan uzun uzun söz edip övecek değilim. Yalnız şu kadarını söyleyeyim, Katya çevresinde ender rastlanır insanlardan biri... Kendine özgü bir varlık; o derece sağlam, dürüst ruhu var ki henüz on yedi yaşında olduğu halde ben yanında kendimi küçük kardeşiymişim gibi hissettim. Bir özelliği de daima hüzünlü, sanki bir sırrı varmış gibi durgun oluşu... Konuşkan değil, evde çoğu zaman hiç sesi çıkmıyor. Ürkmüş, derin düşüncelere dalmış bir hali var. Bana babamdan korkuyor gibi geliyor; analığını da sevmiyor. Oysa ki Kontes, kim bilir hangi amaçla sağa sola üvey kızının onu çok sevdiğini söyleyip duruyor. Bence Katya sadece, aralarında anlaşma varmış gibi Kontese itirazsız boyun eğiyor, o kadar... Bütün o incelemelerden sonra kendi kafama göre hareket etmeye karar verdim ve bu akşam istediğimi yaptım. Niyetim, Katya’ya durumu anlatarak her şeyi açıkça söylemek, bizimle birlik olması için kandırmaktı. Böylece iş kökünden çözümlenmiş olacaktı.</span></p>

      <p class="paragraf"><span class="regular-1" style="font-size:1.09em;">Nataşa endişeyle,</span></p>

      <p class="paragraf"><span class="regular-1" style="font-size:1.09em;">— Ne anlatıp neyi itiraf edecektin, diye sordu.</span></p>

      <p class="paragraf"><span class="regular-1" style="font-size:1.09em;">— Başından sonuna kadar her şeyi... Bu fikir nasıl olup da aklıma geldi diye Tanrı’ya şükrediyorum. Dinleyin çocuklar. Dört gün önce sizden uzaklaşıp soruna bir çözüm bulmaya karar vermiştim. Kendi başıma kalmadıkça kararsızlıktan kurtulamayacağımı ve bir türlü harekete geçemeyeceğimi anlıyordum. Kendi kendime her an, bu işi halletmem gerektiğini, bunu yapmak zorunda olduğumu tekrarlıyordum. Sonunda gayret ettim, işi bitirdim. Yanınıza çözmeden dönmemeyi kararlaştırmıştım. Dilediğim gibi yaptım.</span></p>

      <p class="paragraf"><span class="regular-1" style="font-size:1.09em;">— Ne yaptığını anlatsana? Meraktan ölüyorum.</span></p>

      <p class="paragraf"><span class="regular-1" style="font-size:1.09em;">— Her şeyi açık, mertçe, hiçbir şey saklamadan konuştum. Yalnız önce bir şey anlatacağım. Katya’ya gideceğim gün babam bir mektup aldı. Nedense mektup onu çok mutlu etmişti. Odada kendi kendine konuşup gülüyordu, benim kapıda beklediğimi görmedi. Ben de içeriye hemen giremedim, kapıda biraz oyalandım. Onu çok az bu kadar mutlu görmüştüm. İçeriye girdiğimde benimle tuhaf tuhaf konuştu, sonra birden sustu. Erken olduğu halde dışarıya çıkmak için hazırlanmamı söyledi. Bugün Katyalarda kimse yoktu, sana yanlış anlatmışlar Nataşa.</span></p>

      <p class="paragraf"><span class="regular-1" style="font-size:1.09em;">— Lütfen Alyoşa, devam et, Katya’ya neler söylediğini anlat.</span></p>

      <p class="paragraf"><span class="regular-1" style="font-size:1.09em;">— Şanslıymışım, iki saat baş başa kaldık. Onunla evlenmemizin olanaksız olduğunu söyledim. Onun hakkında çok iyi şeyler düşündüğümü, bize yardım etmesini ekledim. Her şeyi olduğu gibi anlattım. Düşün bir kere Nataşa, ilişkimizden hiç haberi yokmuş! Nasıl duygulandığını anlatamam! Önce sarsılır gibi oldu, sarardı. Hikâyemizi baştan sona anlattım. Benim yüzümden aileni nasıl bıraktığını, nasıl beraber yaşadığımızı, şimdi ne sıkıntılar içinde olduğumuzu bir bir söyledim. Senin adına da konuşarak bizden yana olmasını, üvey annesine benimle evlenmek istemediğini söylemesini rica ettim. Bu konuyu ancak onun sayesinde çözebileceğimizi anlattım. Çok içten ve merakla dinliyordu. Bakışları çok derindi o anda. Zaten masmavi ve çok güzel gözleri var. Ona güvendiğim için çok sevindiğini, elinden geleni yapacağını ve seni merak ettiğini söyledi.</span></p>

      <p class="paragraf"><span class="regular-1" style="font-size:1.09em;">— Bunun gibi önemli şeyler anlatacağına, tutmuş sağır prensesteki başarılarını anlatıyorsun! Peki, Katya’nın seni gönderirken hali nasıldı, neşeli miydi?</span></p>

      <p class="paragraf"><span class="regular-1" style="font-size:1.09em;">— Bize yardımcı olacağı için seviniyordu ama birden, çoktandır benden hoşlandığını söyledi. Çevresindeki o kadar yalancı, kıskanç, ikiyüzlü insanlar arasında, benim gibi saf ve temiz biriyle karşılaşmak onu çok etkilemiş. “Tanrı sizi korusun Aleksey Petroviç!” dedi. “Ben de neler umuyordum...” sözünü bitirmeden ağlamaya başladı, dışarı kaçtı. Üvey annesine hemen, benimle evlenmeyeceğini söyleyecek. Ben de babama her şeyi çekinmeden, kesin olarak bildireceğim. Babama daha önce söylemediğim için bana çok kızdı. “Dürüst insan hiçbir şeyden çekinmemeli!” diyor. Çok soylu bir kız! Paragöz ve yalancı olduğu için babamı da sevmediğini söyledi, savunamadım bile. Katya’ya göre babama seninle evlenmek istediğimi kabul ettiremeyeceğim. O zaman Prenses K.’ya başvurmamı söyledi. Ona hiç kimsenin karşı koyamayacağını biliyor. Dost olmaya karar verdik. Zavallıcık öyle mutsuz ki, üvey annesiyle yaşadığı hayattan, etrafta dönenlerden nefret ediyor. Ah Nataşacığım! Tanısan öyle çok seversin ki! Çok, çok iyi kalpli... Onunla konuşurken kendimi çok iyi hissediyorum, tıpkı seninle olduğu gibi Nataşa. Ondan söz ettiğim için lütfen bana kızma. Kimseyi senin kadar sevemem, sen benim her şeyimsin…</span></p>

      <p class="paragraf"><span class="regular-1" style="font-size:1.09em;">Nataşa tatlı bir hüzünle, sessiz sessiz bakıyordu. Alyoşa’nın sözleri ona hem hoş geliyor, hem üzülüyordu.</span></p>

      <p class="paragraf"><span class="regular-1" style="font-size:1.09em;">— Katya’yı iki hafta önceden beğenmeye başladım. Her gece gidiyordum onlara. Eve dönünce ikinizi düşünerek kıyaslamalar yapıyordum.</span></p>

      <p class="paragraf"><span class="regular-1" style="font-size:1.09em;">Nataşa gülümsedi:</span></p>

      <p class="paragraf"><span class="regular-1" style="font-size:1.09em;">— Hangimizi daha iyi buluyordun?</span></p>

      <p class="paragraf"><span class="regular-1" style="font-size:1.09em;">— Bazen seni. Bazen onu... Fakat sonunda hep sen üstün çıkıyordun. Onunla konuşurken de kendimi daha iyi, daha akıllı, adeta daha soylu hissediyordum. Eh artık yarın, yarın her şey belli olacak!</span></p>

      <p class="paragraf"><span class="regular-1" style="font-size:1.09em;">— Ona acımıyor musun Alyoşa? Seni seviyor; sevdiğini demin kendin söylüyordun.</span></p>

      <p class="paragraf"><span class="regular-1" style="font-size:1.09em;">— Acıyorum Nataşa, acımasına acıyorum. Fakat üçümüz de birbirimizi seveceğiz. O zaman...</span></p>

      <p class="paragraf"><span class="regular-1" style="font-size:1.09em;">Nataşa mırıldanır gibi, yavaşça,</span></p>

      <p class="paragraf"><span class="regular-1" style="font-size:1.09em;">— O zaman elveda! dedi.</span></p>

      <p class="paragraf"><span class="regular-1" style="font-size:1.09em;">Alyoşa ona şaşkın şaşkın baktı. Konuşmamız hiç beklenmedik bir şekilde kesildi. Aynı zamanda mutfak olan antreden hafif bir gürültü duyuldu. Mavra kapıdan görünerek Alyoşa’yı çağırdı. Şaşırarak birbirimize baktık. Mavra da şaşkın görünüyordu.</span></p>

      <p class="paragraf"><span class="regular-1" style="font-size:1.09em;">— Biri seni görmek istiyor.</span></p>

      <p class="paragraf"><span class="regular-1" style="font-size:1.09em;">Alyoşa hayretle bize döndü:</span></p>

      <p class="paragraf"><span class="regular-1" style="font-size:1.09em;">— Kim acaba? Gidip bakayım.</span></p>

      <p class="paragraf"><span class="regular-1" style="font-size:1.09em;">Gelen, babasının resmi elbiseli uşağıydı. Prens geçerken, Alyoşa’nın Nataşa’nın yanında olup olmadığını öğrenmek istemişti. Uşak, haber vermek için aşağıya indi. Alyoşa bize dönerek:</span></p>

      <p class="paragraf"><span class="regular-1" style="font-size:1.09em;">— Çok ilginç, böyle bir şeyi ilk kez yapıyor.</span></p>

      <p class="paragraf"><span class="regular-1" style="font-size:1.09em;">Nataşa ne olacağını biraz korkarak izliyordu. Mavra tekrar geldi. Telaşla,</span></p>

      <p class="paragraf"><span class="regular-1" style="font-size:1.09em;">— Kendisi geliyor, diye fısıldadı. Prens geliyor!</span></p>

      <p class="paragraf"><span class="regular-1" style="font-size:1.09em;">Nataşa sarardı, ayağa kalktı, birden gözleri parladı. Masaya hafifçe yaslanarak duruyor, beklenmedik misafirin gireceği kapıya heyecanla bakıyordu. Biraz bozulduğu halde metin görünen Alyoşa,</span></p>

      <p class="paragraf"><span class="regular-1" style="font-size:1.09em;">— Korkma Nataşa, yanında ben varım, dedi. Sana hakaret etmesine izin vermem.</span></p>

      <p class="paragraf"><span class="regular-1" style="font-size:1.09em;">Kapı açıldı, eşikte Prens Valkovski göründü.</span></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-9-backlink" id="footnote-225-9">9</a> <span xml:lang="en-US">(Fr.): Bir zamanlar Fransa’da rahipler ve soylular dışındaki halk. (Ç.N.)</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-10-backlink" id="footnote-225-10">10</a> (Fr.): ‘Önemli olan üçüncü tabakadır.’ (Ç.N.)</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-11-backlink" id="footnote-225-11">11</a> (Fr.): Ne hoş bir resim. (Ç.N.)</p>
        </div>
      </div>
    </div>
  </div>
</body>
</html>
