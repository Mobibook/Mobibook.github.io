<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-5.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-5.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="araalt" id="toc_marker-1-1-5" xml:lang="en-US">V</p>

      <p class="paragraf"><span class="regular-1" style="font-size:1.09em;">Bu nedenle İhmenevler Sen-Petersburg’a taşındılar. O uzun ayrılıktan sonra Nataşa ile yeniden nasıl karşılaştığımızı anlatmayacağım. Aradan geçen dört yılda onu, bir an bile unutmamıştım. Doğrusu Nataşa’yı ne gibi duyguların etkisi altında belleğimde tuttuğumu iyice anlamıyordum. Ama tekrar kavuştuğumuz anda bizi kaderin birleştirdiğine inandım. İlk günlerde, aradan geçen yıllara karşın Nataşa bana çok az gelişmiş, hemen hiç değişmemiş, ayrılmadan önce bıraktığım küçük kız gibi göründü. Sonra her geçen gün onda yeni, o zamana kadar tanımadığım, sanki benden sakladığı özellikler keşfetmeye başladım. Genç kızın bunları gizlemek ister gibi bir durumu vardı. Her buluşma bana büyük mutluluk veriyordu. İhmenev Sen-Petersburg’a ilk geldiği sıralar hırçın, sinirliydi. İşleri oldukça kötü gidiyordu, kızıp köpürdüğü, davaya ait belgelerle uğraştığı için bizimle ilgilenmiyordu. Anna Andreyevna neye uğradığını bilmiyordu; geldiğinden beri üzüntü içindeydi. Sen-Petersburg onu ürkütüyordu. Sürekli ağlıyor, eski günlerin özlemiyle iç çekiyordu. Evlenme çağına gelen Nataşa’nın geleceğini düşünen olmadığına içlenerek benden daha yakın, daha güvenilir bir dost bulamadığı için bana dert yanıyor, garip bir samimiyetle içini döküyordu.</span></p>

      <p class="paragraf"><span class="regular-1" style="font-size:1.09em;">Onların gelmesine yakın, işimde ilk adımım sayılan birinci romanımı bitirmiştim. Deneyimsiz olduğum için bir türlü nereye vereceğimi bilemiyordum. İhmenevlere bundan hiç söz etmemiştim; aylak gezdiğim, daha doğrusu kendime bir iş aramadığım için az kalsın benimle kavga edeceklerdi. İhtiyar, şüphesiz babacan bir ilgiyle bana acı acı, hatta bazen hırçınlaşarak sitemde bulunuyordu. Ben de uğraştığım şeyi açıklamaya utanıyordum. Bütün çabama rağmen iş bulamadığımı söyleyerek bir süre onları oyaladığımı; memur olmak istemediğimi, roman yazma arzumu nasıl söyleyebilirdim? İhmenev’in söylediklerimi araştırmaya zamanı yoktu. Hiç unutmam, Nataşa bir gün konuştuklarımızı dinledikten sonra beni bir yana çekti, gözleri yaşla dolarak geleceğimi ihmal etmemem için yalvardı. Sorguya çekerek ne yaptığımı, neyle uğraştığımı öğrenmeye çalıştıktan sonra ağzımdan bir şey alamayınca kendimi tembelliğe, serseriliğe bırakmayacağıma dair yemin ettirdi. Gerçi uğraşımın ne olduğunu söylemedim, ama ilk romanım hakkında onun tatlı bir sözü, daha sonra eleştirmenlerle, bu konuda yetkili kimselerin en büyük övgülerinden daha değerli olacaktı. Sonunda, romanım çıktı. Basılmadan çok önce edebiyat dünyasında hakkında epey gürültü kopmuştu. Romanımı müsvedde halinde okuyan B.</span><span class="dipp" style="font-size:0.82em;"><a class="footnote-link" href="#footnote-225-1" id="footnote-225-1-backlink">1</a></span> <span class="regular-1" style="font-size:1.09em;">çocuk gibi seviniyordu. Ben de mutluydum ama bunu başarımın verdiği ilk sarhoşluk anlarında değil, müsveddemi henüz kimseye okumadan hissettim. Ben, coşkun ümitler, hayaller ve esere karşı tutku derecesinde bir sevgiyle dolu olduğum uzun gecelerde, hayalimde yarattığım, canlı, yakınlarımmış gibi bağlandığım, birlikte sevinip kederlendiğim insanları düşünürken hatta kahramanımın haline içten ağlarken mutluydum.</span></p>

      <p class="paragraf"><span class="regular-1" style="font-size:1.09em;">İhtiyarlar başlangıçta şaşkınlık derecesinde hayrete düştükleri halde sevinçlerini anlatamam. Çok gariplerine gitmişti. Anna Andreyevna herkesin öve öve bitiremediği yeni yazarın Vanya olduğuna inanamıyordu, sadece başını sallıyordu. İhtiyar İhmenev uzun zaman inanmak istemedi; hatta kitabıma ait ilk söylentileri duyunca korkmuştu. Geleceğimi mahvettiğimi, yazarların çoğunlukla derbeder insanlar olduğunu söylüyordu. Fakat arkası kesilmeyen övgüler, gazetelerle dergilerdeki yazılar, özellikle çok değer verdiği ve saydığı birkaç kişinin hakkımdaki iyi sözleri görüşünü değiştirtti. Bir de elime para geçtiğini, özellikle o paranın miktarını öğrenip yazının nasıl para getirebildiğini öğrenen İhmenev’in son kaygıları da dağıldı. Kuşkudan coşkun bir inanca çabucak geçen, başarıma çocuk gibi sevinen ihtiyar, geleceğim hakkında en çılgın ümitlere kapılmaya, göz kamaştırıcı hayallere dalmaya başladı. Benim için her gün yeni bir gelecek planı yapıyordu. Bu planlarda neler yoktu ki! Bana, o zamana kadar alışmadığım, bambaşka bir saygı göstermeye başladı. Ama gene de, bazen hayallere daldığı en coşkun anlarında bile içine şüphe düştüğü oluyordu:</span></p>

      <p class="paragraf"><span class="regular-1" style="font-size:1.09em;">“Yazar, şair! Garip şey... Hiç şairlerden adam olan, rütbe kazanan olmuş mudur? Yüksekten atıp tutan, geveze insanlar bunlar...”</span></p>

      <p class="paragraf"><span class="regular-1" style="font-size:1.09em;">Onda bu şüpheciliğin, nazik soruların genellikle akşamüzeri, alacakaranlıkta doğduğunu fark etmiştim. (O tatlı, unutulmaz zamana ait hiçbir şey aklımdan çıkmamıştı!) Karanlık basarken ihtiyarımız daima daha gergin, duygulu ve kuşkulu oluyordu. Biz Nataşa ile bunu bilir, ona takılırdık. Hiç unutmam, onu Sumarakov’un</span><span class="dipp" style="font-size:0.82em;"><a class="footnote-link" href="#footnote-225-2" id="footnote-225-2-backlink">2</a></span> <span class="regular-1" style="font-size:1.09em;">generallik rütbesini, Derjavin’in</span><span class="dipp" style="font-size:0.82em;"><a class="footnote-link" href="#footnote-225-3" id="footnote-225-3-backlink">3</a></span> <span class="regular-1" style="font-size:1.09em;">altın dolu enfiye kutusuyla onurlandırılışını ve Lomonosov’a</span><span class="dipp" style="font-size:0.82em;"><a class="footnote-link" href="#footnote-225-4" id="footnote-225-4-backlink">4</a></span> <span class="regular-1" style="font-size:1.09em;">Çariçe’nin ziyaretini anlatarak ikna etmek istiyordum; Puşkin’le Gogol’den de söz ettim. Bunları belki de hayatında ilk defa duyan ihtiyar,</span></p>

      <p class="paragraf"><span class="regular-1" style="font-size:1.09em;">— Biliyorum canım, hepsini biliyorum; diye cevap veriyordu. Şey, bilir misin Vanya, senin şu yazdıklarının şiir olmadığına memnunum. Şiir, saçmalık kardeşim. Yo, karşı çıkma, inan şu ihtiyarın söylediklerine. Bütün bunları iyiliğin için söylüyorum; saçma bunlar. Boşuna zaman öldürmekten başka işe yaramaz. Şiir yazmak lise öğrencilerinin işi... Şiirler sizin gibi gençleri tımarhaneye götürür. Gerçi Puşkin büyük şair... Ama alt tarafı, gene de şiir yazıyor; hava cıva yani... Zaten pek az şiirini okudum... Düzyazı başka! Burada yazar bir şeyler öğretebilir. Vatan sevgisinden, erdemlerden bahsedebilir, değil mi? Anlatmasını pek beceremem ama ne demek istediğimi anlıyorsun, değil mi? Sevdiğim için söylüyorum bunları...</span></p>

      <p class="paragraf"><span class="regular-1" style="font-size:1.09em;">Akşam çayından sonra kitabımı getirip yuvarlak masanın başına geçince babacan bir tavırla,</span></p>

      <p class="paragraf"><span class="regular-1" style="font-size:1.09em;">— Ee, oku bakalım şu karalamalarını, dedi. Herkesin dilindesin. Görelim, bakalım!</span></p>

      <p class="paragraf"><span class="regular-1" style="font-size:1.09em;">Kitabı açıp okumaya hazırlandım. Romanım daha o akşam baskıdan çıkmıştı, birini ele geçirip soluğu İhmenevlerde aldım.</span></p>

      <p class="paragraf"><span class="regular-1" style="font-size:1.09em;">Bunu daha önceden, yayımevinde bulunan müsveddemden okuyamadığıma üzülüp kendi kendime kızıyordum. Nataşa öfkesinden ağladı bile, elin adamları romanımı ondan önce okuyacakları için sitem ediyor, azarlıyordu. Nihayet masa başında toplandık. Bizim ihtiyar oldukça ciddi, eleştiriye hazır bir tavır takındı, ‘kendine ait bir fikir edinmek’ istiyordu. İhmeneva annenin hali de pek resmiydi, neredeyse başına yeni başlığını takacaktı. Kıymetli kızına sevgi dolu bakışlarımın uzun süredir farkındaydı. Nataşa ile konuşurken adeta tıkandığımı, gözlerimin önünden her şeyin silindiğini, kızının da bana eskisinden çok daha güler yüzle baktığını görüyordu. Evet! Nihayet olmuştu bunlar; başarılar, pırıl pırıl ümitler ve pürüzsüz mutluluk anları, bunlar da gelmişti! Kadıncağızın, kocası beni bir yandan göklere çıkarırken bir yandan da kızıyla ikimize pek anlamlı baktığı da dikkatimden kaçmamıştı. Birdenbire ürktü: Ne de olsa kont, hanedan mensubu bir Prens, hatta genç, yakışıklı, birkaç nişan sahibi hukukçulardan, dokuzuncu derece bir memur bile değildim... Anna Andreyevna yarım şeylerle yetinmeyi sevmezdi. Hakkımda, “Adamı övüyorlar ama ne için? Belli değil...” diye düşünüyordu. “Yazar, şair... Yazar ne demek acaba?”</span></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-1-backlink" id="footnote-225-1">1</a> <span xml:lang="en-US">Dostoyevski’nin</span> <span class="char-style-override-10" xml:lang="ar-SA">İnsancıklar</span> <span xml:lang="en-US">romanı ve dönemin tanınmış yazarı Belinski anlatılıyor. (Ç.N.)</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-2-backlink" id="footnote-225-2">2</a> <span xml:lang="en-US">Büyük Petro’nun kızı Yelizaveta devrinde yaşamış bir şair ve dramaturg. (Ç.N.)</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-3-backlink" id="footnote-225-3">3</a> II. Yekaterina’nın saray şairi. (Ç.N.)</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-4-backlink" id="footnote-225-4">4</a> XVIII. yy. Rusya’sında şair, tarihçi ve fizikçi. (Ç.N.)</p>
        </div>
      </div>
    </div>
  </div>
</body>
</html>
