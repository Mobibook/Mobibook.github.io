<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-38.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-38.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="araalt" id="toc_marker-1-4-2" xml:lang="en-US">II</p>

      <p class="paragraf"><span class="regular-1" style="font-size:1.09em;">İki hafta geçti. Nelly iyileşiyordu. Hastalığı humma değildi ama onu çok sarsmıştı. Yataktan nisan sonunda, açık, ışıklı bir günde kalktı. Kutsal hafta</span><span class="dipp" style="font-size:0.82em;"><a class="footnote-link" href="#footnote-225-29" id="footnote-225-29-backlink">29</a></span><span class="regular-1" style="font-size:1.09em;">idi.</span></p>

      <p class="paragraf"><span class="regular-1" style="font-size:1.09em;">Zavallı yaratık! Hikâyemi eski düzeniyle devam ettiremiyordum. Bütün bu olayları yazdığımdan beri epey zaman geçti. Fakat hâlâ içimi parçalayan acı bir kederle, solgun zayıf yüzünü, yalnız kaldığımız zaman yatağından bana uzun uzun bakıp sanki içimdekini okumaya çabalayan siyah gözlerini hatırlıyorum. Anlamadığımı, hep aynı şaşkınlık içinde durduğumu görünce yavaşça, kendi kendine gülümsüyor, kurumuş, halsiz parmaklarını bana sevgiyle uzatıyordu. Artık her şey bitmiş, her şey meydana çıkmıştı. Yalnız ben hâlâ bu hasta, bitkin, incinmiş, küçük kalbin sırrına erememiştim.</span></p>

      <p class="paragraf"><span class="regular-1" style="font-size:1.09em;">Hikâyemden uzaklaşacağımı hissediyorum ama şu anda yalnız Nelly’yi düşünmek istiyorum. Tuhaf doğrusu, şimdi hastanedeki yatağımda, en çok sevdiklerim tarafından bırakılmış olarak yatarken, bazen, eski günlere ait, o sıralar dikkatimi çekmemiş, çabucak aklımdan çıkmış ufak tefek ayrıntılar aklıma geliyor. Zihnimde birdenbire toparlanıp bir bütün halini alarak hâlâ kavrayamadığım bazı olayları açıklar gibi oluyor.</span></p>

      <p class="paragraf"><span class="regular-1" style="font-size:1.09em;">Nelly’nin hastalığının ilk dört günü ben de, doktor da son derece korktuk. Fakat beşinci gün doktor beni bir yana çekerek, korkacak bir şey kalmadığını, hastamızın yüzde yüz iyileşeceğini söyledi. Doktoru, Nelly’nin ilk hastalığında çağırdığım ve çocuğun dikkatini kocaman nişan yıldızıyla çeken o yaşlı bekârlardan eski ahbabım, tuhaf, babacan Alman’dı.</span></p>

      <p class="paragraf"><span class="regular-1" style="font-size:1.09em;">Sevinerek,</span></p>

      <p class="paragraf"><span class="regular-1" style="font-size:1.09em;">— Şu halde atlattık, artık korkacak bir şey yok! dedim.</span></p>

      <p class="paragraf"><span class="regular-1" style="font-size:1.09em;">— Evet, şimdilik iyileşecek ama pek yakında ölecek.</span></p>

      <p class="paragraf"><span class="regular-1" style="font-size:1.09em;">Bu teşhis karşısında donup kaldım.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Nasıl ölecek? Neden?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Evet, günleri sayılı... Çocuğun kalbi doğuştan hasta. En ufak bir heyecanda yeniden yatağa düşer. Belki gene iyileşir ama sonunda bu hastalık onu götürür.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Kurtarmak imkânı yok mu doktor? Nasıl olur bu?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Olur işte. Gene de üzülmezse, sakin, rahat, daha neşeli, zevkli bir hayat yaşarsa ölümü geciktirebilir. Hatta bazen hiç umulmadık, alışılmamış, olağanüstü olaylar yok değil... Pek çok uygun şartın bir araya gelmesiyle hasta ölümden kurtulabilir. Yalnız hastalığın tamamen geçmesi mümkün değildir.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Aman Tanrım, ne yapmalı şimdi?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Tavsiyelerime uyarak hastaya sakin bir hayat yaşatmalı. İlaçlarını düzenli alsın. Bu genç kızın hırçın, sağ sol tanımayan bir karakteri var. İlacını almaktan hoşlanmıyor, demin kesin olarak içmeyeceğini söyledi.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Haklısınız doktor. Gerçekten tuhaf bir çocuk ama ben bunları hastalığına veriyorum. Dün gayet usluydu, söz dinliyordu; bugün ona ilaç kaşığını uzatırken kazara yapmış gibi, kaşığı dürterek ilacı döktü. Yeni bir paket tozu suya atmaya hazırlanırken kutuyu elimden kaptı, yere fırlattı; sonra da ağlamaya başladı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Biraz düşündükten sonra,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Yalnız, ağlaması ilacı almak istemeyişinden değildi galiba, diye ilave ettim.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Hımm... Öfkesi, geçirdiği büyük felaketler, (Doktora Nelly’nin hayatını bütün ayrıntılarıyla anlattım; çok etkilendi.) hep birbirine bağlıdır tabii. Hastalığı bundan ileri geliyor. Şimdilik verdiğim ilaçlara devam etmekten başka çare yok. Yanına gidip de doktorun sözünü dinlemesini, yani ilacını almasını tekrar söyleyeceğim ona.</span></p>

      <p class="paragraf"><span class="regular-1" style="font-size:1.09em;" xml:lang="en-US">Mutfaktan çıktık, doktor tekrar hastanın yatağına yaklaştı. Nelly galiba konuştuklarımızı duymuştu. Başını yastıktan kaldırarak kulağını bize vermiş, dikkatli dikkatli dinliyordu. Bunu aralık duran mutfak kapısından fark ettim. Yanına gelince afacan kız gene yorganının altına girdi, alaylı bir gülümsemeyle bizi süzmeye başladı. Dört gün içinde iyice zayıflamış, gözleri çukura kaçmıştı. Ateşi hâlâ düşmemişti. Yaramaz hali ile Sen-Petersburg’daki Almanların en iyi kalpli doktorunu şaşkınlığa uğratan muzip, şeytan bakışları tuhaftı ama ona çok yakışıyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Doktor, elinden geldiği kadar sesini yumuşatmaya çalışarak şefkatle, tatlılıkla verdiği ilaçların faydasını anlattı, her hastanın bunları almak zorunda olduğunu ilave etti. Nelly başını kaldırdı, sonra birdenbire, bilmeden yapmış gibi, uzatılan kaşığa eliyle çarptı; ilaç bir kere daha yere döküldü. Bilerek yaptığına emindim.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhtiyar doktor ciddiyetle,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Pek üzücü bir dikkatsizlik, dedi. Bunu bilerek yaptığınızdan şüpheleniyordum. İyi bir hareket değil bu. Fakat her şey düzelebilir, bir paket ilaç daha hazırlarız.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nelly yüzüne güldü. Doktor ölçülü bir hareketle başını salladı. Suyun içine yeni bir paket ilaç atarak,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Çok fena, dedi. Hiç övünülecek bir hareket değil bu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nelly gülmesini tutmaya çalışarak,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Darılmayın, dedi; bu sefer kesin içeceğim... Beni seviyor musunuz?</span></p>

      <p class="paragraf"><span class="regular-1" style="font-size:1.09em;" xml:lang="en-US">— İyi hareket ederseniz çok seveceğim.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Çok mu?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Çok.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Şimdi sevmiyor musunuz?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Şimdi de seviyorum.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Sizi öpmek istesem beni öper misiniz?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Evet ama hak ettiğiniz zaman.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nelly birdenbire incecik bir sesle,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Tamam bu ilacı içeceğim, ama büyüdüğüm zaman benimle evlenir misiniz, diye bağırdı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Galiba yaptığı bu şakayı çok hoş bulmuştu; ona şaşkın şaşkın bakan doktorun cevabını beklerken gözleri ışıl ışıl parlıyor, gülmesini tutmaya çalışırken dudakları kıpır kıpır titriyordu.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhtiyar, yaramazın yeni kaprisi karşısında elinde olmadan gülümsedi.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Elbette. İyi, terbiyeli bir genç kız olursanız, söz dinler...</span></p>

      <p class="paragraf"><span class="regular-1" style="font-size:1.09em;" xml:lang="en-US">— İlaçlarınızı içersem...</span></p>

      <p class="paragraf"><span class="regular-1" style="font-size:1.09em;" xml:lang="en-US">— Oh, oh! Tabii verdiğim ilaçları da içerseniz...</span></p>

      <p class="paragraf"><span class="regular-1" style="font-size:1.09em;" xml:lang="en-US">Bana dönerek, bir daha,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Hoş bir genç kız... diye fısıldadı. Çok, çok iyi, akıllı ama gene de... şey... evlenmek... tuhaf bir kapris...</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İlacı tekrar Nelly’ye uzattı. Oysa bu sefer hileye başvurmaya gerek görmeden kaşığı açıktan açığa, yukardan aşağı dürterek, içindeki ilacı zavallı ihtiyarın yüzüne, gömleğine sıçrattı. Marifetini tamamlar tamamlamaz yüksek sesle güldü. Fakat bu, deminki saf, neşeli gülüş değildi. Yüzünden sert, öfkeli bir ifade gelip geçti. Doktora diktiği alaylı bakışında, aynı zamanda bir endişe belirtisi seziliyordu. ‘Gülünç’ ihtiyarın şimdi ne yapacağını bekliyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Mendiliyle yüzünü, gömleğini kurulayan doktor:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Oo... Siz gene... Çok fena oldu bu, ama ne yapalım bir ilaç daha hazırlarız! diye mırıldandı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nelly çok şaşırdı. Ona kızmamızı bekliyordu. Azar, sitem işiteceğini sanmıştı. Hatta, belki o anda bilmeyerek bunu istiyordu. Bu ona hemen ağlamak, isteri buhranına tutulmuş gibi hıçkırmak, ilacı bir kere daha dökmek, hatta bir şey kırıp dökerek incinmiş, hırçın kalbini hafifletmek için bir neden olurdu. Bu çeşit kaprisler ne sadece hastalarda, ne de yalnız Nelly’de vardır. Bazen odamda bir aşağı bir yukarı dolaşırken, içimdekileri boşaltmak için kendim de farkında olmadan, birisinin beni kışkırtmasını, ya da hakaret anlamına gelebilecek bir söz söylemesini adeta sabırsızlıkla beklerdim. Kadınlar bu şekilde ‘içlerini boşaltırken’ en içten gözyaşlarını dökerler; fazla hassas olanları da bu hali isteri buhranlarına kadar götürürler. Olağandır bu... Ama bu durum, en çok da, içinizde kimsenin bilmediği, anlatmak istemediğiniz bir keder varken ortaya çıkar.</span></p>

      <p class="paragraf"><span class="regular-1" style="font-size:1.09em;" xml:lang="en-US">Hırpaladığı ihtiyarın, melek sabrıyla en ufak bir kızgınlık göstermeden üçüncü defa ilaç hazırlaması Nelly’yi şaşırttı. Birdenbire durgunlaştı. Dudaklarındaki alaycı gülümseme silindi, yüzü kızardı, gözleri nemlendi. Kaçamaklı bir bakışla bana baktı ve hemen başını çevirdi. Doktor ilacı verince uslu, çekingen bir tavırla içti, sonra ihtiyarın kırmızı, tombul elini alıp gözlerinin içine baktı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Siz... Bana kötü huylu olduğum için darıldınız...</span></p>

      <p class="paragraf"><span class="regular-1" style="font-size:1.09em;" xml:lang="en-US">Sözünü bitirmeden yorganın altına girdi, başını örterek acı acı hıçkırmaya başladı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Oo... Ağlamayın çocuğum! Zararı yok! Hep sinir bu; su için.</span></p>

      <p class="paragraf"><span class="regular-1" style="font-size:1.09em;" xml:lang="en-US">Fakat Nelly dinlemiyordu. Yufka yürekli doktor nerdeyse kendi de ağlayacaktı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Sakin olun... Üzmeyin kendinizi! diye devam etti. Sizi bağışlıyorum, evleneceğim sizinle; namuslu bir genç kız olursanız...</span></p>

      <p class="paragraf"><span class="regular-1" style="font-size:1.09em;" xml:lang="en-US">— İlaçları içersem...</span></p>

      <p class="paragraf"><span class="regular-1" style="font-size:1.09em;" xml:lang="en-US">Yorganın altından ince, sinirli bir gülme duyuldu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Doktor, gözleri yaşarana kadar duygulanarak,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ne iyi kalpli, gerçekçi bir yavru! dedi. Zavallı genç kız!</span></p>

      <p class="paragraf"><span class="regular-1" style="font-size:1.09em;" xml:lang="en-US">O günden sonra Nelly ile aralarında tuhaf, beni hayrete düşüren bir ilişki başladı. Diğer yandan Nelly bana karşı gitgide daha somurtkan, sinirli, hırçın oldu. Bunun nedenini bilemiyordum. Hem de bu değişiklik çok ani, durup dururken ortaya çıktı. Hastalığının ilk günlerinde ne kadar yumuşak başlı, şefkat doluydu. Bakmaya doyamıyormuş gibi gözlerini benden ayıramıyordu. Onu bırakıp bir yere gitmemi hiç istemiyordu. Alev gibi yanan eliyle elime yapışır, yanına oturturdu. Kaygılı olduğum zaman beni neşelendirmeye çalışır, şakalaşarak oyunlar bulurdu; bunu kendini zorlayarak, acısını yenmeye çalışarak yapıyordu. Geceleri çalışmamı ya da onu beklememi istemezdi, dinlenmediğim için üzülürdü. Bazen çok düşünceli görünürdüm; niçin üzgün olduğumu, neler düşündüğümü öğrenmek ister, ağzımı arardı. Söz Nataşa’ya gelince hemen susması, konuyu değiştirmesi tuhafıma gidiyordu. Nataşa’dan söz etmekten kaçınıyor gibiydi. Eve geldiğim zaman seviniyor, şapkamı elime alınca yüzü kederleniyor, beni tuhaf, sitem dolu bir bakışla uğurluyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Hastalığının dördüncü günü bütün akşam, hatta gece yarısından sonraya kadar Nataşa’da kaldım. Konuşacak çok şeyimiz vardı. Ama evden çıkarken hastama, kendim de öyle tahmin ederek, erken döneceğimi söylemiştim. Nataşa’da elimde olmadan geciktiğim halde Nelly’den yana endişem yoktu, çünkü yalnız değildi. Yanında, kapıdan uğrayan Masloboyev’den Nelly’nin hastalığını, benim de tek başıma, çeşitli iş ve uğraşlar arasında bocaladığımı öğrenen Aleksandra Semyonovna vardı. İyi kalpli kadının Nelly’nin hastalığını duyunca düştüğü telaş görülecek şeydi! Benim için,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Artık bize yemeye gelemez! Aman Tanrım, tek başına ne yapıyor acaba, diye üzülmüştü. Ona dostluğumuzu göstermemiz gerek. Fırsat bu fırsat işte...</span></p>

      <p class="paragraf"><span class="regular-1" style="font-size:1.09em;" xml:lang="en-US">Aleksandra Semyonovna hemen bir arabaya atlayarak yanında kocaman bir bohçayla bize geldi. İlk sözü, yardım için geldiği, işini tamamlamadıktan sonra gitmeyeceği oldu. Bohçasını açtı. İçinden neler çıkmadı: Hasta için şuruplar, reçeller; iyileşip yemeye başlayınca verilecek piliç, tavuk, fırında pişirmek üzere elma, portakal, (doktor yemesine izin verirse) Kiev şekerlemesi... Ayrıca hastane donatıyormuş gibi çamaşırlar, çarşaflar, peçeteler, kız için iç çamaşırları, sargı ve pansuman bezi...</span></p>

      <p class="paragraf"><span class="regular-1" style="font-size:1.09em;" xml:lang="ar-SA">Çabuk çabuk, aceleyle, bir yere yetişecekmiş gibi konuşuyordu:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bizde her şey var. Sizinki bekâr evi; böyle şeyler bulundurmazsınız. İzin verin de... Filip Filipiç öyle emretti. E, şimdi ne yapacağız? Ama yapılacak ne varsa çabuk söyleyin! Hasta nerede? Kendini biliyor mu? Aa, yatış şekli hiç iyi değil; yastığı indirmeli, başını daha düz koymalı. Şey biliyor musunuz, bir deri yastık olsa ne iyi olurdu; deri yastık serinlik verir. Amma da akılsızım, nasıl da düşünüp evden getirmedim bir tane! Hemen gidip getireyim... Ateş de yakmalı, değil mi? Bizim kocakarıyı buraya göndereyim. Tanıdık bir kocakarı var, sizin bir hizmetçiniz bile yok... Peki, daha neler yapılacak? Bu ne? Ot mu ne? Doktor verdi, değil mi? Terletici herhalde. Hemen gidip ateş yakayım!</span></p>

      <p class="paragraf"><span class="regular-1" style="font-size:1.09em;" xml:lang="en-US">Aleksandra Semyonovna’yı yatıştırdım. Kadıncağız bu kadar az iş olmasına hem şaşırmış, hem üzülmüştü. Ama gene de hevesi kırılmadı. Nelly ile hemen arkadaş oldu, çocuğun hastalığı sırasında doğrusu epey yardımı dokundu. Aşağı yukarı her gün bize taşındı; her gelişinde de sanki bir şey kaybolmuş ya da kaçmış da peşinden kovalayıp yakalamak gerekliymiş gibi bir hali vardı. Sık sık, “Filip Filipiç böyle emretti,” diye tekrarlıyordu. Nelly ondan çok hoşlandı. Birbirlerini kardeş gibi seviyorlardı. Aleksandra Semyonovna’nın birçok bakımdan Nelly kadar çocuğu olduğunu sanıyordum. Hastaya çeşitli hikâyeler anlatıp güldürüyordu; eve gidince Nelly onu arıyordu. Ama evimize ilk gelişi hastamızı şaşırttı. Davetsiz misafirin ne amaçla geldiğini anlamakta gecikmedi, her zamanki gibi surat astı, hiç de nazik olmayan bir hal takındı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Aleksandra Semyonovna gidince Nelly, memnun olmamış gibi,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Niye geldi bize? diye sordu.</span></p>

      <p class="paragraf"><span class="regular-1" style="font-size:1.09em;">— Sana bakmak için geldi Nelly.</span></p>

      <p class="paragraf"><span class="regular-1" style="font-size:1.09em;">— Ne diye? Niçin? Ben ona bir şey yapmadım ki...</span></p>

      <p class="paragraf"><span class="regular-1" style="font-size:1.09em;">— İyi insanlar karşılık beklemeden yardıma koşarlar. Dünya iyi insanlarla dolu kızım. Yazık ki bunlar gerektiği zaman senin yoluna çıkmadı.</span></p>

      <p class="paragraf"><span class="regular-1" style="font-size:1.09em;">Nelly ses çıkarmadı; ben köşeme çekildim. On-on beş dakika sonra beni çağırarak su istedi. Yanına gelince birdenbire, olanca gücüyle boynuma sarıldı, başını göğsüme dayadı, uzun zaman öylece kaldı. Ertesi gün Aleksandra Semyonovna gelince onu sevinçli bir gülümsemeyle karşıladı. Ama gene de nedense ondan çekiniyor gibi bir hali vardı.</span></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-29-backlink" id="footnote-225-29">29</a> (Fr.): Paskalya’dan önceki hafta. (Ç.N.)</p>
        </div>
      </div>
    </div>
  </div>
</body>
</html>
