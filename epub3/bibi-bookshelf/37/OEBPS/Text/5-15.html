<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-15.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-15.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="araalt" id="toc_marker-1-1-15" xml:lang="en-US">XV</p>

      <p class="paragraf"><span class="regular-1 char-style-override-12">Nataşa’yı yalnız buldum. Kollarını göğsünde bağlamış, düşünceli bir tavırla, ağır adımlarla bir aşağı, bir yukarı dolaşıyordu odada. Masada uzun süredir beni bekleyen semaver neredeyse sönmek üzereydi. Sessizce gülümseyerek elini uzattı. Yüzü solgundu, keyifsiz görünüyordu. Sıcak gülümsemesi acı ve sabır doluydu. Duru mavi gözleri eskisinden de iri, saçları daha da koyulaşmış görünüyordu. Elini uzatarak,</span></p>

      <p class="paragraf"><span class="regular-1 char-style-override-12">— Artık gelmezsin diye düşündüm, dedi; hatta Mavra’yı evine yollayıp gene hastalanmış olmayasın diye baktıracaktım.</span></p>

      <p class="paragraf"><span class="regular-1 char-style-override-12">— Yo, hasta değilim, alıkoydular beni; şimdi anlatırım. Senin neyin var Nataşa, bir şey mi oldu?</span></p>

      <p class="paragraf"><span class="regular-1 char-style-override-12">Hayret ediyormuş gibi,</span></p>

      <p class="paragraf"><span class="regular-1 char-style-override-12">— Bir şey yok, diye cevap verdi. Neden sordun?</span></p>

      <p class="paragraf"><span class="regular-1 char-style-override-12">— Mektubunu aldım da... İlle dediğin saatte gelmemi istiyorsun... Her zamanki gibi değil.</span></p>

      <p class="paragraf"><span class="regular-1 char-style-override-12">— Yaa, öyle! Onu dün bekliyordum.</span></p>

      <p class="paragraf"><span class="regular-1 char-style-override-12">— Hâlâ gelmedi mi?</span></p>

      <p class="paragraf"><span class="regular-1 char-style-override-12">Nataşa kısa bir sessizlikten sonra,</span></p>

      <p class="paragraf"><span class="regular-1 char-style-override-12">— Hayır, dedi. Gelmezse seninle konuşmam gerekeceğini düşünmüştüm.</span></p>

      <p class="paragraf"><span class="regular-1 char-style-override-12">— Bu gece de bekledin mi?</span></p>

      <p class="paragraf"><span class="regular-1 char-style-override-12">— Hayır. Bu gece orada olduğunu biliyorum.</span></p>

      <p class="paragraf"><span class="regular-1 char-style-override-12">— Yoksa hiç gelmeyeceğini mi düşünüyorsun Nataşa?</span></p>

      <p class="paragraf"><span class="regular-1 char-style-override-12">Bana başka bir tavırla baktı:</span></p>

      <p class="paragraf"><span class="regular-1 char-style-override-12">— Gelecek elbette.</span></p>

      <p class="paragraf"><span class="regular-1 char-style-override-12">Onu soruya boğmam hoşuna gitmemişti. Sustuk, odada dolaşmaya devam ettik. Nataşa yeniden gülümseyerek:</span></p>

      <p class="paragraf"><span class="regular-1 char-style-override-12">— Hep seni bekledim Vanya, dedi. Beklerken ne yapıyordum biliyor musun? Bir yandan böyle aşağı yukarı dolaşıyor, bir yanda da şiir okuyordum. Hatırlar mısın, çıngıraklar, karlı yol? “Meşeden masa üstünde semaverim kaynıyor...” Hani beraber okurduk:</span></p>

      <p class="paragraf"><span class="regular-1" style="font-size:1.09em;">“</span><span class="regular-1 char-style-override-10" style="font-size:1.09em;">Tipi yatıştı, yol aydınlandı.</span></p>

      <p class="paragraf"><span class="regular-1 char-style-override-10" style="font-size:1.09em;">Gece binlerce donuk gözden bakıyor.</span><span class="regular-1" style="font-size:1.09em;">”</span></p>

      <p class="paragraf"><span class="regular-1" style="font-size:1.09em;">— ...</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ya da şu:</span></p>

      <p class="paragraf"><span class="regular-1" style="font-size:1.09em;" xml:lang="en-US">“</span><span class="regular-1 char-style-override-10" style="font-size:1.09em;" xml:lang="en-US">Ansızın tutku dolu bir sesin</span></p>

      <p class="paragraf"><span class="regular-1 char-style-override-10" style="font-size:1.09em;" xml:lang="ar-SA">Çıngırağa uyarak konuştuğunu duyar gibiyim.</span></p>

      <p class="paragraf"><span class="regular-1 char-style-override-10" style="font-size:1.09em;" xml:lang="en-US">Göğsüme yaslanıp dinlenmek için</span></p>

      <p class="paragraf"><span class="regular-1 char-style-override-10" style="font-size:1.09em;" xml:lang="en-US">Sevgilim ne zaman, ne zaman gelecek!</span></p>

      <p class="paragraf"><span class="regular-1 char-style-override-10" style="font-size:1.09em;" xml:lang="en-US">Tatlı hayat bu! Sabahın ilk güneşi</span></p>

      <p class="paragraf"><span class="regular-1 char-style-override-10" style="font-size:1.09em;" xml:lang="en-US">Penceremin buzlu camında titreşirken</span></p>

      <p class="paragraf"><span class="regular-1 char-style-override-10" style="font-size:1.09em;" xml:lang="en-US">Meşeden masada semaverim kaynıyor,</span></p>

      <p class="paragraf"><span class="regular-1 char-style-override-10" style="font-size:1.09em;" xml:lang="en-US">Sobam çıtırdayarak, köşede renkli perdenin</span></p>

      <p class="paragraf"><span class="regular-1" style="font-size:1.09em;">ardındaki</span></p>

      <p class="paragraf"><span class="regular-1 char-style-override-10" style="font-size:1.09em;" xml:lang="en-US">Yatağımı aydınlatıyor.</span><span class="regular-1" style="font-size:1.09em;" xml:lang="en-US">”</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ne güzel, değil mi? İnsanın içine işliyor Vanya! Ne geniş bir imgelem gücü. Belli belirsiz bir iki çizgi... Ama düşün düşünebildiğin kadar... Semaver, basma perde, hepsi bize ait şeyler. Hani küçük bir şehrin alt tabakasının evlerinde olduğu gibi, o ev sanki gözümün önünde... Ahşap, henüz kaplamaları tamamlanmamış yeni bir ev. Bak, bu da başka bir tablo:</span></p>

      <p class="paragraf"><span class="regular-1" style="font-size:1.09em;" xml:lang="en-US">“</span><span class="regular-1 char-style-override-10" style="font-size:1.09em;" xml:lang="en-US">Kâh birdenbire aynı sesin</span></p>

      <p class="paragraf"><span class="regular-1 char-style-override-10" style="font-size:1.09em;" xml:lang="ar-SA">Çıngırağa uyarak hazin mırıltısını duyarım,</span></p>

      <p class="paragraf"><span class="regular-1 char-style-override-10" style="font-size:1.09em;" xml:lang="en-US">Eski dostum nerede? Korkarım,</span></p>

      <p class="paragraf"><span class="regular-1 char-style-override-10" style="font-size:1.09em;" xml:lang="en-US">Geri dönüp de bana sokulup sarılmasın!</span></p>

      <p class="paragraf"><span class="regular-1 char-style-override-10" style="font-size:1.09em;" xml:lang="en-US">Bu hayat da ne ki! Dar, karanlık odam</span></p>

      <p class="paragraf"><span class="regular-1 char-style-override-10" style="font-size:1.09em;" xml:lang="en-US">Sıkıntı dolu; pencereden rüzgâr giriyor...</span></p>

      <p class="paragraf"><span class="regular-1 char-style-override-10" style="font-size:1.09em;" xml:lang="en-US">Dışarıdaki tek vişne ağacı bile</span></p>

      <p class="paragraf"><span class="regular-1 char-style-override-10" style="font-size:1.09em;" xml:lang="en-US">Donmuş, camdan görünmez oldu.</span></p>

      <p class="paragraf"><span class="regular-1" style="font-size:1.09em;">Belki çoktan ölmüştür.</span></p>

      <p class="paragraf"><span class="regular-1" style="font-size:1.09em;">Hayat mı bu? Perde soluklaştı;</span></p>

      <p class="paragraf"><span class="regular-1" style="font-size:1.09em;">Odamda hasta dolaşıyor, aileme</span></p>

      <p class="paragraf"><span class="regular-1" style="font-size:1.09em;">gidemiyorum.</span></p>

      <p class="paragraf"><span class="regular-1 char-style-override-10" style="font-size:1.09em;">Ne azarlayanım, ne sevgilim var.</span></p>

      <p class="paragraf"><span class="regular-1 char-style-override-10" style="font-size:1.09em;">Yalnız kocakarının dırdırı...</span><span class="regular-1" style="font-size:1.09em;">”</span></p>

      <p class="paragraf"><span class="regular-1" style="font-size:1.09em;">— “Odamda hasta dolaşıyorum.” Ne güzel değil mi! Ya şu: “Ne azarlayanım, ne sevgilim var”a, ne dersin? Ne tatlı tatlı yanıp yakılıyor! Hayatın ta kendisi...</span></p>

      <p class="paragraf"><span class="regular-1" style="font-size:1.09em;">Boğazı düğümlenmiş gibi sustu. Bir an sonra,</span></p>

      <p class="paragraf"><span class="regular-1" style="font-size:1.09em;">— Canım Vanyacığım, dedi, fakat ya bunu öylece söyleyiverdi, ya da aklındakini unuttuğu için tekrar sustu.</span></p>

      <p class="paragraf"><span class="regular-1" style="font-size:1.09em;">Hâlâ odada gezinmeye devam ediyorduk. İkonun önünde kandil yanıyordu. Nataşa’nın dindarlığı son zamanlarda artmıştı. Fakat bundan söz etmekten hoşlanmıyordu.</span></p>

      <p class="paragraf"><span class="regular-1" style="font-size:1.09em;">— Kandili yakmışsın, yarın yortu mu var?</span></p>

      <p class="paragraf"><span class="regular-1" style="font-size:1.09em;">— Yoo; hem neden oturmuyorsun Vanya? Yorgunsun herhalde. Çay içer misin? Daha içmedin değil mi?</span></p>

      <p class="paragraf"><span class="regular-1" style="font-size:1.09em;">— İçtim. Oturalım.</span></p>

      <p class="paragraf"><span class="regular-1" style="font-size:1.09em;">— Nereden böyle?</span></p>

      <p class="paragraf"><span class="regular-1" style="font-size:1.09em;">— Onlardan... (Nataşa ile evinden hep böyle söz ederdik.)</span></p>

      <p class="paragraf"><span class="regular-1" style="font-size:1.09em;">— Onlardan mı? Nasıl gelebildin? Sen mi gittin, onlar mı çağırdı?</span></p>

      <p class="paragraf"><span class="regular-1" style="font-size:1.09em;">Durmadan soruyordu. Heyecandan yüzü daha da solmuştu. Babasıyla karşılaşmamızı, annesiyle neler konuştuğumuzu, madalyon sahnesini bir bir, en ince ayrıntısına kadar anlattım. Nataşa’dan hiçbir şey saklamazdım. Büyük bir dikkatle, sözcükleri ağzımdan kapmak ister gibi dinliyordu. Gözleri sulandı. Madalyon olayı onu pek sarsmıştı. Sık sık sözümü keserek:</span></p>

      <p class="paragraf"><span class="regular-1" style="font-size:1.09em;">— Dur Vanya, diyordu, dur; daha etraflı, hepsini, her şeyi olduğu gibi anlat. Pek kısa geçiyorsun.</span></p>

      <p class="paragraf"><span class="regular-1" style="font-size:1.09em;">Arkası kesilmeyen sorularına cevap olarak anlattıklarımı ikinci, üçüncü defa tekrarladım.</span></p>

      <p class="paragraf"><span class="regular-1" style="font-size:1.09em;">— Gerçekten bana gelmek istedi mi dersin?</span></p>

      <p class="paragraf"><span class="regular-1" style="font-size:1.09em;">— Bilemem Nataşa. Hiç fikrim yok. Seni özlediği, her şeye rağmen sevdiği gün gibi açık. Ama seni arayıp aramayacağına gelince... Bilemem... Bu... Şey...</span></p>

      <p class="paragraf"><span class="regular-1" style="font-size:1.09em;">— Resmimi öpüyordu, öyle mi? Öperken ne diyordu?</span></p>

      <p class="paragraf"><span class="regular-1" style="font-size:1.09em;">— Kesik kesik, birbirini tutmaz sözler... Sana tatlı tatlı adlar veriyor ve seni çağırıyordu.</span></p>

      <p class="paragraf"><span class="regular-1" style="font-size:1.09em;">— Çağırıyor muydu?</span></p>

      <p class="paragraf"><span class="regular-1" style="font-size:1.09em;">— Evet.</span></p>

      <p class="paragraf"><span class="regular-1" style="font-size:1.09em;">Nataşa sessizce ağlamaya başladı.</span></p>

      <p class="paragraf"><span class="regular-1" style="font-size:1.09em;">— Zavallılar!</span></p>

      <p class="paragraf"><span class="regular-1" style="font-size:1.09em;">Kısa bir sessizlik oldu.</span></p>

      <p class="paragraf"><span class="regular-1" style="font-size:1.09em;">— Her şeyi biliyorsa, doğal olarak Alyoşa’nın babası hakkında da çok şey biliyor demek ki.</span></p>

      <p class="paragraf"><span class="regular-1" style="font-size:1.09em;">Cesaretsizce,</span></p>

      <p class="paragraf"><span class="regular-1" style="font-size:1.09em;">— Gidelim onlara Nataşa, dedim.</span></p>

      <p class="paragraf"><span class="regular-1" style="font-size:1.09em;">Koltuğundan doğruldu,</span></p>

      <p class="paragraf"><span class="regular-1" style="font-size:1.09em;">— Ne zaman, diye sordu. Yüzü kireç kesildi; hemen götüreceğimi düşündü.</span></p>

      <p class="paragraf"><span class="regular-1" style="font-size:1.09em;">Sonra ellerini omuzlarıma dayayarak üzgün üzgün gülümsedi.</span></p>

      <p class="paragraf"><span class="regular-1" style="font-size:1.09em;">— Olmaz canım, olmaz kardeşim. Dönüp dolaşıp hep buna geliyorsun ama bir daha bu lafı açmasan iyi olur.</span></p>

      <p class="paragraf"><span class="regular-1" style="font-size:1.09em;">— Peki ama bu anlaşmazlığın sonu hiç mi gelmeyecek, dedim. Gururun yüzünden ilk adımı atamıyorsun Nataşa. Oysa bu sana düşer. Belki de baban seni bağışlamak için bu hareketini bekliyor. Babandır, incittin adamı... Gururuna saygı göster, haklı, tabii bir gurur bu. Görevini yap. Bir dene, bak göreceksin, nasıl koşulsuz bağışlar seni!</span></p>

      <p class="paragraf"><span class="regular-1" style="font-size:1.09em;">— Koşulsuz mu? Olanaksız. Bunu denemeye kalkışmam babamı büsbütün kızdırır. Temelli kaybettiğimizi yeniden bulmaktan ümidi kesmeliyiz. Neden söz ettiğimi anladın mı? Yanlarında geçirdiğim mutluluk dolu çocukluk yıllarımı söylemek istiyorum. Babam beni bağışlasa bile geçirdiğim değişikliği kabullenemez. O büyük bir bebekten farksız olan kızını seviyordu. Çocukça saflığına hayrandı. Hâlâ yedi yaşında, çocuk şarkılarını söylediği zamanki gibi saçlarını okşayarak seviyordu. Bebekliğimden son güne kadar her gece başucuma gelir, dua ederek beni kutsardı. Felaketimizden bir ay önce gizlice bir çift küpe almış, hediyesiyle beni nasıl sevindireceğini düşünüp çocuk gibi neşeleniyordu. Ona küpeyi aldığını bildiğimi söyleyince hepimize, ama en çok bana kızdı. Gideceğime üç gün kala üzüntümün farkına vardı, kendisi de hastalık derecesinde kederlendi. Beni neşelendirmek için ne yaptı biliyor musun? Gitmiş, tiyatroya bilet almış! Beni böylece mutlu edeceğini sanıyordu, inan ki öyle! Tekrar ediyorum, babam küçük kızını seviyordu; bir gün olgunlaşıp kadınlaşacağını aklından bile geçirmiyordu. Şimdi eve dönsem beni tanımaz, bağışlasa bile karşısına kim çıkacak? Eski çocuksu Nataşa değilim, hayatta çok şey gördüm. İstediğim kadar gönlüme göre hareket edeyim, hep geride kalan mutluluğu özleyecek. Çocukluktaki gibi olmadığıma üzülecek. Zaten geçmiş insana hep hoş görünür. Ben bile eskiyi düşündükçe üzülmekten kendimi alamıyorum.</span></p>

      <p class="paragraf"><span class="regular-1" style="font-size:1.09em;">Heyecanlanmıştı. İçten gelen bir kederle,</span></p>

      <p class="paragraf"><span class="regular-1" style="font-size:1.09em;">— Ya, geçmiş tatlı Vanya, pek tatlı! diye sözlerini bitirdi.</span></p>

      <p class="paragraf"><span class="regular-1" style="font-size:1.09em;">— Doğru Nataşa. Ama baban varlığının aldığı yeni şekli de tanımalı, sevmeli. Tanımalı bir kere... Tanıdıktan sonra sevmemesi mümkün değil. Ondaki yürekle seni anlayacağına emin ol.</span></p>

      <p class="paragraf"><span class="regular-1" style="font-size:1.09em;">— Öyle değil Vanya. Anlayıp anlamamak sorun değil. Baba sevgisinin kıskanç olduğunu bilmez misin? Babam Alyoşa ile aramızda olup bitenin onun haberi olmadan, kaş göz arasında geçivermesine kızıyor. Böyle bir macerayı aklından bile geçirmiyordu. Alyoşa ile aşkımızın acıklı sonucunun, evden kaçmamın doğrudan doğruya ‘alçakça ikiyüzlülüğümden’ ileri geldiğine inanıyor. Başlangıçta aşkımı ona açmadım, tam tersine sır olarak sakladım. İşte babamı en çok bu üzüyor. Emin ol Vanya, ona evden kaçmamdan, kendimi âşığıma vermemden çok, samimiyetsizliğim dokundu. Bugün bana kollarını açacağını varsaysak bile kırgınlığı tam olarak silinmeyecek. Yarın, öbür gün sitemler, anlaşmazlıklar başlayacak. Zaten senin dediğin gibi koşulsuz bağışlamayacağını biliyorum. Ona her şeyi olduğu gibi söylesem, onu nasıl kırdığımı anladığımı itiraf etsem, bugünkü mutluluğumun bana neye mal olduğunu, çektiğim ıstırabı anlamazsa çok üzüleceğim. Daha sonra benden karşılık olarak yapamayacağım şeyler isteyecek: Alyoşa’yla ortak geçmişimize beddua etmemi, sevgimi lanetlememi, şu son altı ayı hayatımdan silmemi arzulayacak. Ama ben ne kimseye beddua edebilirim, ne de pişmanlık duyarım. Ne yapalım, olan oldu. Hayır Vanya, dediklerin şimdi olamaz. Henüz vakit gelmedi.</span></p>

      <p class="paragraf"><span class="regular-1" style="font-size:1.09em;">— Ne zaman olur öyleyse?</span></p>

      <p class="paragraf"><span class="regular-1" style="font-size:1.09em;">— Bilmem... İleriki mutluluğumu şimdi acı çekerek hak etmem lazım. Aah Vanya, ıstırabın bir türlü ardı kesilmiyor.</span></p>

      <p class="paragraf"><span class="regular-1" style="font-size:1.09em;">Ses çıkarmadan düşünceli bir tavırla ona bakıyordum.</span></p>

      <p class="paragraf"><span class="regular-1" style="font-size:1.09em;">— Niye öyle bakıyorsun Alyoşa? Şey... Vanya, dedi. Dilinin sürçmesine gülümsedi.</span></p>

      <p class="paragraf"><span class="regular-1" style="font-size:1.09em;">— Tuhaf gülümsedin Nataşa. Eskiden böyle gülmezdin sen...</span></p>

      <p class="paragraf"><span class="regular-1" style="font-size:1.09em;">— Ne var gülüşümde?</span></p>

      <p class="paragraf"><span class="regular-1" style="font-size:1.09em;">— Hoş, o çocukça saflığın henüz gitmemiş ya... Yalnız gülümsediğin zaman sanki kalbin sızıyla doluymuş gibi oluyorsun. Hem zayıflamışsın sen, hem saçların gürleşmiş. Elbisen de yeni. Onlardayken mi yaptın?</span></p>

      <p class="paragraf"><span class="regular-1" style="font-size:1.09em;">Bana şefkatle baktı.</span></p>

      <p class="paragraf"><span class="regular-1" style="font-size:1.09em;">— Beni ne kadar da seviyorsun Vanya. Peki, sen ne âlemdesin bakalım?</span></p>

      <p class="paragraf"><span class="regular-1" style="font-size:1.09em;">— Hep bildiğin gibi. Romanıma çalışıyorum ama ağır gidiyor. Esin perisi gelmiyor; kalemin ucuna geleni yazsam, belki daha iyi olurdu, ama güzel bir konuyu berbat etmekten korkuyorum. Sevdiğim bir konu bu. Bir yandan da dergiye zamanında yetiştirmek zorundayım. Şimdi romanı bırakıp ilkin bir uzun öykü hazırlamayı tasarlıyorum. Şöyle hafif, zarif, iç karartmayan bir şey... özellikle böyle bir şey... Okuyunca herkes neşelenip sevinmeli.</span></p>

      <p class="paragraf"><span class="regular-1" style="font-size:1.09em;">— Zavallı çalışkan Vanya! Peki, Smith ne oldu?</span></p>

      <p class="paragraf"><span class="regular-1" style="font-size:1.09em;">— Öldü.</span></p>

      <p class="paragraf"><span class="regular-1" style="font-size:1.09em;">— Sonradan hayalini görmedin mi? Şakayı bırakalım Vanya. Hastasın. Sinirlerin bozuk, hayal görüyorsun. Daireyi tutuşunu anlatırken fark ettim. Yerin nasıl, pek iyi değil galiba, nem var, değil mi?</span></p>

      <p class="paragraf"><span class="regular-1" style="font-size:1.09em;">— Var. Bu akşam başka bir sorun çıktı. Sonra anlatırım.</span></p>

      <p class="paragraf"><span class="regular-1" style="font-size:1.09em;">Nataşa artık beni dinlemiyor, derin bir düşünce içinde oturuyordu.</span></p>

      <p class="paragraf"><span class="regular-1" style="font-size:1.09em;">— O gün onları bırakıp nasıl gidebildiğini düşünüyorum da bir türlü aklım ermiyor. Hummaya tutulmuş gibiydim.</span></p>

      <p class="paragraf"><span class="regular-1" style="font-size:1.09em;">O anda söyleyeceklerimi duyacak halde değildi. Gayet yavaş,</span></p>

      <p class="paragraf"><span class="regular-1" style="font-size:1.09em;">— Seni bir iş için çağırdım Vanya, dedi.</span></p>

      <p class="paragraf"><span class="regular-1" style="font-size:1.09em;">— Hayrola?</span></p>

      <p class="paragraf"><span class="regular-1" style="font-size:1.09em;">— Ondan ayrılıyorum.</span></p>

      <p class="paragraf"><span class="regular-1" style="font-size:1.09em;">— Ayrıldın mı, yoksa daha ayrılacak mısın?</span></p>

      <p class="paragraf"><span class="regular-1" style="font-size:1.09em;">— Artık bu duruma bir son vermek gerek. Seni içimi dökmek için çağırdım.</span></p>

      <p class="paragraf"><span class="regular-1" style="font-size:1.09em;">Benimle dertleşirken hep böyle başlardı. Ama sırlarını daha önce ağzından kaçırdığı için söyleyeceklerinin çoğunu zaten biliyordum.</span></p>

      <p class="paragraf"><span class="regular-1" style="font-size:1.09em;">— Bundan, daha önce de bahsetmiştin Nataşa. Elbette böyle oturmanız uygun olmuyor. Hem birbirinize uyar tarafınız da yok. Ama bunu yapabilecek misin, sorun orada!</span></p>

      <p class="paragraf"><span class="regular-1" style="font-size:1.09em;">— Önce sadece niyetleniyordum. Artık kesin karara vardım. Alyoşa’yı sonsuz bir aşkla sevdiğim halde sanki baş düşmanıymışım gibi geleceğini mahvediyorum. Onu serbest bırakmam gerekiyor; benimle evlenmesine olanak yok, kimseye karşı gelemez o. Ayağına köstek olmak istemiyorum. Buldukları kıza tutulmasına memnunum bile, benden daha kolay ayrılır. Bunu yapmaya mecburum Vanya. Madem seviyorum, her şeyimi feda ederek aşkımı kanıtlamalıyım, öyle değil mi?</span></p>

      <p class="paragraf"><span class="regular-1" style="font-size:1.09em;">— Seni bırakmaya razı olmaz.</span></p>

      <p class="paragraf"><span class="regular-1" style="font-size:1.09em;">— Bende bir değişiklik sezmeyecek. Beni vicdan azabı çekmeden bırakması için muhakkak bir çare bulmalıyım. Bana yardım et Vanya, bir fikir ver.</span></p>

      <p class="paragraf"><span class="regular-1" style="font-size:1.09em;">— Kolay, dedim. Başkasını seversin. Ama bunun da işe yarayacağını pek sanmam. Huyunu biliyorsun, şimdi beş gündür sana uğramıyor; hatta seni temelli bıraktığını farz et. Ama bir de sen ona ayrılmak istediğini yaz, bak görürsün, nasıl koşa koşa gelir.</span></p>

      <p class="paragraf"><span class="regular-1" style="font-size:1.09em;">— Onu neden sevmiyorsun Vanya?</span></p>

      <p class="paragraf"><span class="regular-1" style="font-size:1.09em;">— Ben mi?</span></p>

      <p class="paragraf"><span class="regular-1" style="font-size:1.09em;">— Sen ya! Ondan kinsiz bahsedemiyorsun. Kaç defa dikkat ettim: Onu küçümsemek, kötülemek sana zevk veriyor. Hele kötülemekten iyice hoşlanıyorsun; yalan değil, doğru söylüyorum!</span></p>

      <p class="paragraf"><span class="regular-1" style="font-size:1.09em;">— Bunu bininci defa tekrarlıyorsun Nataşa. En iyisi bırakalım bu konuyu.</span></p>

      <p class="paragraf"><span class="regular-1" style="font-size:1.09em;">Kısa bir sessizlikten sonra,</span></p>

      <p class="paragraf"><span class="regular-1" style="font-size:1.09em;">— Başka bir eve taşınayım diyorum, dedi. Darılma bana Vanya...</span></p>

      <p class="paragraf"><span class="regular-1" style="font-size:1.09em;">— O eve de gelir. Darılmasına darılmadım zaten.</span></p>

      <p class="paragraf"><span class="regular-1" style="font-size:1.09em;">— Aşkının kuvveti ona engel olabilir. Olsa olsa bana kısa bir zaman için döner. Ne dersin?</span></p>

      <p class="paragraf"><span class="regular-1" style="font-size:1.09em;">— Doğrusu bilmem; onun ipiyle kuyuya inilmez Nataşa. Öbürüyle evlenmeyi kurduğu halde seni seviyor. İki aşkı bir arada nasıl yaşattığını anlayamıyorum.</span></p>

      <p class="paragraf"><span class="regular-1" style="font-size:1.09em;">— Öbürünü yüzde yüz sevdiğini bilsem kesin bir karar verirdim. Benden hiçbir şey saklama Vanya! Yoksa bir şeyler biliyor musun?</span></p>

      <p class="paragraf"><span class="regular-1" style="font-size:1.09em;">Endişeli, içime işlemek isteyen bakışını bana dikti.</span></p>

      <p class="paragraf"><span class="regular-1" style="font-size:1.09em;">— Yoo, hiçbir bildiğim yok Nataşa. Yemin ederim, sana karşı daima samimi davrandım. Bak aklıma ne geliyor: Belki şu Kontesin üvey kızına düşündüğümüz kadar âşık değildir; sadece gelip geçici bir arzudur bu...</span></p>

      <p class="paragraf"><span class="regular-1" style="font-size:1.09em;">— Öyle mi dersin Vanya? Buna bir inanabilsem! Şu anda onu, sırf yüzüne bakabilmek için görmeyi isterdim. Yüzünden her şeyi anlardım. Halbuki yok işte, gelmiyor.</span></p>

      <p class="paragraf"><span class="regular-1" style="font-size:1.09em;">— Onu bekliyor muydun?</span></p>

      <p class="paragraf"><span class="regular-1" style="font-size:1.09em;">— Hayır, ötekinde olduğunu biliyorum. Haber aldım. O kızı görmeyi de pek isterdim. Bak Vanya, söyleyeceğimi belki saçma bulacaksın ama gene de söyleyeceğim: Onu hiç göremez miyim, hiçbir yerde karşılaşamaz mıyım?</span></p>

      <p class="paragraf"><span class="regular-1" style="font-size:1.09em;">Yanıtımı merakla bekliyordu.</span></p>

      <p class="paragraf"><span class="regular-1" style="font-size:1.09em;">— Görmesine görürsün ama bu sana ne kazandırır sanki?</span></p>

      <p class="paragraf"><span class="regular-1" style="font-size:1.09em;">— Yeter bana, üst tarafını anlardım. Biliyor musun, pek aptal oldum; hep yapayalnız, bütün gün böyle beş aşağı beş yukarı dolaşıp duruyorum. Durmadan düşünüyorum. Kafamın içi karmakarışık. Dayanmak mümkün değil. Bak aklıma ne geldi Vanya: Onunla tanışamaz mısın sen? Bana bir kere Kontesin romanını övdüğünü söylemiştin. Bazen Prens R.’nin toplantılarına gidiyormuşsun; Kontes de oraya gidermiş. Bir çaresini bulup tanışamaz mısın? Bunu Alyoşa da yapabilir. O zaman kız hakkında her şeyi anlatırdın bana.</span></p>

      <p class="paragraf"><span class="regular-1" style="font-size:1.09em;">— Bunları sonra konuşuruz Nataşacığım. Sen bana ayrılığa gerçekten dayanabilir misin, bunu yürekten istiyor musun, onu söyle. İyi düşün, tamamen hazır mısın?</span></p>

      <p class="paragraf"><span class="regular-1" style="font-size:1.09em;">Duyulur duyulmaz bir sesle,</span></p>

      <p class="paragraf"><span class="regular-1" style="font-size:1.09em;">— Dayanırım dedi. Onun için her şeye katlanırım, hayatımı bile veririm. Yalnız şimdi orada, öbürünün yanında olmasına dayanamıyorum. Vanya. Beni düşünmüyor elbette... Burada bizimle olduğu zamanlardaki gibi şundan bundan konuşarak gülüyor, o kendine özgü haliyle ötekinin gözlerinin içine bakıyor. Bu anlarda ben onun için yokum. Halbuki ben burada... Seninle...</span></p>

      <p class="paragraf"><span class="regular-1" style="font-size:1.09em;">Sözünü tamamlamadı, acı bir ümitsizlikle yüzüme baktı.</span></p>

      <p class="paragraf"><span class="regular-1" style="font-size:1.09em;">— Peki ama Nataşa, demin söylediklerin...</span></p>

      <p class="paragraf"><span class="regular-1" style="font-size:1.09em;">— Ayrılma kararımızı birlikte verelim, diye sözümü kesti. Onu candan uğurlarım. Fakat beni hiç ciddiye almazsa o gücüme gider Vanya. Zaten artık kendi kendimi bile anlayamıyorum. Aklın hesabı başka, uygulama başka!</span></p>

      <p class="paragraf"><span class="regular-1" style="font-size:1.09em;">— Sakin ol Nataşa, kendini bu kadar hırpalama.</span></p>

      <p class="paragraf"><span class="regular-1" style="font-size:1.09em;">— Beş gündür hep bu haldeyim. Her saat, her dakika... Uykuda bile hep onunla uğraşıyorum. Beni oraya götür Vanya!</span></p>

      <p class="paragraf"><span class="regular-1" style="font-size:1.09em;">— Ama Nataşa...</span></p>

      <p class="paragraf"><span class="regular-1" style="font-size:1.09em;">— Yok yok gidelim. Seni bunun için bekliyordum. Üç gündür aklıma koydum zaten. Mektupta söz ettiğim iş buydu. Beni oraya kadar götür, ne olursun kırma Vanya, seni bekliyordum. Üç gündür... Bu gece toplantıları var. Alyoşa orada; hadi gidelim!</span></p>

      <p class="paragraf"><span class="regular-1" style="font-size:1.09em;">Sayıklar gibiydi. Antrede birdenbire gürültüler duyuldu. Mavra’nın birisiyle kavga eder gibi konuştuğu duyuluyordu.</span></p>

      <p class="paragraf"><span class="regular-1" style="font-size:1.09em;">— Dur Nataşa, birisi geldi. Dinle!</span></p>

      <p class="paragraf"><span class="regular-1" style="font-size:1.09em;">Tereddüt içinde gülümseyerek kulak verdi, yüzü birdenbire sarardı. Duyulur duyulmaz bir sesle,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Kim acaba, diye kekeledi.</span></p>

      <p class="paragraf"><span class="regular-1" style="font-size:1.09em;" xml:lang="en-US">Beni tutmak istediği halde antreye, Mavra’nın yanına fırladım. Tahminim doğru çıktı. Gelen Alyoşa’ydı. Mavra’ya bir şeyler soruyor, kadın onu içeri almak istemiyordu. Evin efendisi gibi çıkışarak konuşuyordu. Nereden böyle? Nerelerde sürttün? Hadi gir bari, gir. Beni acındıramazsın, boşuna! Git de içerde hesap ver.</span></p>

      <p class="paragraf"><span class="regular-1" style="font-size:1.09em;" xml:lang="en-US">Alyoşa oldukça bozularak,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Kimseden korkum yok, geldim işte, diye horozlanıyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Hadi oradan yalancı pehlivan sen de!</span></p>

      <p class="paragraf"><span class="regular-1" style="font-size:1.09em;" xml:lang="en-US">— Gidiyorum işte. (Beni gördü) A, siz burada mısınız, isabet! Geldim işte, ama ne yapacağımı bilemiyorum.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Dosdoğru içeri girin, korkacak bir şey mi var?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Yoo, korktuğum yok. Siz beni suçlu mu buluyorsunuz? Suçsuz olduğumu kanıtlayabilirim. Göreceksiniz!</span></p>

      <p class="paragraf"><span class="regular-1" style="font-size:1.09em;" xml:lang="en-US">Alyoşa kapalı kapının önünde durarak, zoraki bir cesaretle:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Girebilir miyim Nataşa, diye seslendi.</span></p>

      <p class="paragraf"><span class="regular-1" style="font-size:1.09em;" xml:lang="en-US">Yanıt yoktu. Merakla bana baktı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bu da ne demek?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Hiç. Kendisi içerde.</span></p>

      <p class="paragraf"><span class="regular-1" style="font-size:1.09em;" xml:lang="en-US">Alyoşa kapıyı dikkatle araladı, ürkek bir bakışla odayı süzdü. İçerde kimse yoktu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Birdenbire Nataşa’yı pencereyle dolabın arasındaki köşede gördü. Saklanmış gibi hareketsiz duruyordu. Bunu hatırladıkça şimdi bile gülmekten kendimi alamıyorum. Alyoşa ona yavaşça, sakına sakına yaklaştı, adeta korkuyla bakarak çekingen bir tavırla,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ne oldu Nataşa, dedi. Merhaba canım!</span></p>

      <p class="paragraf"><span class="regular-1" style="font-size:1.09em;" xml:lang="en-US">Nataşa, sanki suçlu kendisiymiş gibi fena halde bozuldu.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Hiç... Hiçbir şey yok! diye cevap verdi. Şey... Çay ister misin?</span></p>

      <p class="paragraf"><span class="regular-1" style="font-size:1.09em;" xml:lang="en-US">Alyoşa büsbütün şaşırdı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Beni dinle Nataşa: Galiba suçlu olduğumu sanıyorsun. Ama suçsuzum ben, hiç suçum yok! diye cevap verdi. Bak, şimdi sana hepsini anlatacağım.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ne gerek var! İstemez, istemez. Ver elini, her zamanki gibi bitsin.</span></p>

      <p class="paragraf"><span class="regular-1" style="font-size:1.09em;" xml:lang="en-US">Durduğu köşeden çıktı, yanakları pembeleşmeye başladı. Alyoşa’ya bakmaya çekiniyormuş gibi başı hep öndeydi. Genç adam heyecanla,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Suçlu olsam yüzüne bakabilir miydim, diye bağırdı. (Bana döndü.) Bakın bakın, yüzde yüz beni suçlu sanıyor. Gerçi her şey aleyhimde: Beş gündür görünmedim, nişanlımın yanında olduğumu söylemişler ama sen beni bağışlıyor, “Elini ver, hepsi bitsin!” diyorsun. Canım Nataşam benim! Suçum yok, emin ol! Şu kadarcık bile yok! Hatta tam tersine...</span></p>

      <p class="paragraf"><span class="regular-1" style="font-size:1.09em;" xml:lang="en-US">— İyi ama sen orada... Seni oraya çağırmışlar... Nasıl oldu da buraya geldin? Sa... saat kaç?</span></p>

      <p class="paragraf"><span class="regular-1" style="font-size:1.09em;" xml:lang="en-US">— On buçuk. Oraya da gittim. Ama rahatsızlığımı bahane ederek kaçtım. Şu beş gündür ilk kez özgürüm, onları bırakıp sana geldim Nataşa. Daha önce de gelebilirdim ama bilerek gelmedim. Neden olduğunu şimdi öğrenirsin, anlatacağım. Sana her şeyi olduğu gibi anlatmak için geldim. Fakat inan ki ilk olarak tamamıyla suçsuzum, tam anlamıyla suçsuz.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nataşa başını kaldırarak yüzüne baktı. Alyoşa’nın bakışı açık, samimiydi. Yüzü öyle sevinçli, saf ve neşeliydi ki inanmamak mümkün değildi. Eski barışmalarında olduğu gibi bir çığlıkla birbirlerinin kollarına atılmalarını bekledim. Fakat Nataşa sanki duyduğu mutluluktan ezilmiş gibi başını göğsüne eğdi, sessiz sessiz ağlamaya başladı. Bu sefer Alyoşa dayanamadı. Yere çöktü, kızın ellerini, ayaklarını öpüyordu, çılgın gibiydi. Nataşa’ya bir koltuk getirdim. Oturdu. Ayakta duracak durumda değildi.</span></p>

      <p class="paragraf"></p>
    </div>
  </div>
</body>
</html>
