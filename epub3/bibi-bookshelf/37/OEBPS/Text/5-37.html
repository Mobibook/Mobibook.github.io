<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-37.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-37.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="arabaslik-orta-1" id="toc_marker-1-4">DÖRDÜNCÜ BÖLÜM</p>

      <p class="araalt" id="toc_marker-1-4-1" xml:lang="en-US">I</p>

      <p class="paragraf"><span class="regular-1" style="font-size:1.09em;" xml:lang="en-US">Duyduğum öfke anlatılmazdı. Her şeye hazırlandığım halde gene de şaşırmıştım; sanki o iğrenç kişiliğiyle karşıma dikilmesi umulmadık bir davranıştı. Aklımda kalan duygularımın hepsi hayal meyaldi. Ezilmiştim, kurşun yemiş gibiydim. Korkunç bir iç sıkıntısı kalbimi sıkıştırıyordu. Nataşa hesabına ürküyordum. İlerde çok acı çekeceğini hissediyor, onu bundan korumak, bu maceranın son dakikalarını kolaylaştırmak için endişe içinde çareler düşünüyordum. Sonu yaklaştığına şüphe yoktu, nasıl olacağı da şimdiden belliydi.</span></p>

      <p class="paragraf"><span class="regular-1" style="font-size:1.09em;" xml:lang="en-US">Yol boyunca yağmur altında ıslandığım halde eve nasıl geldiğimin farkında değildim. Sabahın üçüydü. Kapı tokmağına dokunur dokunmaz içerden hafif bir inilti duyuldu. Kapı, sanki Nelly hiç yatmamış da beni eşikte bekliyormuş gibi açıldı. Mum yanıyordu. Nelly’nin yüzüne bakınca korktum; bambaşka bir yüzdü bu. Gözlerinde hummalı parıltılar, bakışında vahşice bir anlam vardı; beni tanımamıştı adeta. Ateşliydi.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">Üzerine eğilerek kolumla sardım.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ne oldun Nelly, hasta mısın?</span></p>

      <p class="paragraf"><span class="regular-1" style="font-size:1.09em;" xml:lang="en-US">Titreyerek bana sokuldu, aceleyle, kesik kesik konuşmaya başladı. Bunları bir an önce anlatmak için beni bekliyormuş gibiydi. Fakat söyledikleri bağlantısız, garip şeylerdi; çocuk sayıklıyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Elinden tutarak yatağına götürdüm. Ama Nelly hâlâ, birisinden onu korumamı ister gibi korkuyla bana sokuluyordu. Yatağına yattığı zaman bile elimi bir türlü bırakmak istemiyordu. Öyle sarsıldım, sinirlerim o derece bozuldu ki, kızın halini görünce ağlamaya başladım; ben de hastaydım.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nelly ağladığımın farkına varınca bütün dikkatini topladı, gözlerini bana dikerek uzun uzun baktı. Bir şeyler anlayıp kavramak için kendini nasıl zorladığı belliydi. Sonunda yüzünde bilinçli düşünmeye başlamış gibi bir anlam belirdi. Genellikle şiddetli sara krizinden sonra bir süre düşüncelerine hâkim olamıyor, kelimeleri açık söyleyemiyordu. Şimdi de öyleydi, çok çaba harcadığı halde istediğini anlamadığımı görünce elini uzattı, gözlerimi silmeye başladı, sonra beni kendine doğru çekerek öptü.</span></p>

      <p class="paragraf"><span class="regular-1" style="font-size:1.09em;" xml:lang="en-US">Ben yokken, Nelly’ye tam kapının önünde bir kriz gelmişti. Kriz geçince de uzun zaman kendine gelememişti. Bu anlarda gerçekle sayıklamalar birbirine karışır. Kim bilir o sırada Nelly’nin aklına ne korkunç şeyler gelmişti! Bir yandan da, gelip kapıyı çalacağım hayal meyal aklında kaldığı için tam kapının eşiğinde yatarak kulak kesilmiş, dönüşümü bekliyordu. İlk vuruşumda ayağa fırlamış kapıyı açmıştı.</span></p>

      <p class="paragraf"><span class="regular-1" style="font-size:1.09em;" xml:lang="en-US">“İyi ama kapının önünde ne işi vardı?” diye düşündüm. Nelly’nin sırtında mantosunu görünce şaşırdım. (Mantoyu o gün bize uğrayan ve bana veresiye satış yapan, ihtiyar eskici kadından almıştım.) Demek ki Nelly, bir yere çıkmaya hazırlanırken, kapıda sara nöbetine yakalanmış olmalıydı. Nereye gidecekti acaba? Yoksa o sırada artık kendinde değil miydi?</span></p>

      <p class="paragraf"><span class="regular-1" style="font-size:1.09em;" xml:lang="en-US">Ateşi düşmüyordu. Az sonra yeniden kendini kaybetti, sayıklamaya başladı. Bu bana geldiğinden beri geçirdiği üçüncü ve en şiddetli sara nöbetiydi. Yarım saat başında bekledikten sonra, kanepenin yanına bir iki sandalye sıraladım, soyunmadan uzandım. Çocuk beni çağırırsa hemen uyanabilecektim. Mumu söndürmedim. Uyuyuncaya kadar hastadan gözlerimi ayırmadım. Yüzü solmuştu; ateşten kavrulmuş dudakları belli ki düştüğü zaman kanamıştı; yüzünde bir korku ve onu uykuda bile bırakmayan azap verici bir sıkıntı ifadesi vardı. Ertesi gün fenalaşırsa erkenden doktor çağırmaya karar verdim. Hummadan korkuyordum.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">Ürpererek, “Prens korkutmuş onu,” diye düşündüm, suratına parayı fırlatan kadının hikâyesini hatırladım.</span></p>
    </div>
  </div>
</body>
</html>
