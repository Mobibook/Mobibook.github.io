<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-44.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-44.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="araalt" id="toc_marker-1-4-8" xml:lang="en-US">VIII</p>

      <p class="paragraf"><span class="regular-1" style="font-size:1.09em;" xml:lang="en-US">O anda oldukça şiddetli bir gök gürültüsüyle birlikte şiddetli bir yağmur başladı; oda karardı. Anna Andreyevna çok korkmuştu, istavroz çıkarıyordu. Kocası pencereye bakarak,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Şimdi geçer, dedi, kalkıp odayı boydan boya dolaştı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nelly fark ettirmeden onu izliyordu. Sinirli ve heyecanlıydı; durumunu anlayabiliyordum. Ona bakmamı istemiyor gibiydi.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhtiyar tekrar koltuğuna oturarak,</span></p>

      <p class="paragraf"><span class="regular-1" style="font-size:1.09em;" xml:lang="en-US">— E, sonra ne oldu? diye sordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nelly ürkek ürkek bakındı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Dedeni bir daha görmedin mi?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Gördüm...</span></p>

      <p class="paragraf"><span class="regular-1" style="font-size:1.09em;" xml:lang="en-US">Anna Andreyevna da,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Hadi anlat yavrum, anlat! diye kocasını destekledi.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Tam üç hafta onu görmedim. O sıralarda kış bastırdı, kar yağmaya başladı. Bir gün dedeme aynı yerde rastlayınca çok sevindim. Annem onu bir daha göremediğim için üzülüyordu. Ondan kaçtığımı görsün diye bilerek karşı tarafa geçtim. Başımı çevirince, dedemin arkamdan yetişmeye çalıştığını fark ettim. Bana yetişemeyince koşmaya başladı. Hem koşuyor hem “Nelly, Nelly!” diye bağırıyordu. Azorka da peşimdeydi. Acıdım, durdum. Yanıma gelip beni elimden tuttu, beraber yürümeye başladık. Sonra ağladığımın farkına varınca durdu, bana uzun uzun baktı, eğilip öptü, o sırada ayakkabılarımın eski olduğunu gördü, “Başka ayakkabın var mı?” diye sordu. Hiç paramız olmadığını, ev sahibimizin bize acıyarak yiyecek verdiğini anlattım. Ses çıkarmadı, birlikte çarşıya gidip yeni ayakkabı aldık. Hemen orada giymemi söyledi. Sonra Gorohova’daki evine gittik. Önce bakkaldan börekle iki tane şeker aldı. Evine gelince böreği yememi söyledi, arkasından şekeri verdi. Azorka da ayaklarını masaya dayamış, benden börek istiyordu; verince dedem güldü. Sonra beni karşısına alıp saçlarımı okşadı, okuma bilip bilmediğimi, şimdiye kadar neler öğrendiğimi sordu. Sorularına cevap verdim. Boş zamanlarında bana okuma yazma öğretmeye ve ders vermeye başladı. Sonra bana pencereye dönmemi, haber verene kadar ona bakmamamı söyledi. Söylediğini yaptım ama gene de yavaşça dönüp bir kere baktım. Dedem yastığının içine sakladığı paralardan dört gümüş ruble çıkarıp bana verdi. “Bunu yalnız sana veriyorum,” dedi. Önce aldım, sonra durup düşündüm. “Yalnız banaysa almam,” dedim. Dedem birdenbire kızdı, “Peki peki, istediğin gibi al!” dedi. Eve giderken beni öpmedi. Evde anneme anlattım. Her gün biraz daha kötüleşiyordu. Tabutçuya gelen bir doktor annemi tedavi ediyordu, ilaç yazmıştı. Annem istiyor diye sık sık dedeme gitmeye başladım. Dedem aldığı kitaplarla bana ders vermeye başladı. Dünyanın nasıl oluştuğunu, başka ülkeleri, oralarda yaşayan insanları, dağları, İsa’yı ve onun bağışlayıcılığını anlatıyordu. Anlattıklarıyla ilgili sorular sormamdan çok hoşlanıyordu. Bu yüzden sık sık soru sorardım. Bazen çalışmaz, Azorka ile oynardık. Azorka beni çok seviyordu, ona bastonun üzerinden atlamayı öğrettim; dedem de gülüyor, saçlarımı okşuyordu. Dedem az gülerdi; bazı günler çenesi açılır, bazen de hiç neden yokken susuverirdi. Gözleri açık olduğu halde uyur gibi dururdu. Bu şekilde saatlerce otururdu. Karanlıkta öyle korkunç, öyle ihtiyar görünürdü ki! Çoğu zaman, gelince onu sandalyede oturur bulurdum. Düşünürken tüm dünyayla ilişkisi kesilirdi. Azorka ayaklarının dibinde yatardı. Bekler, öksürmeye başlardım; dedem yine ilgilenmezdi. O zaman çıkıp giderdim. Evde annem dört gözle beklerdi beni. Yatağının yanına oturarak geç saate kadar dedemi anlatırdım. Bana derste anlattıklarını ve neler konuştuğumuzu söylerdim. Azorka’yı bastondan atlatırken dedemin nasıl güldüğünü anlatınca o da gülmeye başlardı. Gülünce neşelenir, bunları tekrar tekrar dinlemek isterdi. Sonra dua etmeye başlardı. Annemin dedemi bu kadar çok sevmesine karşılık, dedemin annemi hiç sevmemesine çok şaşırırdım. Bir gün dedeme, annemin onu ne kadar sevdiğinden söyledim. Hiç konuşmadan, asık suratla dinledi. Annemin onu bu kadar sevip, sözünü ettiği halde kendisinin neden onunla hiç ilgilenmediğini sordum. Dedem kızdı, beni dışarı attı. Kapının arkasında biraz durdum. Çok geçmeden tekrar çağırdı ama hiç konuşmuyordu. Bir gün din dersinde; İsa’nın bize “Birbirinizi sevin, düşmanlarınızın yaptığı hakaretleri bağışlayın,” diye emrettiği halde niçin annemi hâlâ bağışlamadığını sordum. Dedem yerinden fırladı, bunları bana annemin öğrettiğini söyleyerek yine dışarı attı, bir daha da evine gelmememi söyledi. “Zaten artık gelmem!” diyerek çıkıp gittim. Dedem ertesi gün o evden taşındı...</span></p>

      <p class="paragraf"><span class="regular-1" style="font-size:1.09em;" xml:lang="en-US">Nikolay Sergeyiç pencereye bakarak:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Yağmurun çabuk dineceğini söylemiştim, bak Vanya güneş açtı bile.</span></p>

      <p class="paragraf"><span class="regular-1" style="font-size:1.09em;" xml:lang="en-US">O zamana kadar sessizce dinleyen Anna Andreyevna birden öfkelendi. İhmenev’e baktı, Nelly’i kucağına oturttu,</span></p>

      <p class="paragraf"><span class="regular-1" style="font-size:1.09em;">— Hadi sen anlatmana devam et güzel kızım, dedi. Ben seni dinliyorum. Bırak katı yürekli...</span></p>

      <p class="paragraf"><span class="regular-1" style="font-size:1.09em;">Söyleyeceklerini bitirmeden ağlamaya başladı. Nelly biraz şaşkın, ürkmüş bir halde bana baktı. İhmenev söylenenleri hiç üstüne almadan, başını çevirdi.</span></p>

      <p class="paragraf"><span class="regular-1" style="font-size:1.09em;">— Üç gün dedeme gitmedim; o günlerde annem fenalaştı. Paramız bitti, ilaç alamıyorduk. Yiyeceğimiz de yoktu, çünkü ev sahibimiz de zor durumdaydı. Artık yaptıkları yardımları başımıza kakıyorlardı. Üçüncü gün dedeme gitmek için hazırlanmaya başladım. Anneme, “Dedeme, para istemeye gidiyorum,” dedim. Annem çok sevindi, çünkü ona dedemin beni nasıl kovduğunu anlattıktan sonra, onu bir daha görmeyeceğimi söylemiştim. Annem çok ağladı, gitmem için yalvardı. Dedem taşındığı için yeni evini aradım. Karşılaştığımız zaman üzerime öyle bir atıldı ki dövecek sandım. Olduğu yerde ayaklarını yerlere vurup bağırıyordu. Aldırmadım. Annemin çok hasta olduğunu, ilaçları için elli kopek gerektiğini, yiyeceksiz kaldığımızı söyledim. Dedem beni bağıra çağıra kapı dışarı etti, kapıyı içeriden kilitledi. Ama beni dışarı iterken, parayı verene kadar merdivende oturacağımı söylemiştim. Az sonra kapıyı aralayarak baktı, beni görünce kapattı. Epey zaman geçti; gene kapıyı açıp kapattı. Bunu birkaç kere tekrarladı. Sonunda Azorka ile göründü. Kapıyı kilitleyerek önümden geçti, merdivenden indi, sokağa çıktı. Bana hiçbir şey söylemedi. Ses çıkarmadım, hava kararıncaya kadar orada oturdum.</span></p>

      <p class="paragraf"><span class="regular-1" style="font-size:1.09em;">Anna Andreyevna dayanamadı,</span></p>

      <p class="paragraf"><span class="regular-1" style="font-size:1.09em;">— Ah yavrum, kim bilir ne kadar üşümüşsündür! diye bağırdı.</span></p>

      <p class="paragraf"><span class="regular-1" style="font-size:1.09em;">— Mantom vardı.</span></p>

      <p class="paragraf"><span class="regular-1" style="font-size:1.09em;">— Manton da olsa... Ah evladım, neler çekmişsin! E, deden olacak adam ne yaptı?</span></p>

      <p class="paragraf"><span class="regular-1" style="font-size:1.09em;">Nelly’nin dudakları titremeye başladı ama bütün gücünü kullanarak kendini tuttu.</span></p>

      <p class="paragraf"><span class="regular-1" style="font-size:1.09em;">— Ortalık kararınca döndü. Merdivende bana çarptı, “Kim var orada?” diye bağırdı. Cevap verdim. Galiba, çoktan gittiğimi sanmıştı; orada olduğumu görünce şaşırdı, karşıma dikilip uzun uzun bana baktı. Sonra birdenbire hırsla bastonuyla basamağa vurdu, kapıya koşarak kilidi açtı. Sonra parayı getirdi; hepsi bakır beşlikti... Kafama atarcasına merdivene fırlattı, “Al!” diye bağırdı; “Bütün param bu. Annene de, ona lanet ettiğimi söyle!” Paralar merdiven basamaklarına saçıldı; karanlıkta toplamaya başladım. Dedem başaramayacağımı anladı, içerden mum getirdi. Merdiven aydınlanınca daha çabuk topladım. O da bana yardım etti. Yetmiş kopek olacağını söyleyerek içeri gitti. Parayı anneme verirken olanları anlattım. Üzüntüsünden daha kötü oldu. O gece ben de hastalandım, ertesi gün ateşler içinde yattım. Dedeme olan öfkem bir türlü geçmiyordu. Annem uyanır uyanmaz sokağa çıktım, dedemin evinin yakınındaki köprüde durdum. O sırada o adam geçti.</span></p>

      <p class="paragraf"><span class="regular-1" style="font-size:1.09em;">— Arhipov’dan bahsediyor, dedim. Size anlatmıştım Nikolay Sergeyiç: Bubnova’da bir tüccarla beraberdi, patakladığımız herif... Nelly o gün onu ilk defa görmüş. Devam et Nelly.</span></p>

      <p class="paragraf"><span class="regular-1" style="font-size:1.09em;">— Onu durdurup bir gümüş ruble istedim. Beni şöyle bir süzdü. “Bir gümüş ruble mi istiyorsun?” dedi. “Evet,” dedim. Güldü. “Hadi benimle gel,” diye çağırdı. Gidip gitmemeyi düşünürken, birdenbire, altın çerçeveli gözlüğü olan bir ihtiyar yanımıza yaklaştı. Para istediğimi duymuştu. Yüzüme baktıktan sonra neden özellikle bir gümüş ruble istediğimi sordu. Annemin hasta olduğunu, ilaç almak için bu kadar gerektiğini söyledim, ihtiyar adam nerede oturduğumuzu sorarak adresi yazdı, bana bir banknot uzattı. Diğeri, gözlüklü ihtiyarı görür görmez uzaklaştı. Bir dükkâna girip parayı bozdurdum, otuz kopeği bir kağıda sararak annem için ayırdım. Yetmiş kopeği kâğıda koymadan avucumda sıktım, dedeme gittim. Kapıyı açtım, eşikten parayı önüne fırlattım... Hepsi yere saçıldı...</span></p>

      <p class="paragraf"><span class="regular-1" style="font-size:1.09em;">— İşte paranız! dedim. Mademki anneme kötü dua ediyorsunuz, sizin olsun paranız...</span></p>

      <p class="paragraf"><span class="regular-1" style="font-size:1.09em;">Kapıyı çarparak kaçtım.</span></p>

      <p class="paragraf"><span class="regular-1" style="font-size:1.09em;">Nelly, gözleri parlayarak ve çocukça bir küçümsemeyle İhmenev’e baktı. Anna Andreyevna Nelly’yi sımsıkı kucakladı. Kocasına bakmadan,</span></p>

      <p class="paragraf"><span class="regular-1" style="font-size:1.09em;">— İyi etmişsin Nelly, dedi. Hak etmiş, kötü, katı yürekli bir adammış senin deden.</span></p>

      <p class="paragraf"><span class="regular-1" style="font-size:1.09em;">Nikolay Sergeyiç, “hımm”la karşılık verdi. Sabırsızlanan Anna Andreyevna,</span></p>

      <p class="paragraf"><span class="regular-1" style="font-size:1.09em;">— Peki, sonra ne oldu, diye sordu.</span></p>

      <p class="paragraf"><span class="regular-1" style="font-size:1.09em;">— Dedeme bir daha gitmedim, o da beni aramadı.</span></p>

      <p class="paragraf"><span class="regular-1" style="font-size:1.09em;">— Demek annenle yapayalnız kaldınız. Vah zavallılar vah!</span></p>

      <p class="paragraf"><span class="regular-1" style="font-size:1.09em;">— Annemin durumu her gün biraz daha kötüye gidiyordu, yataktan çok az kalkıyordu. Artık hiç para bulamıyorduk. Ben yüzbaşının karısıyla beraber dilenmeye gidiyordum. O, hem evlerin kapılarını çalar, hem sokakta kibar, iyi görünümlü insanlardan para isterdi. Ama kendine hiçbir zaman ‘dilenci’ dedirtmezdi. Elinde kimlik kâğıdı ve fakirlik belgesi vardı. Zaten bunları göstermesine gerek kalmadan parayı veriyorlardı. Bana, herkesten para istemenin ayıp olmadığını söylerdi. Birlikte dolaşıp sadaka topluyor, bununla geçiniyorduk. Annem diğer kiracılardan dilencilik yaptığımı öğrendi. Bubnova da beni kendi yanına vermenin dilencilikten daha kârlı olacağını söylüyordu. Önce bize uğrar anneme para verirdi. Annem almayınca, “Amma da kibirlisiniz!” der, bu sefer yemek yollardı. Benim için söyledikleri annemi hem korkuttu, hem son derece üzdü. Bir gün sarhoşken Bubnova annemi azarladı, dilenci olduğumu, yüzbaşının karısıyla beraber sokakta avuç açtığımızı tekrarladı. Yüzbaşının karısını hemen o gece evinden attı. Annem bunu duyunca ağlamaya başladı. Sonra birdenbire yataktan fırladı, giyindi, beni elimden tutarak sokağa çıkardı. İvan Aleksandriç engel olmak istedi ama annem dinlemedi. Sokakta güçlükle yürüyordu, adım başında kaldırıma oturuyordu, onu tutarak yardım ediyordum. Bana, dedeme gideceğini söyledi, ama geceydi. O sırada büyük bir caddeye çıktık; bir binanın önünde arabalar sıralanmıştı, insan kalabalığı girip çıkıyordu, pencereler ışık doluydu, içerden müzik sesleri geliyordu. Annem yol kenarında durdu, beni kucakladı. “Nelly, fakir ol, ömrünün sonuna kadar fakir kal ama bunlara gitme! Kim gelirse gelsin, kim çağırırsa çağırsın. Sen de zengin, güzel elbiseler içinde aralarına katılabilirsin, ama bunu istemiyorum. Çünkü bunlar kötü, zalim insanlar... Bu söylediklerimi sakın unutma, yoksul ol, çalış, dilen ama onlardan çağıran olursa, ‘Size gelmeyeceğim,’ diye cevap ver.” Annem hasta haliyle böyle diyordu; sözünü dinleyeceğim.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nelly heyecandan titriyordu, yüzü alevlenmişti.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ömrümün sonuna kadar çalışacağım. Size de çalışmak, hizmet etmek için geldim. Kızınız olmak istemiyorum.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhtiyar kadın Nelly’yi kucakladı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Lütfen böyle söyleme yavrum. Annen hasta olduğu için sana öyle şeyler söylemiş, diye yalvardı.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhmenev sertçe,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Deliymiş, dedi.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nelly ona dönerek aynı sertlikle karşılık verdi:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Deli olsun, ölünceye kadar sözünden çıkmayacağım. Annem bana bunları söyledikten sonra bayıldı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Anna Andreyevna,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Aman Tanrım... Kış gününde, hasta haliyle sokaklarda... diye inledi.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bizi karakola götürecekleri sırada bir adam geldi ve adresimizi öğrendi, bizi arabayla evimize bıraktı, bana da on ruble verdi. Annem bir daha kalkamadı, üç hafta sonra öldü...</span></p>

      <p class="paragraf"><span class="regular-1" style="font-size:1.09em;" xml:lang="en-US">Anna Andreyevna atıldı:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Deden ne yaptı, bağışlamadı mı?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bağışlamadı. Annem ölmeden birkaç gün önce, dedeme gidip ölmek üzere olduğunu, böyle ölmenin ona çok acı geldiğini, bağışlamasını istediğini, benim yalnız kalacağımı söylememi istedi. Gittim, ama beni görünce kapıyı kapatmaya çalıştı, “Annem ölmek üzere, sizi görmek istiyor!” diye bağırdım, beni itip kapıyı kapattı. Eve dönüp anneme sarıldım, annem de her şeyi anlayarak hiçbir şey sormadan bana sarıldı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nikolay Sergeyiç, Nelly’nin sözünü bitirdiği sırada güçlükle ayağa kalktı, bizi süzdü, tekrar halsizce koltuğa oturdu. Anna Andreyevna çok üzgündü.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ölmeden birkaç saat önce beni çağırdı, ellerimi sımsıkı tutarak, “Bugün öleceğim Nelly,” dedi. Daha konuşacaktı ama gücü yoktu. Beni görmüyordu galiba, yalnız elimi sımsıkı tutuyordu. Yavaşça elimi çektim, dedeme koştum. Beni görünce sandalyeden fırladı. Yüzü bembeyaz oldu. Korkunç görünüyordu. Titriyordu... Elinden çektim, sadece, “Ölüyor!” diyebildim. Dedem birdenbire allak bullak oldu. Bastonunu kaptığı gibi peşimden koşmaya başladı. Hava soğuk olduğu halde şapkasını bile almamıştı. Dönüp aldım, başına geçirdim, ikimiz olanca hızımızla koştuk. Annemi sağ bulamayacağımızdan korkuyordum. Araba tutmasını söyledim. Ama dedemin parası araba tutmaya yetmeyecek kadar azdı. Pazarlık yaptığı arabacılar onunla ve Azorka’yla alay ediyorlardı. Pazarlığı bırakıp koşmaya başladı, Azorka da bizimle koşuyordu. Dedem tıkanır gibi oldu, ansızın düştü, şapkası bir yana fırladı. Arkasından koştum, şapkasını başına koydum. Eline yapıştım, koşmaya devam ettik. Gece karanlığında evimize geldik. Ama geç kalmıştık, annem ölmüştü... Dedem onu görünce ellerini birbirine vurdu. Titriyor, karşısında ses çıkarmadan duruyordu. Elinden tutarak ölünün yanına çektim, “İşte bak zalim, kötü adam, bak! Gör!” diye bağırdım. Dedem bir çığlık attı, yere yığıldı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nelly, Anna Andreyevna’nın kollarından sıyrılarak yere atladı. Aramızda benzi uçuk, bitkin, ürkek bir şekilde duruyordu. Ama Anna Andreyevna onu tekrar kucakladı. Kendinden geçerek,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bundan sonra ben senin annen olacağım Nelly! diye bağırdı. Gidelim Nelly, şu zalim, kötü insanları bırakıp gidelim! Bırakalım herkesle alay edip dursunlar, Tanrı hepsinin hesabını sorar... Gidelim Nelly! Gidelim buradan, gidelim!</span></p>

      <p class="paragraf"><span class="regular-1" style="font-size:1.09em;" xml:lang="en-US">Anna Andreyevna’yı daha önce hiç bu kadar heyecanlı görmemiştim. Nikolay Sergeyiç doğrularak,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Nereye Anna Andreyevna? diye sordu:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ona... Kızıma... Nataşa’ya!</span></p>

      <p class="paragraf"><span class="regular-1" style="font-size:1.09em;" xml:lang="en-US">Nelly’yi kapıya doğru sürükledi.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Dur biraz, dur... Bekle!</span></p>

      <p class="paragraf"><span class="regular-1" style="font-size:1.09em;" xml:lang="en-US">— Daha ne kadar bekleyeceğiz, kalpsiz adam! Hoşça kalın!</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhtiyar kadın arkasına baktı ve birdenbire, hayret içinde kalarak durdu. Nikolay Sergeyiç arkasındaydı. Telaşlı telaşlı şapkasını arıyor, titreyen elleriyle paltosunu giymeye çabalıyordu. Anna Andreyevna ellerini birleştirmiş, bu umulmadık mutluluktan adeta korku duyuyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Sen de mi? Sen de mi benimle geleceksin?</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhmenev, inler gibi:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Nataşa... Benim Nataşam nerede, diye mırıldandı. Kızımı isterim... Nerede o?</span></p>

      <p class="paragraf"><span class="regular-1" style="font-size:1.09em;" xml:lang="en-US">Uzattığım koltuk değneğini alarak kapıya doğru yürüdü. Anna Andreyevna:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bağışladı, bağışladı! diye bağırdı.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhtiyar ancak birkaç adım atmıştı ki kapı hızla açıldı, odaya humma nöbetine tutulmuş gibi yüzü sapsarı, bakışları alev saçarak Nataşa daldı. Elbisesi buruşmuş, yağmurdan sırılsıklam olmuştu. Atkısı düşmüştü, iri yağmur taneleri gür saçlarında parıldıyordu. Odaya dalmasıyla babasıyla karşı karşıya gelmesi bir oldu. Acı bir çığlıkla kollarını uzatarak ayaklarına kapandı.</span></p>
    </div>
  </div>
</body>
</html>
