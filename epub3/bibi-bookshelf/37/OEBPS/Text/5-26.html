<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-26.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-26.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="araalt" id="toc_marker-1-2-11" xml:lang="en-US">XI</p>

      <p class="paragraf"><span class="regular-1" style="font-size:1.09em;" xml:lang="en-US">Yukarı çıkar çıkmaz, birdenbire başım döndü, odanın ortasına yığılıverdim. Elena’nın çığlığını hatırlıyorum; ellerini birbirine vurarak düşmeme engel olmak için bana doğru atıldı. Sonrasını hatırlamıyorum.</span></p>

      <p class="paragraf"><span class="regular-1" style="font-size:1.09em;" xml:lang="en-US">Elena’nın sonradan anlattığına göre, tam o sırada yemeğimizi getiren kapıcıyla birlikte beni sedire yatırmışlardı. Her uyanışımda Elena’nın üzerime eğilmiş sevgi, kaygı dolu yüzünü görüyordum. Bunları hep rüyadaymışım gibi, bulutlar arasında hatırlıyorum. Zavallı çocuğun sevimli gölgesi önümden bir hayal, bir resim gibi gelip geçiyordu. Bana su içiriyor, yatağımı düzeltiyor ya da karşımda kederli, korkmuş bir halde oturup küçük parmaklarıyla saçlarımı düzeltiyordu. Bir kere yüzümde ürkek öpücüğünü hissettim. Başka sefer sedirin yanındaki küçük masada bitmekte olan mumun ışığında Elena’ya baktım. Kız, yüzünü yastığıma dayamış, elini yanağına koyarak solgun dudakları yarı açık, tetikte uyuyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Ancak sabahın ilk saatlerinde kendime gelebildim. Mum sonuna kadar yanmıştı. Şafağın pembe ışıkları duvarda titreşiyordu. Elena masanın üstünde, başını sol koluna dayayarak uyumuştu. Çocukça olmayan bir hüzünle dolu, garip, sanki hastalıklı güzellik taşıyan uykulu yüzünü nasıl uzun uzun izlediğimi anımsıyorum. Uzun kirpikleri, çökük yanaklarını gölgeliyordu. Özensiz bağlanmış gür, kuzguni siyah saçları bir yana sarkmış, solgun yüzünü çevrelemişti. Öbür eli yastığımdaydı. Zayıf elini yavaşça öptüm. Zavallı yavrucak uyanamadı, sadece renksiz dudaklarında gülümsemeye benzer bir kımıldanma oldu. Ona bakarken sakin, şifalı bir uykuya daldım ve bu defa aşağı yukarı öğleye kadar uyudum. Uyandığım zaman kendimi iyice canlanmış hissediyordum. Geçirdiğim rahatsızlıktan yalnız üstümdeki halsizlik, ağırlık kalmıştı. Böyle ani gelen sinir nöbetlerini eskiden de geçirirdim, alışıktım. Hastalığım genellikle yirmi dört saatten fazla sürmediği halde beni pek sarsardı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Elini tutarak,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bütün gece bana baktın yavrum, dedim. Bu kadar iyi yürekli olduğunu bilmiyordum.</span></p>

      <p class="paragraf"><span class="regular-1" style="font-size:1.09em;" xml:lang="en-US">Bana utangaç ve şakacı bir sevimlilikle baktı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Size baktığımı nereden biliyorsunuz; belki de bütün gece uyudum?</span></p>

      <p class="paragraf"><span class="regular-1" style="font-size:1.09em;" xml:lang="en-US">Sözlerinden utanarak kızardı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Arada bir uyanıp görüyordum. Ancak sabaha karşı daldın.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">Övülmekten çekinen bütün temiz, mert yürekli insanlar gibi sözlerimden sıkıldı:</span></p>

      <p class="paragraf"><span class="regular-1" style="font-size:1.09em;">— Çay ister misiniz, diye sözü değiştirdi.</span></p>

      <p class="paragraf"><span class="regular-1" style="font-size:1.09em;">— İçerim. Sen dün öğle yemeği yedin mi?</span></p>

      <p class="paragraf"><span class="regular-1" style="font-size:1.09em;">— Öğle ile akşam yemeğini birden yedim. Kapıcı o zaman getirmişti. Ama siz konuşmayın, rahat yatın, daha tamamen iyileşemediniz.</span></p>

      <p class="paragraf"><span class="regular-1" style="font-size:1.09em;">Elena çayımı getirdi, yatağımın kenarına oturdu.</span></p>

      <p class="paragraf"><span class="regular-1" style="font-size:1.09em;">— Ben mi yatacağım! Ama gene de hava kararıncaya kadar yatabilirim; sonra sokağa çıkacağım. Bir yere gitmem gerek Lenoçka.</span></p>

      <p class="paragraf"><span class="regular-1" style="font-size:1.09em;">— Nereye gideceksiniz? Dün gelen adama mı?</span></p>

      <p class="paragraf"><span class="regular-1" style="font-size:1.09em;">— Hayır, ona değil.</span></p>

      <p class="paragraf"><span class="regular-1" style="font-size:1.09em;">— İyi öyleyse... Sizi o üzdü böyle. O halde kızına gideceksiniz. Değil mi?</span></p>

      <p class="paragraf"><span class="regular-1" style="font-size:1.09em;">Elena başını eğdi.</span></p>

      <p class="paragraf"><span class="regular-1" style="font-size:1.09em;">— Dün hepsini duydum.</span></p>

      <p class="paragraf"><span class="regular-1" style="font-size:1.09em;">Yüzü kızardı, kaşları çatıldı.</span></p>

      <p class="paragraf"><span class="regular-1" style="font-size:1.09em;">— Kötü bir ihtiyar o, diye ekledi.</span></p>

      <p class="paragraf"><span class="regular-1" style="font-size:1.09em;">— Onu tanımıyorsun ki. Tam tersine, gayet iyi bir adam.</span></p>

      <p class="paragraf"><span class="regular-1" style="font-size:1.09em;">Elena heyecanla:</span></p>

      <p class="paragraf"><span class="regular-1" style="font-size:1.09em;">— Hayır, hayır, kötü adam; her şeyi duydum! diye karşılık verdi.</span></p>

      <p class="paragraf"><span class="regular-1" style="font-size:1.09em;">— Peki, ne duydun?</span></p>

      <p class="paragraf"><span class="regular-1" style="font-size:1.09em;">— Kızını bağışlamak istemiyor...</span></p>

      <p class="paragraf"><span class="regular-1" style="font-size:1.09em;">— Ama onu seviyor. Kızı ona karşı suçlu olduğu halde onu düşünüp üzülüyor.</span></p>

      <p class="paragraf"><span class="regular-1" style="font-size:1.09em;">— Niçin bağışlamıyor? Ama şimdi bağışlasa bile kızı gitmesin ona.</span></p>

      <p class="paragraf"><span class="regular-1" style="font-size:1.09em;">— Neden?</span></p>

      <p class="paragraf"><span class="regular-1" style="font-size:1.09em;">— Kızının sevgisine layık değil o... Ondan tamamen uzaklaşsın, sokakta dilensin, ihtiyar da kızının dilendiğini görerek azap çeksin.</span></p>

      <p class="paragraf"><span class="regular-1" style="font-size:1.09em;">Gözleri parladı, yanakları alevlendi. Altından bir şey çıkacağını anladım. Kısa bir sessizlikten sonra,</span></p>

      <p class="paragraf"><span class="regular-1" style="font-size:1.09em;">— Beni o ihtiyarın evine mi götürecektiniz, diye sordu.</span></p>

      <p class="paragraf"><span class="regular-1" style="font-size:1.09em;">— Evet çocuğum.</span></p>

      <p class="paragraf"><span class="regular-1" style="font-size:1.09em;">— Bir yere hizmetçiliğe girerim daha iyi.</span></p>

      <p class="paragraf"><span class="regular-1" style="font-size:1.09em;">— Ne biçim konuşuyorsun Lenoçka; pek saçma bunlar. Kim alır seni?</span></p>

      <p class="paragraf"><span class="regular-1" style="font-size:1.09em;">— Rastgele bir köylü.</span></p>

      <p class="paragraf"><span class="regular-1" style="font-size:1.09em;">Başını büsbütün eğmiş, sorularımı sabırsızlıkla yanıtlıyordu. Hırçınlaştığı belliydi.</span></p>

      <p class="paragraf"><span class="regular-1" style="font-size:1.09em;">Gülümsedim.</span></p>

      <p class="paragraf"><span class="regular-1" style="font-size:1.09em;">— Köylü adam senin gibi hizmetçiyi ne yapar?</span></p>

      <p class="paragraf"><span class="regular-1" style="font-size:1.09em;">— Öyleyse beylere giderim.</span></p>

      <p class="paragraf"><span class="regular-1" style="font-size:1.09em;">— Bu karakterinle beylerin yanında kalabilir misin?</span></p>

      <p class="paragraf"><span class="regular-1" style="font-size:1.09em;">— Kalırım.</span></p>

      <p class="paragraf"><span class="regular-1" style="font-size:1.09em;">Kızdıkça yanıtları kısalıyor, kesinleşiyordu.</span></p>

      <p class="paragraf"><span class="regular-1" style="font-size:1.09em;">— Dayanamazsın ki.</span></p>

      <p class="paragraf"><span class="regular-1" style="font-size:1.09em;">— Dayanırım. Beni azarlarlarsa inadına ses çıkarmam. Döverlerse ağzımı açmam. Varsın dövsünler, dünyada ağlamam! Onlar da ağlamadığım için hırstan çatlarlar!</span></p>

      <p class="paragraf"><span class="regular-1" style="font-size:1.09em;">— İlahi Elena, hem hırçın, hem gururlusun. Az çekmemişsin anlaşılan...</span></p>

      <p class="paragraf"><span class="regular-1" style="font-size:1.09em;">Kalkıp büyük masanın yanına yaklaştım. Elena hâlâ sedirde oturuyor, düşünceli bir tavırla yere bakarak örtünün saçaklarıyla oynuyordu. Susuyordu. “Sözlerime alındı mı acaba?” diye düşündüm.</span></p>

      <p class="paragraf"><span class="regular-1" style="font-size:1.09em;">Masanın önünde duruyor, derleme yazımı hazırlamak için dün getirdiğim kitaplara dalgın dalgın göz gezdiriyordum. Az sonra iyice daldım. Bunu sık sık yaparım; sırf bakmak için açtığım bir kitaba, unutacak kadar kendimi kaptırdığım olur.</span></p>

      <p class="paragraf"><span class="regular-1" style="font-size:1.09em;">Elena yavaşça masaya sokularak, ürkek bir gülümsemeyle,</span></p>

      <p class="paragraf"><span class="regular-1" style="font-size:1.09em;">— Neler yazıyorsunuz, diye sordu.</span></p>

      <p class="paragraf"><span class="regular-1" style="font-size:1.09em;">— Çeşitli şeyler Lenoçka. Bana yazdıklarım için para veriyorlar.</span></p>

      <p class="paragraf"><span class="regular-1" style="font-size:1.09em;">— Dilekçe filan mı yazıyorsunuz?</span></p>

      <p class="paragraf"><span class="regular-1" style="font-size:1.09em;">— Yo, dilekçe değil.</span></p>

      <p class="paragraf"><span class="regular-1" style="font-size:1.09em;">Ona, dilim döndüğü kadar, birtakım insanlara ait çeşitli öyküler yazdığımı, bunların bir araya toplanarak roman adıyla kitap halinde basıldığını anlattım. Derin bir merakla dinledi.</span></p>

      <p class="paragraf"><span class="regular-1" style="font-size:1.09em;">— Yazdıklarınız gerçek mi?</span></p>

      <p class="paragraf"><span class="regular-1" style="font-size:1.09em;">— Yo, uyduruyorum.</span></p>

      <p class="paragraf"><span class="regular-1" style="font-size:1.09em;">— Neden yalan yazıyorsunuz?</span></p>

      <p class="paragraf"><span class="regular-1" style="font-size:1.09em;">— Şu kitabı al, oku; zaten bir kere bakmıştın. Okuma biliyorsun, değil mi?</span></p>

      <p class="paragraf"><span class="regular-1" style="font-size:1.09em;">— Biliyorum.</span></p>

      <p class="paragraf"><span class="regular-1" style="font-size:1.09em;">— Oku, o zaman anlarsın. Bu kitabı ben yazdım.</span></p>

      <p class="paragraf"><span class="regular-1" style="font-size:1.09em;">— Siz mi? Öyleyse okurum.</span></p>

      <p class="paragraf"><span class="regular-1" style="font-size:1.09em;">Pek heyecanlıydı. Bana bir şey söylemek istiyordu ama çekiniyordu galiba. Nihayet ağzındaki baklayı çıkardı:</span></p>

      <p class="paragraf"><span class="regular-1" style="font-size:1.09em;">— Bunlar için çok para veriyorlar mı, diye sordu.</span></p>

      <p class="paragraf"><span class="regular-1" style="font-size:1.09em;">— Belli olmaz. Bazen çok, bazen elim kalem tutmayınca hiçbir şey alamam... Güç iş Lenoçka.</span></p>

      <p class="paragraf"><span class="regular-1" style="font-size:1.09em;">— Demek zengin değilsiniz?</span></p>

      <p class="paragraf"><span class="regular-1" style="font-size:1.09em;">— Değilim.</span></p>

      <p class="paragraf"><span class="regular-1" style="font-size:1.09em;">— Öyleyse ben de çalışıp size yardım edeceğim.</span></p>

      <p class="paragraf"><span class="regular-1" style="font-size:1.09em;">Birdenbire yüzüme bakıp kızardı, gözlerini yere indirdi. Sonra bana doğru bir-iki adım atarak birdenbire kollarıyla sardı, yüzünü göğsüme sımsıkı bastırdı. Şaşkınlıkla ona bakıyordum.</span></p>

      <p class="paragraf"><span class="regular-1" style="font-size:1.09em;">— Sizi çok seviyorum... Gururlu değilim, dedi. Dün, gururlu olduğumu söylemiştiniz. Değilim... Öyle değilim... Sizi seviyorum. Çünkü beni yalnız siz seviyorsunuz.</span></p>

      <p class="paragraf"><span class="regular-1" style="font-size:1.09em;">Gözyaşlarıyla boğuluyordu. Bir an sonra dünkü gibi hıçkırıklarla sarsılmaya başladı. Diz çökmüş, ellerimi, ayaklarımı öpüyordu.</span></p>

      <p class="paragraf"><span class="regular-1" style="font-size:1.09em;">— Beni seviyorsunuz... Yalnız siz! Yalnız siz seviyorsunuz beni... diye tekrarlıyordu.</span></p>

      <p class="paragraf"><span class="regular-1" style="font-size:1.09em;">Bunca zamandır bastırmaya çalıştığı duygular sel halinde ansızın boşanıvermişti. Utangaçlığı ağır basarak bu zamana kadar kendini tutmayı başaran kalbini, bütün açıklığıyla görüyordum. İçini boşaltmak gereksinimine rağmen kendini tutmuş, sonuna kadar dayanmıştı. Sonra bütün varlığını karşı konulamaz bir duyguya kaptırarak, susadığı sevgiye, fedakârlığa, şefkate, ağlama ihtiyacına bırakıvermişti.</span></p>

      <p class="paragraf"><span class="regular-1" style="font-size:1.09em;">Bir isteri nöbeti başlayıncaya kadar hıçkırdı. Dizlerimi saran kollarını güçlükle çözebildim, yerden kaldırarak sedire yatırdım. Daha uzun zaman benden utanıyormuş gibi, yüzünü yastıklara gömerek hıçkırdı durdu. Küçücük eliyle sımsıkı kavradığı elimi yüreğine bastırıyordu.</span></p>

      <p class="paragraf"><span class="regular-1" style="font-size:1.09em;">Yavaş yavaş sakinleştiği halde hâlâ yüzünü bana çevirmemişti. Kaçamak bir-iki bakışla beni süzdü. Gözlerinin içi tatlı, ürkek, çekingen bir duyguyla doluydu. Sonunda kızardı, gülümsedi.</span></p>

      <p class="paragraf"><span class="regular-1" style="font-size:1.09em;">— Nasılsın Lenoçka, açıldın mı benim duygulu hasta çocuğum?</span></p>

      <p class="paragraf"><span class="regular-1" style="font-size:1.09em;">Yüzünü hâlâ benden saklayarak,</span></p>

      <p class="paragraf"><span class="regular-1" style="font-size:1.09em;">— Bana Lenoçka demeyin... diye fısıldadı.</span></p>

      <p class="paragraf"><span class="regular-1" style="font-size:1.09em;">— Lenoçka demeyeyim mi? Ne diyeyim?</span></p>

      <p class="paragraf"><span class="regular-1" style="font-size:1.09em;">— Nelly.</span></p>

      <p class="paragraf"><span class="regular-1" style="font-size:1.09em;">— Nelly mi? Niye? Hoş Nelly de güzel isim. Peki madem istiyorsun seni öyle çağırırım.</span></p>

      <p class="paragraf"><span class="regular-1" style="font-size:1.09em;">— Annem bana Nelly derdi. Ondan başka kimse beni bu isimle çağırmadı. Annemden başka kimsenin bu ismi söylemesini istemiyordum... Ama siz söyleyin. Sizi her zaman seveceğim, her zaman...</span></p>

      <p class="paragraf"><span class="regular-1" style="font-size:1.09em;">“Ne duygulu, gururlu yürek!” diye düşündüm. “Benim için Nelly olmaya hazır olana kadar epey zaman geçti...” Artık bana tam anlamıyla bağlandığını biliyordum. İyice yatışmasını bekledim.</span></p>

      <p class="paragraf"><span class="regular-1" style="font-size:1.09em;">— Seni annenden başka kimsenin sevmediğini söylüyorsun Nelly; deden sevmiyor muydu, diye sordum.</span></p>

      <p class="paragraf"><span class="regular-1" style="font-size:1.09em;">— Sevmiyordu...</span></p>

      <p class="paragraf"><span class="regular-1" style="font-size:1.09em;">— Ama onun için ağlamıştın merdivende... Hatırlıyor musun?</span></p>

      <p class="paragraf"><span class="regular-1" style="font-size:1.09em;">Bir an düşündü.</span></p>

      <p class="paragraf"><span class="regular-1" style="font-size:1.09em;">— Evet; ama sevmiyordu... Kötü adamdı.</span></p>

      <p class="paragraf"><span class="regular-1" style="font-size:1.09em;">Yüzünde acı belirdi.</span></p>

      <p class="paragraf"><span class="regular-1" style="font-size:1.09em;">— Hoş görmeliydin kızım. Adamcağızın aklı yerinde değildi galiba. Ölürken deli gibiydi. Nasıl öldüğünü anlatmıştım sana.</span></p>

      <p class="paragraf"><span class="regular-1" style="font-size:1.09em;">— Evet, ama aklını son aylarda kaybetmeye başlamıştı. Bazen bütün gün burada oturur, ben gelmezsem iki-üç gün yemeden içmeden otururdu. Eskiden çok daha iyiydi.</span></p>

      <p class="paragraf"><span class="regular-1" style="font-size:1.09em;">— Ne zamanlar yani?</span></p>

      <p class="paragraf"><span class="regular-1" style="font-size:1.09em;">— Annem ölmeden önce...</span></p>

      <p class="paragraf"><span class="regular-1" style="font-size:1.09em;">— Şu halde onun yiyeceğini, içeceğini sen getiriyordun, öyle mi?</span></p>

      <p class="paragraf"><span class="regular-1" style="font-size:1.09em;">— Evet.</span></p>

      <p class="paragraf"><span class="regular-1" style="font-size:1.09em;">— Nereden alıyordun, Bubnova’dan mı?</span></p>

      <p class="paragraf"><span class="regular-1" style="font-size:1.09em;">— Hayır. Bubnova’dan hiçbir şey almadım.</span></p>

      <p class="paragraf"><span class="regular-1" style="font-size:1.09em;">Nelly’nin sesi titriyordu.</span></p>

      <p class="paragraf"><span class="regular-1" style="font-size:1.09em;">— Peki, parasız bunları nasıl sağlıyordun?</span></p>

      <p class="paragraf"><span class="regular-1" style="font-size:1.09em;">Ses çıkarmadı, sapsarı kesildi. Beni uzun uzun süzdü.</span></p>

      <p class="paragraf"><span class="regular-1" style="font-size:1.09em;">— Sokakta dileniyordum... Beş kopek toplar, ona ekmekle enfiye alırdım...</span></p>

      <p class="paragraf"><span class="regular-1" style="font-size:1.09em;">— Buna izin veriyor muydu?! Aman Nelly... Nelly!</span></p>

      <p class="paragraf"><span class="regular-1" style="font-size:1.09em;">— Önce ona söylemeden kendim gittim. Sonra öğrenince beni zorla göndermeye başladı. Ben köprüde durup geçenlerden sadaka isterken köprü başında beklerdi. Birisinin para verdiğini görür görmez hemen üstüme atılır, elimden alırdı... Sanki parayı ondan gizleyecekmişim, onun için toplamıyormuşum gibi...</span></p>

      <p class="paragraf"><span class="regular-1" style="font-size:1.09em;">Acı acı gülümsedi.</span></p>

      <p class="paragraf"><span class="regular-1" style="font-size:1.09em;">— Ama bu annem öldükten sonra böyle oldu. Çılgına döndü.</span></p>

      <p class="paragraf"><span class="regular-1" style="font-size:1.09em;">— Demek anneni çok severdi. Neden birlikte oturmadınız?</span></p>

      <p class="paragraf"><span class="regular-1" style="font-size:1.09em;">— Yo, onu da sevmezdi. Kötü huyluydu, annemi bağışlamıyordu, dünkü ihtiyar gibi...</span></p>

      <p class="paragraf"><span class="regular-1" style="font-size:1.09em;">Elena bunları bir fısıltı halinde söyledi, yüzü büsbütün soldu. İçim ürperdi. Hayalimde birdenbire bir roman başlangıcı canlandı. Tabutçunun bodrumunda ölen zavallı bir kadın, kızına beddua eden dedesini ara sıra yoklayan küçük öksüz kız, pastanede köpeğiyle birlikte can veren bunak ihtiyar...</span></p>

      <p class="paragraf"><span class="regular-1" style="font-size:1.09em;">Nelly bir şeyler hatırlayarak gülümsedi.</span></p>

      <p class="paragraf"><span class="regular-1" style="font-size:1.09em;">— Azorka önceleri annemindi, dedi. Dedem eskiden annemi çok severdi. Annem ayrılınca Azorka onda kaldı: Köpek ölünce kendisi de öldü.</span></p>

      <p class="paragraf"><span class="regular-1 char-style-override-12" xml:lang="en-US">Nelly bunu sert, haşin bir tavırla söyledi, yüzündeki gülümseme silindi. Kısa bir sessizlik oldu.</span></p>

      <p class="paragraf"><span class="regular-1 char-style-override-12" xml:lang="en-US">— Deden eskiden ne iş yapardı Nelly?</span></p>

      <p class="paragraf"><span class="regular-1 char-style-override-12" xml:lang="en-US">— Zengindi... Ne işle uğraştığını bilmiyorum. Fabrikası mı vardı, ne... Annem anlatırdı. Önceleri beni küçük gördüğü için bir şey söylemezdi. Yalnız sevip öper, “Zamanı gelince her şeyi öğrenirsin şanssız yavrum!” derdi. Geceleri uyuduğumu sanır –oysa ben bilerek uyur gibi yapardım– üzerime eğilip öper, “Zavallı şanssız kızım!” derdi.</span></p>

      <p class="paragraf"><span class="regular-1 char-style-override-12" xml:lang="en-US">— Annen neden öldü?</span></p>

      <p class="paragraf"><span class="regular-1 char-style-override-12" xml:lang="en-US">— Veremdi... Bugünlerde altıncı haftası doluyor.</span></p>

      <p class="paragraf"><span class="regular-1 char-style-override-12" xml:lang="en-US">— Dedenin zengin halini hatırlar mısın?</span></p>

      <p class="paragraf"><span class="regular-1 char-style-override-12" xml:lang="en-US">— O zaman daha dünyada yoktum. Annem ben doğmadan dedemin evinden ayrıldı.</span></p>

      <p class="paragraf"><span class="regular-1 char-style-override-12" xml:lang="en-US">— Kime gitti?</span></p>

      <p class="paragraf"><span class="regular-1 char-style-override-12" xml:lang="en-US">Nelly yavaşça, bir şey düşünür gibi:</span></p>

      <p class="paragraf"><span class="regular-1 char-style-override-12" xml:lang="en-US">— Bilmem, dedi. Avrupa’ya gitmiş. Ben orada doğdum.</span></p>

      <p class="paragraf"><span class="regular-1 char-style-override-12" xml:lang="en-US">— Avrupa’da mı? Neresinde?</span></p>

      <p class="paragraf"><span class="regular-1 char-style-override-12" xml:lang="en-US">— İsviçre’de. Ben her yere gittim: İtalya’ya, Paris’e...</span></p>

      <p class="paragraf"><span class="regular-1 char-style-override-12" xml:lang="ar-SA">Çok şaşırmıştım.</span></p>

      <p class="paragraf"><span class="regular-1 char-style-override-12" xml:lang="en-US">— Bunları anımsıyor musun Nelly?</span></p>

      <p class="paragraf"><span class="regular-1 char-style-override-12" xml:lang="en-US">— Çoğunu anımsıyorum.</span></p>

      <p class="paragraf"><span class="regular-1 char-style-override-12" xml:lang="en-US">— Rusça’yı nasıl bu kadar iyi öğrenebildin?</span></p>

      <p class="paragraf"><span class="regular-1 char-style-override-12" xml:lang="en-US">— Annem orada bile Rusça öğretirdi. Anneannem Rus’tu. Dedem İngiliz’di, ama Rus gibiydi. Bir buçuk yıl önce annemle buraya geldiğimiz zaman Rusça’yı iyice öğrendim. Annem o sırada hastaydı artık. Gittikçe fakirleştik. Annem hep ağlardı. Önce burada, Sen-Petersburg’da, dedemi aradı. Hep ona karşı suçlu olduğunu söyleyerek gözyaşı döküyordu... Hem de nasıl ağlıyordu! Dedemin de yoksul olduğunu öğrenince büsbütün kederlendi. Sık sık mektup yazardı ama dedem yanıt vermezdi.</span></p>

      <p class="paragraf"><span class="regular-1 char-style-override-12" xml:lang="en-US">— Annen neden geldi buraya? Yalnız babasını bulmak için mi?</span></p>

      <p class="paragraf"><span class="regular-1 char-style-override-12" xml:lang="en-US">— Bilmem. Oralarda çok iyi yaşıyorduk! (Nelly’nin gözleri parladı.) Annemin, sizin gibi yürekli bir arkadaşı vardı... Annemi buradan tanıyordu; fakat orada öldü, biz de annemle buraya geldik.</span></p>

      <p class="paragraf"><span class="regular-1 char-style-override-12" xml:lang="en-US">— Annen dedenin evinden o arkadaşıyla mı gitmişti?</span></p>

      <p class="paragraf"><span class="regular-1 char-style-override-12" xml:lang="en-US">— Hayır, onunla değil. Başkasıyla. Ama adam onu bıraktı...</span></p>

      <p class="paragraf"><span class="regular-1 char-style-override-12" xml:lang="en-US">— Kimdi o adam Nelly?</span></p>

      <p class="paragraf"><span class="regular-1 char-style-override-12" xml:lang="en-US">Nelly ses çıkarmadı. Annesinin kiminle gittiğini, babası olan adamın adını biliyordu herhalde. Ama bunu bana bile söylemek ona acı geliyordu.</span></p>

      <p class="paragraf"><span class="regular-1 char-style-override-12" xml:lang="en-US">Sorularımla onu fazla hırpalamak istemedim. Nelly’nin garip, sinirli, çabuk parlayan ama heyecanını yenmesini bilen bir yapısı vardı; hemen sevimli fakat kesin bir gurura bürünüyordu.</span></p>

      <p class="paragraf"><span class="regular-1 char-style-override-12" xml:lang="en-US">Zamanla, beni bütün yüreğiyle, hemen hemen ölen annesi kadar sevdiği halde, içindekileri pek az açardı. O günden sonra geçmişinden söz etme gereksinimini pek seyrek duydu. Fakat o gün birkaç saat süren keder buhranında sık sık hıçkırıklarla kesilen hikâyesinde anılarının en acı, ruhunu en çok sarsan kısımlarını anlattı. Dinlediklerimden nasıl dehşet duyduğumu hiç unutmayacağım. Ama asıl öykü daha sonraları gelecekti.</span></p>

      <p class="paragraf"><span class="regular-1 char-style-override-12" xml:lang="en-US">Evet, dehşet veren bir öyküydü bu. Aldatılmış, mutluluğunu kaybetmiş, hasta, bitkin, herkesin terk ettiği, en son ümidi olan ve zamanında kalbini kırdığı babasından da yüz bulamayan bir kadının hikâyesi... Henüz bebek denecek kadar küçücük kızıyla soğuk, çamurlu Sen-Petersburg sokaklarında dilenmiş; aylarca, nemli bodrumda can çekişmiş; babasının bağışlamasına ancak gözlerini dünyaya kapadıktan sonra erişebilmişti. Bu; çeşitli hakaretler altında ezilmiş, aklını kaybetmiş bunak bir dedeyle, huzur içinde yaşamış yaşlı bir insandan daha çok şey görmüş küçük kız torununa, aralarındaki esrarlı, güç anlaşılır ilişkilere ait bir öyküydü. Karanlık, hüzünlü bir öykü... Kasvetli Sen-Petersburg göğü altında; büyük şehrin karanlık, izbe köşelerinde sürüp giden karmaşada; azgın bencillikler, çarpışan çıkarlar, korkunç sefahat âlemleri ve gizlice işlenen cinayetler arasında yaşanmış yüzlerce öyküden biri...</span></p>

      <p class="paragraf"><span class="regular-1 char-style-override-12" xml:lang="en-US">Fakat bunun henüz sırası gelmedi.</span></p>
    </div>
  </div>
</body>
</html>
