<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-19.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-19.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="araalt" id="toc_marker-1-2-4" xml:lang="en-US">IV</p>

      <p class="paragraf"><span class="regular-1" style="font-size:1.09em;">Maliy Caddesi’ne kadar yürüdük. Elena adeta koşuyordu; sonunda bir dükkâna girdi. Onu beklemek için durdum. “Dükkânda oturacak değil ya,” diye düşünüyordum. Gerçekten az sonra çıktı; kitaplarını orada bırakmıştı. Kitapların yerine, elinde toprak bir kâse vardı. Birkaç adım yürüdükten sonra gösterişsiz bir evin avlusuna girdi. Ev ufak olduğu halde kâgirdi. Eski bir yapıydı; iki katlı, kirli sarı boyalıydı. Alt kattaki üç pencereden birinde küçük, kırmızı bir tabut görünüyordu: Pek tanınmamış bir tabutçuya vitrin görevini yapıyordu. Üç katın kare biçimindeki pencereleri gayet ufaktı, camları donuk, yeşilimtırak renkte ve çatlaktı; içeriden pembe patiskadan perdeler görünüyordu. O yana geçip evin kapısında ‘Bayan Bubnova’nın Evi’ yazılı demir levhayı okudum.</span></p>

      <p class="paragraf"><span class="regular-1" style="font-size:1.09em;">Yazıyı söktüğüm anda Bubnova’nın avlusundan tiz bir kadın çığlığı, arkasından bir yığın küfür duyuldu. Kapıdan avluya baktım: Evin kapısının önünde alt basamakta şişman bir kadın duruyordu. Giysileri şehirli olduğunu gösteriyordu; başında tepelik, omuzlarında yeşil bir atkı vardı. Yüzü iğrenç şekilde mora bakan bir kırmızılıktaydı. Ufak, şişkin, kanlanmış gözleri öfke saçıyordu. Henüz öğle olmadığı halde çakırkeyif oluşu göze çarpıyordu. Karşısında, elindeki kâse ile taş kesilmiş duran zavallı Elena’ya bağırıyordu. Merdivenden, mor suratlı kadının arkasından; yarı çıplak, boyalı, allıklı bir yaratık bakıyordu. Az sonra bodrum katına inen merdivenin kapısı açıldı. Besbelli haykırmayı duyan orta yaşlı, yoksul kılıklı, kendi halinde, sevimli bir kadın basamakta göründü. Aralanmış kapıdan alt katın öbür kiracıları, çok ihtiyar bir adamla bir genç kız bakıyordu. Görünüşe göre evin kapıcısı olan iriyarı, güçlü kuvvetli bir adam avlunun ortasında, süpürgenin uzun sapına dayanmış, bu sahneyi kayıtsızlıkla izliyordu.</span></p>

      <p class="paragraf"><span class="regular-1" style="font-size:1.09em;">Kadın, noktasına virgülüne aldırmadan tiz bir sesle kesik kesik durmadan küfrediyordu.</span></p>

      <p class="paragraf"><span class="regular-1" style="font-size:1.09em;">— Lanet olası, sülük, bitin piçi! Sana baktığım için böyle mi karşılık veriyorsun uyuz! Turşu almaya gönderdik, fırsatı ganimet bildi. Zaten gönderirken kaçacağını içim söylüyordu. Yüreğime doğdu. Daha dün akşam saçlarını yoldum, bugün gene kaçtı. Nerelere gidiyorsun orospu, nerelere? Kime gidiyorsun lanet kâfir, patlak gözlü engerek zehir, kime gidiyorsun? Söyle, yoksa şuracıkta boğarım seni bataklık leşi!</span></p>

      <p class="paragraf"><span class="regular-1" style="font-size:1.09em;">Kudurmuş kadın, kızın üstüne saldıracak oldu, ama merdivenin başından bakarak alt kat kiracısını görünce birden durdu. Sonra kadına dönerek eskisinden daha cırlak bir sesle, kollarını sallayarak, kurbanının işlediği büyük suça ötekini tanık göstermek ister gibi bağırmaya başladı:</span></p>

      <p class="paragraf"><span class="regular-1" style="font-size:1.09em;">— Annesi öldükten sonra dünyada sipsivri kaldı komşucuğum. Yoksulluğunuzu, karnınızı doyuramadığınızı bildiğim için “Aziz Nikola’nın ruhuna bir sevap işleyeyim, dedim. Alayım öksüzü yanıma...” Hay almaz olaydım keşke! İki ayda kanımı kuruttu, etimi yiyip bitirdi. Sülük! Çıngıraklı yılan! İnatçı şeytan! Öldürsen de, taşa çarpsan da susar; dilini yutmuş gibi susar. Yüreğimin yağını eritiyor susmasıyla. Kendini ne sanıyorsun dümbelek, suratsız maymun? Ben olmasam açlıktan sokaklarda ölür giderdin. Ayaklarımı yıkadığım suyu iç canavar, kara maşa! Ölürdün bensiz!</span></p>

      <p class="paragraf"><span class="regular-1" style="font-size:1.09em;">Kudurmuş cadının zehrini dökmesini saygıyla dinleyen kadın,</span></p>

      <p class="paragraf"><span class="regular-1" style="font-size:1.09em;">— Niye bu kadar kendinizi üzüyorsunuz Anna Trifonovna; gene ne yaptı, diye sordu.</span></p>

      <p class="paragraf"><span class="regular-1" style="font-size:1.09em;">— Daha ne yapacak anacığım, daha ne yapacak! Bana karşı gelmesini çekemiyorum! Kafasına göre hareket ettikten sonra yerin dibine batsın! Ne söylediysem kötü de olsa yapılmalı; ben öyleyim! Bu kaltak beni mezara götürecek. Bakkala hıyar turşusu almaya gönderdim; üç saat sonra geldi. Ama gönderirken içime doğmuştu: Kim bilir gene kimlere, nerelere gitti? Ben bakmadım mı ona dostlar! Kaltak anasının on dört ruble borcunu bağışladım, cenaze masrafını üzerime aldım, domuz piçini bağrıma bastım. Sen hepsini biliyorsun komşucuğum, hepsini biliyorsun! Bunlardan sonra üzerinde hakkım olmasın mı? Minnet duyacak yerde bana karşı geliyor! Tek eksiklik çekmesin diye mendebura muslin elbiseler, Gostini’den bir çift ayakkabı aldım, prensesler gibi süsledim. Haline baktıkça koltuklarım kabarıyordu. İki günde elbiseyi paralayıp, didik didik etmesin mi komşucuğum! İşte şimdi böyle geziyor! Hem düşünün dostlar, bilerek parçaladı; yalanım yok, gözetledim de gördüm. Hani, “Muslin elbiselerinizi istemem, partal gezmek isterim!” gibilerden... Ama ben de öfkemi çıkardım: Bir dayak attım önce, sonra para verip doktor çağırdım. Oysa ki tahtakurusu gibi ezseydim topu topu bir hafta sütten olurdum (dini perhiz cezasını kastediyor); değerin bu kadar, anladın mı! Ceza olsun diye tahta sildirdim; inanır mısınız, sildi kaltak, hem de yerleri gıcır gıcır etti. Beni kızdırmak için sildi! Kendi kendime, “Kaçar artık,” dedim, “durmaz bende!” dedim. Dediğim gibi, dün kaçtı. Kendiniz duydunuz ya dostlar, döve döve elceğizlerim şişti! Çoraplarını, kunduralarını sakladım, “Yalınayak gidemez ya!” dedim. Halbuki bugün de kaçtı. Neredeydin söylesene! Kime fitledin beni uğursuz dölü! Söyle, çabuk söyle Çingene, apukarya maskarası söyle!</span></p>

      <p class="paragraf"><span class="regular-1" style="font-size:1.09em;">Kendinden geçmiş halde, korkudan çılgına dönen Elena’ya çullandı, saçlarına yapışarak yere devirdi. Turşu kabı bir yana fırlayıp parçalandı; sarhoş kadın büsbütün kudurdu. Kızın yüzünü, kafasını yumrukluyor, fakat Elena bütün bunlara rağmen ses çıkarmıyordu. Öfkemden tedbiri elden bırakarak avluya daldım, sarhoş karıya atıldım. Kolundan yakalayıp,</span></p>

      <p class="paragraf"><span class="regular-1" style="font-size:1.09em;">— Ne yapıyorsunuz! Zavallı bir öksüz bu kadar hırpalanır mı, diye bağırdım.</span></p>

      <p class="paragraf"><span class="regular-1" style="font-size:1.09em;">Cadı, Elena’yı bırakarak ellerini kalçalarına dayadı, tiz bir sesle bana bağırmaya başladı:</span></p>

      <p class="paragraf"><span class="regular-1" style="font-size:1.09em;">— Bu da nesi? Kim oluyorsun sen? Evimde ne işin var?</span></p>

      <p class="paragraf"><span class="regular-1" style="font-size:1.09em;">— Acımasız kadın, çocuğa bu kadar eziyet edilir mi? Senin değil ya; zavallı bir öksüz olduğunu kendin söyledin.</span></p>

      <p class="paragraf"><span class="regular-1" style="font-size:1.09em;">Cadı,</span></p>

      <p class="paragraf"><span class="regular-1" style="font-size:1.09em;">— Aman Tanrım, bu da nereden başıma geldi! diye bağırmaya devam etti. Beraber mi geldiniz yoksa? Şimdi komisere gideyim de görürsün! Andron Timofeyiç karakolda bana kibar hanımefendiler gibi saygı gösteriyor... Yoksa sana mı gidip geliyor bu yezit? Kimin nesisin, ne hakla başkasının evinde çıngar çıkarmaya kalkışıyorsun? İmdaat!</span></p>

      <p class="paragraf"><span class="regular-1" style="font-size:1.09em;">Yumruklarını sıkarak üzerime yürüdü. O anda, birdenbire, insan sesine benzemeyen bir haykırış duyuldu. O tarafa baktım: Hareketsiz duran Elena birdenbire korkunç, doğal olmayan bir çığlıkla kendini yere attı, çırpınmaya başladı. Yüzü çarpılmıştı; sara nöbeti geçiriyordu. Saçı başı dağınık, boyalı kızla alt kattaki kadın koşarak çocuğu kaldırdılar, yukarıya götürdüler.</span></p>

      <p class="paragraf"><span class="regular-1" style="font-size:1.09em;">Azılı karı arkasından,</span></p>

      <p class="paragraf"><span class="regular-1" style="font-size:1.09em;">— Lanet olsun, şeytan! diye bağırıyordu. Bir ayda üçüncü bayılması bu...</span></p>

      <p class="paragraf"><span class="regular-1" style="font-size:1.09em;">Sonra tekrar bana saldırdı.</span></p>

      <p class="paragraf"><span class="regular-1" style="font-size:1.09em;">— Def ol buradan madrabaz! Ulan kapıcı, ne duruyorsun? Aylığını bedavaya mı alıyorsun be herif!</span></p>

      <p class="paragraf"><span class="regular-1" style="font-size:1.09em;">Kapıcı, laf olsun diye, kalın bir sesle, tembel tembel,</span></p>

      <p class="paragraf"><span class="regular-1" style="font-size:1.09em;">— Hadi bas bakalım, yürü! diye geveledi. Ensene iki şaplak indireyim diye mi bekliyorsun? İki kişi kavga ederken üçüncüsü burnunu sokmaz. Bas!</span></p>

      <p class="paragraf"><span class="regular-1" style="font-size:1.09em;">Hareketimin faydasızlığını görerek çaresizlik içinde avludan çıktım. Fakat öfkemi bir türlü yenemiyordum. Yaya kaldırımında kapının karşısında durarak içeriye bakmayı sürdürdüm. Ben gidince yaşlı karı yukarıya koştu, işini bitiren kapıcı da ortadan kayboldu. Bir dakika sonra Elena’yı yukarıya çıkarmaya yardım eden kadın göründü. Acele acele kendi katına iniyordu. Beri görünce durdu, merakla süzdü. Sevimli, sakin yüzünden cesaret aldım. Tekrar avluya girerek ona yaklaştım.</span></p>

      <p class="paragraf"><span class="regular-1" style="font-size:1.09em;">— Size bir şey sormak istiyorum, dedim. Küçük kızın buradaki durumu nedir, bu iğrenç karı ne yapıyor ona? Bunu boş bir merak yüzünden sorduğumu sanmayın. Küçük kızla daha önce karşılaştım; bu nedenle ilgileniyorum.</span></p>

      <p class="paragraf"><span class="regular-1" style="font-size:1.09em;">Kadın adeta istemeyerek,</span></p>

      <p class="paragraf"><span class="regular-1" style="font-size:1.09em;">— İlgileniyorsanız ya yanınıza alın, ya da bir yer bulun da buradan kurtulsun, dedi, gitmeye davrandı.</span></p>

      <p class="paragraf"><span class="regular-1" style="font-size:1.09em;">— Bana yol göstermezseniz elimden ne gelir? Size dedim ya, hiçbir şeyden haberim yok benim. Bu kadın herhalde ev sahibi Bubnova olacak.</span></p>

      <p class="paragraf"><span class="regular-1" style="font-size:1.09em;">— Ta kendisi.</span></p>

      <p class="paragraf"><span class="regular-1" style="font-size:1.09em;">— Peki kızcağız nasıl düştü eline? Annesi burada mı öldü?</span></p>

      <p class="paragraf"><span class="regular-1" style="font-size:1.09em;">— Nasıl düştüyse düştü. Üstünüze vazife mi?</span></p>

      <p class="paragraf"><span class="regular-1" style="font-size:1.09em;">Kadın gene gitmeye hazırlandı.</span></p>

      <p class="paragraf"><span class="regular-1" style="font-size:1.09em;">— Çok rica ederim, merak içindeyim. Belki elimden gelir de kızcağız için bir şeyler yaparım. Kimin nesi oluyor? Annesi kimdi beni aydınlatamaz mısınız?</span></p>

      <p class="paragraf"><span class="regular-1" style="font-size:1.09em;">— Yabancıydı galiba; dışardan gelmişler... Alt katta bizde otururlardı. Kadın hastaydı, veremden öldü.</span></p>

      <p class="paragraf"><span class="regular-1" style="font-size:1.09em;">— Bodrum köşesinde oturduğuna göre pek yoksulmuşlar.</span></p>

      <p class="paragraf"><span class="regular-1" style="font-size:1.09em;">— Ah ah, pek fakirdi. Yürekler acısıydı... Hoş biz neyiz ki, yarı aç yarı tok yaşıyoruz; yanımızda otururken bize bile beş ayda altı ruble borçlandı. Biz kaldırdık; tabutunu kocam yaptı.</span></p>

      <p class="paragraf"><span class="regular-1" style="font-size:1.09em;">— Ama Bubnova, cenazeyi ben kaldırdım diyordu.</span></p>

      <p class="paragraf"><span class="regular-1" style="font-size:1.09em;">— Öyle... kaldırdı!</span></p>

      <p class="paragraf"><span class="regular-1" style="font-size:1.09em;">— Adı neydi o kadının?</span></p>

      <p class="paragraf"><span class="regular-1" style="font-size:1.09em;">— Beceremem bey, garip bir isim; Almanca besbelli.</span></p>

      <p class="paragraf"><span class="regular-1" style="font-size:1.09em;">— Smith olmasın?</span></p>

      <p class="paragraf"><span class="regular-1" style="font-size:1.09em;">— Yo, başka bir şey. Anna Trifonovna öksüzü yanına aldı; evlatlık sözde... Ama iyi etmiyor.</span></p>

      <p class="paragraf"><span class="regular-1" style="font-size:1.09em;">— Onu almakta herhalde bir amacı vardı, değil mi?</span></p>

      <p class="paragraf"><span class="regular-1" style="font-size:1.09em;">Kadın, ‘söylemeli mi, söylememeli mi,’ gibilerden düşünceli bir tavırla,</span></p>

      <p class="paragraf"><span class="regular-1" style="font-size:1.09em;">— Kötülük ediyor... dedi. Hoş bize ne, biz yabancıyız... Birden arkamızda bir erkek sesi duyuldu:</span></p>

      <p class="paragraf"><span class="regular-1" style="font-size:1.09em;">— Sen de çeneni tutsan fena olmaz!</span></p>

      <p class="paragraf"><span class="regular-1" style="font-size:1.09em;">Konuşan yaşlıca, sabahlığının üzerine kaftan giymiş, usta, esnaf kılıklı bir adamdı. Bana yan yan baktı.</span></p>

      <p class="paragraf"><span class="regular-1" style="font-size:1.09em;">— Size söylenecek sözü yok onun beyim, dedi. Bu işler bizi ilgilendirmez. (Kadına döndü.) Hadi içeri! Hoşça kalın beyim. Biz tabutçuyuz, işimizle ilgili bir gereksiniminiz olursa memnuniyetle... Onun dışında görüşemeyiz.</span></p>

      <p class="paragraf"><span class="regular-1" style="font-size:1.09em;">Evden düşünceli, derin bir heyecan içinde ayrıldım. Elimden bir şey gelmiyordu. Öte yandan çocuğu göz göre göre bu halde bırakmaya da gönlüm razı olmuyordu. Özellikle tabutçunun karısının bazı sözleri midemi bulandırdı. Bu işte bir karışıklık olduğuna inandım.</span></p>

      <p class="paragraf"><span class="regular-1" style="font-size:1.09em;">Başım yerde, düşünceye dalmış yürürken kısık bir sesin beni soyadımla çağırdığını duydum. Başımı kaldırdım. Karşımda sallana sallana, çakırkeyif biri duruyordu. Üstü başı oldukça temizdi, yalnız paltosuyla kasketi hayli yağlanmış, hırpalanmıştı. Tanıdığım bir yüzdü bu; hatırlamaya çalıştım. Adam göz kırparak alayla gülümsedi:</span></p>

      <p class="paragraf"><span class="regular-1" style="font-size:1.09em;">— Tanımadın mı?</span></p>

      <p class="paragraf"><span class="regular-1" style="font-size:1.09em;">— Oo, sen misin Masloboyev? Ne rastlantı böyle!</span></p>

      <p class="paragraf"><span class="regular-1" style="font-size:1.09em;">Eski lise arkadaşımı tanımamıştım.</span></p>

      <p class="paragraf"><span class="regular-1" style="font-size:1.09em;">— Ya, altı yıldır karşılaşmadık. Daha doğrusu karşılaştık ama Ekselans bizi görmek istemedi. Generalsiniz değil mi efendim, yani edebiyat generallerinden?</span></p>

      <p class="paragraf"><span class="regular-1" style="font-size:1.09em;" xml:lang="en-US">Bunu söylerken alaylı alaylı gülümsüyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Yoo, doğru değil Masloboyev. Öncelikle edebiyat generalleri dış görünüş bakımından bile benden farklıdır. İkincisi; sana gerçekten bir-iki kere sokakta rastladım ama, izninle kaçan sendin; benden kaçan adamın yanına nasıl sokulurum? Hem ne düşündüğümü biliyor musun? Şu dakikada kafan biraz dumanlı olmasa gene seslenmezdin bana, öyle değil mi? Merhaba, seni gördüğüme gerçekten çok sevindim.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Sahi mi? Şey... Benim şu uygunsuz halimden utanmıyor musun? Neyse, bunun sözünü etmeye değmez; esas mesele bunda değil. Senin ne hoş çocuk olduğunu hiç unutmadım Vanya. Bir kere benim yüzümden nasıl dayak yediğini hatırlar mısın? Sustun, beni ele vermedin. Ben de teşekkür edecek yerde bir hafta seninle eğlenmiştim. Melek ruhlusun! Merhaba canım, merhaba! (Öpüştük.) Yıllardır tek başıma günümü gün etmeye bakarak yuvarlanıp gidiyorum; ama gene de iyi günlerimizi unutamadım. Unutulmuyor! Ee, sen ne âlemdesin bakalım?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ne olsun, ben de tek başıma sürüklenip duruyorum...</span></p>

      <p class="paragraf"><span class="regular-1" style="font-size:1.09em;" xml:lang="ar-SA">Şarabın verdiği duygulanmayla bana uzun uzun baktı. Aslında babacan, iyi yürekli bir adamdı. Sonunda, hüzünlü bir sesle,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Yoo Vanya, sen benim gibi değilsin, dedi. Okudum; okudum Vanya, okudum... Bana bak, gel seninle birazcık sohbet edelim. Acele işin var mı?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Var. Hem sana söyleyeyim, bir konuya çok üzüldüm. Bak ne yapalım, evin nerede?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Söyleyeyim ama işinize yaramaz bu. Ben daha iyisini buldum.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Neymiş o?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bak!</span></p>

      <p class="paragraf"><span class="regular-1" style="font-size:1.09em;" xml:lang="en-US">Masloboyev bana durduğumuz yerin on adım ötesinde bir tabelayı gösterdi.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bak: Pastane ve lokanta; daha doğrusu sadece lokanta ama iyi yerdir. Çok temiz. Hele votkasına diyecek yok. Kaç kere içtim, denedim. Zaten bana kötü bir şey vermek hadlerine mi düşmüş! Filip Filipiç’i tanırlar. Filip Filipiç’i, beni yani! Ne oldu? Niye yüzünü buruşturuyorsun öyle? Dur, sözümü kesme. Şimdi on biri çeyrek geçiyor, saate bakmıştım. Seni tam on bir buçuğu beş geçe gönderirim. Bu arada birkaç kadehçik patlatırız. Eski dosta yirmi dakikayı çok görmezsin herhalde. Kabul mü?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Yirmi dakika ise olur, çünkü inan ki canım, işim...</span></p>

      <p class="paragraf"><span class="regular-1" style="font-size:1.09em;" xml:lang="en-US">— Oldu demektir. Yalnız önce sana şunu söyleyeyim: Suratını beğenmiyorum. Birisi canını mı sıktı yoksa? Öyle mi?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Evet.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Gördün mü, nasıl hemen anladım. Ben şimdi yüz çizgilerini okumak merakına düştüm kardeş; bu da bir uğraş! Hadi gidelim de iki çift laf edelim. Yirmi dakikaya neler sığdırmam ben! Bir semaver kurdurturum, arkasından kayın, yabankerevizi, turunç, parfait-amour likörlerinden birer kadeh yuvarlarım; bil ki başka şeyler de bulurum... İçiyorum dostum. Bir bayram günleri, bir de kiliseye gittiğim zamanlar ayığım. Sen istemezsen içmezsin. Yanımda bulunman bana yeter. Ama içersen soyluluğunu göstermiş olursun. Hadi gidelim. Biraz çene çalarız, sonra gene birbirimizi on yıl görmeyiz. Zaten ben senin dengin değilim Vanya, dengin değilim!</span></p>

      <p class="paragraf"><span class="regular-1" style="font-size:1.09em;" xml:lang="en-US">— Gevezeliği bırak da çabuk gidelim. Yirmi dakika beraberiz; sonra bana izin verirsin.</span></p>

      <p class="paragraf"><span class="regular-1" style="font-size:1.09em;" xml:lang="en-US">Lokanta ikinci kattaydı. Yukarıya dönemeçli bir tahta merdivenden çıkılıyordu. Merdivende irikıyım iki kişiyle karşılaştık. Bizi görünce sallanarak çekildiler, yol verdiler.</span></p>
    </div>
  </div>
</body>
</html>
