<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-20.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-20.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="araalt" id="toc_marker-1-2-5" xml:lang="en-US">V</p>

      <p class="paragraf"><span class="regular-1" style="font-size:1.09em;">Biri henüz çok genç, sakalsız, bıyıkları yeni terlemiş, yüz ifadesi son derece ahmakça bir delikanlıydı. Pek şık, fakat bir o kadar da rüküş giyinmişti. Elbisesi başkasından emanet alınmış gibi üstünde eğreti duruyordu. Parmaklarındaki yüzüklerle kravat iğnesinin pahalı şeyler olduğu belliydi. Alnında horoz ibiği gibi kabarmış saçlarının görünüşü de pek anlamsızdı. Durmadan sırıtıyor, yavaştan, tıslar gibi gülüyordu. Arkadaşı elli yaşlarında, şişman, göbekli bir kişiydi. Özensiz giyinmişti; onun da kravatında iri taşlı bir iğne vardı. Saçları dökülmüş, başı dazlaktı; sarkık, çiçekbozuğu, sarhoş yüzünde bir düğmeyi andıran küçük burnuna bir gözlük oturtulmuştu. Hırçın, şehvetli bir yüzü vardı. Yağ tabakası içinde birer noktacık kadar kalmış haşin, çirkin gözleri kuşkuyla bakıyordu. Anladığım kadarıyla ikisi de Masloboyev’i tanıyordu. Fakat şişko, karşılaşır karşılaşmaz suratını ekşitti. Delikanlı yılışık yılışık sırıttı, hatta kasketini bile çıkardı; şapka değil, kasket giyiyordu.</span></p>

      <p class="paragraf"><span class="regular-1" style="font-size:1.09em;">— Özür dilerim Filip Filipiç; diye mırıldandı.</span></p>

      <p class="paragraf"><span class="regular-1" style="font-size:1.09em;">— Hayrola!</span></p>

      <p class="paragraf"><span class="regular-1" style="font-size:1.09em;">— Kusurumuz var... Biraz şey olduk... (Yakasına bir fiske vurdu.) Mitroşka da burada... Namussuzun biri o Filip Filipiç.</span></p>

      <p class="paragraf"><span class="regular-1" style="font-size:1.09em;">— Ne demek istiyorsun?</span></p>

      <p class="paragraf"><span class="regular-1" style="font-size:1.09em;">— Öyle ya... (Başıyla arkadaşını gösterdi.) Mitroşka’nın yüzünden geçen hafta, adı lazım olmayan bir yerde bunun suratına yoğurt atmışlar... khi-khi...</span></p>

      <p class="paragraf"><span class="regular-1" style="font-size:1.09em;">Arkadaşı öfkelenerek dirsek vurdu.</span></p>

      <p class="paragraf"><span class="regular-1" style="font-size:1.09em;">— Bizimle beş-altı şişecik içemez misiniz Filip Filipiç?</span></p>

      <p class="paragraf"><span class="regular-1" style="font-size:1.09em;">— Yok bu mümkün değil, şimdi olmaz. İşim var.</span></p>

      <p class="paragraf"><span class="regular-1" style="font-size:1.09em;">— Khi! Benim de sizden bir isteğim olacak...</span></p>

      <p class="paragraf"><span class="regular-1" style="font-size:1.09em;">Arkadaşı onu bir daha dirsekledi.</span></p>

      <p class="paragraf"><span class="regular-1" style="font-size:1.09em;">— Sonra, sonra!</span></p>

      <p class="paragraf"><span class="regular-1" style="font-size:1.09em;">Masloboyev’de onların yüzüne bakmak istemiyormuş gibi bir hal vardı. Ama bir duvardan öbürüne uzanan ve çeşitli mezelerle börekler, renk renk içki şişeleriyle donatılmış tezgâhın bulunduğu ilk salona girdiğimiz zaman Masloboyev beni bir kenara çekip,</span></p>

      <p class="paragraf"><span class="regular-1" style="font-size:1.09em;">— Delikanlı, ölen meşhur buğday tüccarı Sizobrühov’un oğludur, dedi. Babasından kalan yarım milyonu yiyip tüketmeye çalışıyor. Paris’e gitmiş, orada yediği paranın hesabını kendi de bilmiyor. Belki de hepsini bitirmiştir... Ama bu sefer de amcasından bir mirasa konmuş, Paris’ten döndükten sonra avuç açıp dilenecek, farkında değil. Kaz kafalı herif, hep birinci sınıf lokantalarda, bodrum meyhanelerinde, aktrislerle... Geçenlerde dilekçe vermiş; süvari olmak istiyormuş. Yaşlı olanın adı Arhipov; o da tüccar mı, bir yerde kâhya mı ne... Bir ara şarapçılıkla uğraşmış düzenbazın biri; şimdilik Sizobrühov’a arkadaşlık ediyor. Hem</span> <span class="regular-1 char-style-override-10" style="font-size:1.09em;">Yahuda</span><span class="regular-1" style="font-size:1.09em;">,</span><span class="dipp char-style-override-11" style="font-size:0.82em;"><a class="footnote-link" href="#footnote-225-12" id="footnote-225-12-backlink">12</a></span> <span class="regular-1" style="font-size:1.09em;">hem</span> <span class="regular-1 char-style-override-10" style="font-size:1.09em;">Falstaff</span><span class="regular-1" style="font-size:1.09em;">’dır.</span><span class="dipp char-style-override-11" style="font-size:0.82em;"><a class="footnote-link" href="#footnote-225-13" id="footnote-225-13-backlink">13</a></span> <span class="regular-1" style="font-size:1.09em;">İki kere iflas etmiş, iğrenç derecede şehvet düşkünü bir adam, kendine göre birtakım sapıklıkları var. Böyle bir işten dolayı ceza mahkemesine düştüğünü duydum, ama sonunda paçayı kurtarmış. Onu burada gördüğüme bir bakıma sevindim; bekliyordum zaten. Arhipov Sizobrühov’dan yararlanıyor. Birtakım gizli köşe bucakların ustası olduğu için böyle toy delikanlılar onu el üstünde tutar. Uzun süredir diş biliyordum bu herife. Mitroşka da onlardan aşağı kalmaz; hani şu pencerenin önünde duran Çingene suratlı delikanlı, sırtında şatafatlı bir hırka var... At cambazıdır; buranın bütün süvarileri tanır onu. Onun gibi hilebaz herifi ömrümde görmedim. Gözünün önünde sahte parayı basar, sen de bunu bile bile alır bozarsın. Sırtındaki hırka kadife ama köylü kıyafeti... Tıpkı Slav milliyetçilerine benziyor (Slav milliyetçilerinin Rus ulusal giysileri), yakışıyor da kerataya... Bir de ona şöyle güzel bir frak giydir; İngiliz kulubüne Barabanov diye takdim et, oradakilere bir-iki saat içinde kontluğunu kabul ettirmezse adımı inkâr ederim! Vist oynar, kontlar gibi laf eder, kafeslemediği insan bırakmaz, sonu kötü bu herifin. Şişkoyla kanlı bıçaklı... Bu aralık işleri iyi gitmiyor, şişko da Mitroşka’nın kaz gibi yolduğu Sizobrühov’u elinden aldı... Şimdi burada karşılaşmalarında mutlaka bir iş var. Hatta ne olduğunu da tahmin ediyorum. Bana Arhipov’la Sizobrühov’un buraya gelip bu çevrede karanlık bir iş peşinde dolaştıklarını ihbar edenin Mitroşka’dan başkası olmadığına eminim. Ben de Mitroşka’nın Arhipov’a karşı kininden faydalanmak istiyorum; benim de kendime göre hesaplarım var. Zaten buraya aşağı yukarı bu yüzden geldim ama Mitroşka’ya belli etmek istemiyorum; sen de pek bakma ona. Buradan çıkarken nasıl olsa o kendisi yanımıza gelip ağzından baklayı çıkarır... Hadi öbür odaya geçelim Vanya.</span></p>

      <p class="paragraf"><span class="regular-1" style="font-size:1.09em;">Garsona dönerek,</span></p>

      <p class="paragraf"><span class="regular-1" style="font-size:1.09em;">— Ne istediğimi biliyorsun, değil mi Stepan, dedi.</span></p>

      <p class="paragraf"><span class="regular-1" style="font-size:1.09em;">— Evet efendim.</span></p>

      <p class="paragraf"><span class="regular-1" style="font-size:1.09em;">— Uygun olsun ha!</span></p>

      <p class="paragraf"><span class="regular-1" style="font-size:1.09em;">— Baş üstüne efendim.</span></p>

      <p class="paragraf"><span class="regular-1" style="font-size:1.09em;">— Hadi bakalım. Otur Vanya. Bana neden öyle bakıyorsun? Gözlerini benden ayırmadığının farkındayım. Şaşıyor musun? Şaşma, insanın başına neler gelmez. Rüyasında görmediği şeyler... Nerede... Nerede o seninle Cornellius Nepos’u ezberlediğimiz günler! Yalnız bir şeye inan Vanya: Masloboyev yolunu sapıttı ama içi yine eskisi gibi, değişen sadece davranışları. Yüzüm kara da olsa herkesinkinden daha kara değil. Doktor olacaktım, edebiyat öğretmenliğine hazırlandım; hatta Gogol’e dair bir yazı da yazdım. Altın arayıcılığına kalkıştım, evlenmek istedim; dört başı mamur mutluluğu kim istemez? O da razı oldu, oysa evim tam takırdı... Düğünün şerefine birisinden sağlam bir çift ayakkabı almak üzereydim. Çünkü bir buçuk yıldır delik deşik bir pabuçla geziyordum. Sonunda evlenemedim. O bir öğretmene vardı, ben de bir büroya, hani öyle ahım şahım bir ticari kuruluşa falan değil, yazıhanenin birine kâtip olarak girdim. Bu sefer de işin şekli değişti. Yıllar geçti. Memuriyetten ayrıldım ama rahat rahat para kazanıyorum. Hem rüşvet yiyor, hem hak yolundan ayrılmıyorum. Kuzulara karşı kurt, kurtlara karşı kuzuyum. Kendime göre ilkelerim var; bir kişinin orduyla baş edemeyeceğini bilir, işimi ona göre tutarım. İşlerimin çoğu da özel gizli şeyler... Anlıyor musun?</span></p>

      <p class="paragraf"><span class="regular-1" style="font-size:1.09em;">— Dedektif misin yoksa?</span></p>

      <p class="paragraf"><span class="regular-1" style="font-size:1.09em;">— Tam değilim ama bazen resmi işlerle de uğraştığım olur, bazen gönüllü olarak çalışırım. Bir de votka içerim Vanya. Ama ne kadar içsem aklım meyhanede değildir; bu yüzden de yarınımı biliyorum. Zamanım geçti; Arap’ı istediğin kadar yıka, beyaz olur mu? Yalnız şunu söyleyeceğim: İçimdeki insani taraf körelmiş olsaydı bugün karşına çıkmazdım Vanya. Doğru söyledin demin: Sana daha önceden de rastladım, birkaç kere konuşmak istedim ama cesaret edemedim, geriye attım hep. Denk değiliz. Şimdi de sarhoş olduğum için yaklaştım, dediğin doğru Vanya. Ama bırakalım bu saçmalıkları... En iyisi senden söz edelim. Okudum ruhum, okudum; ben de okudum. Senin ilk romanından söz ediyorum dostum. Okuyunca az kalsın adam oluyordum. Az kalmıştı; sonra düşündüm taşındım, namussuz kalmayı yeğledim... Böyle işte...</span></p>

      <p class="paragraf"><span class="regular-1" style="font-size:1.09em;">Masloboyev uzun uzun konuştu durdu. (Gitgide duygusallaşıyor, gözleri hüzünlü bir ifade alıyordu.) Öteden beri hoş fakat içten pazarlıklı bir çocuktu. Zeki sayılmazdı; daha çok uyanık, kurnaz, girişken ve okul sıralarında bile entrikacıydı. Kötü yürekli olmadığı halde harcanmış bir adamdı. Ruslarda böylelerine sık sık rastlanır. Çoğu yetenekli, becerikli, fakat içleri karmakarışık insanlardır. Belirli noktalarda kendilerini zayıflıklarına kaptırır, bilinçli olarak, vicdanlarına aykırı davranabilirler. Sonunda mahvolurlar, üstelik bunun böyle olacağını önceden de bilirler. İşte Masloboyev; şarap içinde boğuluyordu.</span></p>

      <p class="paragraf"><span class="regular-1" style="font-size:1.09em;">— Bir şunu söyleyeyim dostum, diye devam etti. Birdenbire parladığını işittim, eserlerin hakkında pek çok eleştiri okudum. (İnan okurum; beni okumaz sanma!) Sonra bir gün seni eski kundurayla, çamurlu havada lastiksiz, buruşuk bir şapkayla gezerken görünce durumu anladım. Dergilerde mi çalışıyorsun?</span></p>

      <p class="paragraf"><span class="regular-1" style="font-size:1.09em;">— Evet Masloboyev.</span></p>

      <p class="paragraf"><span class="regular-1" style="font-size:1.09em;">— Yani yük beygiri oldun.</span></p>

      <p class="paragraf"><span class="regular-1" style="font-size:1.09em;">— Onun gibi bir şey...</span></p>

      <p class="paragraf"><span class="regular-1" style="font-size:1.09em;">— Böyle olunca içmek en iyisi kardeş! Ben kafayı çekerek divanıma uzandım mı dünyalar benim oluyor. (Yaylı bir divanım var, görmelisin!) Hayalimde kendimi Homer, Dante, ya da Barbaros olarak canlandırıyorum. Keyif benim değil mi; dilediğim gibi hayaller kurarım. Fakat sen bunları kuramazsın, çünkü her şeyden önce kendi kendine bir şeyler olmak istersin. Sonra bütün arzular sana yasaktır, yük beygirisin çünkü... Bende hayal, sende gerçek. Beni dinle Vanya. Açıkça, kardeşçe konuşuyorum. Kabul etmezsen bana on yılda unutamayacağım bir hakarette bulunmuş olursun! Paraya ihtiyacın var mı? Param var. Suratını ekşitme. Parayı al, seni çalıştıranlarla kes hesabını... Boyunduruğu atar atmaz sana bir yıllık geçimini sağlayacak büyük bir esere başla. Ne dersin?</span></p>

      <p class="paragraf"><span class="regular-1" style="font-size:1.09em;">— Kardeşçe önerinin değerini anlıyorum Masloboyev, fakat şimdilik yanıt veremeyeceğim. Nedenini anlatmak uzun sürer. Bazı sıkıntılar var... Gene de ilerde, sana her şeyi kardeşçe anlatmayı vaat ediyorum. Önerine teşekkürler. Sana bir gün geleceğim. Hem bundan sonra sık sık gelirim. Şimdi sana aklımı neye taktığımı da anlatacağım. Benimle bu kadar açık konuştuğuna göre ben de sana akıl danışayım. Zaten bu işlerin uzmanısın galiba?</span></p>

      <p class="paragraf"><span class="regular-1" style="font-size:1.09em;">Smith’le torununun hikâyesini pastanedeki olaydan başlayarak anlattım. İşin tuhafı anlatırken Masloboyev’in gözlerinden bu hikâye hakkında bazı şeyler bildiğini sezer gibi oldum. Sordum:</span></p>

      <p class="paragraf"><span class="regular-1" style="font-size:1.09em;">— Yok, tanımıyorum onu, dedi. Gene de konunun büsbütün yabancısı değilim; geçenlerde, bir ihtiyarın pastanede öldüğünü duydum. Yalnız Madam Bubnova hakkında gerçekten bazı şeyler biliyorum. Bu bayandan iki ay önce rüşvet almıştım.</span> <span class="regular-1 char-style-override-10" style="font-size:1.09em;">Je prends mon ou bien je le trouve</span><span class="regular-1" style="font-size:1.09em;">.</span><span class="dipp char-style-override-11" style="font-size:0.82em;"><a class="footnote-link" href="#footnote-225-14" id="footnote-225-14-backlink">14</a></span> <span class="regular-1" style="font-size:1.09em;">Molière’le benzerliğimiz bu bakımdan... Kadından yüz rubleyi sızdırdım ama daha o zaman, gelecek sefere bir beş yüzünü kesmeye karar vermiştim. Berbat karı! Hep kötü işler peşinde... Varsın dolabını döndürsün ama bazen sınırını aşıyor. Sakın beni Don Kişot sanma, rica ederim. Bu işten benim de çıkarım olur da ondan ilgileniyorum. Onun için demin Sizobrühov’a rastlayınca sevindim doğrusu. Anlaşılan Sizobrühov’u buraya birisi getirmiş; getiren de şişkodur. O herifin burnunu bu gibi işlere soktuğunu bildiğim için... Neyse, bir punduna getirip onu da enselerim. Küçük kızın hikâyesini anlattığına sevindim. Ondan da bir ipucu elde ettim. Dedim ya, herkesin girdisi çıktısıyla ilgiliyim. Öyle kimselerle tanışıyorum ki! Geçen gün bir Prensin işine burnumu soktum. Bir iş ki aklın şaşar! O Prensten umulmazdı doğrusu. İstersen sana kocalı bir kadının hikâyesini anlatayım. Sen gel de beni dinle kardeşim, bende öyle konular var ki yazsan kimsecikler inanmaz.</span></p>

      <p class="paragraf"><span class="regular-1" style="font-size:1.09em;">Bir önseziyle sözünü keserek,</span></p>

      <p class="paragraf"><span class="regular-1" style="font-size:1.09em;">— Adı neydi o Prensin, diye sordum.</span></p>

      <p class="paragraf"><span class="regular-1" style="font-size:1.09em;">— Neden sordun? Söyleyeyim: Valkovski</span></p>

      <p class="paragraf"><span class="regular-1" style="font-size:1.09em;">— Piotr mu?</span></p>

      <p class="paragraf"><span class="regular-1" style="font-size:1.09em;">— Ta kendisi. Tanır mısın?</span></p>

      <p class="paragraf"><span class="regular-1" style="font-size:1.09em;">— Eh şöyle böyle. (Ayağa kalkarak) Sana bu kişi hakkında bir şeyler öğrenmek için ara sıra uğrayacağım Masloboyev, dedim. Merak ettim doğrusu.</span></p>

      <p class="paragraf"><span class="regular-1" style="font-size:1.09em;">— Hay hay, eski dostum. İstediğin zaman buyur. Masal anlatmasını bilirim ama her şeyin bir kararı var. Ne demek istediğimi anlıyorsun değil mi? Yoksa kredimizi, saygınlığımızı, yani ticari saygınlığımızı kaybederiz.</span></p>

      <p class="paragraf"><span class="regular-1" style="font-size:1.09em;">— Canım, olabildiği kadar...</span></p>

      <p class="paragraf"><span class="regular-1" style="font-size:1.09em;">Heyecanlanmıştım. Masloboyev farkına vardı. Ona:</span></p>

      <p class="paragraf"><span class="regular-1" style="font-size:1.09em;">— Peki, sana şimdi anlattığım konu hakkında ne dersin? İçinde işe yarar bir şey buldun mu?</span></p>

      <p class="paragraf"><span class="regular-1" style="font-size:1.09em;">— O konu hakkında mı? Bir dakika bekle, gidip hesabı göreyim.</span></p>

      <p class="paragraf"><span class="regular-1" style="font-size:1.09em;">Büfeye doğruldu. Orada, rastlantıymış gibi kadife hırkalı, herkesin Mitroşka diye senli benli olduğu delikanlıyla karşılaştı. Hallerinden, birbirlerine pek yabancı olmadıkları anlaşılıyordu. Mitroşka görünüşte oldukça dikkati çeken bir gençti. Kolsuz hırkası, kırmızı ipekli mintanı, hatları keskin olduğu halde sevimli yüzüyle hem garip, hem olumlu bir etki bırakıyordu. Oldukça genç ve esmerdi; bakışları cesur, ışıl ışıldı. Hareketlerinde yabancı bir kabadayılık vardı. Gene de o anda, kendini toplamış, ağırbaşlı, gururlu bir işadamı tavrı takınmaya çalıştığı belli oluyordu.</span></p>

      <p class="paragraf"><span class="regular-1" style="font-size:1.09em;">Yanıma dönen Masloboyev,</span></p>

      <p class="paragraf"><span class="regular-1" style="font-size:1.09em;">— Bana bak Vanya, dedi; bu akşamüstü, yediye doğru evime uğrarsan sana bir haber verebilirim belki... Tek başıma işe yaramam ben. Eskiden öyle değildim ama şimdi ayyaşın biri oldum çıktım. İşlerden de hayli uzaklaştım. Gene de bu sahada pek usta birkaç yakınım var. Onlarla görüşüp bazı bilgiler edinebilirim. Yapabileceğim de bu kadar. Gerçi ayıkken kendim de çalışırım ama gene yakınlarımla işbirliği içinde... Daha çok şunun bunun araştırmasını yaparım. Neyse... Bu kadarı yeter. İşte adresim: Şestilavoçnaya. Üstüme ağırlık basmaya başladı. Bir tane daha parlatıp doğru eve... Biraz uzanırım. Gelirsen seni Aleksandra Semyonovna ile tanıştırırım. Zaman bulursak şiirden filan söz ederiz.</span></p>

      <p class="paragraf"><span class="regular-1" style="font-size:1.09em;">— Ya o mesele?</span></p>

      <p class="paragraf"><span class="regular-1" style="font-size:1.09em;">— Eh, belki onun hakkında da konuşuruz.</span></p>

      <p class="paragraf"><span class="regular-1" style="font-size:1.09em;">— Gelirim, mutlaka gelirim.</span></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-12-backlink" id="footnote-225-12">12</a> İsa’yı ihbar eden. (Ç.N.)</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-13-backlink" id="footnote-225-13">13</a> Ahlaksız ve korkak. (Ç.N.)</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-14-backlink" id="footnote-225-14">14</a> Molière’in çok kullandığı bir söz: “Elime geçen fırsatı kaçırmam.” (Ç.N.)</p>
        </div>
      </div>
    </div>
  </div>
</body>
</html>
