<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-6.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-6.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="araalt" id="toc_marker-1-1-6" xml:lang="en-US">VI</p>

      <p class="paragraf"><span class="regular-1" style="font-size:1.09em;" xml:lang="en-US">Romanımı onlara bir solukta okudum. Hemen çaydan sonra başladık; gecenin ikisine kadar sürdü. İhtiyar önceleri somurtuyordu. Oldukça seviyeli, kendisinin anlayamayacağı ama mutlaka yüksek bir şey bekliyordu. Oysa çıka çıka her günkü basit, bilinen bir hayat hikâyesi çıkmıştı. Romanın kahramanı hiç olmazsa büyük veya meraka değer bir adam ya da</span> <span class="regular-1 char-style-override-10" style="font-size:1.09em;" xml:lang="en-US">Roslavlev</span><span class="regular-1" style="font-size:1.09em;" xml:lang="en-US">,</span> <span class="regular-1 char-style-override-10" style="font-size:1.09em;" xml:lang="en-US">Yuri Miloslavski</span><span class="dipp char-style-override-11" style="font-size:0.82em;" xml:lang="en-US"><a class="footnote-link" href="#footnote-225-5" id="footnote-225-5-backlink">5</a></span> <span class="regular-1" style="font-size:1.09em;" xml:lang="en-US">gibi biri olaydı! Oysa kitapta bahsedilen küçük, ezilmiş, hatta biraz kalın kafalı bir memurdu; adamcağızın ceketinin düğmeleri dökülüyordu. Bütün bunlar hepimizin konuştuğu yalın bir dille anlatılmıştı. Garipti doğrusu! İhmeneva anne soran bakışlarını kocasından ayıramıyordu, sonra bir şeye gücenmiş gibi surat astı. Yüzünden, ‘Böyle saçma kitaplar yazılıp dinlenmeye değer mi? Üstelik para da veriyorlar!’ düşüncesi okunuyordu. Nataşa dikkat kesilmiş, can kulağıyla dinliyordu. Gözlerini benden ayırmıyor, dudaklarıma bakarak her sözcüğü nasıl okuduğuma dikkat ediyordu. Arada bir o da güzel dudaklarını kıpırdatıyordu. Sonunda ne oldu; kitabın yarısına gelmeden dinleyicilerimin hepsinin gözlerinden yaş akmaya başladı. Anna Andreyevna için için ağlıyordu. Kahramanıma candan acıyor, mırıldanmalarından anladığıma göre, geçirdiği felaketlerde ona bütün saflığıyla yardım etmek istiyordu. İhtiyar yüksek konulara ait hayallerinden vazgeçmişti artık. “Pek ahım şahım bir şey olmadığı baştan belliydi ama insanın yüreğine işliyor!” diyordu. “İyi anlatılmış; en zavallı, en küçük adamın bile insan olduğunu, kardeş adı taşıdığını anlıyoruz!”</span></p>

      <p class="paragraf"><span class="regular-1" style="font-size:1.09em;" xml:lang="en-US">Nataşa ağlayarak dinliyor, masanın altından gizlice elimi sıkıyordu. Okumayı bitirdim. Nataşa doğruldu; yanakları alevlenmiş, gözlerinde yaş taneleri parıldıyordu. Birdenbire elimi kaparak öptü, odadan kaçtı. Annesiyle babası bakıştılar. Kızının hareketine şaşıran ihtiyar,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ne kadar da duygusalmış, dedi. Gerçi bunda kötülük yok ya, içinden geldi! İyi kızdır o...</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhtiyar bunları hem Nataşa’yı hem de, nedense, beni aklamak ister gibi karısına yan yan bakarak mırıldandı. Fakat okuma sırasında epey heyecanlanıp duygulanan Anna Andrevyevna’da, “Makedonyalı İskender’in kahraman olduğunu anladık ama bu yüzden sandalye kırmak niye?” demek ister gibi bir hal vardı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nataşa az sonra yanımıza geldi; neşeli, mutluydu. Yanımdan geçerken ufacık çimdik attı. İhtiyar gene ‘ciddi olarak’ romanımın eleştirisine girişti ama sevincini tutamadı, coştu:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Enfes Vanya, enfes oğlum! Canıma değdi. Bu kadarını beklemiyordum doğrusu. Yüksek, büyük şeyler değil yazdıkların, orası öyle. Mesela bende Moskova Kurtuluşu var; Moskova’da yazılmış. Kardeşim, daha ilk satırlardan herif kartal gibi göklere yükseliyor. Fakat seninki daha sade, daha açık... Yücelik az... Ama geçti artık, kitap basıldı. Olsa olsa ikinci baskıda düşünülür. Tekrar basarlar mı dersin Vanya? O zaman gene para alırsın, değil mi? Zaten açıklığı yüzünden bu kadar sevdim. Çok cana yakın, sanki hepsi başımdan geçmiş gibi... Doğru dürüst anlamadıktan sonra yüksek konuları ne yapayım ben! Yalnız dili biraz düzeltmek lazım: Seni kutluyorum ama ne dersen de, edebiyat dili değil.</span></p>

      <p class="paragraf"><span class="regular-1" style="font-size:1.09em;" xml:lang="en-US">Anna Andreyevna söze karıştı:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Demek bu kadar para aldın İvan Petroviç! Size baktıkça adeta inanamıyorum. Aman Yarabbi şimdi böyle şeyler para ediyor demek!</span></p>

      <p class="paragraf"><span class="regular-1" style="font-size:1.09em;" xml:lang="en-US">Yeniden coşan ihtiyar İhmenev:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Sana bir şey söyleyeyim mi Vanya, diye devam etti. Gerçi memuriyet değil ama ne de olsa gelecek var: Büyüklerden bazıları okur belki. Gogol’a her yıl ödenek verildiğini, Avrupa’ya gönderildiğini kendin söyledin. Belki sana da aynı şeyi yaparlar; ne dersin? Yoksa henüz pek mi erken, başka kitaplar da mı yazman gerekiyor? Yaz bari kardeşim; hiç durma yaz! İlk başarına güvenip gevşeme. Demir tavında dövülür.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">Öyle kesin bir inanç ve iyi niyetle konuşuyordu ki, hayallerine set çekmeye kıyamadım.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bir bakarsın bir enfiye kutusu bağışlarlar. Olur mu olur, keyiflerine kalmış... Daha çok heveslendirmek isterlerse...</span></p>

      <p class="paragraf"><span class="regular-1" style="font-size:1.09em;" xml:lang="en-US">Sesini alçaltıp sol gözünü anlamlı bir ifadeyle kırparak,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Belki saraya kadar yükselirsin; diye ekledi. Olmaz mı? Çok mu erken?</span></p>

      <p class="paragraf"><span class="regular-1" style="font-size:1.09em;" xml:lang="en-US">Anna Andreyevna alınır gibi oldu:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Hemen saraya... Daha neler!</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İçten gülerek,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Neredeyse beni general yapacaksınız, dedim.</span></p>

      <p class="paragraf"><span class="regular-1" style="font-size:1.09em;" xml:lang="en-US">O aralık bize kahvaltı hazırlayan Nataşa, afacan bir tavırla,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ekselans yemeğe buyurmazlar mı, diye seslendi. Sonra kahkahayla gülerek kollarını babasının boynuna doladı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Canım babacığım!</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhtiyar duygulandı:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Peki, peki. İçimden geldi de söylüyorum. General olsa da olmasa da yemeğe gidelim.</span></p>

      <p class="paragraf"><span class="regular-1" style="font-size:1.09em;" xml:lang="en-US">Her fırsatta yaptığı gibi kızının kızarmış yanağını okşadı:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Benim duygulu kızım!</span></p>

      <p class="paragraf"><span class="regular-1" style="font-size:1.09em;" xml:lang="en-US">Sonra,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Seni sevdiğim için söylüyorum Vanya; diye tekrarladı. General değilsen de tanınmış bir kişi, bir yazansın.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Şimdi yazar deniyor baba.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Yazandan vaz mı geçildi; bilmiyordum. Peki, yazar olsun. Benim söylemek istediğim şu: Bir roman yazdığın için elbette seni sarayda danışman yapacak değiller, bunu düşünmek bile saçma. Yalnız gene de başına devlet kuşu konabilir: Sözgelimi bu bir ataşelik gibi bir şey olabilir, Avrupa’ya gidersin, ya da sağlığını düzeltmek için İtalya’ya gönderirler; parayla yardım edebilirler.</span></p>

      <p class="paragraf"><span class="regular-1" style="font-size:1.09em;" xml:lang="en-US">Anna Andreyevna güldü:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Sakın o zaman bizi küçümseme, İvan Petroviç!</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bir an önce bir yıldız taksınlar bari baba! Yoksa ataşelik neymiş sanki!</span></p>

      <p class="paragraf"><span class="regular-1" style="font-size:1.09em;" xml:lang="en-US">Nataşa yeniden kolumu çimdikledi. Kızının alevlenmiş yanaklarıyla neşeden yıldız gibi parlayan gözlerine hayranlıkla bakan ihtiyar,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bu da benimle bozdu, diye bağırdı. Galiba gene fazla hayale daldım çocuklar. Hep böyleyim zaten... Oysa sen pek de sakin görünüyorsun Vanya.</span></p>

      <p class="paragraf"><span class="regular-1" style="font-size:1.09em;" xml:lang="en-US">— İlahi babacığım, nasıl olacakmış?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Hiç canım, laf olsun diye söyledim. Gene de şey... Yüzün hiç şair yüzü değil. Duyduğuma göre, şair yüzü solgun, saçları uzun olurmuş... Gözlerinde de bir şey varmış. Mesela şu Goethe gibi şairler, Abbadon’da okumuştum... Ne o, gene yanlış bir şey söyledim galiba? Şu yaramaz kız da nasıl üstüme geliyor! Ne yapalım çocuklar, bilgin değilim. Ne duyuyorsak o. Zaten iş çehrede değil, yüzün büyük önemi yok. Bence yüzün gayet iyi, kendi hesabıma çok beğeniyorum. Sorun bunda değil: Namuslu ol Vanya, en önemlisi o; namusunla yaşa, boş yere gururlanma! İşinde onurla çalış, söylemek istediğim buydu, evet buydu!</span></p>

      <p class="paragraf"><span class="regular-1" style="font-size:1.09em;" xml:lang="en-US">Ne harikulade zamandı o! Bütün boş zamanlarımı, akşamlarımı onlarda geçiriyordum. İhtiyara edebiyat dünyasından, kim bilir niçin ilgilenmeye başladığı yazarlardan söz ediyor, onlardan haber getiriyordum. Nikolay Sergeyiç sık sık sözünü ettiğim B.’nin eleştiri yazılarını okumaya başlamıştı bile. Pek anlamadığı halde onu coşkuyla övüyor, eleştirmenin aleyhinde Kuzey Yabanarısı’nda yazan düşmanlarından acı acı yakınıyordu. Karısı, Nataşa ile beni göz hapsine almıştı, ama biz gene birbirimize söyleyeceğimizi söyledik. Nataşa’nın, önüne bakarak duyulur duyulmaz bir sesle, “Evet,” diye fısıldadığını işittim. Sonunda ihtiyarlar da öğrendiler; düşünüp taşındılar, Anne Andreyevna uzun uzun kafa sallayıp durdu. Garibine gitmişti, adeta korkuyor gibiydi. Bana bir türlü inanamıyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Başarınca iyi, hoş ama bir aksilik olursa İvan Petroviç, o zaman ne yaparsın, diyordu. Hiç değilse bir yerde bir görev alsaydın.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Sana bir şey söyleyeyim Vanya; dedi. Ben gördüm, farkına vardım; hatta açıkça söyleyeyim sevindim bile... Seninle Nataşa’nın... Şey işte... İyi olur. Fakat ikiniz de henüz çok gençsiniz; bizim Anne Andreyevna’nın hakkı var. Bekleyelim. Gerçi büyük bir yeteneğin var. Ama öyle baştan bağırdıkları gibi dâhi de değilsin; sadece bir yeteneksin. Daha bugün Yabanarısı’nda sana ait bir eleştiri okudum: Tutar tarafını bırakmıyorlar. Hoş, bu gazete, gazete değil ya! Öyle! Yetenek, tüm yaşamının garanti altında olduğu anlamına gelmez. Bir buçuk ya da bir sene bekleyelim; tuttuğun yolda hep böyle başarıyla yürürsen Nataşa senin olur, başaramazsan kusura bakma. Dürüst insansın, anlarsın elbette.</span></p>

      <p class="paragraf"><span class="regular-1" style="font-size:1.09em;" xml:lang="en-US">Bunda karar kıldık. Bir yıl sonra da şunlar oldu:</span></p>

      <p class="paragraf"><span class="regular-1" style="font-size:1.09em;" xml:lang="en-US">Evet, tam bir yıl sonraydı. Berrak bir eylül akşamı, içim titreye titreye, hasta halde ihtiyarlara geldim. Yarı baygın sandalyeye çöktüm. Zavallılar müthiş korktular. Fakat başımın dönmesinin, içimdeki sıkıntının nedeni İhmenevlerin kapısını çalmadan belki on kere gidip gelmem değildi. Geleceğimi kurtaramayışım, hâlâ ne paraya, ne de şöhrete kavuşamayışım, henüz ‘bir ataşe’ olamayışım, sağlığım için bir İtalya yolculuğu yapmaktan uzak bulunmam da değildi.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">Öyle yıllar olur ki on yıla bedeldir. Her şey, Nataşa ile böyle bir yıl geçirdiğimizden oldu. Aramıza bir sonsuzluk girerek bizi ayırdı...</span></p>

      <p class="paragraf"><span class="regular-1" style="font-size:1.09em;" xml:lang="en-US">Hâlâ aklımdadır: İhmenev’in önünde sessizce oturuyor, şapkamın zaten kırık kenarlarının kalan kısmını dalgın dalgın büküyordum. Oturduğum yerde nedenini kendim de bilmeden Nataşa’nın çıkmasını bekliyordum. Giysilerimin hali içler acısıydı. Üstümde ne varsa dökülüyordu. Çökmüş, zayıflamış, sararmıştım. Ama bu halimle bile, zamanında, sevimli Nikolay Sergeyiç’imize kaygı veren şair benzerliğini kazanamamıştım, gözlerimde derin anlamlar yoktu. İhtiyar kadın içten gelen telaşlı bir acımayla bana bakarak, “Bu haliyle az kalsın Nataşa’nın nişanlısı olacaktı! Tanrı korusun!” diye düşünüyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Hâlâ kulağımdan gitmeyen o acıklı sesiyle,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Çay içer misiniz İvan Petroviç? diye sordu. (Masada semaver kaynıyordu.) Nasılsınız canım, çok hasta görünüyorsunuz?</span></p>

      <p class="paragraf"><span class="regular-1" style="font-size:1.09em;" xml:lang="en-US">Hiç gözümün önünden gitmiyor: Benimle konuşurken gözlerindeki kaygı iyice belli oluyordu. Aynı kaygı soğumuş çayının önünde düşünceye dalan ihtiyar kocasının bakışlarını da gölgelendirmişti. O sırada ikisinin de canlarını sıkan şeyin ne olduğunu biliyordum: Prens Valkovski’yle aralarındaki davanın İhmenevlerin aleyhine dönmesine üzülüyordu. Ayrıca, Nikolay Sergeyiç’i yatağa düşüren başka terslikler de olmuştu. Davaya sebep olan genç Prens beş ay önce İhmenevlere yeniden gelmişti. Alyoşa’sını öz oğlu kadar seven ihtiyarın delikanlıyı anmadığı gün yoktu. Gelişine içten sevindi; Vasilyevskiye’yi hatırlayan Anna Andreyevna ağlamaya başladı. Alyoşa babasından gizli olarak ziyaretlerini sıklaştırdı. Dürüst, açık yürekli bir insan olan Nikolay Sergeyiç tedbirli davranmaya gerek görmedi: Prensin, oğlunun tekrar İhmenevlerin evine kabul edildiğini öğrenince ne diyeceğini düşünmek bile onuruna dokunuyor; bütün bu anlamsız kuşkuları küçük görüyordu. İhtiyar yalnız yeni hakaretlere bir kere daha dayanıp dayanamayacağını kestirememişti. Genç Prens hemen hemen her akşam geliyordu. İhtiyarlar onun yanında neşeleniyordu. Alyoşa’nın babası sonunda her şeyi öğrendi. Gayet çirkin bir dedikodu çıktı. Prens, Nikolay Sergeyiç’e hep aynı konuda hakaret dolu bir mektup yolladı, oğluna da İhmenevlere gitmesini kesin olarak yasakladı. Olay onlara gelişimden iki hafta önce olmuştu. İhtiyar oldukça içerledi. Nasıl işti bu! Temiz, soylu kızı Nataşa bir daha bu kirli dedikoduya karıştırılmış, çamura bulanmıştı! Ona önceden de hakaret eden adam, insafsızlığını bir kere daha tekrarlıyordu. Bunun öcü alınmayacak mıydı?</span></p>

      <p class="paragraf"><span class="regular-1" style="font-size:1.09em;" xml:lang="en-US">Nikolay Sergeyiç ilk günlerde kederinden hastalanmıştı. Hepsini biliyordum. Hasta, üzgün olduğum, son üç haftadır onlara hiç gitmediğim halde bütün olayı en ince ayrıntısına kadar biliyordum. Bildiğim bir şey daha vardı... Ama hayır! Bu işte onları dünyada en çok endişeye düşüren başka bir şey olduğunu sezinliyordum. Gene de inanmak istemiyor, derin bir üzüntüyle ihtiyarları inceliyordum. Evet, sıkıntı içindeydim. Gerçeği ortaya çıkarıp ona inanmaktan korkuyor, elimden geldiği kadar o uğursuz dakikayı uzaklaştırmak istiyordum. Halbuki bunun için gelmiştim. O gece sanki beni İhmenevlerin evine çeken bir güç vardı!</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhtiyar, birden kendine gelmiş gibi:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Sahi Vanya, hasta mısın sen, diye sordu. Çoktandır gelmiyorsun. Sana karşı çok suçluyum: Gelip yoklayacaktım ama bir türlü olmadı işte...</span></p>

      <p class="paragraf"><span class="regular-1" style="font-size:1.09em;" xml:lang="en-US">Sözünü tamamlayınca tekrar daldı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Rahatsızdım, dedim.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhmenev, belki beş dakika sonra:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Yaa... Rahatsızdın... diye tekrarladı. Sana o zaman dikkat etmeni söyledim, dinlemedin ki! Öyledir kardeş, esin perisi ezelden beri tavan arasına aç susuz oturmuştur, gene de öyle olacak. Böyle bu...</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhtiyarın neşesi yoktu. İçinde kanayan yara olmasa aç esin perisinden söz açmazdı. Yüzüne dikkatle baktım: Sararmıştı, gözlerinde bir şaşkınlık, çözümlemeye gücü yetmeyen bir düşünce vardı. Sert, acı konuşuyordu. Karısı ona merakla bakıp baş sallıyordu. İhtiyar bir aralık diğer yöne dönünce Anna Andreyevna sessizce onu işaret etti.</span></p>

      <p class="paragraf"><span class="regular-1" style="font-size:1.09em;" xml:lang="en-US">Anna Andreyevna’ya,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Natalya Nikolayevna’nın sağlığı nasıl; kendisi evde mi, diye merakla sordum.</span></p>

      <p class="paragraf"><span class="regular-1" style="font-size:1.09em;" xml:lang="en-US">Soruma cevap vermekte güçlük çekiyormuş gibi,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Evde canım, evde; cevabını verdi. Şimdi gelir. Şaka mı ediyorsun? Üç haftadır yüzünü görmedik. Nataşa da bir garip oldu... Şaşırdım kaldım; iyi mi, hasta mı anlaşılmıyor. Tanrı korusun!</span></p>

      <p class="paragraf"><span class="regular-1" style="font-size:1.09em;" xml:lang="en-US">Kocasına ürkek ürkek baktı. Nikolay Sergeyiç isteksiz, somurtkan bir tavırla söze karıştı:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Nedenmiş, hiçbir şeyi yok. Genç kız olgunlaşıyor, bebek değil artık; hepsi bu işte. Kızların dertlerine, kaprislerine kim akıl erdirebilmiş ki?</span></p>

      <p class="paragraf"><span class="regular-1" style="font-size:1.09em;" xml:lang="en-US">Anna Andreyevna gücenmiş bir tavırla,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ne kaprisi, diye söylendi.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhtiyar ses çıkarmadı; parmaklarıyla masada tempo tutuyordu. Korkuyla, “Aman Tanrım, aralarında bir şey mi oldu?” diye düşündüm.</span></p>

      <p class="paragraf"><span class="regular-1" style="font-size:1.09em;" xml:lang="en-US">— E, sizde ne var ne yok? B. hâlâ eleştiri yazıyor mu?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Yazıyor.</span></p>

      <p class="paragraf"><span class="regular-1" style="font-size:1.09em;" xml:lang="en-US">Elini salladı:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ah Vanya, Vanya! Eleştiriden ne fayda!</span></p>

      <p class="paragraf"><span class="regular-1" style="font-size:1.09em;" xml:lang="en-US">Kapı açıldı, Nataşa girdi.</span></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-5-backlink" id="footnote-225-5">5</a> XIX. yy’da yaşamış Zagoski’nin iki tarihi romanı. (Ç.N.)</p>
        </div>
      </div>
    </div>
  </div>
</body>
</html>
