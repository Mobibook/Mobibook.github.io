<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-43.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-43.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="araalt" id="toc_marker-1-4-7" xml:lang="en-US">VII</p>

      <p class="paragraf"><span class="regular-1" style="font-size:1.09em;" xml:lang="en-US">Yol bana bitmeyecek gibi uzun göründü. Sonunda geldik, ihtiyarların yanına girerken heyecandan yüreğim ağzıma geldi. Ne sonuç alacağımı bilmiyordum. Sadece oradan af ve barışı sağlamadan dönmemeye karar vermiştim.</span></p>

      <p class="paragraf"><span class="regular-1" style="font-size:1.09em;" xml:lang="en-US">Saat dörde geliyordu, ihtiyar karı-koca her zamanki gibi yalnızdı. Nikolay Sergeyiç üzgün, hasta bir şekilde şezlonguna uzanmıştı; benzi uçuk, halsiz, başı sarılıydı. Yanında oturan Anna Andreyevna arada bir kocasının şakaklarını sirkeyle ıslatıyor, bir yandan inceleyen, af dolu bakışını yüzünden ayırmıyordu. Anlaşılan bu hali ihtiyarı iyice sıkıyor, hatta kızdırıyordu. Israrla susuyor, karısı da korkudan ağzını açamıyordu. Ani gelişimiz ikisini de şaşırttı. Yanımda Nelly’yi gören Anna Andreyevna bize, kendini suçlu hissediyormuş gibi baktı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Odaya girerken,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bizim Nelly’yi getirdim, dedim. Çok düşündü, en sonunda sizi istedi. Kabul edin ve sevin onu.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhtiyar bana şüpheyle baktı. Bakışından her şeyi, yani Nataşa’nın bugünkü durumunu bildiği belliydi.</span></p>

      <p class="paragraf"><span class="regular-1" style="font-size:1.09em;" xml:lang="en-US">Gelişimizin nedenini çözmek ister gibi Nelly ile beni süzmeye, incelemeye devam etti. Nelly elime yapışarak tir tir titriyor, yere bakıyordu. Durumu hemen kavrayan Anna Andreyevna çabucak toparlandı. Nelly’yi ağlayarak kucakladı. Sonra elini bırakmadan yanına oturttu. Nelly ona merakla, şaşkınlık içinde bakıyordu.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhtiyar kadın çocuğu sevip yanına oturttuktan sonra, “Daha ne yapayım?” gibilerinden saf bir bekleyişle bana döndü. İhmenev’in yüzünün aldığı şekilden, Nelly’yi getirmemin nedenini anladığı seziliyordu. Surat astığını anladığımı gördü, elini başına götürerek, kesik kesik:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Başım ağrıyor Vanya! dedi.</span></p>

      <p class="paragraf"><span class="regular-1" style="font-size:1.09em;" xml:lang="en-US">Hâlâ, konuşmadan oturuyorduk. Söze nereden başlayacağımı düşünüyordum. Oda karanlıktı; iri, kara bir bulut yaklaşıyordu. Uzaktan yeniden gök gürlemesi duyuldu.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhmenev:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bu yıl erken başladı. Otuz yedide bizim oralarda bundan da erken başlamıştı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Anna Andreyevna iç çekti. Ürkek ürkek,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Semaver hazırlayalım mı, dedi. Kimse cevap vermeyince gene Nelly’ye döndü.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Adın ne senin yavrum?</span></p>

      <p class="paragraf"><span class="regular-1" style="font-size:1.09em;" xml:lang="en-US">Nelly adını yavaşça söyledi ve başını daha çok eğdi. İhtiyar ona dikkatle baktı. Anna Andreyevna biraz canlandı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Elena mı?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Evet.</span></p>

      <p class="paragraf"><span class="regular-1" style="font-size:1.09em;" xml:lang="en-US">Yeniden sessizlik oldu. Nikolay Sergeyiç,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Kardeşim Paraskovya Andreyevna’nın Elena adında bir yeğeni vardı, dedi. Aklımda kaldığına göre onu da Nelly diye çağırırlardı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Anna Andreyevna:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Hiç akraban yok mu kızım; annen, baban, diye sormaya devam etti.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nelly kesik kesik, ürkek bir sesle,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Yok... diye fısıldadı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Duymuştum zaten. Annen öleli çok oldu mu?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Hayır.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhtiyar kadın, küçük kıza acıyarak baktı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Vah zavallı öksüzüm!</span></p>

      <p class="paragraf"><span class="regular-1" style="font-size:1.09em;" xml:lang="en-US">Nikolay Sergeyiç masada sabırsızlıkla tempo tutuyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Yabancı mıydı annen? İvan Petroviç, öyle anlatmıştınız, değil mi?</span></p>

      <p class="paragraf"><span class="regular-1" style="font-size:1.09em;" xml:lang="en-US">Nelly, benden yardım ister gibi baktı. Güçlükle, düzensiz soluyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Dedesi İngiliz, annesi Rus’tu. Bunun için daha çok Rus sayılır, diye başladım. Nelly Avrupa’da doğmuş.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Karı-koca Avrupa’ya mı gitmişler?</span></p>

      <p class="paragraf"><span class="regular-1" style="font-size:1.09em;" xml:lang="en-US">Nelly birdenbire kıpkırmızı kesildi. Anna Andreyevna hata yaptığını anladı. Kocasının öfkeli bakışı altında büzüldü. İhmenev bu sefer pencereye bakmaya başladı. Sonra, birdenbire, karısına,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Annesini alçağın, namussuzun biri kandırmış, o da onunla birlikte baba evinden kaçmış, dedi. Babasının parasını da adama vermiş. Adam kadını dolandırmış. Sonra da yabancı Avrupa’ya götürüp yüzüstü bırakmış. Ama orada başka, vicdanlı bir adam ona sahip çıkmış. Adamcağız ölünce, kadın bundan iki yıl önce babasının yanına dönmüş.</span></p>

      <p class="paragraf"><span class="regular-1" style="font-size:1.09em;" xml:lang="en-US">Sert, kesik bir sesle,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Böyle anlatmıştın, değil mi Vanya, diye sordu. Heyecanını tutamayan Nelly yerinden kalktı, kapıya doğruldu; ihtiyar elini uzattı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Buraya gel Nelly. Gel, şuraya, yanıma otur.</span></p>

      <p class="paragraf"><span class="regular-1" style="font-size:1.09em;" xml:lang="en-US">Eğilip çocuğu alnından öptü, ağır ağır saçlarını okşamaya başladı. Nelly ürperir gibi oldu ama kendini tuttu. Anna Andreyevna öksüz kızı seven kocasına ümitle bakıyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nikolay Sergeyiç, Nelly’nin başını okşamaya devam ederek, heyecanla,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Anneni, kötü, ahlaksız bir adamın mahvettiğini biliyorum, dedi. Ama annenin babasını sevdiğini, saydığını da biliyorum Nelly.</span></p>

      <p class="paragraf"><span class="regular-1" style="font-size:1.09em;" xml:lang="en-US">Bize taş atmaktan kendini alamıyordu. Solgun yanakları pembeleşti, hiçbirimize bakmıyordu. Nelly de bakışını kaçırarak, çekingen ama kesin bir şekilde,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Evet, annem dedemi çok, dedemin onu sevdiğinden daha çok severdi, dedi.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Nereden biliyorsun?</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhtiyarın sorma biçiminde çocukça bir merak vardı; halinden utanıyordu sanki.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Biliyorum. Annemi içeri almadı, kovdu...</span></p>

      <p class="paragraf"><span class="regular-1" style="font-size:1.09em;" xml:lang="en-US">Nikolay Sergeyiç’in bir şeyler söylemek; örneğin ‘haklıymış’ gibi bir karşılık vermek istediği belliydi. Ama ses çıkarmadı, sadece bize baktı. Anna Andreyevna konuyu açmak istiyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Peki, dedeniz sizi kabul etmeyince ne yaptınız, nerede kaldınız?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Buraya gelince dedemi çok aradık ama bulamadık. Annem bana, dedemin eskiden çok zengin olduğunu, bir fabrika kuracağını ama annemin beraber gittiği adam, dedemin parasını alıp geri vermediği için çok yoksullaştığını anlattı. Kendisi söyledi bunu...</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhtiyar bir ‘hıımm’la karşılık verdi, iyice heyecanlanan Nelly, Anna Andreyevna’ya dönerek ama aslında ihtiyara karşılık verir gibi konuşmaya başladı:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Annem, dedemin ona çok dargın olduğunu, dedeme karşı suç işlediğini, dünyada ondan başka kimsesi olmadığını söylüyordu. Bunları söylerken ağlıyordu... Buraya gelirken, “Beni bağışlamaz ama seni görüp severse, belki senin için beni de bağışlar...” diyordu. Annem beni çok severdi. Bunları söylerken hep öpüyordu; dedeme gitmekten çok korkuyordu. Dedem için dua etmemi öğretti. Kendisi de dua ederdi. Dedemle birlikte yaşadıkları günleri hep anlatırdı. Dedem onu herkesten çok severmiş. Annem babasına piyano çalar, akşamları kitap okurmuş, dedem de ona hep hediye alırmış. Öyle çok hediye alırmış ki, bir keresinde annemin isim gününde hediye yüzünden kavga etmişler. Dedem aldığı hediyeyi annemin bilmediğini sanmış, halbuki annem bunu önceden öğrenmiş... Annem bir küpe istiyormuş, dedem de, şaka olsun diye küpe değil de iğne aldığını söylemiş. Sonra küpeyi verirken ne olduğunu bildiğini görünce küpeyi kırmış, annemle tam yarım gün konuşmamış. Ama sonra kendisi gelip öpmüş, özür dilemiş...</span></p>

      <p class="paragraf"><span class="regular-1" style="font-size:1.09em;" xml:lang="en-US">Nelly anlattıkça coşuyor, hasta, solgun yüzü renkleniyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Annesinin oturduğu bodrumda, hayatta elinde kalan biricik değerli varlığı kızını severken, o mutlu günlerinden sık sık söz ettiği belliydi. Sözlerinin, hastalık derecesinde hassas ve zamansız gelişmiş çocuğun kalbinde uyandırdığı etkinin büyüklüğünü anlamıyordu herhalde.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İyice coşan Nelly birden toparlandı; etrafını şüpheyle süzdü, sustu. İhmenev alnı kırış kırış, gene masada tempo tutmaya başladı. Anna Andreyevna gözünden süzülen bir damla yaşı sessizce kuruladı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nelly, yavaşça,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Annem buraya gelirken çok hastaydı, dedi. Göğsü ağrıyordu. Dedemi çok aradık. O zaman bir evin bodrumunda bir köşe kiralıyorduk.</span></p>

      <p class="paragraf"><span class="dipp" style="font-size:0.82em;" xml:lang="en-US"><a class="footnote-link" href="#footnote-225-30" id="footnote-225-30-backlink">30</a></span><span class="regular-1" style="font-size:1.09em;" xml:lang="en-US">Anna Andreyevna,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Aman Tanrım! Hasta kadını bodrum köşelerine atmışlar! diye inledi.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nelly yeniden heyecanlandı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Annem bana, fakir olmak günah değil; zengin olup başkasını ezmek günah, diyordu. Tanrı’nın böylelerini cezalandıracağını söylüyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Vasilyevski’de, şu Bubnova’nın evinde miydiniz?</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhmenev bunu bana dönerek, konuşmadan oturmaktan sıkıldığından, sorusuna önem vermiyormuş gibi sordu. Nelly,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Hayır, orada değil; önce Mesçanskaya Sokağında oturduk, diye cevap verdi. Ama orası çok karanlık, rutubetli bir yerdi; annem daha çok hastalandı. Gene de yatağa düşmedi. Ben çamaşırını yıkarken hep ağlardı... Oturduğumuz bodrumda bir yüzbaşının ihtiyar dul karısıyla emekli bir memur vardı. Memur her gün eve sarhoş gelir, geceleri bağırıp çağırırdı. Çok korkardım ondan! Annem beni yatağına alır, kollarıyla sımsıkı sarardı, ama memur bağırıp küfrederken kendisi de tir tir titrerdi. Bir gün adam yüzbaşının karısının üzerine bastonla yürüdü; kadın da ihtiyardı zavallı... Annem ona acıdı, korumak istedi. O zaman memur anneme vurdu, ben de ona!</span></p>

      <p class="paragraf"><span class="regular-1" style="font-size:1.09em;" xml:lang="en-US">Nelly durdu. Bu anı onu coşturmuştu, gözleri parladı. Hikâyeyle son derece ilgilenip gözlerini Nelly’den ayırmayan Anna Andreyevna,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Aman Tanrım! diye bağırdı. Sanki yalnız ona anlatıyormuş gibi.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Annemle hemen sokağa koştuk. Gündüzdü. Akşama kadar sokakta dolaştık. Hiç yemek yemeden dolaştık o gün... Annem hem yürüyor, hem ağlıyordu. Hem kendi kendine konuşuyor, hem bana bir şeyler söylüyordu: “Fakir ol Nelly, önemli değil,” diyordu. “Ben ölünce kimin ne söylediğini önemseme. Çalış, iş bulamazsan dilen ama onlara gitme.” Hava kararırken büyük bir caddeden geçiyorduk. Annem birdenbire, “Azorka! Azorka!” diye bağırdı. O anda kocaman, tüysüz bir köpek anneme doğru atıldı, incecik bir sesle, inler gibi havlıyordu. Annemin yüzü korkudan bembeyez oldu. Elinde bastonuyla yere bakarak yürüyen uzun boylu bir ihtiyarın ayaklarına kapandı. Dedemdi bu... Kupkuru, zayıf bir adamdı; üstü başı dökülüyordu. Onu ilk olarak görüyordum. Dedem de fena halde sarsıldı, yüzü sarardı. Annem ayaklarına sarılınca onu itti, bastonuyla kaldırım taşına vurdu... Sonra hızla uzaklaştı. Azorka yanımızda kaldı; uluyor, annemin yüzünü, ellerini yalıyordu. Sonra dedeme koştu, paltosunun eteğinden yakaladı, geri çekmeye başladı, ama dedem ona bir sopa indirdi. Azorka tekrar bize koştu, ama dedem çağırdıkça, zavallı uluya uluya arkasından gitti. Annem ölü gibi yatıyordu, etrafımıza insanlar birikti, polisler geldi. Ben de bağırıyor, annemi kaldırmaya çalışıyordum. Eve götürdüm. Sokaktakiler başlarını sallayarak arkamızdan bakıp kaldılar.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nelly hem nefes almak hem kendini biraz toplamak için durdu. Yüzü solmuş, bakışları keskinleşmişti. Artık içinde ne varsa hepsini dökmeye karar verdiği belliydi. Hatta meydan okur gibi bir hali vardı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Annen, babasına hakaret ettiği için o da onu haklı olarak reddetmiş...</span></p>

      <p class="paragraf"><span class="regular-1" style="font-size:1.09em;" xml:lang="en-US">Nikolay Sergeyiç’in sert, haşin sesinde bir kararsızlık seziliyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nelly, sözünü keserek:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Annem de öyle söyledi, dedi. Yolda bana, “Bu deden Nelly,” diyordu. “Ona karşı geldiğim için beni lanetledi. Bu yüzden Tanrı beni cezalandırıyor.” O günden sonra hep bunu tekrarlıyordu. Ama artık kendinde değilmiş gibi hali vardı...</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhmenev ses çıkarmadı. Yavaşça ağlamaya devam eden Anna Andreyevna:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Yeni eve nasıl geçtiniz, diye sordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Annem hemen o gece hastalandı. Yüzbaşının karısının bulduğu Bubnova’nın evindeki odaya taşındık. O da bizimle geldi... Taşındıktan hemen sonra annem ağırlaştı, üç hafta yattı; ona ben bakıyordum. Paramız bitti, yüzbaşının karısıyla İvan Aleksandroviç yardım ediyorlardı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Tabutçu; oturdukları odanın sahibi, diye açıkladım.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nelly bir an sustu. İhmenev, demin Azorka’nın sözü açılınca memnun göründü. Yüzünü bizden saklamak ister gibi oturduğu koltukta iki büklüm oldu, yere bakıyordu. Kıza,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Azorka için neler anlattı annen, diye sordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Hiç. Hep dedemden söz ediyordu. Hasta yatıp sayıklarken dedem hiç dilinden düşmüyordu, iyileşmeye başlayınca gene hep eski günlere döndü, işte o zaman Azorka’yı hatırladı. Bir gün şehir dışında sokak çocukları Azorka’nın boynuna ip takıp boğmak için dereye sürüklerken annem hayvanı onlardan satın almış. Dedem köpeği görünce onunla alay etmeye başlamış. Azorka kaçmış... Annem üzülmüş, o kadar ağlamış ki dedem korkmuş, Azorka’yı bulup getirene yüz ruble vaat etmiş. Üçüncü gün Azorka’yı getirmişler. Dedem getirene yüz ruble vermiş; o günden sonra o da Azorka’yı sevmeye başlamış. Hele annem o kadar severmiş ki onu kendi yatağında yatırırmış. Anlattığına göre, Azorka gezginci artistlerin elindeymiş; dimdik durur, sırtında maymun taşır, tüfekle birtakım hareketler yaparmış... Annem evden gidince dedem Azorka’yı yanından ayırmamış, hep onunla gezermiş. Bunun için annem köpeği görür görmez dedemin orada olduğunu anladı.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhmenev galiba Azorka hikâyesinden başka şeyler duymayı ummuştu; gittikçe somurtuyordu, soruları kesilmişti. Anna Andreyevna,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Dedeni bir daha görmediniz mi? diye sordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ben gördüm. Annem iyileşmek üzereyken bir gün sokakta rastladım. Ekmek almaya gidiyordum. Bir de baktım karşıdan Azorka ile bir adam geliyor, yüzüne bakınca dedemi tanıdım. Yol vermek için duvara yapıştım. Dedem bana uzun uzun baktı; öyle korkunç bir hali vardı ki ödüm patladı... Önümden geçti. Ama Azorka beni tanıdı, karşımda sıçrayıp ellerimi yalamaya başladı. Hemen eve koştum ama dayanamadım, bir defa dönüp baktım. Dedem çıktığım bakkala girmişti. Kendi kendime, “Bizi soruyor herhalde...” dedim, daha çok korktum. Eve gelince de anneme, yeniden hastalanmasın diye, bunu anlatmadım. Ertesi gün başımın ağrıdığını söyleyerek bakkala gitmedim. Üçüncü gün gittim, kimseye rastlamadım; korkumdan hep koşa koşa gidip geldim. Bir gün sonra, tam köşe başında Azorka ve dedemle burun buruna geldim. Hemen öbür sokağa saptım, dükkâna başka kapıdan girdim, ama yeniden onlarla karşılaştım. Dedem karşımda durdu, gene bana uzun uzun baktı, saçlarımı okşadı, sonra elimden tutarak yürümeye başladı. Azorka da kuyruğunu sallaya sallaya arkamızdan geliyordu. O zaman dedemin yürürken vücudunu dik tutamadığını, hep bastona dayandığını, ellerinin titrediğini fark ettim. Beni, sokak köşesinde çörekle elma satan bir satıcının yanına götürdü, horozla balıkşekeri, tatlı çörek, bir de elma aldı. Parayı deri cüzdanından çıkarırken elleri öyle titriyordu ki bir beş kopek düşürdü. Alıp verdim; beşliği bana hediye etti, çörekleri de verdi, saçlarımı okşadı ama gene bir şey söylemedi, ayrılıp gitti.</span></p>

      <p class="paragraf"><span class="regular-1" style="font-size:1.09em;" xml:lang="en-US">Eve gelince anneme hepsini anlattım. Başlangıçta dedemden nasıl korktuğumu, karşılaşmamızı ondan sakladığımı söyledim, önce inanmadı, sonra öyle sevindi ki o akşam hep bundan söz etti. Uzun uzun sordu, beni öptü, ağladı. Sonunda bana, dedemden hiç korkmamamı söyledi. Dedem beni aradığına göre, seviyordu! Ertesi sabah beni birkaç kere sokağa yolladı; ama ona dedemin sürekli akşamüstleri dolaştığını söylemiştim. Kendisi de uzaktan beni izliyor, bir köşeye saklanıyordu, diğer gün de aynı şeyi yaptık, ama dedem görünmedi. O günlerde hava yağmurluydu. Annem benimle çıktığı için soğuk aldı, tekrar yatağa düştü.</span></p>

      <p class="paragraf"><span class="regular-1" style="font-size:1.09em;" xml:lang="en-US">Dedem ancak bir hafta sonra göründü, gene bana çörek ve elma aldı. Ama o sefer de konuşmadı. Benden ayrıldıktan sonra yavaşça peşine takıldım. Nerede oturduğunu öğrenip anneme haber vermeyi aklıma koymuştum. Dedem beni görmesin diye sokağın karşı yanına geçtim, uzaktan gözlüyordum. Evi çok uzaktaydı; öldüğü ev değil... Gorohovaya Sokağı’nda büyük bir evin dördüncü katında oturuyordu. Bunları öğrenirken elbette eve geç kaldım. Annem, nerede olduğumu bilmediği için fena halde korkmuştu. Söyleyince çok sevindi, hemen ertesi gün dedeme gitmeye karar verdi. Ama sabah düşünüp taşındıktan sonra cesaret edemedi. Tam üç gün, gideyim mi, gitmeyeyim mi diye kararsızlık içinde kaldı. Sonunda da gitmedi. Beni yanına çağırarak, “Hastayım, gidemem Nelly,” dedi. “Dedene bir mektup yazdım. Al onu götür. Mektubu okuyunca ne diyeceğine, ne yapacağına iyice dikkat et. Ayaklarına kapan, ellerine sarıl, anneni bağışlaması için yalvar.” Çok ağladı, çıkarken beni öptü, kutsadı, dua etti, benim de ikonun önünde diz çökmemi söyledi. Çok hasta olduğu halde sokak kapısına kadar uğurladı beni. Dönüp geriye bakınca hâlâ peşimden gözlediğini gördüm... Dedemin kapısında sürgü olmadığı için kapıyı açıp girdim. Masada ekmekle patates yiyordu. Azorka karşısında durmuş, kuyruğunu sallayarak onu seyrediyordu. Dedemin o evinde de pencereler basık, karanlıktı. Odada masayla, bir tek sandalyeden başka eşya yoktu. Tek başına oturuyordu. Ben girince korkudan yüzü bembeyaz, titremeye başladı. Ama ben de korktum, hiç ses çıkarmadan mektubu masaya koydum. Bunu görünce dedem çok sinirlendi. Yerinden hızla kalkıp sopasını aldı, vuracak gibi kaldırdı ama vurmadı, yalnız kolumdan beni dışarı itti. Daha birinci basamağı inmeden kapıyı tekrar açarak hiç açmadığı mektubu arkamdan fırlattı. Eve dönünce anneme her şeyi anlattım. Zavallı kadın yine yatağa düştü.</span></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-30-backlink" id="footnote-225-30">30</a> Rusya’da fakir halk arasında bazı evler, odaları perdeyle bölünerek kiralanıyordu. (Ç.N.)<a id="Anchor-4"></a></p>
        </div>
      </div>
    </div>
  </div>
</body>
</html>
