<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-12.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-12.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="araalt" id="toc_marker-1-1-12" xml:lang="en-US">XII</p>

      <p class="paragraf"><span class="regular-1" style="font-size:1.09em;" xml:lang="ar-SA">İki ihtiyar birbirini çok seviyordu. Bu sevgi ve yıllarca süren alışkanlık aralarında çözülmez bir bağ halini almıştı. Bununla beraber Nikolay Sergeyiç yalnız şimdi değil, eskiden, en mesut zamanlarında bile Anna Andreyevna’sına pek açılmazdı. Hatta bazen, hele başkalarının yanında ona karşı oldukça sert davranırdı. Bazı sevecen, ince duygulu kimseler en sevdikleri varlığa bile yalnız başkalarının yanında değil, baş başa kalınca da yaklaşıp sevgi göstermek konusunda son derece inatçı, adeta utangaç olurlar. Sevgi taşkınlıkları pek seyrektir, baskıdan kurtulmuş duyguları da o ölçüde sıcak, heyecanlı olur. İhtiyar İhmenev karısına karşı gençliğinden beri öyleydi. Anna Andreyevna’nın onu sevmekten başka bir şey bilmeyen saf biri olmasına rağmen kadını sayar, son derece severdi. Ama saflığına, zaman zaman tutamadığı taşkınlıklarına kızdığı da olurdu. Nataşa’nın ayrılışından sonra birbirlerine daha çok bağlanmışlardı. Dünyada yalnız kaldıklarını anlıyorlardı. Nikolay Sergeyiç bazen pek somurtuyordu, ama gene de birbirlerinden bir-iki saatten fazla ayrılığa dayanamazlardı. Nataşa sanki yeryüzünden silinmiş gibi, onun sözünü etmemek için sessiz bir anlaşma yapmışlardı. Anna Andreyevna kocasına Nataşa’ya ait en ufak bir imada bulunmaya cesaret edemiyordu. Oysa o kızını çoktandır bağışlamıştı. Ben de her gelişimde ona sevgili yavrusuna ait haberler getiriyordum; bu artık gelenek halini almıştı.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhtiyar kadın uzun süre habersiz kalınca bayağı hastalanıyordu. Nataşa’ya ait haberlerin en ufak ayrıntısıyla ilgileniyor, heyecan dolu bir merakla her şeyi soruyor, içi rahatlıyordu. Bir defasında Nataşa’nın hastalık haberini alınca üzüntüsünden az kalsın ölüyordu; neredeyse kızının yanına koşacaktı. Ama bu beklenmedik bir davranıştı. Aslında ilk zamanlar kızına özlemini hiç açığa vurmuyordu. Hemen hemen her zaman benden ne öğrenebilecekse öğrenip kabuğuna çekiliyor, kayıtsız bir tavırla Nataşa’nın bağışlamaz bir suç işlediğini tekrarlamayı unutmuyordu. Oysa bunların hepsi yalandı. Günler geçtikçe Anna Andreyevna kederinin yükünü çekememeye başladı; ağlıyor, Nataşa’yı en tatlı isimlerle anıyordu. Bir yandan da Nikolay Sergeyiç’den acı acı dert yanıyordu. Arada bir, gene de tedbiri elden bırakmadan, insanların gururundan ve acımasızlığından, bağışlamayı bilmedikleri için Tanrı’nın da bizi bağışlamayacağından söz ediyordu. O sıralar ihtiyar sertleşerek somurtuyor, kaş çatarak ses çıkarmıyordu. Ya da ansızın başka bir konudan söz açıyor sonra odasına çekiliyordu. Böylece bizi baş başa bırakarak Anna Andreyevna’ya ağlaması, içini dökmesi için fırsat veriyordu. Zaten her gelişimde hatırımı sorduktan sonra Anna Andreyevna’ya Nataşa hakkındaki haberleri rahatça vereyim diye odasına kaçardı. Bu defa da öyle yaptı. İçeri girer girmez karısına,</span></p>

      <p class="paragraf"><span class="regular-1" style="font-size:1.09em;" xml:lang="en-US">— İliklerime kadar ıslandım, dedi, odama gideyim biraz. Sen otur burada Vanya. Şu ev olayını anlat. Ben şimdi gelirim.</span></p>

      <p class="paragraf"><span class="regular-1" style="font-size:1.09em;" xml:lang="en-US">Bizi yalnız bırakmaktan utanıyormuş gibi yüzümüze bakmadan aceleyle odadan çıktı. Böyle durumlarda, özellikle yeniden yanımıza geldiği zamanlar son derece sert, hırçın olurdu. Sanki yumuşaklığı yüzünden kendi kendine kızar, acısını bizden çıkarırdı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Son zamanlarda bana karşı çekinmekten ve soğuk davranmaktan tamamen vazgeçen ihtiyar kadın,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Hep böyle, dedi, daima böyle yapıyor. Kurnazlığının farkında olduğumuzu da biliyor. Bana karşı bir çalım, bir eda... Sanki yedi kat yabancısıyım! Kızına da öyle... Pekâlâ bağışlayabilirdi, belki bağışlamak istiyor; Tanrı bilir. Geceleri ağlıyor, duydum. Zor tutuyor kendini. Gururuna yediremiyor. Aman çabuk anlat İvan Petroviç oğlum, nereye gitmişti?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Nikolay Sergeyiç mi? Bilmem, ben de size soracaktım.</span></p>

      <p class="paragraf"><span class="regular-1" style="font-size:1.09em;" xml:lang="en-US">— İnan hiç bilmiyorum. Sokağa çıktı, arkasından bakakaldım. Hasta; böyle bir havada gece karanlığında dışarı çıktığına göre herhalde önemli bir şey, dedim. O bildiğin işten daha önemli ne olabilir! Bunu düşündüm durdum ama sorabilirsen sor! Zaten artık hiçbir şey sorduğum yok. İkisi adına duyduğum endişeden bitkin düştüm. Ya ona gittiyse dedim, bağışlamak mı istiyor acaba? Hepsini biliyor, Nataşa’ya ait son bilgilerin hepsini öğrenmiş; öyle sanıyorum. Yalnız haberlerin kaynağını bir türlü kestiremiyorum. Dün de, bugün de hep kederliydi. Sen neden susuyorsun oğlum? Konuşsana Tanrı aşkına! Hızır gibi yolunu gözledim, senin. Nasıl, şu yezidin Nataşa’yı bırakmaya niyeti var mı?</span></p>

      <p class="paragraf"><span class="regular-1" style="font-size:1.09em;" xml:lang="en-US">Anna Andreyevna’ya bütün bildiklerimi anlattım. Onunla her zaman açık konuşuyordum. Nataşa ile Alyoşa’nın bu sefer kesin olarak ayrılacaklarını, durumlarının önceki anlaşmazlıklardan çok daha ciddi olduğunu söyledim. Nataşa’nın dün gönderdiği bir mektupla bu gece dokuzda gelmem için yalvardığını, onlara uğramaya niyetim olmadığı halde Nikolay Sergeyiç’in ısrarı ile geldiğimi söyledim. Durumun ne derece nazik olduğunu bir bir anlattım. Alyoşa’nın babası döneli iki hafta oluyordu; laf dinlemek istemiyordu; oğlunu iyice sıkıştırmak amacındaydı. En önemlisi Alyoşa’nın da o kıza eğilimli görünmesiydi; bazı söylentilere göre ona âşık bile olmuştu. Nataşa’nın bana yazdığı mektubun çok heyecanlı bir ifadesi olduğunu da saklamadım. Ne olduğunu bilmediğim her şey bu gece kararlaştırılacakmış... Asıl mektubu dün yazdığı halde beni bu gece saat dokuzda çağırması garibime gidiyordu. Bu sebeple hemen, acele olarak gitmem gerekiyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Anna Andreyevna telaşlandı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Git oğlum, git durma. Bizimki gelsin de bir çay içersin... Ah şu Matriyona! Semaveri hâlâ getirmedi... Matriyona, Matriyona! Hani semaver? Kız değil, haydut! Çayını içtikten sonra uygun bir bahane bulup gidersin. Ama yarın gene uğra, hem çabuk gel, emi oğlum? Ah Ulu Tanrım, başka bir felaket olmasın da! Yoksa daha kötü bir şey mi? İçimden bir ses, Nikolay Sergeyiç hepsini öğrenmiştir, diyor. Ben çoğunu Matriyona’dan öğreniyorum, o da Agaşa’dan haber alıyor. Agaşa, Prensin evindeki Marya Vasilyevna’nın vaftiz kızıdır. Sen de gördün, bizimki bugün pek öfkeliydi. Şöyle yaptım, böyle yaptım, lafı bir türlü oraya getiremedim; az daha azar işitiyordum. Sonra yumuşadı, “Paradan sıkılıyorum,” dedi. Güya para yüzünden bağırıyor. Halbuki sen halimizi biliyorsun. Yemekten sonra sözde uyumak için odasına gitti. Kapının, o bilmez ya, ufak bir deliği var. Oradan baktım: İkonanın önüne diz çökmüş dua ediyor. Bunu görünce dizlerim kesildi. Sonra ne çay istedi, ne uyudu. Şapkasını kaptığı gibi sokağa fırladı. Çıktığı zaman saat sabahın beşiydi. Gene bağırır diye tek kelime soramadım. Sık sık bağırmayı alışkanlık edindi. Çoğu zaman Matriyona’ya, arada bir de bana bağırıyor. Bir bağırdı mı ayaklarım buz kesiliyor; yüreğim kopacak gibi oluyor. Hoş, bunları hep yalandan yapıyor; yalan olduğunu biliyorum ama gene de korkuyorum. O gittikten sonra Tanrı’ya, onu düzeltmesi için tam bir saat dua ettim.</span></p>

      <p class="paragraf"><span class="regular-1" style="font-size:1.09em;" xml:lang="en-US">Anna Andreyevna birden dert dökmeyi keserek,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Hani mektup nerede, göster bakayım, dedi.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nataşa’dan aldığım mektubu gösterdim. Anna Andreyevna’nın bel bağladığı, gizli, biricik ümidinin ne olduğunu biliyordum. Kâh canavar, kâh duygusuz, akılsız bir genç olarak gördüğü Alyoşa’nın sonunda Nataşa’yı nikâhlayacağını, Prens Piotr Aleksandroviç’in de buna razı olacağını umuyordu. Benimle konuşurken bazen farkında olmadan bu konuda bir şeyler söylediği oluyor, çok geçmeden pişman olarak hepsini geri alıyordu. Elbette kocasının yanında bunların hiçbirinden bahsetmeye cesaret edemezdi. Halbuki ihtiyar hepsini seziyor, yeri geldikçe iğnelemekten geri kalmıyordu. Öyle sanıyorum ki, evlenme olanağına kesin olarak inansa Nataşa’ya temelli lanet eder, kalbinden söküp atardı.</span></p>

      <p class="paragraf"><span class="regular-1" style="font-size:1.09em;" xml:lang="en-US">O sıralar hepimize öyle geliyordu. İhmenev bütün kalbiyle kızının dönmesini arzuluyordu. Ama onu, yaptıklarına iyice pişman olmuş, Alyoşa’sına ait her anıyı yüreğinden silmiş bir halde bekliyordu. Onu bağışlaması için biricik koşul buydu. Bunun sözünü etmediği halde Nikolay Sergeyiç’in halinden anlaşılıyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Anna Andreyevna yeniden başladı:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Pısırık o; pısırık, yüreksiz herif, her zaman söylerdim zaten... Eğitilmemiş, serserinin biri... Bu aşkı hiçe sayacak demek! Aman Tanrım! Zavallı yavrum ne olacak şimdi? Öteki de, o yeni kızda ne bulmuş sanki, hayret!</span></p>

      <p class="paragraf"><span class="regular-1" style="font-size:1.09em;" xml:lang="en-US">— Çok çekici bir kızmış; Natalya Nikolayevna da öyle diyordu.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhtiyar kadın,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Kulak asma, diye sözümü kesti. Nesi sevimliymiş! Sizin gibi zıpırlar ilk gördükleri eteğin peşinden koşmaya bakar! Nataşa’nın onu övüşü ruhunun soyluluğundan... Herifi tutmasını bilmiyor, ne yapsa bağışlıyor, içine atıp acıyı kendisi çekiyor. Kaç kere aldatmış onu? Yüreksiz canavar! Düşündükçe içimi korku sarıyor İvan Petroviç oğlum! Herkes bir gururdur tutturmuş. Bari bizimki yumuşasa da yavrumu bağışlayıp buraya getirse. Bağrıma basıp doya doya seyretsem onu! Zayıfladı mı?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Zayıfladı Anna Andreyevna.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Vah evladım! Çektiğimi bir bilsen İvan Petroviç: Bütün gün ve gece ağladım. Nasıl anlatayım sana... Sonra söylerim artık. Bizimkine kaç kere şu af sözünü etmeye kalkıştım. Ama açıkça söylemeye cesaretim olmadığı için hep uzaktan uzaktan dokunduruyorum. Bir yandan da gene patlar da kıza büsbütün lanet eder diye ödüm kopuyor. Şimdiye kadar hiç bedduasını duymadım da pek korkuyorum. Ağzından böyle bir şey çıksa ne yaparım bilmem? Babasının bedduasını alırsa Tanrı da zavallıyı cezalandırır. İşte ömrüm hep böyle korkular içinde geçiyor oğlum. Sende de hiç utanma yok İvan Petroviç! Evimizde büyüdün, seni öz evladımız bildik, kalkmış, “Çekici kız,” diyorsun! Senin neyine? Çekici ne demekmiş! Ben Marya Vasilyevna’dan işin aslını anladım. (Bugün bir günah işledim; bizimki çıkar çıkmaz kadını kahve içmeye çağırdım.) O bana her şeyi olduğu gibi anlattı. Prens, yani Alyoşa’nın babası Kontesle ilişki içindeymiş. Güya Kontes, Prens onu nikâhlamıyor diye iyice yükleniyor, ama adam hep atlatıyormuş. Zaten Kontes daha kocasının sağlığında dört bir yana nam salmış. Kocası ölür ölmez de soluğu Avrupalarda almış. Orada bir sürü İtalyan, Fransız baronu peşine takmış; Prens Piotr Aleksandroviç’i de o sırada yakalamış. Şarapçılık yapan ilk kocasından kalan kızı büyümüş. Kontes elinde avucunda ne varsa yiyip tüketirken üvey kızı Katerina Fedorovna’nın emniyet sandığına adına yatırılmış iki milyonu hayli artmış. Dediklerine göre, kızın parası şimdi üç milyonu bulmuş. Prens bunu gözden kaçırmamış. “Alyoşa’yı bu kızla evlendirmeye bakmalı!” demiş. Açıkgöz bir adamdır, fırsatı hiç kaçırmaz! Saraya mensup bir akrabaları vardır, sen de hatırlarsın değil mi? O da bu işe olur demiş... Üç milyon bu, dile kolay! “Peki, Kontesle konuş,” demiş. Prens Kontese düşüncesini açınca öteki hemen diretmiş. Zaten sağı solu belli olmayan, eli bayraklının biri! Ama burası Avrupa’dan farklı; kadını kimse evine kabul etmiyormuş. Prense, “Olmaz,” demiş, “sen beni al, üvey kızım Alyoşa ile evlenemez.” Dediklerine göre, kız, analığının bir dediğini iki etmezmiş. Kontese adeta taparmış, kuzu gibi uysal, sessiz bir kızcağızmış. Prens meseleyi kavramış, Kontese, “İyi düşün,” demiş. “Elinde ne varsa yiyip bitirdin, gırtlağa kadar borç içindesin. Üvey kızınla Alyoşa’yı evlendirirsek iyi bir çift olurlar. Seninki safın biri, bizim Alyoşa da aptalın dik âlâsı... El ele vererek onları dilediğimiz gibi idare ederiz. Sen de istediğin paraya kavuşmuş olursun. Halbuki benimle evlenmek neyine yarar sanki?” Kurnaz adam, mason! Altı ay öncesine kadar Kontes bir türlü karar veremiyormuş ama Varşova’ya gittikten sonra razı olduğunu söylüyorlar. Öyle duydum. Marya Vasilyevna bunları bana bir bir sayıp döktü, o da güvenilir bir adamdan duymuş. İşte böyle, işin aslı paraya, milyonlara dayanıyor; çekicilik hikâye!</span></p>

      <p class="paragraf"><span class="regular-1" style="font-size:1.09em;" xml:lang="en-US">Anna Andreyevna’nın anlattıklarına şaştım doğrusu. Gerçekten bunlar henüz pek yakında bizzat Alyoşa’dan duyduklarıma tıpatıp uyuyordu. Alyoşa benimle konuşurken para hatırına dünyada evlenmeyeceğini tekrarlayarak kabadayılığı elden bırakmıyordu. Fakat Katerina Fedorovna’nın üzerinde büyük etki bıraktığını, onunla ilgilendiğini de gizlemiyordu. Gene Alyoşa’dan, babasının Kontesi kızdırmamak için şimdilik evlenme söylentilerini yalanladığını, aslında bu işten vazgeçmediğini duydum. Alyoşa’nın babasını çok sevdiğinden, ona hayranlık duyduğundan, her sözüne körü körüne inandığından önceden de bahsetmiştim.</span></p>

      <p class="paragraf"><span class="regular-1" style="font-size:1.09em;" xml:lang="en-US">Genç Prensin gelecekteki nişanlısını övmesine kızan Anna Andreyevna,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Belki çekici ama Prens soyundan değil ki... diye devam etti. Nataşa, Alyoşa’nın daha dengiydi. Öbürü bir şarapçı kızı; halbuki Nataşa soylu aile evladı, gerçekten kibar kız... Sana söylemeyi unuttum, bizim ihtiyar dün o demir kaplı çekmecesini açtı; karşıma geçip geç zamana kadar ailemize ait belgeleri karıştırdı durdu. Ciddiyetini görmeliydin! Ben çorap örüyordum, korkudan yüzüne baktığım yoktu. Benden ses çıkmayınca kızdı, kendisi konuşmaya başladı. Bütün gece ailemizin soy kütüğünü saydı döktü. Biz İhmenevler, Çar korkunç İvan Vasilyeviç devrinden beri soyluymuşuz. Babamın üyesi olduğu Şumilovlar daha</span> <span class="regular-1 char-style-override-10" style="font-size:1.09em;" xml:lang="en-US">Aleksey Mihayloviç</span><span class="dipp char-style-override-11" style="font-size:0.82em;" xml:lang="en-US"><a class="footnote-link" href="#footnote-225-7" id="footnote-225-7-backlink">7</a></span> <span class="regular-1" style="font-size:1.09em;" xml:lang="en-US">zamanından beri tanınırmış. Bunu kanıtlayan kâğıtlar buldu; Karamzin Tarihi’nde de sözü geçiyormuş. İşte böyle oğlum, bu yönden biz de başkalarından aşağı kalmıyoruz.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhtiyar bunlardan bahsederken kafasından neler geçtiğini hemen anladım: Nataşa’yı hor görmelerine içerliyordu. Bizden tek üstünlükleri servetleri... Ne yapalım, şu eşkıya Piotr Aleksandroviç’in gözü paraya doysun bari! Ne aç gözlü, ne zalim adamın biri olduğunu herkes biliyor zaten. Şimdi bir de laf çıkmış: Varşova’da gizli olarak Cizvitlere yazılmış; bu doğru mu?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Saçma, dedim, ama ısrarla dolaşan bu söylentiyle ilgilendim. Nikolay Sergeyiç’in aile belgesiyle uğraşması da meraka değerdi. Eskiden soyuyla övünme alışkanlığı yoktu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Anna Andreyevna devamla,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Hep kalpsiz canavarlar bunlar! dedi. Zavallı yavrum kim bilir nasıl kan ağlıyor? Gitmelisin oğlum. Matriyona, Matriyona! Haydut kız! Bari ona hakaret etmiyorlar ya, doğru söyle Vanya?</span></p>

      <p class="paragraf"><span class="regular-1" style="font-size:1.09em;" xml:lang="en-US">Ne cevap verebilirdim? İhtiyar kadın ağlamaya başladı. Demin bana açmak istediği felaketin ne olduğunu sordum.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ah oğlum, belli ki çilemiz dolmamış. Bilmem hatırlar mısın, bir altın madalyonum vardı. İçine Nataşeçka’nın küçüklük resmini koymuştuk. Sekiz yaşındaydı o sıralar; Nikolay Sergeyiç’le gezici bir ressama yaptırmıştık; ama sen unuttun galiba. Çok iyi bir ressamdı. Nataşa’nın aşk tanrıçası şeklinde resmini çizmişti. O zaman saçları altın sarısı, kabarık kabarıktı. Muslinden incecik bir gömlek giymişti, bütün vücudu belli oluyordu. Öyle güzel bir resimdi ki insan bakmaya doyamıyordu. Ressama bir de kanat ilave etsin diye rica ettim ama razı olmadı. Başımıza gelen bu felaketlerden sonra madalyonu çekmecemden alıp boynumda, istavrozla birlikte taşıyordum. Bir yandan da bizimki farkına varacak diye ödüm kopuyordu. O zamanlar Nataşa’yı hatırlatmasın diye evde ona ait ne varsa kimini evden atmış, kimini yakmıştı. Bu resim tek avuntumdu. Bakıp bakıp ağlar, içim açılırdı. Bazen evde yalnız kalınca karşımda kendisi varmış gibi öpmeye doyamaz, birbirinden tatlı isimlerle onunla konuşurdum. Her gece yatarken istavroz çıkarır, kutsardım onu. Ona sorular sorar, yanıtlarını duyar gibi olurdum. Ah Vanya, olanı anlatmaya dilim varmıyor oğlum. Madalyonu unuttuğuna, farkına varmadığına öyle seviniyordum ki! Ama dün sabah bir de baktım, madalyonun yerinde yeller esiyor, boynumdaki kordon boş... Kopmuş besbelli, madalyon da düşmüş. Bayılacaktım az daha... Aramadığım yer kalmadı, ama yok! Yok oldu, kayboldu. Ne oldu, nereye gitti bilemiyorum. Gece yatakta düşürdüm dedim, yatağı altüst ettim, yok. Kordon kopup bir yerde düştü, biri de buldu desek, ondan ya da Matriyona’dan başka kim olabilir? Matriyona için kötü düşünemem, evimin kilidi küreği... Semaver nerede Matriyona! Ama, ya o bulduysa diyorum, ne olacak şimdi? Canımın sıkıntısından durmadan iki gözüm iki çeşme ağlayıp duruyorum. Halbuki Nikolay Sergeyiç de bana karşı öyle tatlı, öyle candan oldu ki, sanki neden ağladığımı biliyor da bana acıyor mu? Sonra kendi kendime, “Nereden bilecek?” diyorum. Yoksa gerçekten madalyonu bulup attı mı? Kızgınlıkla yapıp şimdi de pişman olmuştur belki. Matriyona ile birlikte dışarı çıktık, pencerenin altını karış karış aradık, yok. İlk kez, yavrumun üstünde istavroz çıkaramadım. Aah, iyiye işaret değil bu İvan Petroviç, iyiye işaret değil! İki gündür durmadan gözyaşı döküyorum, seni beklemekten gözlerim yolda kaldı. Bari biraz içimi dökeyim diyordum.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhtiyar kadın içli içli ağlamaya başladı. Birden bir şey anımsadığına sevinmiş gibi,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Az kalsın unutuyordum, dedi. Sana evlatlık edinmek meselesini açtı mı?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Açtı Anna Andreyevna. Birlikte düşünüp taşındıktan sonra yoksul, yetim bir kızcağızı evlatlık edinmeye karar verdiğinizi söyledi, doğru mu?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Aklımdan bile geçmedi oğlum. Yetim falan istediğim yoktu. Gelip talihsizliğimizi, sıkıntımızı daha mı çok anımsatsın. Nataşa’dan başka kimseyi istemem. Bir kızım vardı, başkasında gözüm yok. Bu kız meselesini de nereden çıkardı dersin oğlum? Belki ağladığımı görüp avunayım istiyor, belki de öz kızımı yüreğimden silip başkasına bağlanayım diye düşünüyor. Yolda seninle neler konuştu? Durumu nasıldı: Sert miydi, kızgın mıydı? Şştt. Geliyor! Artık sonra anlatırsın. Yarın gelmeyi unutma olur mu?</span></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-7-backlink" id="footnote-225-7">7</a> Romanov hanedanının ilk çarlarından biri. (Ç.N.)</p>
        </div>
      </div>
    </div>
  </div>
</body>
</html>
