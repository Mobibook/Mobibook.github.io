<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-31.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-31.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="araalt" id="toc_marker-1-3-5" xml:lang="en-US">V</p>

      <p class="paragraf"><span class="regular-1" style="font-size:1.09em;">Ertesi sabah Nelly bir gün önceki ziyaret hakkında hayli garip şeyler anlattı. Aslında Masloboyev’in akşam gelişi garipti; evde olmadığımı kesin olarak biliyordu. Bunu son buluşmamızda söylemiştim. Nelly, önce korktuğu için kapıyı açmak istememiş, geldiği zaman saat sekize geliyormuş. Fakat Masloboyev çok yalvarmış, mektup bırakmasa başıma bir kötülük geleceğini söylemiş. Nelly onu içeri alınca hemen mektubu yazmış, sonra kızın yanına kanepeye oturmuş.</span></p>

      <p class="paragraf"><span class="regular-1" style="font-size:1.09em;">Nelly,</span></p>

      <p class="paragraf"><span class="regular-1" style="font-size:1.09em;">— Kalktım, konuşmak istemedim; diye anlatmaya devam etti. Korktum ondan. Bana, Bubnova’dan, kadının ona nasıl kızdığından, beni bundan sonra alamayacağından söz etti. Sonra sizi övmeye başladı. Çok iyi bir arkadaş olduğunuzu, çocukluğunuzdan beri sizi tanıdığını anlattı. Alıştım ona. Cebinden şeker çıkardı; ısrarla bana vermek istedi. Almadım. O zaman iyi bir adam olduğunu, şarkı, oyun bildiğini söyledi. Bir de yerinden fırlayıp oynamaya başlamaz mı! Çok güleceğim geldi. Sonra, “Biraz daha oturayım; belki Vanya şimdi gelir!” dedi, ondan korkmamamı, yanına oturmamı rica etti. Oturdum ama konuşmadım. Annemle dedemi tanıdığını söyleyince konuşmaya başladım. Çok oturdu.</span></p>

      <p class="paragraf"><span class="regular-1" style="font-size:1.09em;">— Neler konuştunuz!</span></p>

      <p class="paragraf"><span class="regular-1" style="font-size:1.09em;">— Annemden... Bubnova’dan... Dedemden. İki saat kadar oturdu.</span></p>

      <p class="paragraf"><span class="regular-1" style="font-size:1.09em;">Neler konuştuklarını anlatmak istemiyor gibiydi. Masloboyev’den öğrenebileceğim için üstelemedim. Masloboyev’in ben yokken gelişinden Nelly’yi yalnız görmek istediğini anladım. Fakat sebebini kavrayamadım.</span></p>

      <p class="paragraf"><span class="regular-1" style="font-size:1.09em;">Nelly, verilen üç şekeri gösterdi: Kırmızı yeşil kâğıtlı, herhalde herhangi bir bakkaldan alınmış, adi meyveli şekerlerdi. Nelly bunları gösterirken güldü.</span></p>

      <p class="paragraf"><span class="regular-1" style="font-size:1.09em;">— Niye yemedin, diye sordum.</span></p>

      <p class="paragraf"><span class="regular-1" style="font-size:1.09em;">Kaşlarını çattı.</span></p>

      <p class="paragraf"><span class="regular-1" style="font-size:1.09em;">— İstemem; dedi. Zaten almak istemiyordum, sedirin üstüne bıraktı.</span></p>

      <p class="paragraf"><span class="regular-1" style="font-size:1.09em;">O gece dolaşacak epey yerim vardı. Nelly ile vedalaştım. Çıkarken:</span></p>

      <p class="paragraf"><span class="regular-1" style="font-size:1.09em;">— Yalnız sıkılmıyor musun, diye sordum.</span></p>

      <p class="paragraf"><span class="regular-1" style="font-size:1.09em;">— Hem sıkılıyorum, hem sıkılmıyorum... Geç geldiğiniz için sıkılıyorum.</span></p>

      <p class="paragraf"><span class="regular-1" style="font-size:1.09em;">Sevgi dolu gözleriyle bana baktı. O sabah neşeliydi, bakışları tatlıydı; hem sokulgan, hem utangaç, hatta ürkek bir hali vardı. Sanki beni üzmekten, sevgimi kaybetmekten ve ağzından bir şey kaçırmaktan korkuyor gibiydi.</span></p>

      <p class="paragraf"><span class="regular-1" style="font-size:1.09em;">— Peki, sıkılmayışının sebebi ne? “Hem sıkılıyor, hem sıkılmıyorum,” diyordun...</span></p>

      <p class="paragraf"><span class="regular-1" style="font-size:1.09em;">Elimde olmadan gülümsedim, bu çocuğa gittikçe daha çok ısınıyordum.</span></p>

      <p class="paragraf"><span class="regular-1" style="font-size:1.09em;">— Bunu ben bilirim.</span></p>

      <p class="paragraf"><span class="regular-1" style="font-size:1.09em;">Nelly tekrar mahçup mahçup gülümsedi. Eşikte, açık kapının önünde konuşuyorduk. Nelly karşımda durmuş, yere bakarak bir eliyle omzuma tutunuyor, öbürüyle ceketimin kolunu çekiştiriyordu.</span></p>

      <p class="paragraf"><span class="regular-1" style="font-size:1.09em;">— Sır mı bu?</span></p>

      <p class="paragraf"><span class="regular-1" style="font-size:1.09em;">— Yoo... Sır değil... Ben... Siz yokken kitabınızı okumaya başladım...</span></p>

      <p class="paragraf"><span class="regular-1" style="font-size:1.09em;">Bunu yavaşça, tatlı, içime işleyen bakışını gözlerime dikerek söyledi, kıpkırmızı kesildi.</span></p>

      <p class="paragraf"><span class="regular-1" style="font-size:1.09em;">— Ya öyle mi? E, nasıl, beğendin mi?</span></p>

      <p class="paragraf"><span class="regular-1" style="font-size:1.09em;">Yüzüne karşı övülen yazarın mahçupluğunu duyuyordum. O anda onu öpmek istiyordum. Fakat yakışık almazdı. Nelly bir zaman sustu. Sonra, derin bir kederle beni süzerek,</span></p>

      <p class="paragraf"><span class="regular-1" style="font-size:1.09em;">— Neden öldü, diye sorup gözlerini yere indirdi.</span></p>

      <p class="paragraf"><span class="regular-1" style="font-size:1.09em;">— Kim öldü?</span></p>

      <p class="paragraf"><span class="regular-1" style="font-size:1.09em;">— O genç, veremli... Hani kitaptaki...</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ne yapalım, öyle gerekti Nelly.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Hiç de gerekli değildi.</span></p>

      <p class="paragraf"><span class="regular-1" style="font-size:1.09em;" xml:lang="en-US">Bunu fısıltı halinde, adeta kızar gibi, sertçe söyledi, somurtarak yere bakmaya devam etti.</span></p>

      <p class="paragraf"><span class="regular-1" style="font-size:1.09em;" xml:lang="en-US">Bir dakika geçti. Kolumu hırsla çekiştirmeye devam ederek,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Peki o... Şey onlar... O kızla ihtiyar ne olacak, diye fısıldadı; beraber oturacaklar mı? Yoksulluktan kurtulacaklar mı?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Hayır Nelly, kız uzaklara gidip bir derebeyiyle evlenecek; ihtiyar yalnız kalacak.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">Üzüntüyle konuşuyordum. Teselli verici bir şey söyleyemediğim için gerçekten üzülmüştüm.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Aa... demek öyle... Öf, ne hainsiniz! Artık okumayacağım kitabınızı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Hırçınlıkla kolumu itti, hışımla sırtını çevirerek masaya gitti; duvara dönmüş, gözleri yerde duruyordu. Kızarmıştı, büyük bir kedere kapılmış gibi hızlı hızlı nefes alıyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Niçin darıldın kızım? Kitaptakiler doğru değil, uydurma hep; bunda darılacak üzülecek ne var! Ne kadar içli çocuksun sen!</span></p>

      <p class="paragraf"><span class="regular-1" style="font-size:1.09em;" xml:lang="en-US">Işıldayan, sevgi dolu bakışını yüzüme çevirerek, ürkek ürkek,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Darılmadım; dedi, birdenbire elimi kaparak yüzünü omzuma dayadı, nedense ağlamaya başladı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Ama hemen o anda gülüverdi, hem ağlıyor, hem gülüyordu. İçimi tatlı bir his kapladı. Nelly bir türlü başını kaldırmak istemiyordu; ben, yüzünü omzumdan ayırmaya çalışırken o daha çok sokuluyor, daha hızlı gülüyordu. Bu hisli sahne bitince vedalaştık; acele ediyordum. Nelly, yanakları pembeleşmiş, yıldız gibi parlayan gözleri ve hep o utangaç haliyle arkamdan merdivene kadar koştu, erken dönmemi rica etti. Çabuk geleceğimi, hatta belki yemeğe yetişeceğimi söyledim.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">Önce ihtiyarlara gittim. İkisi de keyifsizdi. Hele Anna Andreyevna iyice hastaydı. Nikolay Sergeviç odasına kapanmıştı. Geldiğimi duymuştu ama konuşmamıza vakit bırakmak için yanımıza on beş dakikadan önce gelmeyeceğini biliyordum. Anna Andreyevna’yı fazla üzmemek için dünkü olayı, gerçeği saklamamakla beraber, yumuşatarak anlattım. İhtiyar kadının üzüldüğü halde, ayrılma ihtimali haberini fazla şaşkınlık göstermeden dinlemesi garibime gitti.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bunu tahmin ediyordum zaten, dedi. Sen o gün gidince uzun uzun düşündüm. Bu işin olamayacağına karar verdim. Ulu Tanrım bize bunu layık görmez... Adam da alçağın biri zaten; insana hayrı dokunmaz onun. Utanıp sıkılmadan on binimizin üstüne oturdu. Paranın havadan geldiğini bildiği halde alıyor! İhmenevka’yı satarlarsa son nafakamız da elimizden gider. Nataşacığım doğru, akıllı kız; kanmadı onlara.</span></p>

      <p class="paragraf"><span class="regular-1" style="font-size:1.09em;" xml:lang="en-US">Sesini alçaltarak devam etti:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Sana bir şey söyleyeyim mi oğlum? Bizimki de bu evlenmeye öyle bir ayaklandı ki! Arada bir, “İstemem!” diye ağzından kaçırıyor. Önce nazlanıyor sandım. Ama değilmiş, sahiden istemiyor. Peki yavrum, kızım ne olacak şimdi? Babası istemez onu; Alyoşa olacak herif ne diyor?</span></p>

      <p class="paragraf"><span class="regular-1" style="font-size:1.09em;" xml:lang="en-US">Anna Andreyevna uzun uzun sordu, verdiğim cevapları oflama puflamalarla karşıladı, sızlandı. Aslında son zamanda zavallının şaşkın bir hali vardı. Ne duysa son derece sarsılıyordu. Nataşa’nın kederi onu yiyip bitiriyordu.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhtiyar yanımıza sırtında sabahlığı, ayağında terlikleriyle geldi. Ateşi olduğundan şikâyetçiydi. Şefkat dolu gözlerini karısından ayırmıyordu. Orada olduğum sürece, bir dadının çocuğa baktığı gibi baktı. Gözlerinde hem şefkat, hem garip bir ürkeklik vardı. Karısının hastalığı onu iyice korkutmuştu; onu kaybederse hayatının tamamen anlamsızlaşacağını hissediyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Bir saat kadar yanlarında oturdum. Kapıda vedalaşırken İhmenev, Nelly’den söz açtı. Kızı evlatlık almaya ciddi olarak niyetlenmişti. Anna Andreyevna’yı kandırmak için benden yardım istedi. Nelly hakkında bilgi istiyor, yeni bir şey öğrenip öğrenmediğimi bambaşka bir merakla soruyordu. Ayaküstü anlattım. Sözlerim pek etkili oldu. Kesin bir tavırla,</span></p>

      <p class="paragraf"><span class="regular-1" style="font-size:1.09em;">— Bunu ayrıca konuşuruz Vanya, dedi. Şimdilik... Önce biraz iyileşeyim, sana uğrayacağım. O zaman karar veririz.</span></p>

      <p class="paragraf"><span class="regular-1" style="font-size:1.09em;">Tam on ikide Masloboyev’deydim. Girer girmez Prensle karşılaştım ve şaştım. Antrede, çıkmak üzereydi. Masloboyev, telaşlı telaşlı giyinmesine yardım ediyor, bastonunu tutuyordu. Prensi tanıdığından söz ettiği halde bu karşılaşma beni son derece hayrete düşürdü. Prens beni görünce bozulur gibi oldu. Gereğinden fazla hararetle,</span></p>

      <p class="paragraf"><span class="regular-1" style="font-size:1.09em;">— Oo, siz misiniz! diye bağırarak karşıladı. Ne tesadüf değil mi! Hoş, dostluğunuzu Bay Masloboyev’den demin öğrenmiştim. Çok memnun oldum, burada sizinle karşılaştığıma cidden çok memnun oldum. Sizi görmek istiyordum, hatta niyetim bir an önce size uğramaktı; eğer izin verirseniz... Sizden bugünkü durumumuzu açıklamak konusunda yardım rica edecektim. Dün olanları kastettiğimi anladınız elbet. O tarafla dostça görüşüyorsunuz, işin yürüyüşünü baştan beri takip ettiniz, nüfuzunuz var... Keşke hemen şimdi sizinle gidebilseydim! Hep iş... Ama bugünlerde, belki de pek yakında, sizi ziyaret etmek mutluluğunu tadacağımı umuyorum. Şimdilik...</span></p>

      <p class="paragraf"><span class="regular-1" style="font-size:1.09em;">Aşırı derecede kuvvetle elimi sıkıp Masloboyev’e göz kırptıktan sonra çıktı. İçeri girerken,</span></p>

      <p class="paragraf"><span class="regular-1" style="font-size:1.09em;">— Söyle Tanrı aşkına, diye başladım, ama Masloboyev birdenbire, aceleyle şapkasını kaptı, antreye koştu.</span></p>

      <p class="paragraf"><span class="regular-1" style="font-size:1.09em;">— Hiçbir şey söylemeyeceğim! diye sözümü kesti. İşim var, kaçıyorum. Geç kaldım zaten!</span></p>

      <p class="paragraf"><span class="regular-1" style="font-size:1.09em;">— On ikide gelmemi yazan sen değil misin!</span></p>

      <p class="paragraf"><span class="regular-1" style="font-size:1.09em;">— Ne olacak? Onu dün yazmıştım. Bugün de bana öyle bir şey yazdılar ki kafam çatlayacak neredeyse... Ne işler, ne işler! Kusura bakma Vanya. Boşuna rahatsız ettiğim için gönlünü nasıl alacağımı bilmiyorum. İstersen bana temiz bir dayak çek... Döv, ama İsa aşkına çabuk ol, zira işim pek acele.</span></p>

      <p class="paragraf"><span class="regular-1" style="font-size:1.09em;">— Yok canım, işin varsa git; olur böyle şeyler... Yalnız...</span></p>

      <p class="paragraf"><span class="regular-1" style="font-size:1.09em;">Masloboyev antreye fırladı, paltosunu giyerken:</span></p>

      <p class="paragraf"><span class="regular-1" style="font-size:1.09em;">— Yo, şimdi yalnızı falan bırak. Bunların sırası da gelecek. Sana bir işim düşecek; hem çok önemli... Seni bu iş için çağırmıştım zaten. Doğrudan doğruya seni ilgilendiriyor. Bunu böyle ayaküstü, bir dakikada anlatamayacağıma göre, Tanrı aşkına bugün saat yedide, ama dakikası dakikasına yedide geleceğine söz ver. O saatte evde olacağım.</span></p>

      <p class="paragraf"><span class="regular-1" style="font-size:1.09em;">Kararsızlıkla,</span></p>

      <p class="paragraf"><span class="regular-1" style="font-size:1.09em;">— Bugün şey... dedim; canım, bu akşam bir yere...</span></p>

      <p class="paragraf"><span class="regular-1" style="font-size:1.09em;">— Kardeşim, akşam gideceğin yere şimdi git; akşam da bana gelirsin. Sana neler anlatacağımı tahmin edemezsin Vanya.</span></p>

      <p class="paragraf"><span class="regular-1" style="font-size:1.09em;">— Hay hay, gelirim. Ama ne olduğunu merak ettim doğrusu.</span></p>

      <p class="paragraf"><span class="regular-1" style="font-size:1.09em;">Sokağa çıktık; yaya kaldırımında duruyorduk. Masloboyev ısrarla,</span></p>

      <p class="paragraf"><span class="regular-1" style="font-size:1.09em;">— Geleceksin, değil mi, diye sordu.</span></p>

      <p class="paragraf"><span class="regular-1" style="font-size:1.09em;">— Dedim ya, geleceğim.</span></p>

      <p class="paragraf"><span class="regular-1" style="font-size:1.09em;">— Söz ver.</span></p>

      <p class="paragraf"><span class="regular-1" style="font-size:1.09em;">— Amma yaptın ha! Söz veriyorum.</span></p>

      <p class="paragraf"><span class="regular-1" style="font-size:1.09em;">— Mükemmel. Ne tarafa?</span></p>

      <p class="paragraf"><span class="regular-1" style="font-size:1.09em;">Sağı gösterdim.</span></p>

      <p class="paragraf"><span class="regular-1" style="font-size:1.09em;">— Ben de bu yana gidiyorum.</span></p>

      <p class="paragraf"><span class="regular-1" style="font-size:1.09em;">Sola döndü.</span></p>

      <p class="paragraf"><span class="regular-1" style="font-size:1.09em;">— Güle güle Vanya! Unutma, yedide.</span></p>

      <p class="paragraf"><span class="regular-1" style="font-size:1.09em;">Arkasından bakarak, “Garip şey!” diye düşündüm.</span></p>

      <p class="paragraf"><span class="regular-1" style="font-size:1.09em;">Akşam Nataşa’ya gitmek istiyordum. Ama Masloboyev’e söz verince hemen gitmeye karar verdim. Orada Alyoşa’yı bulacağıma emindim. Gerçekten oradaydı. Ben gelince pek sevindi. Nataşa’ya karşı gayet iyi, candandı. Ben gelince büsbütün neşelendi. Nataşa ona uymak için gayret ediyor ama kendini nasıl zorladığı belli oluyordu. Gece iyi uyumadığı için yüzü solgun, hastaydı. O da Alyoşa’ya karşı her zamankinden çok sevgi dolu davranıyordu.</span></p>

      <p class="paragraf"><span class="regular-1" style="font-size:1.09em;">Alyoşa onu neşelendirmek, yüzünü gülümsetmek için boyuna konuşuyor, yalnız Katya ile babasından söz etmekten özellikle kaçınıyordu. Galiba dünkü barışma denemesi başarısızlığa uğramıştı. Bir aralık, Mavra’ya bir şey söylemek için mutfağa çıkınca Nataşa bana, aceleyle,</span></p>

      <p class="paragraf"><span class="regular-1" style="font-size:1.09em;">— Buradan gitmek için can atıyor ama çekiniyor; diye fısıldadı. Ben de bir şey söyleyemiyorum; belki aklına bir şey gelir, sırf gönlüm hoş olsun diye kalır. Halbuki en çok, onu bıktırıp kendimden soğutmaktan korkuyorum! Ne yapacağımı bilemiyorum.</span></p>

      <p class="paragraf"><span class="regular-1" style="font-size:1.09em;">— Aman Tanrım, kendi kendinize neler yaratıyorsunuz... Adeta birbirinizi kolluyorsunuz. Açıkça konuşun, olsun bitsin! Yoksa bu durum onu gerçekten bıktırır.</span></p>

      <p class="paragraf"><span class="regular-1" style="font-size:1.09em;">Nataşa, telaşla,</span></p>

      <p class="paragraf"><span class="regular-1" style="font-size:1.09em;">— Ne yapmalı, diye tekrarladı.</span></p>

      <p class="paragraf"><span class="regular-1" style="font-size:1.09em;">— Dur, ben hallederim bunu.</span></p>

      <p class="paragraf"><span class="regular-1" style="font-size:1.09em;">Mavra’ya çamurlanmış lastiğimi sildirmek bahanesiyle mutfağa çıktım. Nataşa arkamdan,</span></p>

      <p class="paragraf"><span class="regular-1" style="font-size:1.09em;">— Aman dikkatli davran Vanya! diye seslendi.</span></p>

      <p class="paragraf"><span class="regular-1" style="font-size:1.09em;">Dışarıya çıkar çıkmaz, Alyoşa bana dönerek,</span></p>

      <p class="paragraf"><span class="regular-1" style="font-size:1.09em;">— Azizim İvan Petroviç, ne yapayım? Dün Katya’ya söz vermiştim; tam bu saatte orada bulunmam gerekiyor. Gitmezsem olmaz. Nataşa’yı çok seviyorum, onun için kendimi ateşe atmaya hazırım. Ama o tarafı da bu derece ihmal edemem; siz de hak verirsiniz, değil mi?</span></p>

      <p class="paragraf"><span class="regular-1" style="font-size:1.09em;">— Gidin öyleyse...</span></p>

      <p class="paragraf"><span class="regular-1" style="font-size:1.09em;">— Ya Nataşa üzülürse! Ne olur İvan Petroviç, yardım edin bana.</span></p>

      <p class="paragraf"><span class="regular-1" style="font-size:1.09em;">— Bence gitmeniz daha iyi olur. Sizi ne kadar sevdiğini biliyorsunuz. Şimdi yanında sıkıldığınız, zorla oturduğunuz aklına gelir. Serbest hareket etmek en iyisi. İsterseniz yanına birlikte gidelim, size yardım ederim.</span></p>

      <p class="paragraf"><span class="regular-1" style="font-size:1.09em;">— Canım İvan Petroviç, ne iyi insansınız siz!</span></p>

      <p class="paragraf"><span class="regular-1" style="font-size:1.09em;">Nataşa’nın yanına döndük. Bir an sonra Alyoşa’ya,</span></p>

      <p class="paragraf"><span class="regular-1" style="font-size:1.09em;">— Demin babanızı gördüm, dedim.</span></p>

      <p class="paragraf"><span class="regular-1" style="font-size:1.09em;">Telaşlandı:</span></p>

      <p class="paragraf"><span class="regular-1" style="font-size:1.09em;">— Nerede? Nerede gördünüz?</span></p>

      <p class="paragraf"><span class="regular-1" style="font-size:1.09em;">— Sokakta karşılaştık. Beni durdurdu, daha yakından ahbap olmak istediğini tekrarladı. Sizin şimdi nerede olduğunuzdan haberim olup olmadığını sordu. Görüşmeniz lazımmış, bir şeyler söyleyecekmiş size...</span></p>

      <p class="paragraf"><span class="regular-1" style="font-size:1.09em;">Sözü nereye getirmek istediğimi anlayan Nataşa beni destekledi:</span></p>

      <p class="paragraf"><span class="regular-1" style="font-size:1.09em;">— Öyleyse hemen git Alyoşa, görün ona.</span></p>

      <p class="paragraf"><span class="regular-1" style="font-size:1.09em;">— İyi ama... nerede bulurum? Eve mi gitti acaba?</span></p>

      <p class="paragraf"><span class="regular-1" style="font-size:1.09em;">— Hayır; hatırımda kaldığına göre, Kontese gidecekti.</span></p>

      <p class="paragraf"><span class="regular-1" style="font-size:1.09em;">Alyoşa hüzünle Nataşa’ya bakarak saf bir edayla,</span></p>

      <p class="paragraf"><span class="regular-1" style="font-size:1.09em;">— Ne yapayım şimdi, dedi.</span></p>

      <p class="paragraf"><span class="regular-1" style="font-size:1.09em;">— Ne demek, “Ne yapayım!” Alyoşa! Ben üzülmeyeyim diye o aileyle ilişkini kesecek değilsin ya! Çocukluk etme. Sonra bu, Katya’ya karşı büyük bir kabalık olur. Arkadaşsınız; arkadaşlık bağları böyle kaba bir biçimde koparılmaz. Hem seni bu derece kıskandığımı sanmakla bana da hakaret ediyorsun. Git, çok rica ederim; hemen git! Babanın da gönlü rahatlar.</span></p>

      <p class="paragraf"><span class="regular-1" style="font-size:1.09em;">Alyoşa hem sevinç, hem pişmanlık içinde,</span></p>

      <p class="paragraf"><span class="regular-1" style="font-size:1.09em;">— Ah, sen bir meleksin Nataşa! Küçük parmağına bile layık değilim, diye bağırdı. O kadar iyisin ki... Oysa ben... Ben... Bak, sana gerçeği söyleyeceğim: Demin orada, mutfakta İvan Petroviç’den şimdi buradan ayrılabilmem için yardım istedim. Bunları o uydurdu. Beni kınama Nataşa: Seni dünyada her şeyden çok seviyorum, kabahat mi? Bakın, şu anda aklıma ne geldi: Katya’ya her şeyi açıklayıp bugünkü durumumuzu, dünkü olayları olduğu gibi anlatacağım. O bizi kurtarmanın çaresini bulur; bize candan bağlıdır o.</span></p>

      <p class="paragraf"><span class="regular-1" style="font-size:1.09em;">Nataşa gülümseyerek,</span></p>

      <p class="paragraf"><span class="regular-1" style="font-size:1.09em;">— Pekâlâ, git; dedi. Şey, ben de Katya ile tanışmak isterdim. Bunu nasıl yaparız acaba?</span></p>

      <p class="paragraf"><span class="regular-1" style="font-size:1.09em;">Alyoşa’nın sevinci sınırsızdı. Hemen tanışma tasarılarına geçti. Ona göre bu tanışma işi çok kolaydı. Bunu da Katya hazırlayacaktı. Alyoşa alabildiğine coştu; fikrini geliştirmeye devam ediyordu. Sonunda, bir-iki saat sonra bir cevap getirerek akşamı Nataşa’da geçirmeye söz verdi. Nataşa, uğurlarken,</span></p>

      <p class="paragraf"><span class="regular-1" style="font-size:1.09em;">— Sahiden gelecek misin, diye sordu.</span></p>

      <p class="paragraf"><span class="regular-1" style="font-size:1.09em;">— Kuşkun mu var? Hoşça kal Nataşacığım, hoşça kal sevgilim; biricik, ebedi sevgilim benim! Sen de hoşça kal Vanya. Aman Tanrım, ağzımdan kaçtı, size, “Vanya,” dedim. Bana bakın İvan Petroviç, sizi çok seviyorum. Neden bu kadar resmiyiz? Senli benli konuşsak olmaz mı sanki?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Hay hay!</span></p>

      <p class="paragraf"><span class="regular-1" style="font-size:1.09em;">— Hele şükür! Yüz kere aklıma geldi de bir türlü size söylemeye cesaret edemedim. Bakın, hâlâ siz diyorum. Sen’li konuşmak çok zor. Galiba Tolstoy’un bir yazısında buna ait bir bölüm var: İki kişi senli benli konuşmaya karar verir ama bunu bir türlü yapamaz, hep şahıs zamir kullanmaktan kaçınarak konuşurlar. Ah Nataşa, bir gün onun ‘Çocukluk ve İlk Gençlik’ini</span><span class="dipp" style="font-size:0.82em;"><a class="footnote-link" href="#footnote-225-20" id="footnote-225-20-backlink">20</a></span> <span class="regular-1" style="font-size:1.09em;">tekrar okuyalım; ne nefis eserdir!</span></p>

      <p class="paragraf"><span class="regular-1" style="font-size:1.09em;" xml:lang="en-US">Nataşa gülüyor, onu kapıya doğru iterek,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Peki canım, peki; git artık! Sevincinden gene gevezeliğe başladın, diyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Alyoşa elini öptü, telaşla çıktı. Genç kız arkasından,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Gördün ya Vanya! dedi, gözlerinden yaş boşandı.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İki saat kadar yanında kaldım, teselli ettim, sonunda inandırdım da... Şüphesiz bütün endişelerinde haklıydı. Haline baktıkça içim parçalanıyordu; onun hesabına korkuyordum. Ama elimden ne gelirdi!</span></p>

      <p class="paragraf"><span class="regular-1" style="font-size:1.09em;" xml:lang="en-US">Alyoşa’yı da çok garip buluyordum: Nataşa’ya olan aşkı azalmamış; belki duyduğu pişmanlık ve minnettarlık hissi yüzünden eskisine göre daha da artmış, keskinleşmişti. Bir yandan da yeni bir sevgi kalbinde iyice yer ediyordu. Sonunun ne olacağını şimdiden kestirmek olanaksızdı. Ben de Katya’yı görmeyi son derece istiyordum. Onunla tanışmak vaadimi Nataşa’ya bir daha tekrarladım. Sonunda o da biraz açıldı, neşelenir gibi oldu. Şundan bundan konuşurken Nelly’den, Masloboyev’den, Bubnova’dan söz ettim; Masloboyev’de Prensle karşılaşmamızı ve saat yedideki buluşmamızı anlattım. Anlattıklarım onu içten ilgilendirdi. İhtiyarlardan fazla söz etmedim. Babasının bana gelişini hiç anlatmadım. Nikolay Sergeyiç’in Prensle yapmayı tasarladığı düello onu meraka düşürürdü. Prensin Masloboyev’le ilgisi ve benimle yakından tanışmak arzusu onun da garibine gitti. Oysa bugünkü durum her şeyi olduğu gibi açıklıyordu...</span></p>

      <p class="paragraf"><span class="regular-1" style="font-size:1.09em;" xml:lang="en-US">Saat üçe doğru eve döndüm. Nelly beni neşeli bir tavırla karşıladı.</span></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-20-backlink" id="footnote-225-20">20</a> Tolstoy’un bir eseri. (Ç.N.)</p>
        </div>
      </div>
    </div>
  </div>
</body>
</html>
