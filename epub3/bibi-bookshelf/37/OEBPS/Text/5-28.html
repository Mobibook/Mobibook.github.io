<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-28.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-28.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="araalt" id="toc_marker-1-3-2" xml:lang="en-US">II</p>

      <p class="paragraf"><span class="regular-1" style="font-size:1.09em;">Neşeden, sevinçten parlayan yüzüyle tam anlamıyla bir dalıştı bu. Dört gününü gayet hoş, mutlu geçirdiği belliydi. Halinden bir haber vermek için sabırsızlandığı anlaşılıyordu. Odayı çınlatan bir sesle,</span></p>

      <p class="paragraf"><span class="regular-1" style="font-size:1.09em;">— Geldim işte! dedi. Halbuki herkesten önce, burada benim bulunmam gerekiyordu! Ama şimdi size hepsini bir bir anlatacağım. Baba, demin seninle iki laf edemedik, oysa sana neler neler anlatacağım!</span></p>

      <p class="paragraf"><span class="regular-1" style="font-size:1.09em;">Alyoşa bana dönerek,</span></p>

      <p class="paragraf"><span class="regular-1" style="font-size:1.09em;">— Babam onunla ancak iyi zamanında senli benli konuşmama izin verir. Başka zamanlarda inanın yasak. Hem de nasıl bir taktik kullanır bilir misiniz; bana siz diye hitap etmeye başlar. Ama bugünden sonra daima iyi zamanında olmasını dilerim ve bunu da sağlayacağım. Zaten şu dört gün içinde yepyeni bir adam oldum, kökten değiştim. Size hepsini anlatacağım; ama biraz sonra... Şimdi en önemlisi o! Gene o! Nataşa ruhum, meleğim, nasılsın?</span></p>

      <p class="paragraf"><span class="regular-1" style="font-size:1.09em;">Nataşa’nın yanına oturarak hasretle ellerini öpmeye başladı.</span></p>

      <p class="paragraf"><span class="regular-1" style="font-size:1.09em;">— Seni bugünlerde nasıl özlediğimi bilsen! Fakat ne yapayım, gelemedim. Yetişemedim... Canım benim. Biraz süzülmüşsün, rengin soluk...</span></p>

      <p class="paragraf"><span class="regular-1" style="font-size:1.09em;">Coşkun bir heyecanla Nataşa’nın ellerini öpüyor, güzel gözlerini, bakmaya doyamıyormuş gibi ondan ayırmıyordu.</span></p>

      <p class="paragraf"><span class="regular-1" style="font-size:1.09em;">Nataşa’ya baktım, yüzünden, ikimizin de aynı şeyi düşündüğünü anladım. Alyoşa’nın hiç suçu yoktu. Zaten bu saf insan nasıl suçlu olabilirdi! Yüreğindeki bütün kan hücum etmiş gibi Nataşa’nın solgun yanakları aniden kızarıverdi. Gözleri parladı, Prense gururla baktı. Tutuk, kesik bir sesle,</span></p>

      <p class="paragraf"><span class="regular-1" style="font-size:1.09em;">— Kaç gündür neredeydin Alyoşa, diye mırıldandı.</span></p>

      <p class="paragraf"><span class="regular-1" style="font-size:1.09em;">Güçlükle, düzensiz nefes alıyordu. Tanrım, ne kadar seviyordu bu çocuğu!</span></p>

      <p class="paragraf"><span class="regular-1" style="font-size:1.09em;">— Görünüşte sana karşı gerçekten suçlu gibiyim; hoş, gibisi de ne oluyor, düpedüz suçluyum! Bunu biliyorum, bile bile geldim. Zaten Katya dün de bugün de hiçbir kadının böyle bir ihmali bağışlamayacağını söyledi durdu. Salı günü aramızda olanları biliyor; ertesi gün anlattım ona. Tartıştım, kanıtlar gösterdim; söz konusu kadının adının Nataşa olduğunu, dünyada Katya’dan başka eşi bulunmadığını söyledim. Buraya iddiayı kazandığıma emin olarak geldim. Senin gibi bir melek bağışlamasın, bu mümkün mü? “Alyoşa gelmedi; ama bu beni sevmediğinden değildir, yüzde yüz bir engel çıkmıştır.” Benim Nataşam böyle düşünür. Seni sevmemeye imkân var mı? Aklım fikrim sendeydi. Ama gene de tamamen suçsuz değilim! Yalnız olup biteni öğrenince, benden önce kendin beni haklı çıkaracaksın. Hemen anlatayım da içim rahatlasın, buraya bunun için geldim zaten. Bugün gündüz, uğrayıp seni bir kerecik öpeyim, dedim; (biraz boş zamanım vardı) ama gene de olmadı. Katya gayet önemli işler için çağırmıştı. Babam beni arabada gördüğü zaman değil, daha önce... Bu sefer Katya’nın mektubunu bir yere götürüyordum. Böyle işte, bütün gün evden eve koşturup duruyoruz. (Bana dönerek) Mektubunuzu ancak dün gece okuyabildim İvan Petroviç. Yazdıklarınız hep doğru ama ne yapayım, maddi olanaksızlık. “Yarın akşam gider hepsini açıklarım,” diye düşünüyordum. O akşam oraya gitmemem olanaksızdı.</span></p>

      <p class="paragraf"><span class="regular-1" style="font-size:1.09em;">Nataşa,</span></p>

      <p class="paragraf"><span class="regular-1" style="font-size:1.09em;">— Ne mektubuymuş o? diye sordu.</span></p>

      <p class="paragraf"><span class="regular-1" style="font-size:1.09em;">— İvan Petroviç dün bana uğramış, evde bulamayınca bir mektup bırakarak, sana gelmiyorum diye beni bir güzel haşlamış. Hakkı var elbette... Dün oldu bu.</span></p>

      <p class="paragraf"><span class="regular-1" style="font-size:1.09em;">Nataşa yüzüme baktı.</span></p>

      <p class="paragraf"><span class="regular-1" style="font-size:1.09em;">Prens,</span></p>

      <p class="paragraf"><span class="regular-1" style="font-size:1.09em;">— İyi ama sabahtan akşama kadar Katerina Fedorovna’da, diye başladı, Alyoşa sözünü kesti:</span></p>

      <p class="paragraf"><span class="regular-1" style="font-size:1.09em;">— Biliyorum biliyorum: “Katya’ya gidebildiğine göre buraya gelmeye iki kat borçluydun,” diyeceksin. Yerden göğe kadar haklısın baba! Hatta ben, iki kat değil, milyon kat borçluyum, diyeceğim. Fakat hayatta bazen tuhaf, beklenmedik, bütün planları altüst eden olaylar vardır. Başıma böyle bir şey geldi. Söyledim ya size, bugünlerde tepeden tırnağa kadar değiştim; başımdan pek önemli olaylar geçmese olur muydu bu?</span></p>

      <p class="paragraf"><span class="regular-1" style="font-size:1.09em;">Alyoşa’nın heyecanlanmasına gülümseyen Nataşa,</span></p>

      <p class="paragraf"><span class="regular-1" style="font-size:1.09em;">— Aman üzme artık, anlat şu başına gelenleri! diye bağırdı.</span></p>

      <p class="paragraf"><span class="regular-1" style="font-size:1.09em;">Gerçekten Alyoşa’nın hali biraz gülünçtü. Aceleyle konuşuyor, sözcükler ağzından hızla, ardı ardına, bir gürültü halinde dökülüyordu. Ne varsa hepsini birden söylemek, anlatmak istiyordu. Bir yandan da Nataşa’nın elini bırakmıyor, ikide bir, dudaklarına götürerek öpüyordu.</span></p>

      <p class="paragraf"><span class="regular-1" style="font-size:1.09em;">— Bakın neler oldu. Aah dostlarım, neler gördüm, neler yaptım, nasıl insanlarla tanıştım bir bilseniz! Önce Katya, tepeden tırnağa bir mükemmellik örneği! Meğer o zamana kadar onu hiç tanımıyormuşum. Hatta salı günü Nataşa, sana ondan o kadar hayranlıkla söz ederken bile hemen hemen tanımıyormuşum. Son zamana kadar bana hiç açılmadı. Fakat artık birbirimizi iyice tanıdık. Senli benli konuşuyoruz. Durun, baştan anlatayım. Ertesi günü, yani çarşamba günü aramızda olanları ona anlatınca senin için söylediklerini duymalıydın. Bak, aklıma geldi: Çarşamba sabahı sana geldiğim zaman ne kadar ahmakça davrandığımı anımsadım şimdi! Beni sevinç içinde karşıladın; yeni durumumuzun etkisindeydin, bundan söz etmek istiyordun. Hüzünlüydün ama içinden bana takılmak geliyordu. Oysa ben, nereden esmişse esmiş, bir ağırbaşlılık taslıyordum... Be hey aptal, budala! İnan gösteriş yapıyordum; hani yakında koca, ağırbaşlı bir adam olacağım diye övünmek istiyordum. Ama bunu kime yapıyordum, sana! Kim bilir, o zaman benimle nasıl alay ettin; alayı hak ettim doğrusu.</span></p>

      <p class="paragraf"><span class="regular-1" style="font-size:1.09em;">Prens ses çıkarmadan oturuyor, Alyoşa’yı zafer kazanmış, alaycı bir gülümsemeyle süzüyordu. Oğlunun kendisini bu kadar boş kafalı, hatta gülünç göstermesine adeta seviniyordu.</span></p>

      <p class="paragraf"><span class="regular-1" style="font-size:1.09em;">O gece hep onu inceledim, sonunda, ikide bir taşkın baba sevgisinin sözünü ettiği halde oğlunu hiç de sevmediğine inandım.</span></p>

      <p class="paragraf"><span class="regular-1" style="font-size:1.09em;">— Senden sonra Katya’ya gittim. Dediğin gibi, ancak o gün birbirimizi iyice tanıdık; öyle de tuhaf oldu ki! Nasıl olduğunu hatırlayamıyorum bile. Birkaç heyecanlı söz, açıkça ifade edilen birkaç duygu, fikir, bunlar bizi birbirimize ebediyen yaklaştırdı. Onunla mutlaka tanışmalısın Nataşa, muhakkak! O seni bana nasıl anlattı, nasıl çözümledi, bilemezsin... Benim için nasıl bir hazine olduğunu açıkladı. Daha sonra hayat üzerine genel görüşlerini, fikirlerini de anlattı. Çok ciddi, çok duygulu bir kız. Görevlerimizden, amacımızdan, insanlığa hizmet borcumuzdan söz etti. Bu beş-altı saatlik konuşmamız bizi o derece yakınlaştırdı ki sonunda, ölünceye kadar dost olup her konuda beraberce hareket etmeye yemin ettik.</span></p>

      <p class="paragraf"><span class="regular-1" style="font-size:1.09em;">Prens şaşkınlıkla,</span></p>

      <p class="paragraf"><span class="regular-1" style="font-size:1.09em;">— Ne demekmiş bu, diye sordu.</span></p>

      <p class="paragraf"><span class="regular-1" style="font-size:1.09em;">— Ben baştan aşağı değiştim baba; daha çok şaşıracaksın sen. Hatta karşı çıkışlarını şimdiden tahmin ediyorum. Siz hepiniz maddi insanlarsınız; bir sürü eskimiş, ciddi, sert ilkeleriniz var. Yeni, genç olan her şeye güvensizlikle, düşmanca, küçümseyerek bakıyorsunuz. Fakat ben birkaç gün önce bildiğin Alyoşa değilim. Bambaşka bir insan oldum! Herkese ve her şeye cesaretle karşı koyabilirim. Düşüncelerimizin doğruluğuna inandığıma göre bunları sonuna kadar savunacağım, yolumu şaşırmazsam, dürüst bir insanım demektir. Bu kadarı bana yeter. Bundan sonra istediğinizi söyleyin, ben kendimden eminim.</span></p>

      <p class="paragraf"><span class="regular-1" style="font-size:1.09em;">Prens oğlunun sözlerine alaylı bir “Yaa!” ile karşılık verdi. Nataşa hepimize kaygıyla baktı. Alyoşa hesabına korkuyordu. Çok defa bu coşkun konuşmalar onun aleyhine oluyordu; Nataşa bunu bilirdi. Alyoşa’nın karşımızda, hele babasının önünde gülünç düşmesini istemiyordu.</span></p>

      <p class="paragraf"><span class="regular-1" style="font-size:1.09em;">— Aman, nereden çıkardın bunları Alyoşa, bayağı felsefe yapıyorsun, dedi. Birisinden duydun herhalde. Sözüne devam etsen daha iyi olur.</span></p>

      <p class="paragraf"><span class="regular-1" style="font-size:1.09em;">Alyoşa:</span></p>

      <p class="paragraf"><span class="regular-1" style="font-size:1.09em;">— Anlatıyorum işte! diye bağırdı. Dinle bak, Katya’nın iki uzak akrabası var, kuzenleri mi ne oluyor... Levinka ile Borinka. Biri üniversiteli, öteki de böyle bir delikanlı işte... Katya onlarla görüşüyor; çok iyi insanlar. Kontesin evine, ilkelerine aykırılığı yüzünden gitmiyorlar. Katya, insan hayatındaki amaçlardan, görevlerden söz ederken, o iki gençten de söz açtı. Tanışmak için bana bir mektup verdi; evlerine koştum, hemen o gece çok samimi olduk. Onlarda da on iki kişi kadar bir kalabalık vardı. Üniversiteliler, subaylar, ressamlar; bir de yazar... Hepsi sizi tanıyorlar İvan Petroviç, yani eserlerinizi okumuşlar; ilerisi için sizden çok şey bekliyorlar. Öyle dediler. Yakın olduğumuzu söyledim ve sizi onlara tanıştırmayı vaat ettim. Hepsi beni tam anlamıyla kardeşçe, kollarını açarak karşıladılar. Gelir gelmez, pek yakında çoluğa çocuğa karışacağımı anlattım. Bana evli barklı bir adammışım gibi davrandılar. Beşinci katın tavan arasında oturuyorlar. Levinka ile Borinka’da sık sık, genellikle çarşamba günleri toplanıyorlar. Hepsi insanlara karşı en sıcak sevgiyle dolu, körpe ruhlu gençler! Oturduk; bugünümüzden, yarınımızdan, bilimden, edebiyattan söz ettik. Öyle güzel, sade, candan konuşuyorduk ki! Aralarında bir de liseli var. Konuşmalarını görseniz, ne soylu insanlar! Şimdiye kadar böyle insanlara hiç rastlamamıştım. Zaten nereye gittim, ne gördüm ki? Yalnız sen buna benzer şeylerden söz ederdin Nataşa. Onlarla mutlaka tanışmalısın; Katya hepsiyle tanışıyor artık. Onlar da Katya’dan saygıyla söz ediyorlar. Katya, Levinka ile Borinka’ya, servetini kullanma hakkını kazanır kazanmaz toplum için bir milyon sarf edeceğine söz verdi.</span></p>

      <p class="paragraf"><span class="regular-1" style="font-size:1.09em;">Prens:</span></p>

      <p class="paragraf"><span class="regular-1" style="font-size:1.09em;">— Elbette bu milyon, Levinka, Borinka ve işbirlikçilerinin yönetimine geçecek, değil mi, diye sordu.</span></p>

      <p class="paragraf"><span class="regular-1" style="font-size:1.09em;">Alyoşa heyecanlandı:</span></p>

      <p class="paragraf"><span class="regular-1" style="font-size:1.09em;">— Hiç de değil! Ayıp ediyorsun baba! Ne düşündüğünü tahmin ediyorum. Bu para konusunu aramızda konuştuk, bunu nasıl kullanacağımızı uzun uzun tartıştık. Sonunda, önceliği eğitim davasına vermeye karar verdik.</span></p>

      <p class="paragraf"><span class="regular-1" style="font-size:1.09em;">Prens hep aynı alaylı gülümsemesiyle kendi kendine konuşuyormuş gibi,</span></p>

      <p class="paragraf"><span class="regular-1" style="font-size:1.09em;">— Gerçekten Katerina Fedorovna’yı hiç tanımıyormuşum, dedi. Ondan çok şey bekliyordum ama bu kadarı...</span></p>

      <p class="paragraf"><span class="regular-1" style="font-size:1.09em;">— Bu kadarı ne? Bunun gariplik neresinde? Alıştığınız hayat kurallarına biraz aykırı gelmesi mi? Şimdiye kadar kimse bir milyonluk bağışta bulunmadığı için Katya’nın davranışı garibinize gidiyor. O, başkasının sırtından geçinmek istemiyor; bu milyonlarla yaşamanın, başkasının sırtından geçinmek olduğunu da yeni öğrendim. Katya vatanına yararlı olmak, gücüne göre topluma bir şeyler vermek istiyor. Çorbada onun da bir tutam tuzu olsun istiyor. Elbette bu tuz bir milyon olunca olay değişiyor, değil mi? Şu halde, bu kadar inandığım sağduyuyu ayakta tutan ne? Bana neden öyle bakıyorsun baba, sanki karşında bir aptal varmış gibi? Pekâlâ, aptal olayım! Ah Nataşa, sen bu konuda Katya’nın söylediklerini bir duysaydın: “En önemlisi akıl değil, onu yönetendir, doğadır, yürektir, soyluluktur, kültürdür.” Bezmigin’in de gerçekten dâhiyane bir sözü var: Bezmigin, Levinka ve Borinka’nın arkadaşı, aramızda kalsın, gerçek bir deha. Dün söz arasında, “Aptal olduğunun bilincinde olan aptal değildir,” dedi... Ne söz, değil mi! Ağzını açar açmaz birbiri ardınca buna benzer vecizeler sıralıyor.</span></p>

      <p class="paragraf"><span class="regular-1" style="font-size:1.09em;">Prens,</span></p>

      <p class="paragraf"><span class="regular-1" style="font-size:1.09em;">— Gerçekten dâhi, dedi.</span></p>

      <p class="paragraf"><span class="regular-1" style="font-size:1.09em;">— Sen işin alayındasın baba. Ama böyle bir sözü senden bir kerecik olsun duymadım; ne senden, ne de çevrendekilerden. Sizde tam tersine, herkes bu gibi duyguları saklar, hepsi büzülüp yerle bir olmak ister; boyları, burunları hep aynı ölçüden, aynı kalıptan çıkmış olsun diye uğraşırlar, sanki buna olanak varmış gibi! Sanki bu, söyleyip düşündüklerimizden bin kat daha olanaksız değilmiş gibi... Bir de bize hayalci derler. Dün bana söylediklerini dinleseydin.</span></p>

      <p class="paragraf"><span class="regular-1" style="font-size:1.09em;">Nataşa,</span></p>

      <p class="paragraf"><span class="regular-1" style="font-size:1.09em;">— Peki, orada konuştuklarınız, düşündükleriniz neyle ilgiliydi, diye sordu. Anlatsana Alyoşa, ben hâlâ kavrayamıyorum.</span></p>

      <p class="paragraf"><span class="regular-1" style="font-size:1.09em;">— İlerlemeye, iyiliğe, sevgiye yol açan her şeyden söz ettik. Bunlardan, günlük konulara bağlı olarak söz açılıyor... Basından, yeni akımlardan, hümanizmden, toplum için çalışanlardan söz ediliyor; çeşitli çözümlemeler yapıyoruz. En önemlisi, aramızda verdiğimiz söz var; daima içten davranacağız, birbirimize hiç çekinmeden her şeyi açıkça söyleyeceğiz. Yalnız içtenlikle, dürüstlükle amaca ulaşılabilir. Bunda en çok Bezmigin gayret gösteriyor. Katya bu fikirlere tamamıyla katılıyor. Hepimiz Bezmigin’e uyarak ölünceye kadar namuslu olmaya, dürüst hareket etmeye söz verdik. Hakkımızda kim ne isterse söyleyebilir, istedikleri hükmü verebilirler. Biz gene heyecanlarımızdan, taşkınlığımızdan vazgeçmeden, hatalarımızdan çekinmeden, doğruluk yolundan yürümeye devam edeceğiz. Başkasından saygı görmek istersen, kendi kendine saygı duymayı öğren; en önemlisi bu, ancak bu şekilde kendini saydırabilirsin. Bezmigin böyle söylüyor. Katya da öyle düşünüyor. Bir araya toplanıp iç dünyalarımızın çözümlemelerini yapmaya karar verdik.</span></p>

      <p class="paragraf"><span class="regular-1" style="font-size:1.09em;">Prens kaygıyla,</span></p>

      <p class="paragraf"><span class="regular-1" style="font-size:1.09em;">— Saçma! diye söylendi. Kimmiş bu Bezmigin? Böyle saçmalıkları yasaklamak en iyisi...</span></p>

      <p class="paragraf"><span class="regular-1" style="font-size:1.09em;">— Niye yasaklamalıymış? Bunları bilerek senin yanında açtım baba: Seni de aramızda görmek istiyorum. Senin adına söz verdim bile. Gülüyorsun... Zaten güleceğini biliyordum! Dinle beni! İyi yüreklisin, soylu ruhlusun; onları anlayacaksın. Bu çevreyi tanımıyorsun, o adamları ömründe görmedin, konuşmalarını dinlemedin. Elbette, bununla ilgili bazı şeyler duymuş, incelemiş olabilirsin; zaten senin bilmediğin yoktur. Ama kendilerini görüp ilişki kurmadın; bunun için haklarında fikir sahibi olmana olanak yok. Bildiğini sanıyorsun o kadar. Ama hele bir aralarına gir, konuşmalarını dinle, o zaman, senin hesabına söz veriyorum, bizden olacaksın! En çok, seni şu yapışıp kaldığın çevreden, yargılardan kurtarmak istiyorum.</span></p>

      <p class="paragraf"><span class="regular-1" style="font-size:1.09em;">Prens, Alyoşa’yı ses çıkarmadan, zehir gibi alaylı bir gülümsemeyle dinledi; yüzünden nefret akıyordu. Nataşa ona gizlemediği bir tiksintiyle bakıyordu. Prens bunu gördüğü halde farkında değilmiş gibi bir tavır takınmıştı. Alyoşa sözünü bitirir bitirmez bir kahkaha attı. Gülmekten katılıyormuş gibi kendini sandalyenin arkalığına bıraktı. Fakat gülüşü tamamen yapmacıktı. Sadece oğlunu bozmak, küçük düşürmek için güldüğü ortadaydı. Alyoşa gerçekten kırıldı; yüzünü hüzün kapladı. Babasının coşkun neşe buhranının geçmesini sabırla bekledi. Sonra üzgün bir sesle,</span></p>

      <p class="paragraf"><span class="regular-1" style="font-size:1.09em;">— Niçin benimle alay ediyorsun baba, dedi. Sana tam bir açık yüreklilikle geldim. Senin düşünce biçimine göre saçmalıyorsam, bana akıl öğret, alay etme. Hem alay edilecek ne var? Peki, bütün bu kutsal, yüksek saydığım şeylerde yanıldığımı varsayalım; ben de birkaç kere tekrarladığın gibi aptalın biri olayım. Yanılmak bana onurumdan, soyluluğumdan zerre kadar kaybettirmez. Ne yapayım, yüksek fikirlere karşı yenilmez bir hayranlık duyuyorum. Varsın yanlış olsun, gene de temelinde kutsallık var. Demin söyledim ya; ne sen ne yakınların bana yol gösterecek, beni peşinden sürükleyecek bir söz söylediniz. Bana, onların dediklerini yalanla, daha iyi, daha güçlü sözler söyle, seve seve izinizden geleyim. Yalnız alay etme benimle, buna çok üzülüyorum.</span></p>

      <p class="paragraf"><span class="regular-1" style="font-size:1.09em;">Alyoşa bunu son derece gururlu, adeta ağırbaşlı bir adam gibi söyledi. Nataşa ona derin bir ilgiyle bakıyordu. Prens, Alyoşa’yı hayretle dinledikten sonra hemen konuşma tarzını değiştirdi.</span></p>

      <p class="paragraf"><span class="regular-1" style="font-size:1.09em;">— Seni kırmak aklımdan geçmedi oğlum, dedi. Tersine, sana acıyorum. Yeni bir hayatın eşiğindeyken çocukça uçarılığını bırakman lazım. Düşündüğüm bu. Kendime hâkim olamayıp güldüm, ama amacım seni kırmak değildi.</span></p>

      <p class="paragraf"><span class="regular-1" style="font-size:1.09em;">Alyoşa acıyla,</span></p>

      <p class="paragraf"><span class="regular-1" style="font-size:1.09em;">— Bana neden öyle geldi acaba, diye devam etti. Neden uzun zamandır bana bir babanın oğluna baktığı gibi değil de düşmanca, soğuk bir alayla bakıyormuşsun gibi geliyor? Neden, senin yerinde olsam, bana yaptığın gibi, böyle hakaret ederek oğlumla alay etmezdim, diye geçiyor aklımdan? Dinle; bir kere olsun aramızda hiçbir anlaşmazlık kalmasın diye açık konuşalım. Demin buraya geldiğim zaman havada bir huzursuzluk sezdim. Sizleri bu şekilde bulacağımı ummuyordum. Doğru mu söylüyorum, yanlış mı? Doğruysa bunu açıkça söyleyin. Açık yüreklilikle nice kötülük yok edilebilir!</span></p>

      <p class="paragraf"><span class="regular-1" style="font-size:1.09em;">Prens,</span></p>

      <p class="paragraf"><span class="regular-1" style="font-size:1.09em;">— Söyle Alyoşa, söyle! dedi. Akıllıca bir öneride bulundun.</span></p>

      <p class="paragraf"><span class="regular-1" style="font-size:1.09em;">Sonra Nataşa’ya bakarak,</span></p>

      <p class="paragraf"><span class="regular-1" style="font-size:1.09em;">— Belki zaten böyle başlamak lazımdı, diye ekledi.</span></p>

      <p class="paragraf"><span class="regular-1" style="font-size:1.09em;">— Ama tamamen açık konuşacağım, darılmak gücenmek yok baba. Bunu sen istedin, kendin davet ettin. Dinle: Nataşa ile evlenmeme razı oldun. Bize mutluluğu bağışladın, kendi kendini yenerek yaptın bunu. Yüce gönüllülük gösterdin, biz de soylu davranışını takdir ettik. Öyleyse neden şimdi bana, durmadan adeta zevkle, gülünç bir çocuk olduğumu, koca olamayacağımı ima etmek istiyorsun? Bu yetmezmiş gibi Nataşa’nın önünde beni gülünç düşürmeye, küçültmeye, hatta kötülemeye çalışıyorsun? Beni gülünç düşürme fırsatı çıkınca seviniyorsun; bunun şimdi değil, uzun süredir farkındaydım. Sanki kim bilir ne amaçla evlenmemizin gülünç, anlamsız olduğunu, bizim birbirimize denk sayılamayacağımızı kanıtlamaya hazırlanıyorsun. Razı olduğun geleceğimize hiç inanmıyor, şaka yapıyor ya da eğlenceli bir vodvil seyrediyormuş gibi bir halin var... Bunu sadece bugünkü sözlerinden çıkardığımı sanma. Daha salı gecesi buradan eve dönünce garip, beni şaşırtan, hatta üzen birkaç söz söyledin. Çarşamba yola çıkarken, bugünkü durumumuza şöyle bir dokundun, Nataşa hakkında bir şeyler mırıldandın. Sözlerinde hakaret yoktu, hatta tam tersiydi. Fakat senden duymak istemediğim bir şekilde, pek kayıtsız, sevgisiz, saygısız konuşuyordun. Bunu anlatmak güç; ama sesinin tonundan hissetmemek olanaksızdı. Yanıldımsa söyle, kaygılarımı gider, içimi rahatlat... Hem benim hem de onun... Çünkü onu da üzdün. Bunu gelir gelmez, ilk bakışta anladım.</span></p>

      <p class="paragraf"><span class="regular-1" style="font-size:1.09em;">Alyoşa hararetle, kesin konuşuyordu. Nataşa gayet ciddi dinliyordu; heyecanlanmıştı, yanakları kızardı. Alyoşa konuşurken birkaç kere kendi kendine söylüyormuş gibi, “Doğru... öyle!” diye mırıldandı.</span></p>

      <p class="paragraf"><span class="regular-1" style="font-size:1.09em;">Prens bozuldu.</span></p>

      <p class="paragraf"><span class="regular-1" style="font-size:1.09em;">— Sana söylediklerimin hepsini hatırlıyorum yavrum. Fakat sözlerimden böyle bir anlam çıkarmanı garip buluyorum. Yanlış anlam verdiğini neyle istersen kanıtlarım. Deminki gülüşümü de açıklayayım: Gülerken içimde kabaran acı bir duyguyu bastırmak istiyordum. Yakında evlenmeye hazırlandığını hatırlayarak, bunu olmayacak, anlamsız, hatta kusura bakma, gülünç bir iş olarak gördüm. Gülmeme sitem ediyorsun ama buna sebep sen oldun. Benim de suçum var; belki son zamanlarda seni pek başıboş bıraktığım için neler yapabileceğini ancak bugün öğrenebildim. Şimdi Natalya Nikolayevna ile ortak hayatınızı düşünürken adeta ürperiyorum; herhalde acele etmiş olacağım, çünkü kişilikleriniz birbirine hiç uymuyor. Her aşk geçicidir ama karakterlerin bağdaşmaması kalıcıdır. Senin geleceğinden söz etmiyorum, yalnız söylediklerinde ciddiysen, Natalya Nikolayevna’yı da felakete sürüklüyorsun! Tam bir saattir insanlığa sevgiden, soylu fikirlerden, tanıştığın yüce insanlardan söz ettin durdun. Sen, bu evin iğrenç merdivenlerinden dördüncü kata tırmanırken kapınızı güçlükle bulup Tanrı’ya şükrettikten sonra neler söylediğimi İvan Petroviç’den sor bir kere. İçimden o an neler geçtiğini bilmeni isterdim. Natalya Nikolayevna’yı bu derece sevdiğin halde böyle bir yerde oturmasına gönlünün nasıl razı olduğuna şaştım. Durumun uygun değilse, görevini yapmaktan acizsen evlenmeye, üzerine sorumluluk almaya hakkın olmadığına nasıl akıl erdiremedin? Yalnız lafla aşk olmaz, bunu davranışlarınla da kanıtlayacaksın. Sana göre, “Yanımda olsun, geri kalanı bana vız gelir!” değil mi? Bu efendice bir düşünce değil. Durup insanlığa sevgiden, hümanizmden söz edip coşarken, diğer yandan aşkı katlettiğinin farkına varmamak garibime gidiyor doğrusu! Sözümü kesmeyin Natalya Nikolayevna, izin verin, bitireyim... Çok doluyum, içimi dökmeden yapamam. Bugünlerde soylu, güzel, dürüst şeylere hayranlığından söz etti oğlum. Çevremizin böyle zevkleri tanımadığından, sırf kuru akıllarla yönetildiğimizden şiddetle yakındı. Oysa yükseğe, güzele tapınırken salı günü burada geçenlerden sonra senin için dünyada en kıymetli varlık olması gereken bu kadını dört gündür bekletiyorsun. Bu yetmezmiş gibi Katerina Fedorovna’ya, Natalya Nikolayevna’nın seni her yaptığını bağışlayacak kadar sevdiğini söylediğini itiraf ettin. Ama böyle bir bağışlanma beklemeye, bunun üzerine iddiaya girmeye ne hakkın var? Bugünlerde Natalya Nikolayevna’ya çektirdiğin azabı, kaygıyı, şüpheyi hiç mi aklına getirmedin? Bilmem ne çeşit yeni fikirler peşinde koşarken asıl görevini nasıl unutabildin? Sözümü tutamadığım için beni affedin Natalya Nikolayevna. Fakat önümüzde o sözün de üstünde bir mesele var; bunu birazdan siz de anlayacaksınız... Alyoşa, Natalya Nikolayevna’yı bugün öyle ıstırap içinde buldum ki bu dört günü ona nasıl zehir ettiğini o an anladım. Oysa bugünler onun hayatının en tatlı günleri olmalıydı... Bir yandan bunları yapıyorsun, bir yandan da bir sürü laf! Haklı değil miyim? Tepeden tırnağa kadar suçluyken beni nasıl suçlayabiliyorsun?</span></p>

      <p class="paragraf"><span class="regular-1" style="font-size:1.09em;">Prens sözünü bitirdi. Konuşmasını pek beğenmişti; memnunluğunu bizden saklamıyordu. Söz Nataşa’nın ıstırabına gelince Alyoşa acı bir kederle genç kadına baktı. Nataşa da kararını vermişti:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Üzülme Alyoşa, dedi; başkalarının senden çok suçu var. Otur, babana söyleyeceklerimi dinle. Bu duruma son vermek zamanı geldi artık.</span></p>

      <p class="paragraf"><span class="regular-1" style="font-size:1.09em;" xml:lang="en-US">Prens,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Buyurun, sizi dinliyorum Natalya Nikolayevna, diye atıldı. Çok rica ederim iki saattir bazı üstü kapalı sözler dinliyorum. Çekilmez bir duruma geldi. Doğrusu, başka şekilde karşılanacağımı beklerdim.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Çünkü bizi tatlı dilinizle büyülediğinizi, gizli amaçlarınızı fark etmediğimizi sanıyordunuz. Açıklamaya ne gerek var, hepsini kendiniz biliyor, anlıyorsunuz. Alyoşa’nın hakkı var; en büyük arzunuz bizi ayırmak. Salı akşamından sonra, bugün burada ne olacağını iyice hesaplamıştınız, adeta ezbere biliyordunuz. Zaten demin, ne beni, ne çıkardığınız evlenme işini ciddiye almadığınızı size söyledim. Bizimle eğlenip oynuyorsunuz, kendinize göre bir amacınız var. Oyununuz sağlam. Alyoşa bu işe bir vodvil gözüyle baktığınızı söylerken haklıydı. Bilmeyerek, isteğinizi fazlasıyla yerine getirdiği için oğlunuzu azarlayacak yerde memnun olmalısınız.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">Şaşkınlıktan taş kesildim. Bu gece bir gürültü kopacağını anlamıştım zaten. Fakat Nataşa’nın bu kadar haşin bir serbestlikle konuşması, sesinde gizlemediği küçümseme beni iyice şaşırttı. “Böyle ani karar vermek için mutlaka bir şeyler bilmesi lazım,” diye düşündüm. “Belki Prensi bu kadar sabırsızlıkla beklemesi de, her şeyi bir an önce yüzüne vurmak içindi.”</span></p>

      <p class="paragraf"><span class="regular-1" style="font-size:1.09em;" xml:lang="en-US">Prens hafifçe sarardı. Alyoşa’nın yüzünde saf bir korku, üzüntülü bir bekleyiş okunuyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Prens,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Beni neyle suçladığınızın farkında mısınız, diye bağırdı. Biraz düşünerek konuşun. Ne demek istediğinizi anlamıyorum doğrusu.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Yaa! Demek bu kadarı, anlamanız için yetmedi. Halbuki Alyoşa bile, tıpkı benim gibi sizi anlamış, hem de birbirimizi görmediğimiz halde! Bize çirkin, adice bir oyun oynadığınızdan o da kuşkulanmış; sizi seven, size Tanrı gibi inanan Alyoşa! Ona karşı daha dikkatli, daha kurnazca davranmaya gerek görmediniz, anlamayacağını sandınız... Fakat Alyoşa hassas, ince ruhlu, sevecen bir insandır; sözleriniz, hatta demin söylediği gibi, sesinizin tonu onu üzmeye yetti.</span></p>

      <p class="paragraf"><span class="regular-1" style="font-size:1.09em;" xml:lang="en-US">Prens büyük bir hayretle, şahitliğe davet eder gibi bana baktı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Hiç anlamıyorum! Sonra gittikçe artan bir kızgınlıkla Nataşa’ya,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Kuşkucusunuz, dedi. Daha doğrusu, Katerina Fedorovna’yı kıskanıyorsunuz. Bunun için de bütün dünyayı ve elbette herkesten önce beni suçlamak istiyorsunuz. Şimdi izin verin de ben de her şeyi... yani içimdekileri söyleyeyim: İnsanda karakteriniz hakkında oldukça garip bir izlenim uyanıyor. Doğrusu bu çeşit sahnelere alışık değilim. Ortada oğlumun çıkarı olmasa burada bir dakika fazla durmazdım. Ama hâlâ bekliyorum. Lütfen sorunu açıklar mısınız?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Demek her şeyi tamamen bildiğiniz halde sırf inadınızdan kısa, kapalı sözlerimi anlamazlıktan geliyorsunuz?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Evet.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nataşa, gözlerinde öfke parıltılarıyla:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Peki, dinleyin öyleyse! diye bağırdı. Olduğu gibi anlatacağım.</span></p>
    </div>
  </div>
</body>
</html>
