<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-25.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-25.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="araalt" id="toc_marker-1-2-10" xml:lang="en-US">X</p>

      <p class="paragraf"><span class="regular-1" style="font-size:1.09em;">Doğruca Alyoşa’ya gittim. Küçük Morskaya Sokağı’nda babasının evinde oturuyordu. Prens yalnız olduğu halde hayli geniş bu dairede kalıyordu. Alyoşa’nın çok güzel iki odası vardı. O güne kadar ona pek az, hatta galiba yalnız bir kere uğramıştım. Oysa o, hele Nataşa ile yaşamaya başladığı ilk sıralar bana sık sık uğrardı.</span></p>

      <p class="paragraf"><span class="regular-1" style="font-size:1.09em;">Onu evde bulamadım. Odasına geçerek bir mektup bıraktım:</span></p>

      <p class="paragraf"><span class="regular-1" style="font-size:1.09em;" xml:lang="en-US">“Siz galiba aklınızı kaybettiniz Alyoşa. Salı akşamı, babanız Nataşa’ya sizin adınıza evlenme teklifi yaparken buna ne derece sevindiğinize tanıktım. Şu halde şimdiki halinizin hayli tuhaf olduğunu kabul edersiniz. Nataşa’nın ne durumda olduğundan haberiniz var mı? Bu mektubumun gelecekteki karınıza karşı davranışınızın son derece yakışıksız, patavatsız olduğunu size hatırlatacağını umarım. Size akıl hocalığı etmeye hakkım olmadığını bildiğim halde kendimi tutamıyorum. Nataşa’nın bu mektuptan haberi yok. Bana sizden söz eden o değil.”</span></p>

      <p class="paragraf"><span class="regular-1" style="font-size:1.09em;" xml:lang="en-US">Zarfı kapatarak masaya bıraktım. Uşaktan, Aleksey Petroviç’in şu sıralar hemen hemen hiç evde durmadığını, ancak sabaha karşı döndüğünü öğrendim.</span></p>

      <p class="paragraf"><span class="regular-1" style="font-size:1.09em;" xml:lang="en-US">Güçlükle eve kadar yürüyebildim. Başım dönüyor, dizlerim kesiliyordu. Kapıyı açık buldum. Nikolay Sergeyiç İhmenev beni bekliyordu. Masanın önüne oturmuş, sessiz bir hayretle Elena’yı süzüyordu. Kız da aynı sessizlik içinde, hayret dolu bakışlarını ona dikmişti. İhtiyarın bu çocuğu ne kadar tuhaf bulacağını düşündüm.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nikolay Sergeyiç etrafa bakınarak,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bir saattir seni bekliyorum, dedi. Doğrusu böyle bir durumla karşılaşacağım aklımdan geçmemişti.</span></p>

      <p class="paragraf"><span class="regular-1" style="font-size:1.09em;" xml:lang="en-US">Elena’yı göstererek belirsizce göz kırptı. Bakışında kaygılı şaşkınlık vardı. Fakat biraz dikkat edince adamcağızın, kederli olduğunu fark ettim. Her zamankinden daha solgun görünüyordu. Hep o kaygılı, telaşlı haliyle:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Hadi otur şuraya, otur; dedi. Bir iş için acele acele geldim. Neyin var senin? Nedir o yüzünün hali?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Biraz keyifsizim. Sabahtan beri başım dönüyor.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Aman dikkat et Vanya, savsaklamaya gelmez böyle şeyler. Üşüttün herhalde.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Hayır, sinirsel. Olur bazen. Siz de pek iyi görünmüyorsunuz Nikolay Sergeyiç.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bir şeyim yok. Biraz acele yürüdüm. Bir sorun var da... Otur.</span></p>

      <p class="paragraf"><span class="regular-1" style="font-size:1.09em;" xml:lang="en-US">Sandalyeyi çekip tam karşısına oturdum. İhtiyar bana doğru biraz eğilerek,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Kıza bakmadan, başka şeyden söz ediyormuşuz gibi konuş, diye fısıldadı. Kim bu misafir?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Sonra anlatırım Nikolay Sergeyiç. Zavallı bir öksüz. Buranın eski kiracısı, pastanede ölen Smith’in torunu.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Yaa, demek adamın torunu da varmış! Tuhaf çocuk... Gözlerini dikip hiç ayırmadan bakıyor. İnan, beş-on dakika daha gelmeseydin dayanamaz giderdim. Kapıyı açmak istemiyordu. Gelişimden şu ana kadar bir kelime bile etmedi, bambaşka bir yaratık. Ürktüm doğrusu... Peki, burada ne işi var onun? Herhalde dedesinin öldüğünü bilmeden geldi, değil mi?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Evet. Çok mutsuz. Ölürken ihtiyarın dilindeydi.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Hımm! Dedesinin torunu bu... Neyse bunu sonra anlatırsın. Talihsiz kıza belki biraz yardım ederiz... Şimdilik onu bir yere yollasak nasıl olur oğlum? Seninle konuşacağım önemli şeyler var.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Gidecek yeri yok ki. Burada oturuyor.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhtiyara durumu kısaca anlattım. Elena’nın henüz çocuk olduğunu, serbestçe konuşabileceğini ekledim.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Orası öyle... Çocuk elbet... Ama şaştım bu işe oğlum. Demek burada kalıyor... Aman Tanrım!</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhtiyar, Elena’yı yeniden şaşkınlıkla süzdü. Kendisinden söz edildiğini hisseden Elena başını eğmiş, parmakları arasındaki sedir örtüsünü çekiştiriyordu. Üzerine tam uymuş olan elbisesini giymişti. Belki yeni elbisesinin şerefine saçları da her zamankinden daha özenli taranmıştı. Bakışlarında o garip vahşilik olmasa çok sevimli bir kızcağız sayılırdı.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhtiyar tekrar başladı:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Kısa ve açık olarak söyleyeyim oğlum: Önemli, karışık bir sorunla karşı karşıyayım.</span></p>

      <p class="paragraf"><span class="regular-1" style="font-size:1.09em;" xml:lang="en-US">Yere bakarak, vakur, düşünceli bir tavırla oturuyordu. Acele etmesine, ‘kısa ve açık’ konuşacağını söylemesine rağmen nereden başlayacağını bir türlü kestiremiyordu. “Bakalım ne çıkacak?” diye düşündüm.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">Öksürerek yan gözle bana baktı, kızardı; kızarınca beceriksizliğine kızdı, sonra da başlamaya karar verdi:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Zaten uzun boylu anlatacak bir şey yok. Sen de biliyorsun... Kısacası, Prensi düelloya davet ediyorum. Sana da bu işle uğraşıp tanıklığımı yapman için ricaya geldim. İskemlenin arkalığına kendimi hızla bırakarak İhmenev’e şaşkın şaşkın baktım.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ne bakıyorsun öyle? Deli değilim.</span></p>

      <p class="paragraf"><span class="regular-1" style="font-size:1.09em;" xml:lang="en-US">— İyi ama izin verin Nikolay Sergeyiç, amacınız ne? Hem de nasıl olur?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Amacım, ha... İşte bu çok güzel!</span></p>

      <p class="paragraf"><span class="regular-1" style="font-size:1.09em;" xml:lang="en-US">— Peki peki; ne söyleyeceğinizi biliyorum ama bundan elinize ne geçecek sanki? Doğrusu kafama yatmadı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Kafana yatmayacağını biliyordum zaten, dinle: Davamız bitti. (Yani bugünlerde bitiyor; ufak tefek formaliteler kaldı...) Suçlu bulundum. On bin ruble ceza vereceğim. İhmenevka’yı satıp ödeyeceğim. Böylece o namussuz herif alacağını alır, ben de borcumu çiftliğimle ödeyip onunla bütün ilgimi keserim. O zaman başım doğrulacak. “Saygıdeğer Prensim, iki senedir bana etmediğiniz hakaret kalmadı; adımı, aile şerefimi lekelediniz. Hepsine katlanmak zorundaydım. O zaman size düello teklif edemezdim. Yüzüme karşı, “Yağma yok, bana er geç vermek zorunda olacağın borcundan kurtulmak için beni vurmak istiyorsun! Olmaz, önce davanın sonucunu bekleyelim, sonra görüşürüz,” derdiniz. “Şimdi saygıdeğer Prensim, dava lehinize sonuçlandı, böylece hiçbir engel kalmadı. Hadi buyurun dövüşe!” diyorum. Olay bundan ibaret Vanya. Sence, benim her şey, her şey için öç almaya hakkım yok mu?</span></p>

      <p class="paragraf"><span class="regular-1" style="font-size:1.09em;" xml:lang="en-US">Bakışı alevlendi. Ses çıkarmadan onu izliyordum. Gizlediği düşüncelerini anlamak istiyordum.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Beni dinleyin Nikolay Sergeyiç, dedim. Benimle tamamıyla açık konuşabilir misiniz?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Elbette.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Açık söyleyin, düelloyu sadece öç almak için mi istiyorsunuz yoksa başka bir amacınız da var mı?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bilirsin Vanya, bazı konuları açtırmam, fakat bu konuşmamız farklı... Zaten sen de zekânla, bu konuya değinmeden olmayacağını anlamışsın... Evet, başka bir amacım da var: Düşmüş kızımı bulunduğu kötü yoldan çıkarmak istiyorum.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Düellonuzla bunu nasıl yapabileceksiniz, sorun bunda.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Kurulan planlara engel olacağım. Ama bak, sakın böyle hareket ederken babalık sevgisi veya buna benzer zaaflara kapıldığımı sanma. Bunların hepsi saçma! İçimdekileri kimseye açmam ben. Sen de bilemezsin. Kızım beni, evimizi bıraktı, âşığına gitti. Ben de onu yüreğimden koparıp sonsuza dek attım. O akşamı anımsıyorsun, değil mi? Resminin karşısında ağladığımı görerek, bundan onu bağışlamak istediğim anlamını çıkarma. Onu o zaman bile bağışlamadım. Onun için, hele bugünkü haline ağlamıyordum; kaybettiğim mutluluğa, boş hayallerime ağlıyordum. Sık sık da ağlıyorum belki... Nasıl evladımı dünyadaki her şeyden çok sevdiğimi itiraf etmekten çekinmiyorsam, bunu da açık söylerim. Herhalde bunlar şimdiki halimle taban tabana zıt düşüyor. Bana, kızını evladın saymadığına, geleceğiyle ilgilenmediğine göre onun için kurulan tasarılara, ne diye karışıyorsun, diyebilirsin. Yanıtlayayım: Öncelikle, alçak, düzenbaz bir adamın zaferine engel olmak istiyorum. Ayrıca, bunu yapmakla insanlık adına hareket ettiğime inanıyorum. Ortada, kızım olmasa bile zayıf, savunmasız, aldatılmış ve her gün biraz daha uçuruma sürüklenen bir insan var. Bu işe doğrudan doğruya karışamam ama, düello yoluyla girebilirim. Beni vururlarsa, ya da kanımı dökerlerse, bunu hiçe sayar, cesedimi çiğneyip katilimin oğluyla nikâhlanmaya gider mi dersin? Hatırlar mısın, sen okuma öğrenirken, bir kitapta kralın kızının babasının ölüsü üstünden arabasıyla geçtiğini okumuştuk... Zaten düello meselesi ortaya çıkınca bizim prensler evlenmekten kendileri vazgeçerler. Kısacası bu evlenmeyi istemiyorum, bozmak için elimden ne gelirse yapacağım. Şimdi ne istediğimi anladın mı?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Hayır. Nataşa’nın iyiliğini istiyorsanız evlenmesine, yani onurunun kurtarılmasına nasıl engel olabilirsiniz? Önünde uzun bir hayat var; temiz bir isimle yaşamalı...</span></p>

      <p class="paragraf"><span class="regular-1" style="font-size:1.09em;" xml:lang="en-US">— Sosyetenin düşündüklerine metelik vermesin, öyle yapması gerekir. Onun için bu evlenmede en büyük onursuzluk, o adi topluluğa karışmak... Bunu anlamalı. Soylu gururu, topluma vereceği en iyi yanıt olur. O zaman belki elimi uzatırım ona. Ondan sonra evladıma çamur sıçratmaya kalkışsınlar da göreyim!</span></p>

      <p class="paragraf"><span class="regular-1" style="font-size:1.09em;">Bu çılgınca idealizm beni iyice şaşırtmıştı. Daha sonra İhmenev’in coşup kendine hâkim olamayarak böyle konuştuğunu anladım.</span></p>

      <p class="paragraf"><span class="regular-1" style="font-size:1.09em;">— Düşünceniz fazla teorik, bu yüzden de acımasız, dedim. Belki de kızınızdan, onu dünyaya getirirken kendisine vermediğiniz bir güç bekliyorsunuz. Evlenmeye prenseslik için mi razı oluyor? Hayır, seviyor; aşk bu, tutku bu... Sonra, Nataşa’nın, çevresindekilerin onun hakkında düşündüklerini hiçe saymasını istiyorsunuz; oysa kendiniz buna pekâlâ önem veriyorsunuz. Prens size hakaret etti, daha doğrusu, sizi aşağılık bir oyunla ailesine girmek istemekle, kızınıza prenses unvanı sağlamak için dolaplar çevirmekle suçladı. Şimdi Nataşa’nın evlenme teklifini reddederek bu iftiraları yalanlanmasını istiyorsunuz. Evet, istediğiniz bu... Baksanıza, Prensin düşündüklerine önem veriyor, hatasını kabul ettirmek istiyorsunuz. Onunla alay etmek, öç almak isteğine kızınızın mutluluğunu feda ediyorsunuz. Buna bencillik değil de ne denir? İhtiyar somurtmuş, kaşlarını çatarak yanıt vermiyordu. Sonunda,</span></p>

      <p class="paragraf"><span class="regular-1" style="font-size:1.09em;">— Haksızlık ediyorsun Vanya, dedi, kirpikleri ıslandı. Yemin ediyorum, haksızsın! Ama bırakalım bunu, kalbimi tersyüz edemem burada!</span></p>

      <p class="paragraf"><span class="regular-1" style="font-size:1.09em;">Kalkarak şapkasını aldı.</span></p>

      <p class="paragraf"><span class="regular-1" style="font-size:1.09em;">— Ben bu mutluluğa asla inanamam; diye ekledi. Kaldı ki araya girmesem de onların evleneceği yok...</span></p>

      <p class="paragraf"><span class="regular-1" style="font-size:1.09em;">— O da ne demek? Neden öyle düşünüyorsunuz? Yoksa bir bildiğiniz mi var?</span></p>

      <p class="paragraf"><span class="regular-1" style="font-size:1.09em;">— Yo, ayrıca bir bildiğim yok. Fakat bu lanet olası tilki durup dururken böyle bir karar vermezdi. Hep dolaptır bunlar... Dediğim çıkacak, unutma bunu... Bir de evlenme işinin gerçekleştiğini düşün. Yani o adi herif bunda kendine göre esrarlı, kimsenin bilmediği bir hesapla bir çıkar buldu diyelim; hoş buna da aklım yatmıyor ya, o zaman sen hak ver, kalbine sor: Nataşa bu şartlar içinde mutlu olabilir mi? Başına kakmalar, hakaretler... Çocuk, ondan daha evlenmeden soğumaya başladı. Evlenince büsbütün sırt çevirir, hırpalar, ezer onu. Erkek soğudukça öbür tarafın aşkı hararetlenir... Kıskançlık hayatlarını cehenneme çevirir. Bunun ayrılmaya, hatta cinayete kadar yolu var... Olmaz Vanya! Bunları tasarlamışsanız, sen de bu işin içindeysen, şimdiden söyleyeyim: Tanrı’ya hesap vereceksin ama iş işten geçtikten sonra... Hadi hoşça kalın.</span></p>

      <p class="paragraf"><span class="regular-1" style="font-size:1.09em;">Durdurdum:</span></p>

      <p class="paragraf"><span class="regular-1" style="font-size:1.09em;">— Beni dinleyin Nikolay Sergeyiç, gelin şöyle bir karar verelim: Bekleyelim. Emin olun, bu işle yakından ilgilenen yalnız ben değilim. Belki her şey, düello gibi zora dayanan tedbirlere başvurmadan, kendiliğinden iyiye gidecektir. Zaman her şeyi yoluna koyar. Hem de izninizle, planınızın uygulanmasının çok zor olduğunu da söyleyeyim. Prensin düello teklifinizi kabul edeceğini nasıl düşünebilirsiniz?</span></p>

      <p class="paragraf"><span class="regular-1" style="font-size:1.09em;">— Neden kabul etmeyecekmiş? Ne söylediğinin farkında mısın?</span></p>

      <p class="paragraf"><span class="regular-1" style="font-size:1.09em;">— Yemin ederim ki kabul etmez. Ayrıca ustalıkla bir bahane de bulur; bunu ukalaca bir gururla yaparak sizi gülünç konuma düşürür.</span></p>

      <p class="paragraf"><span class="regular-1" style="font-size:1.09em;">— Kolumu kanadımı kırma benim Vanya! Teklifimi neden kabul etmesin? Yoo, sen düpedüz şairsin, tam anlamıyla şairsin oğlum. Sana göre, onun benimle dövüşmesi ayıp mı? Ondan aşağı mıyım yani? İhtiyar bir adamım, hakarete uğramış bir babayım; sen, hem bir Rus edebiyatçısı, hem de onurlu bir kişi olarak bu işte tanık olabilirsin... Daha ne söyleyeyim... İnan ne demek istediğini anlamadım.</span></p>

      <p class="paragraf"><span class="regular-1" style="font-size:1.09em;">— Bakın, görürsünüz... O öyle bahaneler bulur ki onunla dövüşmenin olanaksızlığını, herkesten önce siz kendiniz kabul edersiniz.</span></p>

      <p class="paragraf"><span class="regular-1" style="font-size:1.09em;">— Hımm... Pekâlâ, dediğin gibi olsun. O halde bir süre için bekleyeyim. Zaman ne gösterecek bakalım. Fakat bana söz ver oğlum: Konuştuklarımızdan Anna Andreyevna’ya asla söz etmeyeceksin.</span></p>

      <p class="paragraf"><span class="regular-1" style="font-size:1.09em;">— Söz veriyorum.</span></p>

      <p class="paragraf"><span class="regular-1" style="font-size:1.09em;">— İkinci olarak da, senden bu konuyu bana bir kere daha açmamanı rica ediyorum.</span></p>

      <p class="paragraf"><span class="regular-1" style="font-size:1.09em;">— Hay hay, o da olur.</span></p>

      <p class="paragraf"><span class="regular-1" style="font-size:1.09em;">— Son ricam da şu: Biliyorum, bize gelmek belki canını sıkıyor, ama gene de elinden geldiği kadar sık uğra. Bizim zavallı Anna Andreyevna seni öyle seviyor ki ve... şey... Seni çok arıyor; anlıyorsun değil mi Vanya?</span></p>

      <p class="paragraf"><span class="regular-1" style="font-size:1.09em;">Kuvvetle elimi sıktı. İsteklerini yapacağıma içten söz verdim.</span></p>

      <p class="paragraf"><span class="regular-1" style="font-size:1.09em;">— Nazik bir mesele daha kaldı, paran var mı?</span></p>

      <p class="paragraf"><span class="regular-1" style="font-size:1.09em;" xml:lang="ar-SA">Şaşırdım.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Para mı, diye tekrarladım.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Evet. (İhtiyar kızardı, gözlerini yere indirdi.) Oturduğun eve, durumuna bakıyorum da ya hesapta olmayan bir masraf çıkarsa diye düşünüyorum. Şu sıralar olabilir de... Bunun için oğlum, şimdilik her duruma karşı, şu yüz elli rubleyi al.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Davanızı kaybettiğiniz sırada, hem de şimdilik kaydıyla bu kadar parayı nasıl verebiliyorsunuz?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Anlamıyor musun Vanya? Hesapta olmayan gereksinimlerden söz ediyorum. Para birçok durumda insana karar verme özgürlüğü sağlar. Belki şu anda gereksinimin yok ama ileride lazım olmayacağını kim bilir? Her ne olursa olsun sana bu parayı bırakıyorum. Bu kadarını toplayabildim. Harcamazsan geri verirsin. Şimdilik hoşça kal! Aman Tanrım, ne kadar sararmışsın! İyice hastasın sen...</span></p>

      <p class="paragraf"><span class="regular-1" style="font-size:1.09em;" xml:lang="en-US">Karşı çıkmadım, parayı aldım. Ne amaçla verdiği açıktı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ayakta duramıyorum, diye yanıtladım.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Kendine dikkat et oğlum, dikkat et. Bugün hiçbir yere çıkma. Anna Andreyevna’ya ne halde olduğunu söylerim. Doktor çağırayım mı, ister misin? Yarın gelip sana bakarım, daha doğrusu kendim ayakta olursam gelmeye çalışırım. Hemen yat bari... Hadi hoşça kal kızım! Bak oğlum, bu beş ruble de kız için. Ama benim verdiğimi söyleme; ne gerekiyorsa, pabuç, çamaşır gibi al. Eh, gidiyorum artık.</span></p>

      <p class="paragraf"><span class="regular-1" style="font-size:1.09em;" xml:lang="en-US">Kapıya kadar geçirdim. Kapıcıyla yemek de getirtecektim. Elena o saate kadar açtı.</span></p>
    </div>
  </div>
</body>
</html>
