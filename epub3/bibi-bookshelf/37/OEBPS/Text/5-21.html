<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-21.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-21.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="araalt" id="toc_marker-1-2-6" xml:lang="en-US">VI</p>

      <p class="paragraf"><span class="regular-1" style="font-size:1.09em;" xml:lang="en-US">Anna Andreyevna beni çoktandır bekliyordu. Dün Nataşa’nın mektubu için söyledikleri onu iyice meraklandırmıştı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Beni çok daha erken, sabahtan, hiç olmazsa saat onda bekliyordu. Öğleden sonra ikiye doğru geldiğim zaman kadını dokuz doğururken buldum. Bir yandan dünden beri içinde doğan yeni ümitlerden; bir yandan da rahatsızlandığı için somurtan, ama ona karşı eskisinden çok daha şefkatli davranmaya başlayan Nikolay Sergeyiç’den söz etmek istiyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Anna Andreyevna beni soğuk, asık bir yüzle karşıladı. Dişleri arasından konuşuyor, en ufak bir ilgi göstermiyordu. Neredeyse, “Niye geldin? Her gün kapımızı aşındırmaktan başka işin yok mu senin?” demek istiyordu. Aslında geç kaldığıma kızıyordu. Fakat acele ettiğim için sözü hiç uzatmadan Nataşa’nın evindeki dünkü olayı anlattım. Baba Prensin ziyaretiyle, oğlu adına resmi evlenme önerisi haberini duyar duymaz, kadıncağızın eğreti soğukluğu o anda dağılıverdi. Sevincini anlatacak söz bulamıyorum, adeta şaşkınlıktan kendinden geçti. İstavroz çıkartıyor, ağlayıp ikonun önünde diz çökerek yere kapanıyordu. Kâh boynuma sarılıyor, kâh Nikolay Sergeyiç’e koşup sevincini müjdelemek istiyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ne diyorsun oğlum, onun bütün huzursuzluğu hakaretten doğuyordu. Altında eziliyordu; Nataşa’nın şerefinin kurtulduğunu duyunca o anda her şeyi unutur.</span></p>

      <p class="paragraf"><span class="regular-1" style="font-size:1.09em;" xml:lang="en-US">Güçlükle onu bu fikirden vazgeçirdim. Temiz yürekli kadın yirmi beş yıllık ortak hayatlarına rağmen kocasını hâlâ iyice tanımıyordu. Bu arada, benimle birlikte hemen Nataşa’ya gitmek istedi. Ona, Nikolay Sergeyiç’in olanları hoş görmek şöyle dursun, belki bütün işi bozacak kadar öfkeleneceğini söyledim. Sonunda aklı başına geldi, niyetinden vazgeçti, ama beni de yanında yarım saat daha fazla alıkoydu. Hep o konuşuyor, “Ne yapayım, kime içimi dökeyim; böyle bir sevinci senden başka kiminle paylaşayım?” diye tekrarlayıp duruyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Sonunda Nataşa’nın da beni sabırsızlıkla beklediğini hatırlattım, böyle kandırarak izin istedim. İhtiyar kadın beni uğurlarken birkaç defa istavroz çıkararak kutsadı. Nataşa’ya özel bir kutsama duası götürmemi sıkı sıkı tembih etti. Nataşa da olağanüstü bir durum ortaya çıkmazsa o gece onlara ikinci defa gelmeyeceğimi kesin olarak söyleyince, Anna Andreyevna ağlamaklı oldu. Nikolay Sergeyiç’i göremedim; geceyi uykusuz geçirmiş, odasında yatıyormuş. Nataşa, bütün sabah beni beklemişti. Onu her zamanki gibi kollarını kavuşturmuş, düşünceli bir tavırla odada beş aşağı, beş yukarı gezinirken buldum, şimdi bile onu her anımsayışımda hep böyle kendi haline bırakılmış, kollarını göğsünde kavuşturmuş, gözleri yerde, yoksul odacığında bir duvardan öbürüne amaçsızca dolaşırken canlandırıyorum.</span></p>

      <p class="paragraf"><span class="regular-1" style="font-size:1.09em;" xml:lang="en-US">Dolaşmasına devam ederek, yavaşça, neden bu kadar geciktiğimi sordu. Olayı kısaca anlattım ama bana pek kulak vermiyordu. Canının sıkkın olduğu belliydi.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ne haber, dedim</span></p>

      <p class="paragraf"><span class="regular-1" style="font-size:1.09em;" xml:lang="en-US">— Hiç, diye cevap verdi. Halinden bir şey olduğunu, anlatmak için beni beklediğini o an sezdim. Huyunu biliyordum: Her zamanki gibi baştan söylemeyecek, gitmeme yakın boşanacaktı. Hep öyle yapardı. Buna alıştığım için bekliyordum.</span></p>

      <p class="paragraf"><span class="regular-1" style="font-size:1.09em;" xml:lang="en-US">Konuşmayı bir gün önceki olaylarla açtık. Beni en çok hayrete düşüren, ihtiyar prens hakkındaki fikirlerimizin tamamen benzeşmesiydi: Nataşa onu hiç beğenmiyor, hatta o gün, bir gün öncekinden daha çok soğumuş görünüyordu. Ziyaretini en ufak noktasına kadar anımsadıktan sonra birdenbire:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Dikkat ettim Vanya, dedi. Bir adam baştan hoşa gitmezse genellikle sonradan beğenilir. Benim için hep böyle olmuştur.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Umarım öyle olur Nataşa. Ben de sana kesin fikrimi söyleyeyim: İnceden inceye ölçtüm, biçtim, Prensin Cizvitlik yapmış olsa bile evlenmenize gerçekten, ciddi bir</span> <span class="regular-1" style="font-size:1.09em;" xml:lang="ar-SA">şekilde razı olduğuna inandım.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nataşa odanın ortasında durdu, bana sert sert baktı. Yüzü değişti, dudakları hafifçe titredi. Gurur, kuşku belirten bir tavırla,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Böyle bir durumda başka şekilde hareket edip... yalan söyleyebilir miydi, dedi.</span></p>

      <p class="paragraf"><span class="regular-1" style="font-size:1.09em;" xml:lang="en-US">Onun gibi düşündüğümü göstermek için acele ederek,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Elbette canım, elbette, diye onayladım.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Söyledikleri yalan değildi; bunun üzerinde durmak bile saçma. Herhangi bir yalana, hileye ne bahane uydurabilirdi? Hem bu kadar alaya almak için beni ne gözle görmesi lazım! İnsan, bir kimseye bu derece hakaret edebilir mi?</span></p>

      <p class="paragraf"><span class="regular-1" style="font-size:1.09em;" xml:lang="en-US">— İmkânsız elbette!</span></p>

      <p class="paragraf"><span class="regular-1" style="font-size:1.09em;" xml:lang="ar-SA">Öte yandan kendi kendime, “Zavallı yavrum, odanı arşınlarken hep bunları düşünüyor, benden çok kuşkuya kapılıyorsun!” diyordum.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bir an önce yolculuktan dönüp bize gelmesini öyle istiyorum ki! dedi. Gece oturmaya geleceğini söyledi. Artık o zaman... Şey, böyle ansızın gittiğine göre önemli bir işi çıkmış olmalı, ne dersin Vanya? Bir şeyler duymadın mı?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Yo... Hep para peşinde. Duyduğuma göre burada, Sen-Petersburg’da, büyük bir ihaleye katılacakmış. Dünyasıyla ilgilendiğimiz yok ki Nataşa.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Doğru canım, anlamayız. Alyoşa dün bir mektuptan söz ediyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bir haber falan olmalı. Alyoşa geldi mi?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Geldi.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ne zaman?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Tam on ikide. Geç kalkar o. Biraz oturdu. Katerina Padorovna’ya yolladım; başka türlü yapamazdım Vanya.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Yo, gidecekti.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nataşa bir şey daha söylemek istedi ama sustu. Yüzüne bakarak bekliyordum. Sormak isterdim ama bazen sorudan hoşlanmadığını bildiğim için ses çıkarmadım. Sonra dudaklarını hafifçe büktü, yüzüme bakmamaya çalışarak:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Garip çocuk, dedi.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Neden? Aranızda bir şey mi geçti?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Yo... Hatta hoş bir hali vardı. Yalnızca...</span></p>

      <p class="paragraf"><span class="regular-1" style="font-size:1.09em;" xml:lang="en-US">— Eh! O da kederlerinden, kaygılarından kurtuldu.</span></p>

      <p class="paragraf"><span class="regular-1" style="font-size:1.09em;">Nataşa, yüzüme dikkatle, içime girmek istiyormuş gibi baktı. Belki de, “Kederlenip, kaygılandığı yoktu ki zaten,” demek istedi ama bende de aynı düşünceyi sezerek kırıldı.</span></p>

      <p class="paragraf"><span class="regular-1" style="font-size:1.09em;">Gene de arkasından nazik, yumuşak bir hal takındı. Bu defa uysallığı üstündeydi. Bir saatten fazla yanında kaldım, kaygılıydı. Prens onu ürkütüyordu. Bazı sorularından, Prensin üzerinde nasıl etki bıraktığını öğrenmek istediğini fark ettim. Nasıl duruyordu? Fazla sevinçli, ya da alıngan görünmüyor muydu? Prens onu küçümsemiş olabilir miydi? Nataşa bunları düşündükçe yanakları alev alev yanıyordu.</span></p>

      <p class="paragraf"><span class="regular-1" style="font-size:1.09em;">— Kötü bir adamın senin için ne düşündüğünü bu kadar merak etmeye değer mi, dedim. Ne isterse düşünsün.</span></p>

      <p class="paragraf"><span class="regular-1" style="font-size:1.09em;">— Niçin kötü olsun?</span></p>

      <p class="paragraf"><span class="regular-1" style="font-size:1.09em;">Nataşa kuşkucu ama açık yürekli, içi temiz bir kızdı.</span></p>

      <p class="paragraf"><span class="regular-1" style="font-size:1.09em;">Kuşkulu oluşu da saflığından, temizliğinden geliyordu. Gururluydu, soyluydu; ama hiçbir zaman kibirli değildi.</span></p>

      <p class="paragraf"><span class="regular-1" style="font-size:1.09em;">Yüceleştirdiği bir varlığın alaya alınmasına dayanamıyordu. Kendine yöneltilen hakarete aynen karşılık verebilirdi. Ama kutsal saydığı değerlerle alay edilirse çok acı çekiyordu. Bu hal ruhunun yeteri kadar güçlü olmayışından ileri gelmiyordu. Toplum hayatından, insanlardan uzak, kendi âleminde yaşayanların çoğu böyle olur zaten. Nataşa’nın belki babasından geçmiş, bütün iyi yürekli insanlara özgü bir özelliği vardı: Karşısındakini olduğundan iyi görür, daha ilk bakışta büyük bir heyecanla özelliklerini gözünde büyütürdü. Bu çeşit insanların hayal kırıklığına, hele nedenin kendileri olduğunu bilerek uğraması çok acı olur. Ne diye, onlara verilebilecekten fazlasını umarlar sanki? Böylelerinin, her an hayal kırıklığı tehlikesiyle karşılaşmaktansa köşelerine çekilip dünyayla ilişkiyi kesmesi, en iyisi... Dikkat ettim: Köşelerini öyle severler ki zamanla büsbütün yabanileşirler. Üstelik Nataşa birçok felaket, acı, hakaret görmüştü. Bu bakımdan onu sağlam yapılı saymaya olanak yoktu. Onun için yukarda saydığımız bakımlardan bir kusuru varsa, hoş görülmeliydi.</span></p>

      <p class="paragraf"><span class="regular-1" style="font-size:1.09em;">Acele ettiğim için gitmeye hazırlandım. Nataşa şaşırdı. Oturduğum sırada benimle fazla ilgilenmemişti; hatta her zamankinden soğuk bir tavır takınmıştı. Kalktığımı görünce ağlamaklı oldu. Beni çok içten öptü, gözlerimin içine uzun uzun bakarak,</span></p>

      <p class="paragraf"><span class="regular-1" style="font-size:1.09em;">— Şey, dedi. Alyoşa’nın bugün tuhaflığı üstündeydi; adeta şaşırttı beni. Görünüşte gayet hoş, mutluydu, fakat pek zıpırca bir hali vardı: Durmadan aynanın karşısında kırıttı. Gereğinden fazla havalandı gibi... Hem çok az oturdu. Bana bir kutu şeker getirdi.</span></p>

      <p class="paragraf"><span class="regular-1" style="font-size:1.09em;">— Şeker mi getirmiş? İyi ya, yerinde, içten bir hareket. Doğrusu ikiniz de pek tuhafsınız! Her şey bitti, şimdi de birbirinizi adeta göz hapsine alarak yüzlerinizi, hayallerinizi incelemekle zaman geçiriyor, içinizdekileri keşfetmeye çalışıyorsunuz. (Bari keşfedecek şey olsa!) Alyoşa gene bir dereceye kadar; çoğu zaman eskisi gibi şen şakrak... Fakat sen Nataşa, ah sen yok musun?</span></p>

      <p class="paragraf"><span class="regular-1" style="font-size:1.09em;">Nataşa’nın bu hali aklımdan çıkmaz. Bazen Alyoşa’dan dert yanarken veya dokunaklı bir konu açınca ya da ilk sözünden anlamam gereken bir sırrını anlatırken sesi başkalaşır, dişlerini gösteren gülümsemesinde, gözlerinde bir yalvarış okunurdu. Benden yardım uman, sıkıntının çözümünü bekleyen bir bakıştı bu. Bu gibi durumlarda hemen sert, haşin bir sesle, azarlar gibi konuşmaya başlardım. Bunu bile bile yapmadığım halde her zaman iyi sonuç alırdım. Sert, ciddi halim ona son derece iyi gelirdi. İnsanlar bazen, azarlanmaya, hırpalanmaya gereksinim duyar. Nataşa da böylece teselli bularak benden rahatlamış bir şekilde ayrılırdı.</span></p>

      <p class="paragraf"><span class="regular-1" style="font-size:1.09em;">Bir eli omzumda, öbür eliyle elimi sıkarak gözlerimin içine baktı.</span></p>

      <p class="paragraf"><span class="regular-1" style="font-size:1.09em;">— Biliyor musun Vanya, diye devam etti. Bana çok duygusuz göründü. Üstünde pek</span> <span class="regular-1 char-style-override-10" style="font-size:1.09em;">mari</span><span class="dipp char-style-override-11" style="font-size:0.82em;"><a class="footnote-link" href="#footnote-225-15" id="footnote-225-15-backlink">15</a></span> <span class="regular-1" style="font-size:1.09em;">hali vardı... Hani eskidiği halde karısına karşı hâlâ nazik davranan kocalar vardır ya... Çok erken değil mi? Gülüyor, yerinde duramıyor ama gene de eski hali yok! Adeta bütün varlığını bana veremiyormuşsun gibi bir duyguya kapıldım. Katerina Padorovna’ya gitmek için pek acele ediyordu... Söylediklerimi dinlemiyor, ya da yüksek sosyete adamlarına özgü o bir türlü vazgeçiremediğim kötü alışkanlıklarıyla kesip sözü değiştiriyordu. Garip... Adeta soğuk bir hali vardı. Hoş ben de pek iyiyim ya! Hemen sızlanmaya başladım. Zaten hep öyleyiz; memnun olmasını bilmeyen bencilleriz. Erkeğin yüzünde en ufak bir değişikliği bile bağışlamayız. Bu değişikliğin nedenine aldırmayız bile... Demin beni haklı olarak azarladın Vanya! Ben suçluyum. Hem kendi kendimize üzüntü yaratır, hem bundan şikâyet ederiz. Sağ ol Vanya, beni iyi teselli ettin. Ah ne olur bugün gelse! Ama nerede... Belki demin kırılmıştır.</span></p>

      <p class="paragraf"><span class="regular-1" style="font-size:1.09em;">Hayretle,</span></p>

      <p class="paragraf"><span class="regular-1" style="font-size:1.09em;">— Ne, hemen kavga mı ettiniz, diye sordum.</span></p>

      <p class="paragraf"><span class="regular-1" style="font-size:1.09em;">— Yok canım. Yalnız beni birden hüzün bastı, onun da neşesi kaçtı. Hatta ayrılırken benimle pek soğuk vedalaştı; bana öyle geldi... Onu çağırtacağım. Sen de bugün bir daha uğra Vanya.</span></p>

      <p class="paragraf"><span class="regular-1" style="font-size:1.09em;">— Elbette. Bir iş veya engel çıkmazsa...</span></p>

      <p class="paragraf"><span class="regular-1" style="font-size:1.09em;">— Ne işi?</span></p>

      <p class="paragraf"><span class="regular-1" style="font-size:1.09em;">— Bir angaryam var... Ama yine de gelmeye çalışırım.</span></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-15-backlink" id="footnote-225-15">15</a> (Fr.): Koca. (Ç.N.)</p>
        </div>
      </div>
    </div>
  </div>
</body>
</html>
