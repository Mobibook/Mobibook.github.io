<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-39.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-39.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="araalt" id="toc_marker-1-4-3" xml:lang="en-US">III</p>

      <p class="paragraf"><span class="regular-1" style="font-size:1.09em;" xml:lang="en-US">Nataşa’dan eve çok geç döndüm. Nelly uyuyordu. Aleksandra Semyonovna’nın da uykusu gelmişti ama hastanın başından ayrılmamış, beni bekliyordu. Gelir gelmez hemen o aceleci fısıldamasıyla Nelly’nin önce çok neşeli olduğunu, çok güldüğünü ama sonra mahzunlaştığını, gelmediğimi görünce sessizleşerek düşünceye daldığını anlattı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Daha sonra başının ağrıdığından şikâyet etmeye, ağlamaya başladı. Hem öyle çok ağladı ki nasıl yatıştıracağımı bilemedim. Bir ara Natalya Nikolayevna’nın sözünü açtı ama ben bu konuda bir şey söylemeyince sormaktan vazgeçti. Ağlaya ağlaya uyudu. Şimdilik hoşça kalın İvan Petroviç; gene de bugün daha iyi galiba. Artık ben eve gideyim, Filip Filipiç öyle emretti. Aslına bakarsanız bugün beni sadece iki saat için bıraktı, kendiliğimden kaldım zararı yok, olsun; merak etmeyin, bana darılmak ne haddine! Yalnız şu var... Ah kuzum İvan Petroviç, ne yapacağımı bilemiyorum. Şu sıralar eve hep sarhoş dönüyor! Çok dalgın görünüyor, benimle konuşmuyor, canı sıkılıyor; çok önemli işleri olmalı... Ama gece geldi mi yine sarhoş... Aklıma geldi, ya döndüyse, evde kim yatıracak onu, adam yok! E, gidiyorum artık, gidiyorum; hoşça kalın! Hoşça kalın İvan Petroviç. Kitaplarınıza baktım, ne çok kitabınız var, hepsi de ciddi şeyler... Ben pek aptalım, ömrümde kitap okumadım... Ee, yarın gene görüşürüz!</span></p>

      <p class="paragraf"><span class="regular-1" style="font-size:1.09em;" xml:lang="en-US">Ertesi gün Nelly mahzun, somurtkan bir halde uyandı, sorduklarıma isteksiz cevap veriyor, bana dargınmış gibi hiç konuşmuyordu. Yalnız birkaç kere beni belirsizce süzen, kaçamak bakışlarını yakaladım. Bu bakışlarda iç acısının yanı sıra, yüzüme açıkça bakarken gözlerinde göremediğim sıcak bir duygu da vardı. Doktorla ilaç sahnesi o gün olmuştu. Ne anlam vereceğime şaştım doğrusu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Evet, Nelly bana karşı tamamen değişmişti; garip davranışları, kaprisleri vardı, hatta bazen adeta nefret duyuyordu. Evimden ayrıldığı güne, romanımızın bütün düğümlerini çözen o kötü olaya kadar bu böyle sürdü. Ama buna daha sonra geleceğiz.</span></p>

      <p class="paragraf"><span class="regular-1" style="font-size:1.09em;" xml:lang="en-US">Arada bir, eskisi gibi çok tatlı, çok candan davranırdı. Sanki daha bir fazla severdi beni bu anlarda, çoğunlukla da ağlamaya başlardı. Ama bu durum çabuk geçerdi. Nelly hemen eski kederli haline döner, gene düşmanca bakışlarla beni süzer ya da doktora yaptığı gibi şımarırdı. Bazen, birdenbire, yeni bir yaramazlığının hoşuma gitmediğini görünce kahkahayı basar, çoğu zaman gülüşü gözyaşlarıyla boğulurdu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Aleksandra Semyonovna ile bile bir kere kavga etmiş, kimseden bir şey istemediğini söylemişti. Onu Aleksandra Semyonovna’nın yanında ayıpladım. Nelly buna fena halde kızdı, içinde biriken taşkın bir öfkeyle karşılık vermeye başladı. Sonra birden sustu ve tam iki gün benimle tek kelime konuşmadı, ilaç almadı, yemeden içmeden kesildi. Sonunda ihtiyar doktor onu kandırıp ikna edebildi.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">Önce de söylediğim gibi, şu ilaç olayından sonra doktorla Nelly arasında hayrete değer bir dostluk kurulmuştu. Nelly doktoru çok sevdi, o gelmeden önce ne kadar hüzünlü olursa olsun onu neşeli bir gülümseyişle karşılardı. Doktor da bize her gün, hatta bazen günde iki defa gelmeye başladı. Nelly ayağa kalkıp iyileşmeye başlayınca bile buna devam etti. Galiba doktoru öylesine büyülemişti ki, adam onun gülüşünü, onun için yaptığı bazen çok eğlenceli şakaları duymadan bir gün duramıyordu. Bulup buluşturup resimli, öğretici kitaplar da getiriyordu; hatta birini satın almıştı. Daha sonra tatlılar, güzel kutular içinde şeker getirmeye başladı.</span></p>

      <p class="paragraf"><span class="regular-1" style="font-size:1.09em;" xml:lang="en-US">O günler içeri girerken, sanki yaş günü törenine geliyormuş gibi gururundan yanına varılmıyordu. Nelly, doktorun halinden eli boş gelmediğini sezerdi. Doktor getirdiği hediyeyi gelir gelmez göstermezdi. Hastanın yanına oturarak kıs kıs gülmeye, biraz da öğüt vererek konuşmaya başlardı. Bir genç kızın, o gelmediği zaman akıllı olup, davranışlarıyla örnek olduysa bir ödül kazandığını müjdelerdi.</span></p>

      <p class="paragraf"><span class="regular-1" style="font-size:1.09em;" xml:lang="en-US">Bunları söylerken öyle saf, candan bir hali vardı ki doktora bakarken gülmekten katılan Nelly’nin o dakikalarda neşeden parlayan gözlerinde içten bir şefkat okunurdu. Nihayet ihtiyar, gayet resmi bir tavırla ayağa kalkarak şeker kutusunu Nelly’ye uzatır, arkasından, “Gelecekteki sevimli eşime!” diye ilave ederdi. O anda yüzde yüz Nelly’den daha mutluydu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Daha sonra ciddi konuşma faslı başlıyordu. Doktor her seferinde sağlığına dikkat etmesi için yalvarıyor, önerilerde bulunuyordu. Ders verir gibi,</span></p>

      <p class="paragraf"><span class="regular-1" style="font-size:1.09em;" xml:lang="en-US">— İnsan sağlığının değerini bilmeli, diyordu. Bunu önce ve en başta, yaşamak için; ikincisi, daima mutlu olmak için yapması gerekir. Sevgili yavrum, bir kederiniz varsa bile unutun; daha iyisi, onları hiç düşünmemeye çalışın. Kederiniz yoksa olabileceği ihtimalini aklınıza getirmeyin; eğlenceli... Yani neşeli, keyifli şeyler düşünmeye çalışın.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Neymiş o neşeli, keyifli şeyler?</span></p>

      <p class="paragraf"><span class="regular-1" style="font-size:1.09em;" xml:lang="en-US">Bu soru doktoru çıkmaza sokuyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Şey... Yani yaşınıza uygun masum bir oyun ya da... bunun gibi bir şey...</span></p>

      <p class="paragraf"><span class="regular-1" style="font-size:1.09em;" xml:lang="en-US">— Oyun istemem; oynamayı sevmem ben. Yeni elbise olsa daha iyi.</span></p>

      <p class="paragraf"><span class="regular-1" style="font-size:1.09em;">— Yeni elbise! Hımm... Bu o kadar iyi değil. Hayatta, yetinmeyi bilmek gerekli. Ama gene de... olur... Yeni elbise sevmenin de zararı yok.</span></p>

      <p class="paragraf"><span class="regular-1" style="font-size:1.09em;">— Sizinle evlenince bana yaptırırsınız, değil mi?</span></p>

      <p class="paragraf"><span class="regular-1" style="font-size:1.09em;">— Bu da nereden çıktı?</span></p>

      <p class="paragraf"><span class="regular-1" style="font-size:1.09em;">Doktor elinde olmadan kaşlarını çatıyor, Nelly muzip muzip gülümsüyordu. Hatta bir defa, herhalde unutarak, bana da gülümsedi.</span></p>

      <p class="paragraf"><span class="regular-1" style="font-size:1.09em;">Doktor devam ederek,</span></p>

      <p class="paragraf"><span class="regular-1" style="font-size:1.09em;">— Ama olsun, dedi. Tavır ve davranışlarınızla hak ederseniz size yeni elbiseler yaptırırım.</span></p>

      <p class="paragraf"><span class="regular-1" style="font-size:1.09em;">— Evlendikten sonra her gün ilaç içecek miyim?</span></p>

      <p class="paragraf"><span class="regular-1" style="font-size:1.09em;">— Yo, bazen içmeseniz de olur.</span></p>

      <p class="paragraf"><span class="regular-1" style="font-size:1.09em;">Doktorun gene yüzü gülüyordu. Nelly konuşmayı bir kahkahayla kesiyor, ihtiyar doktor da ona katılarak neşesini sevgiyle seyrediyordu. Sonra, bana dönerek,</span></p>

      <p class="paragraf"><span class="regular-1" style="font-size:1.09em;">— Şuh bir zekâ! diyordu. Ama kapris, tuhaflık, hırçınlık hâlâ kaybolmamış...</span></p>

      <p class="paragraf"><span class="regular-1" style="font-size:1.09em;">Haklıydı. Nelly’nin haline şaşıyordum. Sanki ona karşı bir suç işlemişim gibi benimle konuşmak istemiyordu. Bu bana çok dokunuyordu, ben de surat asmaya başladım; hatta bir keresinde bütün gün ağzımı açıp onunla konuşmadım. Ama ertesi gün kendi kendimden utandım. Nelly sık sık ağlıyordu; onu teselli etmek için çare bulamıyordum. Nihayet bir gün küslükten vazgeçti. O gün karanlık basmak üzere eve döndüğüm zaman Nelly’nin çabucak yastığının altına bir kitap soktuğunu fark ettim. Kitap, ben yokken okumak için masadan aldığı romanımdı. “Benden utanır gibi, bunu saklamasının ne anlamı var acaba?” diye düşündüm, ama renk vermedim. Az sonra mutfağa çıktığım sırada Nelly yatağından fırlayarak kitabı eski yerine koydu; dönüşümde kitabı masada buldum. Bir dakika sonra beni yanına çağırdı; sesi heyecanlıydı. Dört gündür benimle hemen hemen hiç konuşmuyordu.</span></p>

      <p class="paragraf"><span class="regular-1" style="font-size:1.09em;">Kesik kesik,</span></p>

      <p class="paragraf"><span class="regular-1" style="font-size:1.09em;">— Siz... Bugün... Nataşa’ya gidecek misiniz, diye sordu.</span></p>

      <p class="paragraf"><span class="regular-1" style="font-size:1.09em;">— Gideceğim Nelly; bugün onu kesinlikle görmem gerekiyor.</span></p>

      <p class="paragraf"><span class="regular-1" style="font-size:1.09em;">Sustu. Sonra duyulur duyulmaz bir sesle sormaya devam etti:</span></p>

      <p class="paragraf"><span class="regular-1" style="font-size:1.09em;">— Onu... çok mu... seviyorsunuz?</span></p>

      <p class="paragraf"><span class="regular-1" style="font-size:1.09em;">— Evet, çok seviyorum Nelly.</span></p>

      <p class="paragraf"><span class="regular-1" style="font-size:1.09em;">— Ben de seviyorum.</span></p>

      <p class="paragraf"><span class="regular-1" style="font-size:1.09em;">Yeniden sessizlik oldu. Sonra Nelly cesaretsizce yüzüme bakarak,</span></p>

      <p class="paragraf"><span class="regular-1" style="font-size:1.09em;">— Onunla beraber oturmak isterdim, diye başladı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Tuhafıma gitti.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Olur mu Nelly, dedim. Yanımda rahat değil misin?</span></p>

      <p class="paragraf"><span class="regular-1" style="font-size:1.09em;" xml:lang="en-US">Yanakları birdenbire alevlendi.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Neden olmasın? Babasının yanına gitmemi istiyordunuz; ben istemem orayı. Nataşa’nın hizmetçisi var mı?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Var.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Göndersin, ben hizmetçisi olurum. Ne isterse yaparım, hem parasız olarak; onu seveceğim, yemeğini yapacağım... Bugün gittiğinizde söyleyin ona.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bu da nereden çıktı Nelly, hem Nataşa’nın seni aşçı, hizmetçi olarak çalıştırmaya gönlü razı olur mu sanıyorsun? Hem kabul etse bile hizmetçisi olarak değil, küçük kardeşi olarak ederdi.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Yo. Öyle istemem...</span></p>

      <p class="paragraf"><span class="regular-1" style="font-size:1.09em;" xml:lang="en-US">— Niçin?</span></p>

      <p class="paragraf"><span class="regular-1" style="font-size:1.09em;" xml:lang="en-US">Susuyor, dudakları titriyordu, ağlamak istediği belliydi.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nihayet,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Sevdiği adam onu bırakıp gidecek, değil mi, diye sordu.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">Şaşırdım.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bunu nereden biliyorsun Nelly?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Kendiniz söylediniz. Sonra önceki gün Aleksandra Semyonovna’nın kocası gelince sordum; hepsini anlattı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Masloboyev o sabah gelmiş miydi?</span></p>

      <p class="paragraf"><span class="regular-1" style="font-size:1.09em;" xml:lang="en-US">Nelly gözlerini yere indirdi.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Geldi.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Niçin bana haber vermedin?</span></p>

      <p class="paragraf"><span class="regular-1" style="font-size:1.09em;" xml:lang="en-US">— İşte.</span></p>

      <p class="paragraf"><span class="regular-1" style="font-size:1.09em;">Bir an düşünceye daldım. Masloboyev’in kapımı aşındırma amacı neydi acaba? Neler çeviriyordu? Görmeye karar verdim. İlk konumuza döndüm:</span></p>

      <p class="paragraf"><span class="regular-1" style="font-size:1.09em;">— Hem Alyoşa’nın Nataşa’yı bırakmasından sana ne Nelly?</span></p>

      <p class="paragraf"><span class="regular-1" style="font-size:1.09em;">Yere bakarak,</span></p>

      <p class="paragraf"><span class="regular-1" style="font-size:1.09em;">— Siz onu çok seviyorsunuz, öteki çekilince evlenirsiniz; diye cevap verdi.</span></p>

      <p class="paragraf"><span class="regular-1" style="font-size:1.09em;">— Hayır Nelly, o beni, benim gibi sevmiyor, hem ben... Yok kızım, olacak şey değil bu...</span></p>

      <p class="paragraf"><span class="regular-1" style="font-size:1.09em;">Fısıltı halinde, hiç yüzüme bakmadan,</span></p>

      <p class="paragraf"><span class="regular-1" style="font-size:1.09em;">— İkinizin hizmetçisi olurdum, dedi; siz de mutluluk içinde yaşardınız.</span></p>

      <p class="paragraf"><span class="regular-1" style="font-size:1.09em;">“Nesi var, nesi var bu çocuğun?” diye düşündüm, içim sızladı. Nelly sustu ve o akşam bir daha tek kelime konuşmadı. Ben gidince ağlamaya başlamıştı. Aleksandra Semyonovna’nın verdiği habere göre, bütün akşam ağlamış ve gözyaşları arasında uyumuştu. Hatta uykudayken bile ağlayıp sayıklıyordu.</span></p>

      <p class="paragraf"><span class="regular-1" style="font-size:1.09em;">O günden sonra Nelly daha sıkıntılı, daha içine kapanık oldu, gene benimle hiç konuşmuyordu. Ama birkaç kere yakaladığım kaçamak bakışlarında öyle derin bir şefkat vardı ki! Ama bunlar bir an içinde gelip geçiyordu. Nelly zayıflığına karşı koymak ister gibi adeta saatten saate mahzunlaşıyordu. Halindeki değişikliğe şaşıran doktora karşı da öyleydi. Artık aşağı yukarı iyileşmişti, doktor azar azar temiz havaya çıkması için izin verdi. Hava açık, ılıktı. O yıl Kutsal Hafta hayli geç başlıyordu (Paskalya tarihi her yıl değişir). Evden sabah erkenden çıkmıştım; o gün Nataşa’ya mutlaka uğramam gerekiyordu. Erkenden dönüp Nelly’yi biraz gezdirmeye karar vermiştim. Çıkarken onu evde yalnız bıraktım.</span></p>

      <p class="paragraf"><span class="regular-1" style="font-size:1.09em;">Dönüşte yediğim darbeyi nasıl anlatayım? Kapıya yaklaşırken anahtarı üstünde gördüm. İçeri girince odayı boş buldum, Nelly yoktu. Olduğum yerde donakaldım. Birdenbire masanın üstünde bir kâğıt gözüme ilişti. Kâğıda, acemi, beceriksiz bir yazıyla şunlar yazılmıştı:</span></p>

      <p class="paragraf"><span class="regular-1" style="font-size:1.09em;">“Sizi terk ediyorum. Asla dönmeyeceğim. Gene de sizi çok seviyorum.</span></p>

      <p class="paragraf"><span class="regular-1" style="font-size:1.09em;">Sadık Nelly’niz”</span></p>

      <p class="paragraf"><span class="regular-1" style="font-size:1.09em;">Dehşet çığlığıyla dışarı fırladım.</span></p>
    </div>
  </div>
</body>
</html>
