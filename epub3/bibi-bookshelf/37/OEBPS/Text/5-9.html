<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-9.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-9.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="araalt" id="toc_marker-1-1-9" xml:lang="en-US">IX</p>

      <p class="paragraf"><span class="regular-1" style="font-size:1.09em;">O zamana kadar Alyoşa’yı pek çok kere gördüğüm halde derin bir merakla inceliyor, gözlerinin içine bakıyordum. Sanki bakışları bana bu çocuğun Nataşa’yı nasıl büyülediğini, kutsal saydığı her şeyi çiğnetecek kadar nasıl âşık edebildiğini anlatacaktı.</span></p>

      <p class="paragraf"><span class="regular-1" style="font-size:1.09em;">Genç Prens ellerimi ellerine alarak kuvvetle sıktı, yumuşak, temiz bakışı son derece cana yakındı.</span></p>

      <p class="paragraf"><span class="regular-1" style="font-size:1.09em;">Sırf düşmanım olduğu için hakkında yanlış bir yargıya sahip olduğumu düşündüm. Evet, onu sevmiyordum; hem de yalana ne gerek var, Prens Alyoşa’yı tanıyanlar içinde belki yalnız ben, ona bir türlü ısınamıyordum. Onun birçok özelliğinden kesin olarak hoşlanmıyordum. Hatta belki fazlasıyla zarif dış görünüşünü bile sevmiyordum. İlerde, bu konuda tarafsız hüküm vermediğimden söz edeceğim. Uzun, ince, güzel yapılı vücudu, sarı saçları vardı. İri mavi gözlerinin tatlı, düşünceli bakışında zaman zaman tam çocukça, saf bir neşe parlıyordu. Biçimli, ufak, dolgun dudaklarından ciddi bir kıvrım hiç eksik olmazdı. Ansızın beliren candan gülümsemesi o kadar çekiciydi ki, neşeli olsanız da olmasanız da karşılık vermeden yapamazdınız. Giyiminde fazla incelik yoktu, ama gene de daima zarif görünürdü. Giyimi de kendisi gibi özentisizdi. Kibarlara özgü kötü huyları olduğunu da itiraf etmek lazım: Zıpırlık, kendini beğenmişlik, saygılı bir küstahlık... Fakat son derece temiz ruhlu, sade bir insan olduğu için bunların herkesten önce farkına vararak kendi kendini ayıplar, alaya alırdı. Bu çocuğun şakadan bile yalan söylemeyeceğini, söylese bile bunu kötülük amacıyla yapmayacağını sanıyorum. Bencilliği bile sinsi değil açık olduğundan insana batmıyordu. İçi dışı birdi, ruhu zayıftı, çabuk kanardı, ayrıca ürkekti; iradesi de çok zayıftı. Onu aldatmak, kötülük etmek, küçük bir çocuğu aldatmak kadar acımasızlıktı. Yaşından çok saf olan Alyoşa’nın gerçek hayat hakkında hiçbir bildiği yoktu; herhalde kırkına kadar da öyle sürüp gidecekti. Böyle insanlar ömürlerinin sonuna kadar olgunlaşamaz. Alyoşa’yı sevmeyen bir insanı düşünemiyorum, çocuk gibi sokulgandı. Nataşa’nın dediği doğruydu: Kendi iradesi dışında, başkasının etkisiyle kötü bir şey yapsa, sonucunu öğrenince pişmanlığından ölürdü sanırım. Nataşa, bir iç seziyle, ona hükmedebileceğinin, Alyoşa’nın onun kölesi olacağının farkındaydı.</span></p>

      <p class="paragraf"><span class="regular-1" style="font-size:1.09em;">O anda erkeğin gözleri aşk doluydu; Nataşa’ya hayranlıkla bakıyordu. Nataşa beni zafer kazanmış bir bakışla süzdü. O dakikada ailesini, ayrılışını, kuşkularını, hepsini unutmuştu. Mutluydu.</span></p>

      <p class="paragraf"><span class="regular-1" style="font-size:1.09em;">— Vanya! diye bağırdı. Ona karşı suçluyum, layık değilim ona. Senin artık gelmeyeceğini sanmıştım Alyoşa. Bu kötü düşüncelerimi bir daha hatırlama Vanya!</span></p>

      <p class="paragraf"><span class="regular-1" style="font-size:1.09em;">Alyoşa’ya sonsuz bir sevgiyle bakarak,</span></p>

      <p class="paragraf"><span class="regular-1" style="font-size:1.09em;">— Hepsini unutturacağım, diye ekledi.</span></p>

      <p class="paragraf"><span class="regular-1" style="font-size:1.09em;">Alyoşa gülümseyerek elini öptü, sonra elini bırakmadan bana döndü:</span></p>

      <p class="paragraf"><span class="regular-1" style="font-size:1.09em;">— Sakın beni suçlu bulmayın. Sizi kardeşçe kucaklamayı ne zamandır istiyordum. Nataşa’dan hakkınızda çok şey duydum. Ama birbirimizi tanıyor sayılmayız. Nedense yıldızımız bir türlü barışmadı. Dost olalım ve... Bizi bağışlayın.</span></p>

      <p class="paragraf"><span class="regular-1" style="font-size:1.09em;">Son sözlerini yavaşça, hafif kızararak söyledi. Yüzünde öyle güzel, temiz bir gülümseme vardı ki bütün içtenliğimle ona karşılık vermekten kendimi alamadım.</span></p>

      <p class="paragraf"><span class="regular-1" style="font-size:1.09em;">Nataşa:</span></p>

      <p class="paragraf"><span class="regular-1" style="font-size:1.09em;">— Evet, öyle Alyoşa; diye atıldı. Vanya bizim kardeşimiz, bizi bağışlar; onsuz mutlu olamayız. Sana söyledim ya... Zalim çocuklarız Alyoşa! Ama ne olursa olsun üçümüz bir arada olacağız.</span></p>

      <p class="paragraf"><span class="regular-1" style="font-size:1.09em;">Sonra,</span></p>

      <p class="paragraf"><span class="regular-1" style="font-size:1.09em;">— Vanya, diye bana döndü; dudakları titremeye başladı. Sen şimdi onlara, bizimkilere dön. Altın gibi yüreğin vardır biliyorum... Beni bağışlamasalar bile, senin bağışladığını görünce belki biraz yumuşarlar. Hepsini anlat onlara; olanı biteni içinden nasıl gelirse öyle anlat. Beni savun, beni koru. Kendi dilinle bütün nedenleri sırala. Sana bir şey söyleyeyim mi Vanya, bugün yanımda olmasan belki bu kararı veremezdim. Kurtuluşum sende, o anda sana güvendim. Onlara durumu, hiç olmazsa ilk acılarını hafifletecek biçimde anlatabilirsin. Ah Tanrım! Hem şey... Artık bağışlanmayı beklemediğimi de söylersin. Dersin ki, onlar bağışlasa bile Tanrı bağışlamaz. Ama bana beddua etseler de ömrümün sonuna kadar onları kutsayacağım, sağlıklarına duacı olacağım. Yüreğim onlarla beraber. Neden hep birlikte mutlu olamıyoruz, neden? Tanrım, ne yaptım ben?!</span></p>

      <p class="paragraf"><span class="regular-1" style="font-size:1.09em;">Nataşa birdenbire kendine gelmiş gibi, dehşet içinde ürperdi, yüzünü elleriyle örttü. Alyoşa onu kollarına alarak sessizce göğsüne bastırdı. Kısa bir sessizlik oldu.</span></p>

      <p class="paragraf"><span class="regular-1" style="font-size:1.09em;">Alyoşa’ya sitemle bakarak,</span></p>

      <p class="paragraf"><span class="regular-1" style="font-size:1.09em;">— Ondan bu fedakârlığı nasıl isteyebildiniz, dedim.</span></p>

      <p class="paragraf"><span class="regular-1" style="font-size:1.09em;">— Beni suçlamayın Vanya. Felaketimiz büyük ama çabuk geçer. Buna kesin olarak eminim. Yalnız o ana dek dayanmalıyız. Nataşa kendisi aynı şeyi söylüyordu. Biliyorsunuz ya, hepsinin başı şu gereksiz kavgalarla bilmem ne davaları! Yalnız... Size yemin ederim, bunu çok düşündüm, hepsi bitecek. Gene hepimiz bir arada, tam anlamıyla mutlu olacağız. İhtiyarlar bile bize bakarak barışacak... Ne malum, belki evlenmemiz barışmaları için ilk adım olacak! Zaten, bence, ancak bu beklenir; ne dersiniz?</span></p>

      <p class="paragraf"><span class="regular-1" style="font-size:1.09em;">Nataşa’ya baktım.</span></p>

      <p class="paragraf"><span class="regular-1" style="font-size:1.09em;">— Evlenmekten söz ediyorsunuz Alyoşa. Nikâhınız ne zaman?</span></p>

      <p class="paragraf"><span class="regular-1" style="font-size:1.09em;">— Ya yarın ya öbür gün. Herhalde öbür gün yüzde yüz. Bakın işte, kendim bile iyice bilemiyorum. Açıkça söyleyeyim: Henüz hiçbir hazırlığım yok. “Belki Nataşa bugün gelmez,” diye düşündüm. Üstelik babam bugün beni evlendirmek istediği kızın evine götürmek için tutturdu. Beni evlendirmek istiyorlar; Nataşa söylemedi mi? Ama ben istemiyorum. Zaten bu yüzden işi kesin olarak düzenleyemedim. Gene de öbür gün nikâhımız yüzde yüz kıyılacak. Öyle tahmin ediyorum; başka türlü olmaz. Yarın Piskov yolundan hareket ederiz. Şurada, köylerden birinde liseden bir arkadaşım var, çok iyi çocuktur. Elbette tanıştıracağım sizi; köylerinde papaz da var... Hoş belki de yok ya, iyice bilmiyorum. Bunu önceden öğrenmem gerekirdi ama elim değmedi bir türlü... Zaten bunlar önemsiz ayrıntılar. Esas kararı verdik ya... Papaz başka köyden de bulunur, öyle değil mi? Adım başında bir köy... Yazık ki çocuğa bir iki satır yazamadım; haber versem daha iyi olurdu: Belki evde değildir. Zaten bunlar en son düşünülecek şeyler... Bir kere kararı verdikten sonra hepsi kendiliğinden yürür, değil mi? Nataşa şimdilik yarına ya da öbür güne kadar bende kalır. Ayrı bir daire kiraladım, döndüğümüz zaman orada oturacağız. Artık babamla oturamam. Bize gelir görürsünüz, hoş olacak. Lise arkadaşlarım evimize gelir, toplantılar yaparız...</span></p>

      <p class="paragraf"><span class="regular-1" style="font-size:1.09em;">Alyoşa’yı şaşkınlıkla, üzülerek süzüyordum. Nataşa, bakışıyla, onu hoş görmem için yalvarıyordu bana. Bir yandan Alyoşa’yı hüzünlü bir gülümsemeyle dinlerken bir yandan karşısında boş, fakat tatlı tatlı gevezelik eden sevimli bir çocuk varmış gibi seyretmekten kendini alamıyordu. Sitemle baktım. Hali pek dokundu bana. Alyoşa’ya,</span></p>

      <p class="paragraf"><span class="regular-1" style="font-size:1.09em;">— Babanızın sizi affedeceğine emin misiniz? diye sordum.</span></p>

      <p class="paragraf"><span class="regular-1" style="font-size:1.09em;">— Yüzde yüz. Zaten başka ne yapabilir ki? Elbette önce bana beddua eder, buna da eminim. Doğası öyledir; bana karşı hep sert davranır. Belki beni şikâyet de eder. Kısacası babalığını yapar bir kere... Ama bunları ciddiye almamak lazım, çünkü beni deli gibi sever. Biraz kızar, sonra affeder. O zaman hepsi barışır, biz de mutlu oluruz. Nataşa’nın babası da...</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ya bağışlamazsa? Bunu düşündünüz mü hiç?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Yo, yüzde yüz bağışlar. Bağışlar da, belki bu hemen olmaz. Razıyım. Ben de ona karakter sahibi olduğumu göstereceğim. Hep iradesiz, uçarı biri olduğumu söyler durur. Bundan sonra uçarı mıyım, değil miyim anlasın. Evli barklı adam olacağım şaka değil! Artık beni çocuk göremez o zaman. Yani demek istiyorum ki, ben de herkes gibi, bütün evli erkekler gibi olacağım. Kazandığım parayla geçineceğiz. Nataşa bunun, şimdi yaptığımız gibi, başkasının sırtından geçinmekten daha iyi olduğunu söylüyor. Bilseniz, bana neler, ne iyi şeyler söyler. Bana kalsa bunlar aklımdan bile geçmezdi, böyle yetişmedim. Gerçi yeteneksiz, beceriksiz olduğumu kendim de biliyorum. Fakat size bir şey söyleyeyim mi, önceki gün aklıma şaşılacak bir fikir geldi. Gerçi bundan söz etmenin sırası değil ama gene de anlatacağım size. Hem Nataşa duysun, hem de belki bize bir akıl verirsiniz. Ben de sizin gibi roman yazıp dergilere satmayı düşünüyorum. Bana o çevrede yardım edersiniz değil mi Vanya? Hatta size güvenerek bu gece deneme amacıyla bir roman tasarladım bile. Hoş bir şey olacak! Konuyu Scribe’in bir komedisinden aldım... Sonra anlatırım. En önemlisi para sorunu. Size para veriyorlar değil mi?</span></p>

      <p class="paragraf"><span class="regular-1" style="font-size:1.09em;" xml:lang="en-US">Gülümsememi tutamadım. O da gülümseyerek,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Gülüyorsunuz, dedi. Sonra aklın almayacağı bir saflıkla,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Siz görünüşüme bakmayın, dedi; çok dikkatliyimdir. Gözümden hiçbir şey kaçmaz, göreceksiniz. Denemekten ne çıkar? Belki de bunda başarılı olabilirim. Ama belki de siz haklısınız: Hayatı pek tanımıyorum; Nataşa da öyle diyor. Hoş yalnız o değil, herkes öyle söylüyor. Şu halde yazar olamam belki de... Gülün siz, gülün ama yanlışlarımı düzeltin. Nataşa’nın hatırı için yapın bunu, onu seviyorsunuz. Ben ona layık olmadığımı itiraf ediyorum; bunu hissediyorum. Acı bu... Nasıl oldu da, beni sevdiğine şaşıyorum. Elbette ben ona canımı vermeye hazırım! İnanır mısınız, şu ana kadar hiçbir şeyden korkmuyordum, şimdi içime bir ürkeklik geldi: Sonumuz neye varacak acaba? İnsanın görevine dört elle sarıldığı halde beceriksizliği, iradesizliği yüzünden başaramaması mümkün mü? Siz, dostumuz olarak bize yardım edin. Tek dostumuz sizsiniz... Ben tek başıma hiç başaramayacağım bu işi... Kusura bakmayın Vanya, size pek yükleniyorum ama sizi soylu, kendimden çok üstün bir adam biliyorum da ondan. Fakat düzeleceğim emin olun, ikinize de layık olacağım.</span></p>

      <p class="paragraf"><span class="regular-1" style="font-size:1.09em;" xml:lang="en-US">Alyoşa tekrar elimi sıktı, güzel gözlerinde iyilik ve mertlik ışığı parladı. Bana o kadar inançla elini uzattı, dostu olduğuma öyle emindi ki!</span></p>

      <p class="paragraf"><span class="regular-1" style="font-size:1.09em;" xml:lang="en-US">Devam etti:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Düzelmeme Nataşa da yardım eder, dedi. Sakın aklınıza kötü bir şey gelmesin; bizim için pek fazla üzülmeyin. Durumdan oldukça ümitliyim, içinde bulunduğumuz koşullardan dolayı endişe duymamıza gerek yok. Mesela romanım başarılı olmazsa (doğrusu roman falan saçma şeyler, bunu sırf fikrinizi öğrenmek için söyledim) evet, yazı yazmayı beceremezsem müzik öğretmeni olurum. Müzikle ilgimden haberiniz yok mu? Bu şekilde hayatımı kazanmaktan hiç çekinmem, bu bakımdan tamamıyla çağdaş düşünüyorum. Ondan başka evimde bir sürü pahalı biblo, lüzumsuz tuvalet takımlarım var, bunları satarım; aldığım parayla uzun zaman geçiniriz. Nihayet, en son çare olarak, belki gerçekten bir görev alırım. Babam buna çok sevinir. Zaten ikide bir çalışmak için teşvik ediyor, ben de hep rahatsızlığımı öne sürerek onu atlatıyorum. Hatta bir yere kaydım yapılmış galiba... Evlenmenin bana yaradığını, ağırbaşlı olup uslandığımı, çalışmaya başladığımı da görse sevinir, bağışlar beni.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Peki ama Aleksey Petroviç, bu durumda babanızla Nataşa’nın babasının arasında kopacak gürültüyü hiç düşünmediniz mi?</span></p>

      <p class="paragraf"><span class="regular-1" style="font-size:1.09em;" xml:lang="en-US">Acımasızca konuşuyordum. Gözlerimle, ölü gibi sararmış Nataşa’yı göstererek,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bu gece evlerinin halini gözünüzün önüne getiriyor musunuz, diye devam ettim.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Evet, haklısınız; çok korkunç bir şey! Bunu düşündüm ve içten kederlendim... Ama ne yapayım? Haklısınız: Bari onun ailesi bağışlasa bizi. İhtiyarları ne kadar sevdiğimi bilseniz! Öz ailemmiş gibi seviyorum. Oysa onlara yaptığım şey! Ah şu kavgalar, davalar yok mu! Buna nasıl üzülüyorum inanmazsınız. Zorları nedir sanki? Hepimiz birbirimizi sevdiğimiz halde kavgalıyız. Barışsalar da bitse bu tatsızlık. İnanın onların yerinde olsam böyle yapardım. Sözleriniz beni ürküttü Vanya: Korkunç bir işe giriştik Nataşa! Bunu önce de söylemiştim... Beni dinleyin İvan Petroviç: Belki her şey düzelir, ne dersiniz? Eninde sonunda barışırlar ya! Barıştıralım onları. Elbette böyle olacak, aşkımıza karşı koyamazlar. Varsın şimdi lanet etsinler bize, biz gene de sevelim onları; sonunda dayanamazlar. Şu bizim pederin bazen nasıl yufka yürekli olduğuna inanmazsınız. Kaşlarının altından bakışlarına aldırmayın, aslında çok duygusaldır. Bugün beni nasıl tatlı tatlı ikna etmeye çalıştığını duysaydınız! Oysa ben tüm isteklerinin aksine hareket ediyorum; buna da üzülmüyor değilim. Hep bu önyargılar yüzünden! Delilikten başka bir şey değil. Ne olurdu Nataşa’ya daha dikkatli baksaydı, yarım saat yanında kalsaydı! Yüzde yüz fikri değişir, derhal bizden olurdu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Alyoşa, Nataşa’ya sevgi ve hayranlıkla baktıktan sonra gevezeliğine devam etti:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Nataşa’yı tanıdıktan sonra ne kadar seveceğini; çevremizin nasıl hayrete düşeceğini hayalimde binlerce defa canlandırmaktan öyle zevk alıyorum ki! Böyle bir kızı dünyada görmemiştir onlar! Oysaki babam onun bir düzenbaz olduğuna inanıyor... Onurunu temize çıkarmak borcumdur. Ah Nataşa, hepsi sevecekler seni! (Taşkın bir heyecanla) Sevmeyecek adam olamaz zaten, diye ekledi. Sana ne kadar layık değilsem de gene sev beni Nataşa! Ben de... Beni biliyorsun! Aslında mutlu olmamız için çok şey lazım değil ki! Ne derseniz deyin, bu akşamın hepimize mutluluk, barış ve huzur getireceğine eminim, evet eminim! Bu akşam için de Tanrımıza çok şükür, değil mi Nataşa? Ne oldun? Ulu Tanrım, ne oldun Nataşa?</span></p>

      <p class="paragraf"><span class="regular-1" style="font-size:1.09em;" xml:lang="en-US">Nataşa ölü gibi sararmıştı. Alyoşa’nın çenebazlığı devam ederken gözlerini ondan ayırmıyordu. Fakat bakışı gittikçe donuklaşıp sabitleşiyor, yüzü soluyordu. Sonunda dinlemez olmuş, kendinden geçmiş gibi göründü. Alyoşa’nın seslenişi onu uyandırmıştı sanki. Kendini toparladı, çevresine baktı, sonra birdenbire bana atıldı. Hızla, aceleyle ve Alyoşa’dan saklanmak istiyormuş gibi cebinden bir mektup çıkarıp verdi. Büyüklerine bir gün önce yazdığı mektuptu. Uzatırken bakışı gizli bir güçle bağlanmış gibi benden ayrılmıyordu. İçinde sonsuz bir ümitsizlik vardı. Bu acı bakışı ömrümün sonuna kadar unutamam. Beni de korku sardı: Nataşa’nın ancak o sırada yaptığının çirkinliğini anladığını gördüm. Bir şeyler söylemek için bocalıyordu. Konuşmaya başladı, sonra birdenbire kendini kaybetti. Düşmek üzereyken onu yakaladım. Alyoşa korkudan sapsarı, kızın şakaklarını ovuyor, ellerini, dudaklarını öpüyordu. Bir-iki dakika sonra Nataşa kendine geldi. Az ötede Alyoşa’yı getiren araba duruyordu; onu çağırdık. Nataşa arabaya binerken çılgın gibi elime yapıştı. Bir damla gözyaşı parmaklarımı yaktı... Araba hareket etti. Durduğum yerde uzun uzun arkasından baktım. O anda mutluluğum bitmişti, hayatım ikiye bölünüyordu. Derin bir acı hissettim. Ağır ağır, aynı yoldan ihtiyarlara döndüm. Onlara ne söyleyeceğimi, içeri nasıl gireceğimi bilmiyordum. Aklım duruyordu, ayaklarım adeta yürüyemez olmuştu.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İşte, yaşadığım mutlu günlerin tümü bu kadar. Aşkımın bitişi böyle oldu. Şimdi bıraktığım hikâyeyi anlatmayı sürdürebilirim artık.</span></p>
    </div>
  </div>
</body>
</html>
