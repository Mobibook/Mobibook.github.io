<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-13.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-13.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="araalt" id="toc_marker-1-1-13" xml:lang="en-US">XIII</p>

      <p class="paragraf"><span class="regular-1" style="font-size:1.09em;">Odaya ihtiyar girdi. Bizi merakla, biraz da utangaç bir halle süzdü, masaya yaklaştı.</span></p>

      <p class="paragraf"><span class="regular-1" style="font-size:1.09em;">— Semaver nerede? Hâlâ hazırlanmadı mı?</span></p>

      <p class="paragraf"><span class="regular-1" style="font-size:1.09em;" xml:lang="en-US">Anna Andreyevna telaşlandı:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Getiriyor canım, getiriyor. Geldi işte...</span></p>

      <p class="paragraf"><span class="regular-1" style="font-size:1.09em;" xml:lang="en-US">Matriyona, Nikolay Sergeyiç’i görür görmez, sanki onun gelmesini bekliyormuş gibi elinde semaverle çıkageldi. Emektar kadın İhmenevlere candan bağlı, ama alabildiğine hırçın, dırdırcı, dediğim dedik bir hizmetçiydi. Nikolay Sergeyiç’ten ödü patlar, karşısında ağzını açmazdı. Hıncını Anna Andreyevna’dan çıkarırdı. Nataşa ile onu candan sevdiği halde hanımını adım başında tersler, açıktan açığa ona hükmetmeye kalkışırdı. Ben Matriyona’yı İhmenevka’dan beri tanıyordum.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhtiyar,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Sucuk gibi oldum, üstelik çay hazırlamak için zahmet edilmemiş, diye mırıldandı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Anna Andreyevna hemen bana göz kırptı. İhmenev böyle anlamlı işaretlerden nefret ederdi. Bize bakmamaya gayret ettiği halde yüzünden, Anna Andreyevna’nın göz kırptığının farkında olduğu belliydi.</span></p>

      <p class="paragraf"><span class="regular-1" style="font-size:1.09em;" xml:lang="en-US">Ansızın,</span></p>

      <p class="paragraf"><span class="regular-1" style="font-size:1.09em;" xml:lang="en-US">— İş için gittim Vanya, diye başladı. Aksilik aksilik üstüne... Sana söylemiş miydim, beni suçlu çıkarıyorlar. Elimde kanıt yokmuş, gerekli belge yokmuş; soruşturma yanlışmış! Yaa!</span></p>

      <p class="paragraf"><span class="regular-1" style="font-size:1.09em;" xml:lang="en-US">Prensle arasındaki davadan söz ediyordu. Dava bir türlü bitmek bilmiyor, üstelik Nikolay Sergeyiç’in aleyhine dönüyordu. Ne yanıt vereceğimi kestiremediğim için ses çıkarmadım. Beni kuşkuyla süzdü. Sonra sanki susmama kızmış gibi birdenbire,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Aman, ne olursa bir an önce olsun, dedi. Tazminata bile mahkûm olsam namusum lekelenmedi ya! Vicdanım rahat, varsın mahkûm etsinler. İşin sonu gelir hiç olmazsa. Tek yakamı bıraksınlar, elimde ne varsa almalarına razıyım. Hepsini bırakıp Sibirya’ya giderim.</span></p>

      <p class="paragraf"><span class="regular-1" style="font-size:1.09em;" xml:lang="en-US">Anna Andreyevna dayanamadı:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Aman Tanrım, gidilir mi dünyanın öbür ucuna?</span></p>

      <p class="paragraf"><span class="regular-1" style="font-size:1.09em;" xml:lang="en-US">Karısının yanıtına adeta sevinerek, kaba bir tavırla,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Burada ne varmış sanki, diye sordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ne olacak... İnsanlar...</span></p>

      <p class="paragraf"><span class="regular-1" style="font-size:1.09em;" xml:lang="en-US">Anna Andreyevna kederli kederli bana baktı. İhmenev kızgın gözlerini kâh ona, kâh bana çevirerek,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ne insanları, diye bağırdı. Soyguncular, iftiracılar, hainler mi? Merak etme, böylelerini her yerde bulursun; Sibirya’da da çok... Ama benimle gelmek istemezsen, kendin bilirsin, zorlayacak değilim.</span></p>

      <p class="paragraf"><span class="regular-1" style="font-size:1.09em;" xml:lang="en-US">Anna Andreyevna,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ne diyorsun Nikolay Sergeyiç, sensiz olabilir miyim ben, diye bağırdı. Senden başka dünyada kimim var... Hiç kim...</span></p>

      <p class="paragraf"><span class="regular-1" style="font-size:1.09em;" xml:lang="en-US">Yutkunarak sustu; destek yardım bekliyormuş gibi ürkek ürkek bana baktı. İhtiyar iyice sinirlenmişti. Aklına ne gelirse takılıyordu. O anda ona karşı çıkmamak en iyisiydi.</span></p>

      <p class="paragraf"><span class="regular-1" style="font-size:1.09em;">— Üzülmeyin Anna Andreyevna, dedim. Sibirya dedikleri kadar kötü yer değildir. İşler ters gider İhmenevka’yı satmak zorunda kalırsanız Nikolay Sergeyiç’in düşündüğü gayet yerinde olur. Sibirya’da iyi bir iş bulur; bulunca da...</span></p>

      <p class="paragraf"><span class="regular-1" style="font-size:1.09em;">— Bak aferin, hiç olmazsa sen akıllıca laf ediyorsun. Ben de böyle düşünüyordum. Dediğim gibi hepsini bırakıp giderim.</span></p>

      <p class="paragraf"><span class="regular-1" style="font-size:1.09em;">Anna Andreyevna üzüntüyle,</span></p>

      <p class="paragraf"><span class="regular-1" style="font-size:1.09em;">— Bunu beklemezdim senden Vanya, dedi. Aşk olsun İvan Petroviç, beklemezdim doğrusu... Bildiğim kadar bizden iyilikten başka şey görmedin; ama şimdi...</span></p>

      <p class="paragraf"><span class="regular-1" style="font-size:1.09em;">— Kah-kah-kah! Ne sandın ya! Burada nasıl geçineceğimizi düşündüğün oldu mu hiç? Paramız suyunu çekti, son kopeklerimizi harcıyoruz. Yoksa aklında gidip Piotr Aleksandroviç’den af dilemek mi var?</span></p>

      <p class="paragraf"><span class="regular-1" style="font-size:1.09em;">Prensin sözünü duyan ihtiyar kadın korkudan titremeye başladı. Elindeki çay kaşığı bardağının altlığına çarparak şıngırdıyordu. İhmenev hırçın, inatçı bir sevinçle kendi kendini coşturarak,</span></p>

      <p class="paragraf"><span class="regular-1" style="font-size:1.09em;">— Ciddi söylüyorum, diye devam etti. Prense gitmeli mi dersin Vanya? Sibirya’ya gitmekten kurtulmuş oluruz. Yarın Anna Andreyevna bana yeni bir gömlek hazırlar, süslenir püslenirim. Böyle yüksek kişilerle başka nasıl konuşulur ki?! Dört başı mamur olsun diye bir de eldiven almalı; böylece doğruca beyefendinin huzuruna çıkarım. “Prens Hazretleri, benim koruyucum, anam, babam!” derim. “Ne olursa senden olur. Ben ettim sen etme, bize bir lokma ekmeği çok görme. Çoluk çocuğuma acı...” İyi mi Anna Andrevevna? İstediğin bu mu?</span></p>

      <p class="paragraf"><span class="regular-1" style="font-size:1.09em;">— Bir şey istediğim yok benim canım. Aptallığımdan söyledim, gücendirdimse bağışla, yalnız Tanrı rızası için bağırma!</span></p>

      <p class="paragraf"><span class="regular-1" style="font-size:1.09em;">Anna Andreyevna korkudan zangır zangır titriyordu. Zavallı hayat arkadaşının ürkek halini, gözyaşlarını gören İhmenev’in içinin sızladığına, karısından daha çok acı duyduğuna emindim. Gene de bu şekilde davranmaktan vazgeçmiyordu. Son derece iyi fakat zayıf sinirli kimseler hep böyledir. İyiliklerine rağmen kederlenmek, öfkelenmek onları adeta sarhoş eder, bundan zevk alırlar ve mutlaka başkalarına, çoğunlukla da en yakınlarından birine çatarlar. Sözgelimi kadınlar, ortada incir çekirdeğini dolduracak bir neden yokken kendilerini mutsuz hissetmek gereksinimi duyarlar. Hem ruhça zayıf, hem de kadın yaratılışlı erkekler de vardır ki bu bakımdan kadınlara benzerler. İhtiyar hiç yoktan hır çıkarmak istiyor, bu isteğini yenemediği için üzülüyordu.</span></p>

      <p class="paragraf"><span class="regular-1" style="font-size:1.09em;">Hiç unutmam, o anda, “Yoksa gerçekten Anna Andreyevna’nın tahmin ettiği şeyleri yapmış olmasın?” diye düşünmüştüm. Mesela Nataşa’ya gitmeye karar verip ya yarı yolda vazgeçmiş veya bir aksilik çıkıvermiştir. Şimdi öfkeli, küçülmüş, deminki istekleriyle duygularından utanç duyarak eve dönünce hıncını çıkaracak birisini arıyordur. Bunun için aynı istek ve duyguları taşıdığından kuşkulandığı kimseden daha uygununu bulamazdı. Kızını bağışlamak isteyişinde zavallı Anna Andreyevna’sının duyacağı sevinç ve heyecanın yüzde yüz büyük payı vardı; ama isteği gerçekleşmeyince elbette ki kabak herkesten önce onun başında patlıyordu.</span></p>

      <p class="paragraf"><span class="regular-1" style="font-size:1.09em;">Gene de karşısında korkudan ezile büzüle titreyen kadının hali ihtiyara dokundu. Öfkesinden utanır gibi oldu, bir an kendine geldi. Hepimiz susuyorduk. İhmenev’e bakmamaya çalışıyordum. Fakat bu iyilik anı kısa sürdü. İçini şöyle veya böyle boşaltması gerekliydi.</span></p>

      <p class="paragraf"><span class="regular-1" style="font-size:1.09em;">— Sana bir şey söyleyeyim Vanya, diye başladı. Doğrusu bundan bahsetmeyi gönlüm hiç istemiyor ama sırası geldi ve dürüst bir adam gibi dolambaçlı yollara sapmadan açıklamayı gerekli görüyorum. Geldiğine çok sevindim; bunun için sana başkalarının da duyabileceği kadar yüksek sesle, bütün bu saçmalıkların, gözyaşlarıyla iç çekmelerin artık sıkıntı verdiğini söylemek istiyorum. Yüreğimden, belki de acıya katlanarak koparıp attığım bir varlığın yeniden oraya girmesine izin veremem. Evet! Bunu böylece söyledim ve dediğimi yapacağım. Altı ay önce olanlardan bahsediyorum, anlıyorsun değil mi Vanya?</span></p>

      <p class="paragraf"><span class="regular-1" style="font-size:1.09em;">Alevlenen bakışını karısından kaçırıp bana döndürerek ekledi:</span></p>

      <p class="paragraf"><span class="regular-1" style="font-size:1.09em;">— Sözlerim yanlış anlaşılmasın diye bu kadar açık, samimi konuşuyorum. Tekrar ediyorum, bunların hepsi benim razı olamayacağım saçmalıklar... En çok herkesin beni aptal yerine koymasına, alçakça bir zayıflığa kapılacak kadar yumuşak olduğuma inanmasına kızıyorum. Kederimden aklımı oynattığımı sanıyorlar. Saçma! Eski duygularımın hepsini gömdüm, silkip attım. Anı diye bir şey yok benim için artık... yok! yok!</span></p>

      <p class="paragraf"><span class="regular-1" style="font-size:1.09em;">Yerinden doğruldu, masaya indirdiği yumruktan bardaklar şıngırdadı.</span></p>

      <p class="paragraf"><span class="regular-1" style="font-size:1.09em;">Kendimi tutamadım. Adeta öfkeyle yüzüne,</span></p>

      <p class="paragraf"><span class="regular-1" style="font-size:1.09em;">— Anna Andreyevna’ya hiç mi acımıyorsunuz Nikolay Sergeyiç, diye bağırdım. Kadını ne hale getirdiğinize bakın bir.</span></p>

      <p class="paragraf"><span class="regular-1" style="font-size:1.09em;">Fakat sözlerim ihtiyarı büsbütün hırçınlaştırdı. Yüzü kireç kesildi; titreyerek,</span></p>

      <p class="paragraf"><span class="regular-1" style="font-size:1.09em;">— Acımam! diye bağırdı. Bana acımadıkları için ben de merhamet tanımıyorum. Acımam; çünkü onuruma çamur atılırken lanetlenmeyi de, her türlü cezayı da hak etmiş ahlaksız kızımı korumak için komplolar hazırlanıyor evimde!</span></p>

      <p class="paragraf"><span class="regular-1" style="font-size:1.09em;">— Nikolay Sergeyiç, ne olursun lanetleme iki gözüm! İstediğini yap, biricik kızımı lanetleme!..</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhtiyar perde perde yükselttiği sesiyle,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Lanetleyeceğim! diye bağırıyordu. Çünkü ezilen, hakarete uğrayan ben olduğum halde, bu şeytan kızın yanına gidip ondan af dilememi istiyorlar. Öyle ya... Tanrı’nın günü evimde gece gündüz gözyaşlarıyla, göğüs geçirmelerle, anlamsız imalarla azap çekiyorum. Hep acındırmak için...</span></p>

      <p class="paragraf"><span class="regular-1" style="font-size:1.09em;" xml:lang="en-US">Titreyen elleriyle acele acele ceketinin yan cebinden birtakım kâğıtlar çıkardı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bak Vanya, bak, dava dosyasından çıkardığım notlar bunlar... Onlara göre ben hırsızım, dalaverecinin biriyim... Velinimetimi soymuşum. Ben ki onun yüzünden namusumu beş paralık ettim, kepaze oldum. Bak işte, bak, bak!</span></p>

      <p class="paragraf"><span class="regular-1" style="font-size:1.09em;" xml:lang="en-US">Cebinden çıkardığı kâğıtları bir bir masaya fırlatmaya başladı. Göstermek istediği kâğıdı bunların içinde sabırsızca arıyor, kâğıt da aksi gibi bir türlü çıkmıyordu. Nihayet eline ne geçtiyse hırsla çekti, o anda, birdenbire, masaya şıngırdayarak ağır bir şey düştü. Anna Andreyevna çığlığını tutamadı. Bu, kaybettiği madalyondu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Gözlerime inanamıyordum. İhtiyarın beynine kan hücum etti; yanakları al al oldu, ürperdi. Anna Andreyevna ayakta, ellerini bitiştirmiş, yalvaran gözlerle ona bakıyordu. Yüzünde sevinçli, ümit dolu bir ifade belirmişti. İhtiyarın kızarıp bozguna uğraması, ona yanılmadığını göstermişti.</span></p>

      <p class="paragraf"><span class="regular-1" style="font-size:1.09em;" xml:lang="en-US">Anna Andreyevna kayıp madalyonu kocasının bulduğunu, belki sevinçten titreyerek, herkesten kıskanarak sakladığını anlamıştı. Belki de yalnız kaldığı zamanlar biricik kızının yüzünü sonsuz bir sevgiyle seyrediyor, bakmaya doyamıyordu. Belki o da zavallı ananın yaptığı gibi biricik Nataşa’sıyla konuşmak için odasına kapanıyor, resme sorular soruyor, kızın ağzından yanıtlar veriyordu. Geceleri, içi derin bir kederle yanarak sevgili resmi öpüyor, yüzünü görmek istemediği, herkesin yanında lanetler okuduğu evladını bağışlıyor, onun için dualar ediyordu. Biraz önce beddua eden haşin babanın karşısında kendini tutamayan Anna Andreyevna,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Sen de onu hâlâ seviyorsun! diye bağırdı.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhmenev’in, bu haykırışı duyar duymaz, gözlerinde çılgınca bir öfke yandı. Madalyonu kaptığı gibi yere fırlattı, çiğnemeye başladı. Tıkanarak,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Kahrolsun... Yerin dibine batsın! diye homurdanıyordu,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Tanrım! Kızımı... Nataşa’yı... Yüzünü çiğniyor! Ayaklarıyla... Gaddar, duygusuz, katı yürekli, gururlu adam!</span></p>

      <p class="paragraf"><span class="regular-1" style="font-size:1.09em;" xml:lang="ar-SA">Çılgına dönmüş ihtiyar, karısının çığlığını duyunca ne yaptığını fark etti, dehşet içinde durakladı. Madalyonu yerden kaparak kapıya doğruldu. Bir-iki adım ilerledikten sonra diz çöktü, kanepeye tutundu, başı halsizce öne sarktı. Çocuk gibi, kadın gibi hıçkırarak ağlıyordu. Boğuk hıçkırıklar göğsünü parçalıyordu. Korkunç ihtiyar bir anda çocuk kadar güçsüzleşmişti. Bedduaları kesilmiş, çekingenliği kalmamıştı. Biraz önce ayağının altına aldığı portreyi şimdi coşkun bir sevgi buhranıyla öpüyor, öpüyordu. Sanki o ana kadar set çekmeye çalıştığı sevgisi, şefkati, yenilmez bir kuvvetle ansızın taşıvermiş; hızı, şiddetiyle bütün varlığını yıkmıştı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Kocasını kucaklayan Anna Andreyevna hıçkırıklar arasında,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bağışla onu, bağışla! diye yalvarıyordu. Geri getir yuvamızı ne olursun! Bu iyiliği bize çok görme...</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhtiyar kısık bir sesle,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Hayır, asla! diye bağırdı. Asla, asla!</span></p>
    </div>
  </div>
</body>
</html>
