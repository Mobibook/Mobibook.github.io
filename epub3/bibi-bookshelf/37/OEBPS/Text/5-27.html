<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-27.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-27.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="arabaslik-orta-1" id="toc_marker-1-3">ÜÇÜNCÜ BÖLÜM</p>

      <p class="araalt" id="toc_marker-1-3-1" xml:lang="en-US">I</p>

      <p class="paragraf"><span class="regular-1" style="font-size:1.09em;" xml:lang="en-US">Hava çoktan kararmış, akşam olmuştu. Korkunç kâbustan ancak o zaman ayılarak durumu düşünebildim.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Nelly, seni bu hasta, üzgün halinle bırakmak zorundayım, dedim. Beni bağışla yavrum. Burada da çok sevilen, bağışlanmamış, üzüntülü, hakarete uğramış, terk edilmiş birisi var. Beni bekliyor. Şimdi bana anlattıklarından sonra onu mutlaka görmem lazım. Hemen, şimdi görmezsem yapamayacağım.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nelly’nin, söylediklerimin hepsini anlayıp anlamadığını bilmiyorum. Hem hikâyesinin, hem henüz geçirdiğim rahatsızlığın heyecanı içindeydim. Zaman kaybetmeden Nataşa’ya koştum. Geldiğim zaman saat sekizi geçiyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Daha sokaktan, evinin önünde bir araba durduğunu fark ettim, Prensin arabasına benzettim. Merdivende, üst kattan birisinin çıktığını duydum. El yordamıyla, tedbirli yürümesinden evin yabancısı olduğu anlaşılıyordu. Önce aklıma Prens geldi, fakat az sonra yanıldığımı anladım. Yukarıya çıkan adam durmadan kötü kötü söyleniyordu. Her basamakta küfürleri daha şiddetli, daha sunturlu oluyordu. Merdiven gerçekten dardı; kirli ve zindan gibiydi. Üçüncü kattan sonraki küfürler, bir Prensin ağzından değil, ancak bir arabacınınkinden çıkabilirdi. Bereket üçüncü katta ışık vardı. Nataşa’nın kapısı önünde ufak bir fener yanıyordu. Kapının önünde bilinmeyen adama yetiştim, Prensin olduğunu görünce şaşkınlıktan ağzım açık kaldı. Galiba o da bu beklenmedik karşılaşmaya pek sevinmemişti. İlk anda beni tanıyamadı, sonra yüzü birden değişti. Az önceki öfkeli, sert bakışı tatlılaştı, neşelendi. Aşırı bir sevinçle iki elini uzattı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Oo, siz misiniz! Ben de diz çöküp Tanrı’dan yardım dilemek üzereydim. Duydunuz mu nasıl küfrediyordum?</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İçten bir kahkaha attı. Sonra yüzünde birdenbire ciddi, üzüntülü bir anlam belirdi. Başını sallayarak:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Aşkolsun Alyoşa’ya; Natalya Nikolayevna’yı böyle bir yerde nasıl oturtuyor, dedi. İşte ayrıntı sayılan bu gibi şeyler insanları olduğu gibi gösterir. Korkuyorum onun için. İyi çocuk, soylu bir yüreği var ama bu bir örnek işte; deli gibi sevdiği kadını böyle bir çöplüğe yerleştirmiş.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">Çıngırağın kolunu ararken fısıldayarak,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ekmeksiz kaldığı günler olduğunu duydum, diye ekledi. Bu çocuğun, hele karısı olunca Anna Nikolayevna’nın geleceğini düşündükçe kafam çatlayacak gibi oluyor.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">Çıngırağı bir türlü bulamayışının verdiği öfke içinde Nataşa’nın adını yanlış söylediğini fark etmedi. Zil yoktu zaten. Kapının tokmağını oynattım. Mavra hemen açıp bizi telaşlı bir biçimde karşıladı. Ufacık antreye girince tahta bölmeyle ayrılmış mutfak kapısının aralığından bazı hazırlıklar sezdim. Her şeyde bir başkalık vardı; ortalık pırıl pırıldı, ocak yanıyordu; masaya yeni yemek takımları konulmuştu. Bizi bekledikleri belliydi. Mavra paltolarımızı çıkarmaya koştu.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Alyoşa geldi mi, diye sordum.</span></p>

      <p class="paragraf"><span class="regular-1" style="font-size:1.09em;" xml:lang="en-US">Esrarlı bir tavırla:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Gelmedi, diye fısıldadı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nataşa’nın yanına girdik. Odasında bir özellik yoktu, her zamanki gibiydi. Zaten orası daima derli toplu, sevimliydi, ayrı bir temizliğe gerek yoktu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nataşa bizi kapıda, ayakta karşıladı. Solgun yanakları bir an için pembeleştiği halde hastalık derecesinde zayıflığı ve renksizliği dikkatimi çekti. Gözlerinde ateşli parıltılar vardı. Sessizce, acele ederek elini Prense uzattı. Belli edecek kadar şaşırmış, telaşlı görünüyordu. Bana bakmadı bile. Durduğum yerde ses çıkarmadan bekliyordum.</span></p>

      <p class="paragraf"><span class="regular-1" style="font-size:1.09em;" xml:lang="en-US">Prens dostça, neşeli bir tavırla:</span></p>

      <p class="paragraf"><span class="regular-1" style="font-size:1.09em;" xml:lang="en-US">— İşte geldik! dedi. Henüz birkaç saat önce döndüm. Hep aklımdaydınız. (Şefkatle elini öptü.) Hep sizi düşündüm. Size neler söyleyeceğimi, nasıl anlatacağımı hazırladım. Neyse, bol bol konuşuruz artık! Önce, anladığıma göre burada olmayan uçarı çapkın oğlum...</span></p>

      <p class="paragraf"><span class="regular-1" style="font-size:1.09em;">Nataşa kızarıp bozularak,</span></p>

      <p class="paragraf"><span class="regular-1" style="font-size:1.09em;">— İzninizle Prens, diye sözünü kesti. İvan Petroviç’e bazı söyleyeceklerim var. Gel Vanya... Bir şey söyleyeceğim.</span></p>

      <p class="paragraf"><span class="regular-1" style="font-size:1.09em;">Kolumdan tutarak paravanın arkasına çekti. En karanlık köşeye gidince çok alçak bir sesle,</span></p>

      <p class="paragraf"><span class="regular-1" style="font-size:1.09em;">— Vanya, dedi; beni bağışlayacak mısın?</span></p>

      <p class="paragraf"><span class="regular-1" style="font-size:1.09em;">— Rica ederim Nataşa!</span></p>

      <p class="paragraf"><span class="regular-1" style="font-size:1.09em;">— Hayır Vanya, hayır! Beni o kadar çok bağışladın ki... Ama her sabrın bir sonu var. Beni kalbinden asla çıkarmayacağını biliyorum ama nankörlükle suçlayacaksın. Önceki gün sana karşı gerçekten nankör, bencil, bir zalim gibi davrandım.</span></p>

      <p class="paragraf"><span class="regular-1" style="font-size:1.09em;">Birdenbire ağlamaya başladı, yüzünü omzumda sakladı. Onu yatıştırmaya çalıştım:</span></p>

      <p class="paragraf"><span class="regular-1" style="font-size:1.09em;">— Yapma Nataşa; boşuna üzüyorsun kendini. Bu gece çok hastaydım, şimdi bile ayakta duracak halim yok. Sırf bu yüzden sana ne dün ne bugün uğrayabildim. Sen de kırıldığımı sandın. Canım benim, ne halde olduğunu bilmediğimi mi sanıyorsun?</span></p>

      <p class="paragraf"><span class="regular-1" style="font-size:1.09em;">— İyi öyleyse... Demek her zamanki gibi bağışladın.</span></p>

      <p class="paragraf"><span class="regular-1" style="font-size:1.09em;">Gözyaşları arasında gülümseyerek acıtıncaya kadar elimi sıktı.</span></p>

      <p class="paragraf"><span class="regular-1" style="font-size:1.09em;">— Kalanını sonra... Sana anlatacak çok şeyim var Vanya. Hadi şimdi onun yanına gidelim.</span></p>

      <p class="paragraf"><span class="regular-1" style="font-size:1.09em;">— Hemen gidelim Nataşa; adamı birdenbire yalnız bıraktık.</span></p>

      <p class="paragraf"><span class="regular-1" style="font-size:1.09em;">— Bak neler olacak, göreceksin neler! diye telaşla fısıldadı. Artık hepsini biliyorum, hepsini anladım. Bu akşam çok şey çözüme kavuşacak. Haydi!</span></p>

      <p class="paragraf"><span class="regular-1" style="font-size:1.09em;">Söylediklerini anlamadım ama sormama vakit kalmadı. Nataşa Prensin yanına güler yüzle döndü. Prens hâlâ elinde şapkası, ayakta duruyordu. Nataşa gayet neşeli bir biçimde özür diledi, şapkasını aldı, sandalye gösterdi. Üçümüz masanın çevresine oturduk.</span></p>

      <p class="paragraf"><span class="regular-1" style="font-size:1.09em;">Prens,</span></p>

      <p class="paragraf"><span class="regular-1" style="font-size:1.09em;">— Bizim çapkından söz ediyordum, dedi. Sadece bir dakika, o da sokakta, Kontes Zinaida Fedorovna’ya gitmek için arabaya binerken gördüm onu. Dört gündür birbirimizi görmediğimiz halde arabadan inip yanıma gelmediğine göre pek acelesi vardı. Ama şimdiki gecikmesinde suçlu benim galiba. Bugün Kontese gidemeyeceğim için Alyoşa’ya bazı şeyler havale ettim. Elbette, gelir neredeyse...</span></p>

      <p class="paragraf"><span class="regular-1" style="font-size:1.09em;">Nataşa gayet saf bir eda ile Prense bakarak,</span></p>

      <p class="paragraf"><span class="regular-1" style="font-size:1.09em;">— Geleceğini size söyledi herhalde, dedi.</span></p>

      <p class="paragraf"><span class="regular-1" style="font-size:1.09em;">Prens Nataşa’yı şaşkınlıkla süzdü.</span></p>

      <p class="paragraf"><span class="regular-1" style="font-size:1.09em;">— Aman efendim, bir de gelmeyecek mi! Anladım, ona gücenmişsiniz. Haklısınız, herkesten sonra gelmesi hiç hoş olmuyor. Fakat tekrar ediyorum, suç bende. Ona darılmayın. Evet, oğlum uçarı, delişmen bir çocuk; onu savunacak değilim ama bazı nedenlerden dolayı bugünlerde Kontesin eviyle ve birkaç yakınımızla ilişkisini kesmemesi, hatta daha sık görüşmesi gerekiyor. Elbette bizim Alyoşa postu buraya sermiş, dünyayı umursadığı yok. Bunun için onu ara sıra sizden kaçırırsam kusura bakmayın. Eminim, çapkın, o geceden sonra Prenses K’ya bir daha ayak basmamıştır. Biraz önce sormadığım için kızıyorum kendi kendime!</span></p>

      <p class="paragraf"><span class="regular-1" style="font-size:1.09em;" xml:lang="en-US">Nataşa’ya baktım. Prensi ince, yarı alaylı bir gülümsemeyle dinliyordu. Fakat adamın konuşması pek sade, doğaldı. Kuşku duyulacak bir durumu yok gibiydi.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nataşa,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Demek, bugünlerde bana hiç uğramadığından haberiniz yok öyle mi, diye sordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ne, hiç mi gelmedi? Ne diyorsunuz!</span></p>

      <p class="paragraf"><span class="regular-1" style="font-size:1.09em;" xml:lang="en-US">Prens içten bir hayret gösterdi.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Evet. Siz geçen salı, geç vakit gelmiştiniz; ertesi sabah ayaküstü uğradı, bir daha da yüzünü görmedim.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Olur şey değil! (Prensin şaşkınlığı gittikçe artıyordu.) Oysa ben, evinizden çıkmadığını sanıyordum. Özür dilerim, çok garip bu... Olanaksız.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ama gerçek. Yazık... Oysa ben, Alyoşa’nın nerede olduğunu öğrenmek için sizi bekliyordum.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Çok garip! Ama neredeyse gelir, şimdi gelir. Doğrusu söyledikleriniz beni öyle şaşırttı ki... Alyoşa’dan her şeyi beklerdim ama bunu... bunu..</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ne kadar da şaştınız! Oysa ben hayret etmeyeceğinizi, bunun böyle olduğunu önceden bildiğinizi sanıyordum.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Biliyor muydum! Ben mi? Tanrı sizi inandırsın Natalya Nikolayevna, Alyoşa’yı bugün sadece bir dakika gördüm ve onun hakkında kimseyle konuşmadım.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İkimizi süzerek,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Garip, bana inanmıyor gibi bir haliniz var, diye devam etti.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Tanrı korusun, doğruyu söylediğinize eminim.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nataşa, Prensin gözlerinin içine bakarak öyle garip bir şekilde güldü ki adam ürperdi, bozuldu.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bunu açıklayabilir misiniz?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Gerek var mı? Her şey gün gibi açık. Alyoşa’nın ne kadar uçarı, delişmen olduğunu bilirsiniz. Biraz boş kalınca kendini kaptırıverdi.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Böyle kapılmak mı olur canım! Bunda başka bir iş var. Hele gelsin, hesap soracağım. Fakat en çok, bugünlerde burada bulunmadığım halde, onun yaptıklarından beni sorumlu tutmanız şaşırtıyor. Alyoşa’ya ne kadar kızdığınızı görüyorum. Bunda yerden göğe kadar da haklısınız. Ben de... herhalde karşınıza ilk çıkan olduğum için suçluyum, öyle değil mi?</span></p>

      <p class="paragraf"><span class="regular-1" style="font-size:1.09em;" xml:lang="en-US">Prens, yüzünde sinirli bir gülümsemeyle bana döndü. Nataşa kızardı. Prens gururla devam etti:</span></p>

      <p class="paragraf"><span class="regular-1" style="font-size:1.09em;" xml:lang="en-US">— İzin verin, Natalya Nikolayevna. Suçumu kabul ediyorum ama yalnız tanışmamızın hemen ertesi günü yolculuğa çıkmam bakımından... Bu yüzden, karakterinizde sezdiğim kuşkuculuğa bazı olaylar da yardım edince, hakkımdaki fikrinizi hemen hemen değiştirdiniz. Gitmeseydim, siz beni daha iyi tanırdınız; Alyoşa da, ben başında olunca dışarıda dalga geçmezdi. Bugün ona söyleyeceklerimi kendi kulaklarınızla duyacaksınız.</span></p>

      <p class="paragraf"><span class="regular-1" style="font-size:1.09em;">— Yani söyleye söyleye onu benden bıktıracaksınız. Ama sizin aklınızla böyle bir önlemin faydalı olacağına inanmak kolay değil.</span></p>

      <p class="paragraf"><span class="regular-1" style="font-size:1.09em;">— Galiba, onu sizden kasten soğutmak istediğimi ima ediyorsunuz Natalya Nikolayevna. Bu açıkça bir hakaret.</span></p>

      <p class="paragraf"><span class="regular-1" style="font-size:1.09em;">— Karşımda kim olursa olsun imalı konuşmamaya dikkat ederim. Tersine, olabildiğince açık konuşmak isterim. Belki bugün bunu anlayacaksınız. Çünkü hakaret etmek niyetinde de değilim, buna gerek de yok, nasıl olsa sözlerimden alınmazsınız. Bundan hiç kuşkum yok; çünkü karşılıklı ilişkilerimizin anlamını gayet iyi anlıyorum. Bunları hiç ciddiye almıyorsunuz değil mi? Ama gerçekten sizi incittimse, ev sahipliği görevimi yerine getirmek için sizden özür dilemeye hazırım.</span></p>

      <p class="paragraf"><span class="regular-1" style="font-size:1.09em;">Nataşa hafiften, hatta şakacı bir sesle, gülümseyerek konuştuğu halde, onu bugüne kadar bu derece sinirli görmemiştim. Ancak o anda, son üç gündür içinde kabaran acıyı anlayabildim. Her şeyi bildiğine, anladığına dair sözleri beni korkuttu: Bunlarla doğrudan doğruya Prensi kastediyordu herhalde. Fikrini temelden değiştirmişti, onu düşman olarak gördüğü gayet açıktı. Alyoşa ile ilişkilerinin Prensin etkisiyle bozulduğunu sezmişti; belki bu konuda kendine göre kanıtları da vardı. Aralarında ani bir çatışmadan korktum. Nataşa’nın eğlenir gibi konuşma tarzı ve amacı açıktı. Prensin, oğluyla ilişkilerini ciddiye almadığına, ev sahibi olarak özür dilemek niyetine dair sözleri, o gece dobra dobra konuşmak tehdidi hiç maskelenmemişti. Prensin bunları anlamamasına olanak yoktu. Yüzünün nasıl değiştiğinin farkına vardım. Fakat kendine hâkim olmasını biliyordu, hemen pişkinliğe vurdu. Nataşa’nın sözlerini duymazlıktan geldi, daha doğrusu gerçek anlamını kavramamış göründü, işi şakaya vurdu. Gülerek,</span></p>

      <p class="paragraf"><span class="regular-1" style="font-size:1.09em;">— Özür dilemenizi istemek mi, Tanrı korusun! diye bağırdı. Hiç de böyle bir niyetim yok. Zaten kadınların özür dilemelerini istemek gibi bir alışkanlığım yoktur. Daha ilk görüşmemizde size karakterimden biraz söz etmiştim; bunun için şimdi söyleyeceklerime herhalde darılmazsınız. (Zaten genellikle kadınlar hakkında konuşuyorum.)</span></p>

      <p class="paragraf"><span class="regular-1" style="font-size:1.09em;">Nazik bir tavırla bana dönerek,</span></p>

      <p class="paragraf"><span class="regular-1" style="font-size:1.09em;">— Herhalde siz de düşüncemi kabul edersiniz, diye devam etti. Kadın karakterinde bir özelliğe dikkat ettim: Suçüstü yakalanan bir kadın, o anda suçunu itiraf edip özür dilemektense, ilerde bin kere gönlünüzü alarak kendini bağışlatmayı tercih eder. Bunun için şimdi beni kırdığınızı varsaysak bile hemen, şu anda özür dilemenizi istemiyorum. İlerde, hatanızı kabul edince, bin kere gönlümü alarak bunu bağışlatmaya çalışmanız daha kârlı olacak. O kadar iyi, temiz, körpe ve içtensiniz ki pişmanlık anınızın bütün güzelliğini şimdiden görür gibi oluyorum. Özür dilemenize gerek yok; yalnız sizi, düşündüğünüzden daha içten olduğuma inandırmak için ne yapayım, bana onu söyleyin.</span></p>

      <p class="paragraf"><span class="regular-1" style="font-size:1.09em;">Nataşa kızardı. Prensin cevabında fazlaca hafiflik, hatta sesinin tonunda saygı kıtlığı, laubaliliğe kaçan bir şakacılık sezdim</span></p>

      <p class="paragraf"><span class="regular-1" style="font-size:1.09em;">Nataşa küçümsemeyle bakarak,</span></p>

      <p class="paragraf"><span class="regular-1" style="font-size:1.09em;">— Bana karşı samimi, dürüst olduğunuzu mu kanıtlamak istiyorsunuz, diye sordu.</span></p>

      <p class="paragraf"><span class="regular-1" style="font-size:1.09em;">— Evet.</span></p>

      <p class="paragraf"><span class="regular-1" style="font-size:1.09em;">— Şu halde ricamı kabul edin.</span></p>

      <p class="paragraf"><span class="regular-1" style="font-size:1.09em;">— Şimdiden söz veriyorum.</span></p>

      <p class="paragraf"><span class="regular-1" style="font-size:1.09em;">— İstediğim şu, Alyoşa’ya hakkımda ne bugün, ne yarın, en ufak bir söz söylemeyeceksiniz. Beni unuttu diye ne sitem edeceksiniz, ne azarlayacaksınız. Onunla, hiçbir şey olmamış gibi karşılaşmak istiyorum, farkına varmasın. Bunu yapacağınıza söz veriyor musunuz?</span></p>

      <p class="paragraf"><span class="regular-1" style="font-size:1.09em;">— Memnuniyetle! Şunu da ekleyeyim, böyle işlerde bu derece akıllıca, hoşgörülü bir davranışa pek az rastladım... Hah, galiba Alyoşa geldi!</span></p>

      <p class="paragraf"><span class="regular-1" style="font-size:1.09em;">Gerçekten, antrede bir gürültü duyuldu. Nataşa ürperdi, bir şeye hazırlanıyormuş gibi tavır aldı. Prens ciddi bir tavırla oturmuş, ne olacağını bekliyor; bakışını Nataşa’dan ayırmıyordu. Kapı açıldı, Alyoşa içeri daldı.</span></p>
    </div>
  </div>
</body>
</html>
