<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-8.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-8.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="araalt" id="toc_marker-1-1-8" xml:lang="en-US">VIII</p>

      <p class="paragraf"><span class="regular-1" style="font-size:1.09em;" xml:lang="en-US">Hiç konuşmadan, başı yerde, bana bakmadan yürüyordu. Fakat sokağı geçip rıhtıma çıkınca birdenbire durdu, elimi tuttu.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Boğuluyorum... diye fısıldadı. Yüreğim sıkışıyor... boğuluyorum!</span></p>

      <p class="paragraf"><span class="regular-1" style="font-size:1.09em;" xml:lang="en-US">Korkuyla,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Eve dön Nataşa! diye bağırdım.</span></p>

      <p class="paragraf"><span class="regular-1" style="font-size:1.09em;" xml:lang="en-US">Sonsuz bir kederle yüzüme baktı:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Onlardan, bir daha dönmemek üzere ayrıldığımı anlamadın mı Vanya?</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İçim burkuldu. Bunu daha İhmenevlere gelirken sezmiştim. Bütün bunları belki çok önceden; sanki bir sis bulutunun gerisinden gibi, hayal meyal görüyordum. Gene de sözleri üzerimde yıldırım etkisi yaptı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Hüzün içinde rıhtımda yürüyorduk. Konuşamıyordum; durumu anlamaya çalışıyor, düşünüyordum, şaşkına dönmüştüm. Olanları dehşet verici, olanaksız buluyordum.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nataşa sessizliği bozdu:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Beni suçlu buluyorsun, değil mi Vanya?</span></p>

      <p class="paragraf"><span class="regular-1" style="font-size:1.09em;" xml:lang="en-US">Ne söylediğimin pek farkında olmadan,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Hayır... Yalnız şey... İnanamıyorum; olamaz bu! diye yanıtladım.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Oldu bile Vanya. Bizimkileri bıraktım. Ne olacaklarını bilmiyorum... Kendimin ne olacağını da bilmiyorum!</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ona gidiyorsun, değil mi Nataşa?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Evet.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Olamaz! diye heyecan içinde bağırdım. Olanaksız bu... Nataşa, zavallı kızım! Delilik bu. Hem onları öldüreceksin, hem kendin yok olacaksın. Farkında mısın bunun Nataşa?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Biliyorum ama ne yapayım, elimde değil.</span></p>

      <p class="paragraf"><span class="regular-1" style="font-size:1.09em;" xml:lang="en-US">Sözlerinde idam sehpasına giden mahkûmun acı ümitsizliği vardı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Dön Nataşa, henüz geç kalmadan dön! diye yalvarıyordum.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">Öğütlerimin o andaki faydasızlığını, anlamsızlığını anladığım halde, hatta anladıkça daha çok üsteleyerek yalvarmaya devam ettim:</span></p>

      <p class="paragraf"><span class="regular-1" style="font-size:1.09em;">— Babana ne yaptığını biliyor musun Nataşa? Bunu düşündün mü hiç? Ötekinin babası, babanın düşmanı; Prens babana hakaret etti, hırsızlıkla suçladı. Mahkemelik oldular... Hepsi bu mu! Bu kadar olsaydı keşke; haberin var mı Nataşa? (Ah Tanrım, bunu da biliyorsun!) Alyoşa köyünüzde misafirken Prens, babanla annenin ikinizi birleştirmeye uğraştıklarından kuşkulanmıştı. Düşün bir kere, babanın bu iftiradan çektiği acıyı kafanda canlandır. Bu iki yıl içinde saçları bembeyaz oldu, görmüyor musun? Hem sen hepsini biliyorsun Nataşa. Seni temelli kaybetmenin onlar için ne demek olduğundan söz etmiyorum artık. Sen onların ihtiyarlık günlerinde biricik, kıymetli varlığısın. Bundan söz etmek bile istemem, kendin bilmelisin. Unutma ki baban, sen bu kibirliler tarafından haksız yere hakarete uğradığın için öcün alınmadı diye yanıyor! Şimdi Alyoşa’yı evinize kabul ettiğiniz için her şey yeniden canlandı. Prens bir kere daha babana hakaret etti. İhtiyar bu yeni hakaretin öfkesini yenemeden düşmanının onu suçlamakta haklı olduğunu anlayacak... Olayı bilenler bu sefer Prensi haklı çıkarıp seni ve babanı suçlayacaklardır. Ne hale gelecek adamcağız? Yüreğine iner! Utanç, lekelenme; hem kimin yüzünden? Biricik, sevgili kızı yüzünden! Ya annen? Babana bir şey olursa o da yaşamaz. Ne yaptığının farkında mısın Nataşa? Eve dön, kendine gel Nataşa!</span></p>

      <p class="paragraf"><span class="regular-1" style="font-size:1.09em;">Ses çıkarmıyordu. Sonra bana sitem eder gibi baktı. Bakışında öyle kavurucu bir acı, ıstırap vardı ki, o anda yaralı kalbinin bunları söylemesem de kan ağladığını fark ettim. Verdiği kararın ona neye mal olduğunu, faydasız, geç kalmış sızlanmalarımla ona nasıl eziyet çektirdiğimi anlıyordum. Gene de kendimi tutamıyor, devam ediyordum:</span></p>

      <p class="paragraf"><span class="regular-1" style="font-size:1.09em;">— Demin annene, belki kiliseye gitmeyeceğini kendin söylüyordun. Demek ki kalmaya niyetliydin, kararın kesin değildi.</span></p>

      <p class="paragraf"><span class="regular-1" style="font-size:1.09em;">Sözlerimi acı bir gülümsemeyle yanıtladı. Ne diye sormuştum bunu? Her şeyin değişmez bir karara bağlandığını anlamam gerekirdi. Fakat ben de taştım artık. Kalbim duracak gibi oldu. Ne sorduğumu kendim de fark etmeden:</span></p>

      <p class="paragraf"><span class="regular-1" style="font-size:1.09em;">— O kadar mı seviyorsun onu! diye bağırdım.</span></p>

      <p class="paragraf"><span class="regular-1" style="font-size:1.09em;">— Ne diyeyim Vanya? Görüyorsun işte: Bana gelmemi emretti; burada bekliyorum onu...</span></p>

      <p class="paragraf"><span class="regular-1" style="font-size:1.09em;">Dudaklarındaki o acı gülümseme hâlâ gitmemişti. Tekrar yalvarmaya başladım:</span></p>

      <p class="paragraf"><span class="regular-1" style="font-size:1.09em;">— Beni dinle Nataşa, dinle biraz: Her şey düzelebilir, başka seçenekler, başka çareler bulunabilir! Evden gitmemek de olası. Ben bunun çaresini bulurum Nataşacığım. Sizin her işinizi yoluna koyarım ben, hepsini hepsini hallederim, buluşmalarınızı, her şeyi... Yalnız evden gitme! Mektuplarınızı birbirinize iletirim; neden olmasın? Şimdikinden daha iyi olur. Bunu yapabilirim; ikinizi de memnun ederim. Göreceksiniz memnun kalacaksınız. Sen de başına gelecek felaketten kurtulmuş olursun Nataşacığım. Yoksa bu gidiş seni yok eder. Hadi kabul et Nataşa; hepsi yoluna girer, mutlu olursunuz, dilediğiniz gibi sevişirsiniz... Babalarınızın kavgası bitince... Nasıl olsa bitecek bu kavga, o zaman...</span></p>

      <p class="paragraf"><span class="regular-1" style="font-size:1.09em;">Sözümü keserek,</span></p>

      <p class="paragraf"><span class="regular-1" style="font-size:1.09em;">— Bırak bunları Vanya, dedi. Yaşlı gözleriyle gülümseyerek elimi kuvvetle sıktı.</span></p>

      <p class="paragraf"><span class="regular-1" style="font-size:1.09em;">— Çok iyi kalplisin Vanya, çok iyisin. İyi, dürüst adamsın. Kendini düşündüğün yok. Seni bıraktığım halde her şeyi bağışladın, yalnız benim mutluluğumu düşünüyorsun. Mektuplarımızı taşımaya bile razısın.</span></p>

      <p class="paragraf"><span class="regular-1" style="font-size:1.09em;">Ağlamaya başladı.</span></p>

      <p class="paragraf"><span class="regular-1" style="font-size:1.09em;">— Beni nasıl sevdiğini, hâlâ da sevdiğini biliyorum Vanya. Yaptıklarımı ne sitemle, ne acı bir sözle yüzüme vurdun. Oysa ben... Aman Tanrım, sana karşı ne kadar suçluyum! Eski günlerimizi hatırlar mısın Vanya? Keşke onunla hiç karşılaşmasaydım! Seninle birleşirdik Vanya, benim iyi yürekli canım Vanyacığım... Ama ben sana layık değilim. Şu anlarda bile sana eski günlerimizin mutluluğunu hatırlatıyorum... Üç haftadır bize uğramadın. Yemin ederim Vanya, bir defa olsun, bana lanet ettiğini, benden nefret ettiğini düşünmedim. Niçin uzaklaştığını da biliyordum; bize engel olmak, çektiğin vicdan azabıyla karşımıza çıkmak istemiyordun. Bizi seyretmek acı geliyordu, değil mi? Halbuki seni dört gözle bekledim Vanya; nasıl beklediğimi bilemezsin! Bak ne diyeceğim... Alyoşa’yı çılgın gibi seviyorum ama seni biricik dostum olarak belki daha da çok seviyorum. Sensiz yaşayamam, bunu çok iyi biliyorum. Sana, kalbine, altın gibi yüreğine ihtiyacım var... Öf Vanya! Acı günler geliyor!</span></p>

      <p class="paragraf"><span class="regular-1" style="font-size:1.09em;">Hıçkıra hıçkıra ağlamaya başladı. Gerçekten acı çekiyordu. Sonra gözyaşlarını tutarak devam etti:</span></p>

      <p class="paragraf"><span class="regular-1" style="font-size:1.09em;">— Seni görmeyi öyle istiyordum ki! Çok zayıflamışsın, sararmış, halsiz düşmüşsün; demek sahiden hastaydın Vanya. Hiç de sormadım... Hep kendimden bahsediyorum. Kitap işlerin nasıl? Yeni romanın ilerliyor mu?</span></p>

      <p class="paragraf"><span class="regular-1" style="font-size:1.09em;">— Romanın sırası mı şimdi Nataşa? İşlerim fena değil... Ama vız gelir bunlar! Sana şunu sorayım Nataşa: Ona gitmeni kendisi mi istedi?</span></p>

      <p class="paragraf"><span class="regular-1" style="font-size:1.09em;">— Yalnız o değil, daha çok ben istedim. Birlikte kararlaştırdık. Sana hepsini anlatayım. Ona zengin, çok soylu bir kız bulmuşlar. Yüksek bir ailedenmiş. Babası ille evlendirmek istiyor. Prensi bilirsin, entrikacının biri... Şimdi, bu bir daha ele geçmeyecek fırsatı kaçırmamak için kolları sıvadı. Üst düzey ilişkiler kuracak, paraya kavuşacak... Dediklerine bakılırsa kız çok güzelmiş; eğitimi, ahlakı, her şeyi mükemmelmiş. Alyoşa bayılıyor. Hem babası, kendisi de evlenmek istediği için onu bir an önce sırtından atmaya bakıyor. Bu yüzden ne yapıp yapıp Alyoşa’yla beni ayırmayı aklına koymuş. Benim Alyoşa’yı etkilememden çok korkuyor.</span></p>

      <p class="paragraf"><span class="regular-1" style="font-size:1.09em;">Hayretle sözünü kestim:</span></p>

      <p class="paragraf"><span class="regular-1" style="font-size:1.09em;">— Prensin seviştiğinizden haberi var mı? Ben yalnız kuşkulandığını sanıyordum.</span></p>

      <p class="paragraf"><span class="regular-1" style="font-size:1.09em;">— Biliyor, hepsini biliyor.</span></p>

      <p class="paragraf"><span class="regular-1" style="font-size:1.09em;">— Kim söyledi?</span></p>

      <p class="paragraf"><span class="regular-1" style="font-size:1.09em;">— Alyoşa anlattı; hem yakında. Babasına hepsini anlattığını bana kendisi söyledi.</span></p>

      <p class="paragraf"><span class="regular-1" style="font-size:1.09em;">— Şu yaptığınıza bakın! Kendisi anlatmış, hem de bu zamanda, olur iş değil!</span></p>

      <p class="paragraf"><span class="regular-1" style="font-size:1.09em;">Nataşa sözümü keserek:</span></p>

      <p class="paragraf"><span class="regular-1" style="font-size:1.09em;">— Alyoşa’yı hoş gör, onu kınama! dedi. Başkalarına benzemez o. Çocuğun yetişme tarzı böyle. Hareketlerinin anlamını düşünüyor mu dersin? Edindiği ilk izlenimler, yabancı etkiler onu hemen bağlı olduğu yeminine ihanet ettirebilir. İradesiz, zayıf... Şimdi sana söz verir; aynı gün, aynı içtenlikle başka birisine bağlanabilir. Üstelik gelip sana bu yaptığını anlatır. Belki kötü hareketler de yapar, ama onu ayıplamak elden gelmez. Olsa olsa acırsın. Göz kırpmadan en büyük fedâkarlıklara katlanır; ancak yeni bir etkiyle karşılaştı mı gene her şeyi unutuverir. Daima yanında olmasam beni de unutur. Öyledir o!</span></p>

      <p class="paragraf"><span class="regular-1" style="font-size:1.09em;">— Ama Nataşa, belki bunlar dedikodudan ibaret. Çocuk o daha, nasıl evlenir?</span></p>

      <p class="paragraf"><span class="regular-1" style="font-size:1.09em;">— Babası kurmuş bir kere.</span></p>

      <p class="paragraf"><span class="regular-1" style="font-size:1.09em;">— Nişanlısının çok güzel olduğunu, Alyoşa’nın ona tutkunluğunu nereden biliyorsun?</span></p>

      <p class="paragraf"><span class="regular-1" style="font-size:1.09em;">— Kendisi söyledi.</span></p>

      <p class="paragraf"><span class="regular-1" style="font-size:1.09em;">— Ne?! Hem başkasını sevebileceğinden söz etti, hem senden böyle bir fedakârlık mı istedi?</span></p>

      <p class="paragraf"><span class="regular-1" style="font-size:1.09em;">— Hayır Vanya, hayır! Sen onu tanımıyorsun, az gördün. Hakkında fikir edinebilmek için onu iyi tanımak lazım. Onunki kadar doğru, temiz bir yürek yoktur. Yalan söylese daha mı iyi? Aşkına gelince; beni bir hafta görmese hemen unutur, başkasını sever. Ama karşı karşıya geldik mi gene dizimin dibinden ayrılmaz. Yo, aramızda gizli saklı şeylerin olmaması daha iyi; yoksa kuşkudan ölürdüm. Evet Vanya, buna iyice inandım; daima, her an yanında olmazsam benden soğur, unutur, beni bırakır. Doğası böyle. Herhangi bir kadının peşinden sürüklenebilir... O zaman ne yaparım? Ölürüm... Ölmek bir şey değil! Ölmeye şimdiden razıyım. Fakat onsuz yaşamak ölümden, bütün işkencelerden acı! Ah Vanya, Vanya! Bir şey olmalı ki, onun için annemi, babamı bırakıyorum... Beni kandırmaya çalışma artık, kararımı verdim. Her saat, her an yanımda bulunmalı; dönemem, elimde değil... Mahvolduğumu, başkalarını da mahvettiğimi biliyorum.</span></p>

      <p class="paragraf"><span class="regular-1" style="font-size:1.09em;">Birdenbire, bütün vücuduyla ürpererek,</span></p>

      <p class="paragraf"><span class="regular-1" style="font-size:1.09em;">— Ya gerçekten artık beni sevmiyorsa Vanya! diye bağırdı. Ya demin söylediğin doğruysa? (Asla böyle bir şey söylememiştim.) Beni sadece aldatıyorsa, yüzüme güldüğü halde aslında kötü ruhlunun, kendini beğenmişin biriyse? Sana karşı onu savunduğum halde şu anda belki başkasının yanında içinden benimle alay ediyordur... Halbuki ben onurumu çiğneyerek, sokak sokak peşinden gidiyor, onu arıyorum. Öf Vanya!</span></p>

      <p class="paragraf"><span class="regular-1" style="font-size:1.09em;">Bu inilti öyle acılı koptu ki, ruhumu derin bir sızı kapladı. Nataşa’nın artık kendine hâkim olamadığını anladım. Ancak göz karartan, çılgınca bir kıskançlık onu böyle delice bir karara sürükleyebilirdi. Ama bu sefer ben de içimdeki kıskançlığı bastıramadım.</span></p>

      <p class="paragraf"><span class="regular-1" style="font-size:1.09em;">— Yalnız şunu anlamıyorum Nataşa, dedim. Hakkında söylediklerinden sonra onu nasıl sevebiliyorsun? Aşkına inanmadığın halde dönmemek üzere ona gidiyor, uğruna hepimizi mahvediyorsun. Bunu nasıl yapabiliyorsun? O da sana, sen de ona ömrünüz boyunca azap vereceksiniz. Onu gereğinden fazla seviyorsun. Bu kadarı fazla Nataşa, böyle aşkı anlamam ben.</span></p>

      <p class="paragraf"><span class="regular-1" style="font-size:1.09em;">Acı duymuş gibi sarardı. Yavaşça,</span></p>

      <p class="paragraf"><span class="regular-1" style="font-size:1.09em;">— Evet, deli gibi seviyorum, dedi. Seni hiçbir zaman böyle sevmemiştim Vanya. Aklımı kaybettiğimi, böyle sevmemek gerektiğini ben de biliyorum. İyi sevgi değil bu... Hem sana şunu söyleyeyim Vanya; bunu önceden de biliyor, en mutlu anlarımızda bile bana yalnız acı vereceğini hissediyordum. Ne yapayım ki ondan gelen acı bile beni mutlu ediyor. Ona, mutlu olmak için mi gidiyorum sanki? Onun yanında beni nelerin beklediğini, neler çekeceğimi şimdiden biliyorum. Beni sevmeye yemin etmiş, sözler vermişti. Hiçbirine inanmıyor, değer vermiyorum. Yalan söylemediğini, söyleyemeyeceğini bildiğim halde önceleri de sözlerine önem vermiyordum. Onu hiçbir şekilde bağlamak istemediğimi kendim söyledim. Ona karşı en doğrusu böyle hareket etmektir; tasmayı kimse sevmez, en başta ben. Gene de seve seve esiri olurdum; gönüllü esire... Yanımda olsun, onu göreyim diye her şeye katlanırdım. Yanımda, gözümün önünde başkasını sevmesine bile!</span></p>

      <p class="paragraf"><span class="regular-1" style="font-size:1.09em;">Alev alev yanan bakışını bana dikerek,</span></p>

      <p class="paragraf"><span class="regular-1" style="font-size:1.09em;">— Ne aşağılık değil mi Vanya, dedi.</span></p>

      <p class="paragraf"><span class="regular-1" style="font-size:1.09em;">Bir an, sayıklıyor gibi geldi bana.</span></p>

      <p class="paragraf"><span class="regular-1" style="font-size:1.09em;">— Böyle arzulara ancak alçaklık denir, değil mi? Öyle olsun. Alçaklık diyorum ama beni bıraksa da, kovsa da dünyanın öbür ucuna kadar peşinden gideceğim. Eve dönmek için beni ikna etmeye çalışıyorsun; neye yarar? Dönerim, ama beni yarın çağırsın gene çıkar giderim. Bir köpeği çağırır gibi, ıslıkla seslense bile arkasından koşarım. Acı mı? Onun verdiği hiçbir acıdan korkmam. Ondan geldiğini bilmek bana yeter. Ah, bunları anlatmaya olanak yok Vanya!</span></p>

      <p class="paragraf"><span class="regular-1" style="font-size:1.09em;">“Ya babası, annesi?” diye düşündüm. “Galiba onları büsbütün aklından çıkarmış.”</span></p>

      <p class="paragraf"><span class="regular-1" style="font-size:1.09em;">— Seninle evlenmeyecek mi Nataşa?</span></p>

      <p class="paragraf"><span class="regular-1" style="font-size:1.09em;">— Evlenmeye söz verdi; hep söz... Zaten bunun için çağırdı: Yarın şehir dışında gizlice nikâhımız kıyılacak. Ne yaptığını bilmiyor ki! Belki nasıl nikâh kıyıldığını da bilmez. Hem ne biçim koca olacak! Gülünç doğrusu. Beni alsa bile mutsuz olur, başıma kakmaya başlar... İlerde şunu veya bunu başıma kakmasını hiç istemem. Ne isterse karşılıksız veririm. Evlenmek onu mutsuz edecekse niçin buna neden olayım?</span></p>

      <p class="paragraf"><span class="regular-1" style="font-size:1.09em;">— Sen kötü bir düş görüyorsun Nataşa, dedim. Şimdi doğruca ona mı gidiyorsun?</span></p>

      <p class="paragraf"><span class="regular-1" style="font-size:1.09em;">— Hayır; buraya gelip beni alacaktı; öyle sözleştik.</span></p>

      <p class="paragraf"><span class="regular-1" style="font-size:1.09em;">Bakışını uzaklara dikti. Görünürde kimseler yoktu. Öfkeyle:</span></p>

      <p class="paragraf"><span class="regular-1" style="font-size:1.09em;">— Hâlâ gelmedi! İlk olarak sen geldin! diye bağırdım.</span></p>

      <p class="paragraf"><span class="regular-1" style="font-size:1.09em;">Nataşa, yumruk yemiş gibi sendeledi, yüzü acıyla buruştu. Acı bir gülümsemeyle,</span></p>

      <p class="paragraf"><span class="regular-1" style="font-size:1.09em;">— Belki hiç gelmez, dedi. Önceki gün, gelmek için söz vermezsem evlenmekten vazgeçmek zorunda kalacağını yazmıştı; babası onu nişanlısına götürecekmiş. Bunu öyle doğal bir şekilde yazıyordu ki; ya gerçekten öbürüne gittiyse Vanya?</span></p>

      <p class="paragraf"><span class="regular-1" style="font-size:1.09em;">Yanıt vermedim. Elimi kuvvetle sıktı, gözleri parladı. Duyulur duyulmaz bir sesle:</span></p>

      <p class="paragraf"><span class="regular-1" style="font-size:1.09em;">— Ötekine gitmiştir... diye mırıldandı. Buraya gelmeyeceğimi sanıyordu. Ona gidecek, sonra da bana önceden haber verdiğini, gelmediğim için haklı olduğunu söyleyecek. Bıktı benden, bırakıyor... Aman Tanrım, deliyim ben! Benden bıktığını son defa kendisi de söylemedi mi? Daha ne bekliyorum?</span></p>

      <p class="paragraf"><span class="regular-1" style="font-size:1.09em;">Alyoşa’yı rıhtımda uzaktan gördüm.</span></p>

      <p class="paragraf"><span class="regular-1" style="font-size:1.09em;">— Geliyor, işte!</span></p>

      <p class="paragraf"><span class="regular-1" style="font-size:1.09em;">Nataşa titredi. Çığlığını tutamadı. Yaklaşan Alyoşa’yı seçince elimi bırakarak ona doğru koşmaya başladı. O da adımlarını sıklaştırdı. Bir an sonra kucak kucağaydılar. Sokakta bizden başka kimse yok gibiydi. Öpüşüp gülüşüyorlardı; Nataşa bir yandan ağlıyordu. Sanki uzun bir ayrılıktan sonra kavuşmuşlardı. Solgun yanaklarına renk geldi, heyecandan adeta kendinden geçti. Alyoşa beni fark edince hemen yanıma koştu.</span></p>
    </div>
  </div>
</body>
</html>
