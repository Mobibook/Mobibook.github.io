<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-33.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-33.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="araalt" id="toc_marker-1-3-7" xml:lang="en-US">VII</p>

      <p class="paragraf"><span class="regular-1" style="font-size:1.09em;">Olanca hızımla eve gidiyordum. Masloboyev’in anlattıkları beni şaşkına çevirdi. Aklıma türlü türlü ihtimaller geliyordu. Evde de, aksilik bu ya, beni elektrik çarpmış gibi sersemleştiren bir olayla karşılaştım.</span></p>

      <p class="paragraf"><span class="regular-1" style="font-size:1.09em;">Evimizin tam karşısında bir sokak feneri vardı. Avlu kapısı hizasına gelince, fenerin yanından bir gölge ayrılarak bana doğru yöneldi. Elimde olmadan bağırdım. Karşımda, korkudan tir tir titreyen, çılgına dönmüş Nelly vardı. Acı bir haykırışla ellerime sarıldı. Dehşet içinde,</span></p>

      <p class="paragraf"><span class="regular-1" style="font-size:1.09em;">— Ne oldun Nelly, ne var, diye bağırdım.</span></p>

      <p class="paragraf"><span class="regular-1" style="font-size:1.09em;">— Yukarıda... Orada... O... Bizde!</span></p>

      <p class="paragraf"><span class="regular-1" style="font-size:1.09em;">— Kim? Hadi gidelim; beraber gidelim.</span></p>

      <p class="paragraf"><span class="regular-1" style="font-size:1.09em;">— İstemem, gitmem... O gidinceye kadar bekleyeceğim... Merdivende beklerim, gitmem...</span></p>

      <p class="paragraf"><span class="regular-1" style="font-size:1.09em;">Garip bir önseziyle yukarı çıktım. Kapıyı açınca Prensi gördüm. Masanın başına oturmuş kitap okuyordu. Daha doğrusu önünde bir kitap vardı. Sevinçle,</span></p>

      <p class="paragraf"><span class="regular-1" style="font-size:1.09em;">— Oo, İvan Petroviç! diye beni karşıladı. Ne sevindim geldiğinize. Neredeyse gidecektim. Bir saatten fazladır bekliyordum. Kontesin ısrarlı ricası üzerine sizi bu gece onlara götürmeye söz verdim. Çok rica etti, ısrarla sizinle tanışmak istiyor. Zaten söz vermiştiniz. Başka yere çıkmadan önce sizi yakalayayım diye erken geldim. Hizmetçiniz evde olmadığınızı söyleyince nasıl üzüldüğümü anlatamam. Düşündüm, sizi getireceğime söz verdiğim için oturup bir çeyrek kadar beklemeye karar verdim. Ama bir çeyrek saat şimdiye kadar uzadı. Romanınıza daldım. Şaheser bu İvan Petroviç! Böyle bir eserden sonra sizi anlamamaları mümkün mü! Gözlerim yaşararak okudum. Ağladım; aslında kolay kolay ağlamam ben.</span></p>

      <p class="paragraf"><span class="regular-1" style="font-size:1.09em;">— Gelmemi istiyorsunuz ama gerçekten, açıkça söyleyeyim... Şimdi, nasıl olur? Gerçi ben de arzu ederim ama...</span></p>

      <p class="paragraf"><span class="regular-1" style="font-size:1.09em;">— Lütfen gidelim! Ben çok zor durumda kalırım? Bir buçuk saattir bekliyorum burada. Ayrıca, sizinle görüşmem gerekiyor; hem de çok acele. Ne konuda olduğunu biliyorsunuz elbette. Hatta, benden iyi biliyorsunuz. Belki de sizinle bir karara varabiliriz. Ne olur, hayır, demeyin!</span></p>

      <p class="paragraf"><span class="regular-1" style="font-size:1.09em;">Er geç oraya gitmem gerektiğini düşündüm. Gerçi Nataşa yapayalnızdı, bana ihtiyacı vardı ama Katya ile bir an önce tanışmamı o da istiyordu. Belki Alyoşa da oradaydı. Katya’yla ilgili bilgiler getirmedikçe Nataşa’nın rahat edemeyeceğini biliyordum. Gitmeye karar verdim. Yalnız beni Nelly düşündürüyordu.</span></p>

      <p class="paragraf"><span class="regular-1" style="font-size:1.09em;">Prense,</span></p>

      <p class="paragraf"><span class="regular-1" style="font-size:1.09em;">— Bir dakika, diyerek merdivene çıktım. Nelly karanlık bir köşeye büzülmüş duruyordu.</span></p>

      <p class="paragraf"><span class="regular-1" style="font-size:1.09em;">— Neden gelmek istemiyorsun Nelly? Ne yaptı sana? Bir şey mi söyledi?</span></p>

      <p class="paragraf"><span class="regular-1" style="font-size:1.09em;">— Hayır. İstemiyorum... Gelmem... Korkuyorum...</span></p>

      <p class="paragraf"><span class="regular-1" style="font-size:1.09em;">Yalvarmalarım kâr etmedi. Sonunda, biz Prensle gider gitmez içeri girip kapıyı kilitlemeye razı edebildim.</span></p>

      <p class="paragraf"><span class="regular-1" style="font-size:1.09em;">— Gelen olursa sakın kapıyı açma Nelly.</span></p>

      <p class="paragraf"><span class="regular-1" style="font-size:1.09em;">— Beraber mi gidiyorsunuz?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Evet.</span></p>

      <p class="paragraf"><span class="regular-1" style="font-size:1.09em;" xml:lang="en-US">Titredi; gitmemem için yalvarmak ister gibi elime yapıştı ama gene de ses çıkarmadı. Ertesi gün ona her şeyi inceden inceye sormaya karar verdim.</span></p>

      <p class="paragraf"><span class="regular-1" style="font-size:1.09em;" xml:lang="en-US">Prensten özür dileyerek giyinmeye başladım. Uzun boylu hazırlığa gerek olmadığını söylediği halde eleştirel bir bakışla beni süzerek,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Daha yeni bir şey giyseniz fena olmaz, dedi. Biliyorsunuz, sosyete kuralları... Büsbütün kurtulamıyoruz.</span></p>

      <p class="paragraf"><span class="regular-1" style="font-size:1.09em;" xml:lang="en-US">Frakım olduğunu görünce memnun oldu.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">Çıktık. Prensi merdivende bırakarak tekrar odaya döndüm. Nelly usulcacık içeri girmişti; bir kere daha vedalaştım. Çok heyecanlıydı, yüzü morarmıştı. Onu yalnız bırakmaya gönlüm bir türlü razı olmuyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Merdivenden inen Prens,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Hizmetçiniz pek tuhaf, dedi. Küçük kız hizmetçiniz, değil mi?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Hayır... Bende... Şey... Şimdilik bende kalıyor.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Garip bir kızcağız. Aklı tamam değil herhalde. Önce doğru dürüst konuşurken yüzümü iyice gördükten sonra üzerime atıldı. Titriyordu, koluma yapıştı... Bir şeyler söylemek istiyor, yapamıyor... Korktum, neredeyse kaçacaktım; bereket o benden kaçtı. Çok şaşırdım. Nasıl geçiniyorsunuz onunla?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Saralı zavallı...</span></p>

      <p class="paragraf"><span class="regular-1" style="font-size:1.09em;" xml:lang="en-US">— Öyle mi? Bayılmaları da varsa... Haline şaşmamalı.</span></p>

      <p class="paragraf"><span class="regular-1" style="font-size:1.09em;" xml:lang="en-US">O anda, birdenbire, dün evde olmadığımı bildiği halde Masloboyev’in bana gelişini, bugünkü ziyaretimde sarhoş haliyle, istemeye istemeye anlattığı hikâyeyi hatırladım. Özellikle saat yedide gelmem için ısrar etmesi, kurnazlığına kulak asmamamı söylemesi, kafamda birbirine bağlanıverdi. Hatta, belki, Masloboyev’de olduğumu bilen Prensin, evimde beni bir buçuk saat bekleyişi ve Nelly’nin ondan kaçması da aynı zincirin halkalarıydı. Olmayacak şey değildi bunlar... Kapıda Prensin arabası bekliyordu. Binip yola çıktık.</span></p>
    </div>
  </div>
</body>
</html>
