<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-11.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-11.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="araalt" id="toc_marker-1-1-11" xml:lang="en-US">XI</p>

      <p class="paragraf"><span class="regular-1" style="font-size:1.09em;" xml:lang="en-US">Caddenin çamurlu, kaygan yaya kaldırımında bir adamla çarpıştım. Başı önde, besbelli derin bir düşünce içinde hızlı adımlarla yürüyordu. Bunun ihtiyar İhmenev olduğunu fark edince hayretler içinde kaldım. O akşam benim için umulmadık karşılaşmalar akşamıydı. İhtiyarın iki-üç gün önce hayli şiddetli bir rahatsızlık geçirdiğini biliyordum. Böyle yağışlı havada dışarıda dolaşmasına şaştım. Öteden beri geç vakit sokağa çıkmazdı, hele Nataşa evden gideli beri, yani beş-altı aydır büsbütün kül kedisi olmuştu. Beni görünce içini dökecek birini bulmuş gibi son derece sevindi. Elimi sıktı, nereye gittiğimi sormadan birlikte sürüklemeye başladı. Endişe ve telaş içindeydi; hareketleri sinirliydi. “Nereye gidiyordu acaba?” diye düşündüm. Ama bunu ona sormak uygun düşmeyecekti; İhmenev o sıralar buluttan nem kapar olmuştu; bazen en basit söz veya sorudan olmadık anlamlar çıkarıyor, alınıyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Yan gözle onu süzdüm: Hasta gibiydi, son günlerde iyice zayıflamıştı. Saçları tamamen beyazlaşmış, uzamış, kalıpsız, buruşuk şapkasından tutam tutam taşmıştı. Son günlerde bazen kendi üzerindeki denetimini tamamıyla kaybettiğinin farkındaydım. Sözgelimi odada yalnız olmadığını unutarak kendi kendine konuşmaya başlar, birtakım el kol hareketleri yapardı. Halini gördükçe içim sızlıyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">— E, ne var ne yok Vanya, diye başladı. Nereye böyle? Ben de şöyle bir çıkayım dedim, hep iş kardeşim... Keyfin nasıl?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Asıl size sormalı. Hastasınız, şimdi de sokağa çıkmışsınız.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhtiyar duymamış gibi sözlerimi cevapsız bıraktı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Anna Andreyevna nasıl?</span></p>

      <p class="paragraf"><span class="regular-1" style="font-size:1.09em;" xml:lang="en-US">— İyi... Hoş onun da keyfi yerinde değil ya. Canı sıkılıyor, nedense. Hep dilindesin. Gelmediğinden şikâyetçi. Yoksa bize mi gidiyordun Vanya? Sana engel olmayayım, bir işin mi vardı yoksa?</span></p>

      <p class="paragraf"><span class="regular-1" style="font-size:1.09em;" xml:lang="en-US">Beni birdenbire güvensiz, kuşku dolu bir bakışla süzdü. İhtiyar o derece duygulu, alıngan olmuştu ki, onlara gitmediğimi söylesem yüzde yüz kırılacak, benden soğuk ayrılacaktı. Nataşa’ya geç kalacağımı, bu yüzden de o gece onu belki hiç göremeyeceğimi bildiğim halde Anna Andreyevna’nın hatırını sormak için onlara gittiğimi söyledim.</span></p>

      <p class="paragraf"><span class="regular-1" style="font-size:1.09em;" xml:lang="en-US">Cevabımdan rahatlayan ihtiyar:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Çok iyi öyleyse...</span></p>

      <p class="paragraf"><span class="regular-1" style="font-size:1.09em;" xml:lang="en-US">Sustu, düşünceye daldı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Beş dakika kadar sonra düşüncelerinden sıyrılıp bıraktığı yerden devam etti:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Evet, evet, çok iyi! diye tekrarladı. Şey... Seni hep öz oğlumuz bildik Vanya. Ne yapalım, Tanrı Anna Andreyevna ile bize bir erkek evlat vermedi de seni yolladı. Hep böyle düşünürdüm ben. Bizim kocakarı da öyle... Ya, bize karşı daima saygılı, sevecen, candan, iyilik bilir bir evlat gibi davrandın. Umarım dualarımız kabul olur da Tanrı gönlüne göre verir Vanya!</span></p>

      <p class="paragraf"><span class="regular-1" style="font-size:1.09em;" xml:lang="en-US">Sesi titredi, bir an sustu.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ee, daha ne var ne yok? Hasta olmadın ya? Uzun süredir neden gelmedin?</span></p>

      <p class="paragraf"><span class="regular-1" style="font-size:1.09em;" xml:lang="en-US">Gerekçe olarak Smith olayını anlattım. Ayrıca bir hastalık tehlikesi atlattığımı söyledim. Bunca sıkıntı arasında Vasilyevski’ye yolum düşmemişti. (İhmenevler o sıralar Vasilyevski Ostrov’da oturuyorlardı.) Gene de bir aralık Nataşa’ya uğramak fırsatını bulduğum dilimin ucuna geldi ama kendimi tuttum.</span></p>

      <p class="paragraf"><span class="regular-1" style="font-size:1.09em;" xml:lang="en-US">Smith’in hikâyesi ihtiyarı çok ilgilendirdi. Dikkati gittikçe artarak dinliyordu. Hem nemli, hem de belki eskisinden daha kötü olduğu halde yeni daireme ayda altı ruble kira verdiğimi duyunca kızdı. Zaten son zamanda pek hırçın, pek sinirli olmuştu. Böyle anlarında onu yalnız Anna Andreyevna çekebiliyordu; o da her zaman değil...</span></p>

      <p class="paragraf"><span class="regular-1" style="font-size:1.09em;" xml:lang="en-US">Adeta nefretle:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Evet, hep senin yazıya tutkunluğun yüzünden bunlar Vanya... diye bağırdı. Seni tavan arasına da soktu, mezara da sürükler. Ben bunu ne zamandır söylerim. Şey, B. eleştiri yazıları yazmaya devam ediyor mu?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Veremden öldü. Size söylememiş miydim?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Öldü mü! B. öldü ha! Olacağı buydu zaten. Karısına, çoluğuna çocuğuna bir şeyler bıraktı mı bari? Karısı var, derdin. Böyle insanlar ne diye evlenir sanki!</span></p>

      <p class="paragraf"><span class="regular-1" style="font-size:1.09em;" xml:lang="en-US">— Yoo, hiçbir şey bırakmadı.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhmenev, olayla yakından ilgiliymiş, ölen öz kardeşiymiş gibi heyecanlı,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Elbette ya! diye bağırdı. Hiçbir şey! Görüyorsun değil mi? Hiçbir şey! Sana açık açık söyleyeyim Vanya, sen B.’yi övüp dururken sonunun böyle olacağını baştan beri tahmin ediyordum. Söylemesi kolay, hiçbir şey bırakmamış! Desene, şöhreti var desene! Ölmezlik kazanmış ama bu karın doyurmuyor ki... Senin sonunu da ilk günden anladım Vanya. Bir yandan övüyordum ama başına geleceklerin bir bir farkındaydım. Demek B. öldü? Ölmeyip de ne yapsın! Öyle ya, hayatı mükemmel, yaşadığı yer harika, değil mi!</span></p>

      <p class="paragraf"><span class="regular-1" style="font-size:1.09em;" xml:lang="en-US">Sinirli bir el hareketiyle etrafı gösterdi. Sokak fenerlerinin zayıf, titrek ışığı, nemli sisle kaplanmış puslu sokağa ölgün ölgün yayılıyordu. Yaya kaldırımı nemden pırıl pırıldı, İhmenev yoldan geçen üstü başı ıslak, hırçın, asık yüzlü, çini mürekkebine bulanmış gibi kapkara Sen-Petersburg göğünü işaret etti. Bir meydana çıktık. Karşımızda alttan havagazı lambalarıyla aydınlanan bir anıt</span><span class="dipp char-style-override-11" style="font-size:0.82em;" xml:lang="en-US"><a class="footnote-link" href="#footnote-225-6" id="footnote-225-6-backlink">6</a></span> <span class="regular-1" style="font-size:1.09em;" xml:lang="en-US">vardı. Daha ilerde, alacakaranlıkta İsaak Katedrali’nin görkemli gölgesi hayal meyal seçiliyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">— İyi yürekli, sevimli, duygulu büyük bir insan olduğunu söylerdin. İşte senin iyi yüreklilerin hep böyle Vanya! Yalnız öksüz peydahlamayı bilirler. Yaa! Ölümü de hoştu herhalde! Bari başka bir yere, Sibirya’ya falan gitseydi... Ne o kızım?</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhmenev birdenbire yaya kaldırımında dilenen bir çocuğa döndü. Altı-yedi yaşlarında, ufacık, sıska bir kızcağızdı. Kirli paçavralara sarınmış, küçücük ayaklarına çorapsız olarak yırtık pabuçlarını giymişti. Soğuktan titreyen vücudunu boyuna göre çok kısa bir mantoyla örtmeye çalışıyordu. Zayıf, solgun, hasta yüzü bize doğru dönüktü. Ürkek bir halde, ezik bir korku içinde titrek elini uzatıyordu. İhtiyar onu görünce bütün vücuduyla ürperdi ve öyle hızla döndü ki çocuk bile korktu; birden geriledi.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhmenev bağırarak:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ne var kızım, diye tekrarladı. Ne o? Para mı istiyorsun? Al, gel al! Haydi, al işte!</span></p>

      <p class="paragraf"><span class="regular-1" style="font-size:1.09em;" xml:lang="en-US">Telaşla, heyecandan titreyerek cebini yokladı, ufaklık iki-üç gümüş para çıkardı. Ama bunu az buldu; cüzdanının varı yoğu, bir rublelik banknotu küçük dilencinin avucuna sıkıştırdı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Tanrı’ya emanet ol küçüğüm! Melekler korusun seni!</span></p>

      <p class="paragraf"><span class="regular-1" style="font-size:1.09em;" xml:lang="en-US">Titreyen eliyle istavroz çıkararak zavallı çocuğu üst üste birkaç kere kutsadı. Sonra yanında durup ona baktığımı fark edince somurttu, hızlı adımlarla yola devam etti. Epey süren öfkeli bir sessizlikten sonra,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ne yapayım Vanya, diye başladı. Şu küçücük masumların uğursuz ana babaları yüzünden sokaklarda titremelerine hiç dayanamıyorum. Ama büyük bir talihsizliğe uğramadıkça hangi ana yavrusunun bu haline katlanır. Belki barındığı bir köşede birkaç yetimi daha var; belki bu en büyükleri... Kadın kendi de hastadır da onun için bunu yollamıştır. Öyle ya, prens çocuğu değil bunlar! Dünyada prenslerden olmayan öyle çok çocuk var ki Vanya!</span></p>

      <p class="paragraf"><span class="regular-1" style="font-size:1.09em;" xml:lang="en-US">Bir an söylemek istediğini anlatmakta güçlük çekiyormuş gibi sustu. Sonra, azıcık bozularak:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Anna Andreyevna’ya bir sözüm var Vanya, dedi. Şey... Birlikte düşündük ve karar verdik de... Bir öksüzü evlatlık edinmek istiyoruz. Hani yoksul, küçük bir çocuğu, hem de sürekli olarak... Anlıyorsun değil mi? İhtiyarız artık, yalnız kaldık, sıkılıyoruz. Ama bizim Anna Andreyevna bundan vazgeçer gibi oldu. Sen onunla konuş da, sanki benden duymamış gibi onu yola getirmeye çalış. Zaten uzun süredir senden bunu rica edecektim. Kendim çekiniyorum. Neyse bırakalım bu saçmalıkları... Benim için değil, çocuk benim neme lazım? Hani evde şenlik olsun demiştim. Çocuk sesi duyulsun diye... Aslına bakarsan, bunu bizim kocakarının hatırına yapıyorum. Hep benimle burun buruna durmaktan sıkılıyor, biraz neşelensin istiyorum. Ama saçmalık işte. Evet, Vanya, yürümekle bu yolun biteceği yok; bir arabaya atlayalım da bir an önce eve varalım. Anna Andreyevna’yı daha fazla bekletmeyelim.</span></p>

      <p class="paragraf"><span class="regular-1" style="font-size:1.09em;">Yedi buçukta Anna Andreyevna’nın yanındaydık.</span></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-6-backlink" id="footnote-225-6">6</a> Çar I. Nikolay’a ait. (Ç.N.)</p>
        </div>
      </div>
    </div>
  </div>
</body>
</html>
