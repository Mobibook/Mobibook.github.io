<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-17.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-17.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="araalt" id="toc_marker-1-2-2" xml:lang="en-US">II</p>

      <p class="paragraf"><span class="regular-1" style="font-size:1.09em;" xml:lang="en-US">Hepimizi çok çabuk süzdü. Ne düşündüğünü anlamak kolay değildi. Neden geldiğini çok merak ediyorduk. Ama daha önce Prensin halini bütün ayrıntılarıyla anlatmak gerek. Üzerimizde bıraktığı etki çok büyüktü.</span></p>

      <p class="paragraf"><span class="regular-1" style="font-size:1.09em;" xml:lang="en-US">Prensi daha önceleri de görmüştüm. Yaşından daha genç gösteriyordu. Vücut yapısı çok düzgündü. Teni esmerdi. İncecik ağzı, bembeyaz ve düzgün dişleri, biraz uzun burnu, gri gözleri vardı. Henüz hiç kırışığı yoktu. Tam bir erkek güzeliydi. Yüz ifadesi sık sık değişir, ne düşündüğünü belli etmezdi. Yüzünde, ona karşı nefret uyandıran, yapmacık bir ifade vardı. Bu yüzün gerçek ifadesini hiçbir zaman anlayamayacağınıza inanıyordunuz. İyice baktığınızda yüzünden, hileci, yalancı ve düzenbaz biri olduğu anlaşılıyordu. En çok, Prensin görünüşte oldukça güzel, içten bakışlı gri gözleri dikkati</span> <span class="regular-1" style="font-size:1.09em;" xml:lang="ar-SA">çekiyordu. Fakat bunlar Prensin iradesine pek uymuyordu. İstediği kadar bakışlarına yumuşak bir anlam vermeye çalışsa da, gözlerindeki ışıltılar kısa sürede kendini ele veriyor, içinizi acıtan, soğuk bir ışık seçiliyordu. Çok uzun boyluydu, kendine yakışan bir zayıflığı vardı. Saçlarına hiç ak düşmemişti. Kulakları, elleri ve ayakları kusursuz güzellikteydi. Görüntüsünden, soylu olduğu rahatlıkla anlaşılıyordu. Tiril tiril, son derece zarif giyinmişti. Giysileri daha genç işiydi ama ona çok yakışmıştı. Alyoşa’nın ağabeyi gibi görünüyordu. Hiç kimse onun o kadar büyük yaşta çocuğu olduğuna inanmazdı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Doğruca Nataşa’nın yanına gitti. Yüzüne dikkatle bakarak,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bu saatte haber vermeden gelişim hem tuhaf, hem de görgü kurallarına aykırı düşüyor, dedi. Hareketimin uygunsuzluğunu kabul ettiğime inanacağınızı umarım. Ben de sizin anlayışlı, iyi kalpli olduğunuzu biliyorum. Bana sadece on dakikanızı ayırmanızı dilerim. Beni anlayacağınıza, haklı bulacağınıza eminim.</span></p>

      <p class="paragraf"><span class="regular-1" style="font-size:1.09em;" xml:lang="en-US">Prens bunu saygıyla fakat tok bir ses ve ısrarlı bir tonla söyledi. Henüz ilk şaşkınlığından, ürkekliğinden kurtulamayan Nataşa,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Buyurun oturun, dedi.</span></p>

      <p class="paragraf"><span class="regular-1" style="font-size:1.09em;" xml:lang="en-US">Prens başını hafifçe eğerek teşekkür etti, oturdu. Alyoşa’yı gösterdi.</span></p>

      <p class="paragraf"><span class="regular-1" style="font-size:1.09em;">— Önce ona birkaç söz söylememe izin verin. Alyoşa, beni beklemeden, hatta kimseyle vedalaşmadan gidince hemen arkasından Katerina Fedorovna’nın fenalık geçirdiğini haber verdiler. Kontes, kızının yanına gitmeye hazırlanırken Katerina Fedorovna ansızın yanımıza geldi. Üzgündü, son derece heyecanlanmıştı. Doğrudan doğruya, karın olamayacağını, manastıra gitmeye karar verdiğini söyledi. Alyoşa’nın kendisinden yardım istediğini, Natalya Nikolayevna’yı sevdiğini itiraf ettiğini de açıkladı. Katerina Fedorovna’nın böyle bir karar vermesinin nedeni, sanırım ona söylediklerindir. Kendinde değildi. Nasıl şaşırıp endişelendiğimi anlıyorsun değil mi?</span></p>

      <p class="paragraf"><span class="regular-1" style="font-size:1.09em;">Prens, Nataşa’ya dönerek devam etti:</span></p>

      <p class="paragraf"><span class="regular-1" style="font-size:1.09em;">— Az önce pencerenizde ışık gördüm. Uzun zamandır aklıma takılan bir şey yüzünden, size uğramadan edemedim. Şimdi size açıklayacağım, ama önce konuşmamın netliği sizi şaşırtmasın.</span></p>

      <p class="paragraf"><span class="regular-1" style="font-size:1.09em;">Nataşa dikkatlice,</span></p>

      <p class="paragraf"><span class="regular-1" style="font-size:1.09em;">— Anlamaya çalışacağımı umarım, dedi.</span></p>

      <p class="paragraf"><span class="regular-1" style="font-size:1.09em;">Prens bakışlarıyla Nataşa’nın içini okumak istiyor gibiydi.</span></p>

      <p class="paragraf"><span class="regular-1" style="font-size:1.09em;">— Ben de anlayışınıza güvenerek geldim zaten. Size haksızlık ettiğim için suçlu olduğumu kabul ediyorum. Beni dinleyin: Siz de biliyorsunuz ki babanızla aramızda yaşadığımız ve hâlâ devam eden bazı tatsız olaylar var. Kendimi haklı çıkarmaya kalkışacak değilim; belki ona karşı düşündüğümden de çok suçluyum. Durum böyle olduğuna göre, benim de aldatılmış olmam olasılığı var. Pireyi deve yaparım, bunu gizlemiyorum. Daima iyiden önce kötüyü görmek doğamda vardır. Katı yürekli kimselere özgü kötü bir özellik... Yalnız kusurlarımı gizlemek gibi bir alışkanlığım yok. Ailenizi terk ettiğiniz zaman arkanızdan söylenenlere inandım; Alyoşa için korktum. Ama o zamanlar sizi tanımıyordum. Yaptığım soruşturmalar bana kaygılarımın yersiz olduğunu gösterdi. Ailenizle bozuştuğunuzu, babanızın oğlumla evlenmenizi aklından bile geçirmediğini de öğrendim. Alyoşa üzerinde bu kadar etkiniz, daha doğrusu hâkimiyetiniz olduğu halde onu nikâhla bağlamak için çalışmamanız da onurlu bir davranış. Açık söylüyorum, bunu yapsaydınız engel olmak için elimden geleni yapardım. Gereğinden fazla açık konuştuğumun farkındayım ama şu anda her şeyi konuşmak zorundayım; beni sonuna kadar dinleyince siz de hak vereceksiniz. Ailenizi bıraktıktan az sonra ben Sen-Petersburg’dan ayrıldım. Giderken Alyoşa için gözüm arkada kalmadı. Onurunuza güvenim vardı. Ailenizle sorunlarınız çözülmedikçe evlenmek istemeyeceğinizi biliyordum. Aynı zamanda Alyoşa ile aranızın açılmasına neden olmak da istemiyordum; çünkü sizinle evlenmesini asla bağışlamayacaktım. Kimseye, bir prens koca aradığınızı, ailemize zorla girmek istediğinizi söyletemeyecektiniz. Tam tersine, ailemize önem vermediniz, herhalde sizi oğluma istemek için ayağınıza gelmemi istiyordunuz. Ben gene de size düşman kalmakta ısrar ediyorum. Kendimi haklı göstermeye kalkışacak değilim, ama ne unvanınız ne de zenginliğiniz var, bu nedenle evlenmenize karşıyım. Gerçi biz de parasız sayılmayız ama bu bize yetmez. Ailemiz maddi sarsıntılar geçiriyor, paraya ihtiyacımız var. Kontes Zinaida Fedorovna’nın kızı bize saygınlık bakımından bir şey sağlayamaz ama son derece zengindir. İşi uzatacak olursak başkaları kızı elimizden alabilir. Alyoşa henüz çok genç olduğu halde böyle bir fırsatı kaçırması doğru değil. Sizinle ne kadar açık konuştuğumun farkındasınız ya... Beni, çıkarları ve gururu yüzünden, oğlumu kötü bir davranışa zorladığım için hor görebilirsiniz. Her şeyini feda etmiş asil ruhlu bir kızı terk etmekle ona karşı tepeden tırnağa suçluyuz. Zaten kendimi temize çıkarmaya da çalışmıyorum. Oğlumu Kontes Zinaida Fedorovna’nın üvey kızıyla evlendirmek isteyişimin ikinci nedeni de, bu kızın sevgi ve saygıyı gerçekten hak etmiş olmasıdır. Çok güzel bir kız, son derece iyi bir eğitim almış; yaşı küçük olduğu halde çok akıllı ve iyi huylu. Ama Alyoşa iradesiz, uçarı, son derece düşüncesizdir; yirmi iki yaşına rağmen tam anlamıyla çocuk kalmıştır. Tek özelliği iyi yürekli oluşu ama bu, diğer kusurları yanında onun için bir tehlike oluşturuyor. Üzerindeki etkimin azaldığının uzun süredir farkındayım: Heyecan, gençlik taşkınlığı ağır basıyor; hatta bazen ona görevlerini de unutturuyor. Belki oğlumu gereğinden fazla seviyorum, ama yalnız benim rehberliğimin ona yetmediğini de görüyorum. Onun daima iyi etkiler altında kalmaya ihtiyacı var. Karakter olarak zayıf, sevgiye düşkündür; buyurmaktansa sevmeyi ve itaat etmeyi tercih eder. Ömrünün sonuna kadar hep öyle kalacak. Oğlum için ideal bir hayat arkadaşı olarak düşündüğüm Katerina Fedorovna’ya rastlayınca nasıl sevindiğimi tahmin edemezsiniz. Fakat sevincim boşunaymış. Alyoşa’nın sizin etkinizden kurtulmasına olanak yok. Bir ay önce Sen-Petersburg dönüşünde onda iyiliğe doğru değişiklikleri görerek hayret ettim. Eski hafifliği, çocuksu hali büsbütün gitmemişti ama iyi telkinlerin etkisi belli oluyordu. Eğlence düşkünlüğünden vazgeçmiş, kafasında olumlu, yüksek düşünceler yer etmeye başlamıştı. Bu düşünceler zaman zaman tuhaf, kararsız, hatta bazen anlamsızdı ama manevi varlığına temel olan arzular, ruh hamleleri hep iyi yola girmişti. Bunlar hiç kuşkusuz hep sizin eserinizdi. Alyoşa’ya adeta yepyeni bir biçim vermişsiniz. Ne yalan söyleyeyim, daha o zaman, hiçbir kızın onu sizin kadar mutlu edemeyeceğini düşündüm. Düşündüm ama gene de bu fikri kafamdan çıkarıp attım. Onu ne pahasına olursa olsun sizden ayırmam gerekiyordu. Bunun üzerine harekete geçtim ve başardığımı sandım. Daha bir saat öncesine kadar zaferimden emindim. Fakat Kontesin evinde olanlar, tahminlerimi altüst etti. Her şeyden önce Alyoşa’daki o tuhaf, yepyeni ciddiyet, size karşı sarsılmaz bağlılık, beni umulmadık bir şekilde yenilgiye uğrattı. Tekrar ediyorum, Alyoşa’yı bambaşka bir insan yapmışsınız. Bugün, onda bugüne kadar hiç fark etmediğim bir zekâ, bir incelik vardı. İçinde bulunduğu zor durumdan kurtulmak için emin yolu seçmesini bildi. İnsan yüreğinin en soylu özelliğinden... bağışlamak ve kötülüğe iyilikle karşılık vermek özelliğinden faydalandı. İncittiği insanın iyi yürekliliğine sığınarak yardımını diledi. Kendisini sevmeye başlayan kadına, bir rakibesi olduğunu açıklayarak kadınlık gururunu incitti, ama onda rakibesine karşı sevgi uyandırarak kendisini bağışlatmayı ve çıkar gözetmeyen kardeşçe bir dostluk vaadi sağlamayı bildi. Böyle nazik bir durumdan tereyağından kıl çeker gibi kurtuluvermek en becerikli, en kafalı kimselerin bile harcı değildir. Ancak genç, temiz yürekli, iyiye yönelmiş insanlar başarabilir bunu. Alyoşa’nın bugün yaptıklarında hiç parmağınız olmadığından yüzde yüz eminim Natalya Nikolayevna. Belki de bütün bunları biraz önce kendisinden öğrendiniz. Doğru değil mi?</span></p>

      <p class="paragraf"><span class="regular-1" style="font-size:1.09em;">Nataşa,</span></p>

      <p class="paragraf"><span class="regular-1" style="font-size:1.09em;">— Doğru, yanılmadınız, diye mırıldandı. Yüzü, gözleri garip bir heyecanla parlıyordu. Prensin konuşmasının etkisi altında kaldığı belliydi.</span></p>

      <p class="paragraf"><span class="regular-1" style="font-size:1.09em;">— Alyoşa’yı beş gündür görmüyordum. Hepsini kendi başına başarmış.</span></p>

      <p class="paragraf"><span class="regular-1" style="font-size:1.09em;">— Evet, evet, bundan hiç kuşkum yok. Ama gene de ondan umulmayan ince görüşü, kesinliği, görev duygusu ve soylu kararlılık hep sizin eserinizdir. Eve dönerken sürekli bunları düşünüyordum; ansızın kendimde karar vermek için güç buldum. Artık Kontesin ailesiyle birleşmemize olanak kalmadı; durum hiçbir şekilde onarılmaz. Onarılsa bile bu yola gitmemek lazım. Oğlumu gerçekten mutlu edecek, ona yol gösterecek tek kız sizsiniz; mutluluğunun temelini siz kurdunuz, buna iyice inandım. Sizden hiçbir şey saklayacak değilim: Mevki, para, unvan, rütbe gibi şeylerin gözümde büyük değeri vardı. Bilinçli olarak düşününce bütün bunlara değer vermenin eski kafalılık olduğunu anlıyorum ama gene de onlardan vazgeçemiyorum. Yalnız zaman zaman insan düşüncelerinden fedakârlık ederek başka ölçülere ayak uydurmak zorunda kalıyor. Öte yandan oğlumu çok severim ben. Sözün kısası Alyoşa sizden ayrılmamalı; sizden ayrılmak onu çok sarsar. Şunu da söyleyeyim ki, ben bu karara varalı belki bir ay oluyor, ama kararımdaki haklılığı henüz anlayabildim. Bütün bunları anlatmak için neden gece yarısını seçip sizi rahatsız ettiğimi, neden yarına kadar beklemediğimi merak edeceksiniz. Gösterdiğim aceleciliğin, işi ne kadar ciddiye aldığıma ve ona candan sarıldığıma bir kanıt olacağını düşündüm. Çiçeği burnunda bir delikanlı değilim; benim yaşımda bir insan hesap kitap yapmadan, aklına estiği gibi hareket edemez. Buraya gelirken her şeyi ölçmüş biçmiş, kararlaştırmıştım. Ama sizi içtenliğime inandırabilmem hayli zaman alacak galiba... Eh, biz gene konumuza gelelim. Bilmem, buraya neden geldiğimi açıklamaya gerek kaldı mı? Size karşı görevimi yapmak, saygılarımı bildirerek oğlumu mutlu etmek için onunla evlenmenizi ricaya geldim. Yalnız sakın beni çocuklarının suçunu bağışlayarak, mutlulukları için lütfen izin veren huysuz baba durumunda görmeyin! Asla! Böyle düşünürseniz beni küçültmüş olursunuz. Ayrıca oğlum için şimdiye kadar gösterdiğiniz fedakârlık yüzünden yüzde yüz olumlu yanıtınızı beklediğimi de sanmayın. Onun size layık olmadığını herkesten önce ben söyleyeceğim! İyi, dürüst bir çocuk olduğu için kendisi de bunu kabul eder. Buraya, bu saatte yalnız bunlar için gelmedim; dahası var... (Prens saygıyla, adeta resmi bir tavırla yerinde kalktı.) Ben buraya dostluğunuzu istemek için geldim. Buna hakkım olmadığını, hatta tamamen zıttı bir konumda bulunduğumu biliyorum. Fakat hiç olmazsa bana böyle bir söz vereceğinizi ümit etmeme izin verin.</span></p>

      <p class="paragraf"><span class="regular-1" style="font-size:1.09em;">Nataşa’nın önünde saygıyla eğilerek yanıtını bekledi. Prens konuşurken bir an bile gözlerimi ondan ayırmadım. Kendisi bunun farkındaydı.</span></p>

      <p class="paragraf"><span class="regular-1" style="font-size:1.09em;">Konuşmasını oldukça rahat bir şekilde, kimi zaman hatipliğe özenerek, kimi zaman sözlerine önem vermiyormuş gibi tamamladı. Nataşa ile ilişkileri düşünülürse zamansız ziyaretinin ısrarla üstünde duran Prensin konuşma şekli hiç de inandırıcı değildi. Sözlerindeki sahtelik yer yer göze batıyordu. Garip derecede uzayan konuşmasında arada bir sanki duygulandığını saklamak amacıyla şaklaban, babacan adam tavırları takınıyordu. Bunların gerçek anlamını sonraları anlayabildim. Prens son sözlerini öyle candan, Nataşa’ya karşı o kadar içten bir sevgiyle söyledi ki hepimizi kazandı. Hatta kirpikleri nemlenmiş gibiydi. Nataşa tamamen teslim olmuştu. Prensin arkasından o da ayağa kalktı, derin bir heyecanla elini uzattı. Prens uzatılan eli duygulu bir şekilde öptü. Alyoşa sevincinden kabına sığamıyordu.</span></p>

      <p class="paragraf"><span class="regular-1" style="font-size:1.09em;">— Demiyor muydum Nataşa! diye bağırdı. Bana inanmıyordun... Babamın dünyanın en asil ruhlu adamı olduğuna inanmıyordun! Şimdi kendi gözlerinle gördün işte.</span></p>

      <p class="paragraf"><span class="regular-1" style="font-size:1.09em;">Babasının boynuna atılarak hararetle kucakladı. Prens, duygulanmak ona utanç veriyormuş gibi bu duygulu sahneyi kısa kesmek istedi. Şapkasını aldı:</span></p>

      <p class="paragraf"><span class="regular-1" style="font-size:1.09em;">— Ee, yeter bu kadar, gideyim ben artık.</span></p>

      <p class="paragraf"><span class="regular-1" style="font-size:1.09em;">Gülümseyerek:</span></p>

      <p class="paragraf"><span class="regular-1" style="font-size:1.09em;">— Güya on dakika için izin istemiştim, diye ekledi. Tam bir saat oturdum. Ama şimdi sizle bir an önce tekrar buluşmak üzere ayrılıyorum. Size sık sık gelebilir miyim?</span></p>

      <p class="paragraf"><span class="regular-1" style="font-size:1.09em;">Nataşa,</span></p>

      <p class="paragraf"><span class="regular-1" style="font-size:1.09em;">— Hem de mümkün olduğu kadar sık gelin! diye yanıtladı. Sizi bir an önce... Sevmek isterdim.</span></p>

      <p class="paragraf"><span class="regular-1" style="font-size:1.09em;">Son sözlerini adeta utanarak söyledi. Prens gülümsedi.</span></p>

      <p class="paragraf"><span class="regular-1" style="font-size:1.09em;">— Çok mert ve içtensiniz. Saygı göstermek için beylik sözlere gerek duymuyorsunuz. Bu benim için yapmacık saygıdan bin kat değerli. Sevginizi kazanmanın daha çok zaman istediğini ben de biliyorum.</span></p>

      <p class="paragraf"><span class="regular-1" style="font-size:1.09em;">Nataşa utangaç bir tavırla,</span></p>

      <p class="paragraf"><span class="regular-1" style="font-size:1.09em;">— Yoo, bu kadar övmeyin beni, diye mırıldandı.</span></p>

      <p class="paragraf"><span class="regular-1" style="font-size:1.09em;">Bunları söylerken son derece güzelleşmişti.</span></p>

      <p class="paragraf"><span class="regular-1" style="font-size:1.09em;">— Peki, öyle olsun. Yalnız asıl konu hakkında söyleyeceğim birkaç şey daha var. Bunu için üzülüyorum ama size ne yarın, ne de öbür gün gelebileceğim. Bu akşam önemli bir iş mektubu aldım. Yarın sabah Sen-Petersburg’dan ayrılmak zorundayım. Yalnız sakın sizi bu saatte ziyaret edişimin yarın ve öbür gün gelemeyeceğimden kaynaklandığını sanmayın. Hoş, bu zaten aklınıza gelmez ama ne yaparsınız, kuşkuculuğumdan kurtulamıyorum. Nereden de hatırladım şimdi bunu... Doğrusu şu kuşkulu yapımdan ötürü hayatta epey zarar gördüm. Ailenizle bozuşmamıza da en çok bu neden olmuştur. Bugün salı. Çarşamba, perşembe ve cuma günleri Sen-Petersburg’da olmayacağım. Cumartesi yüzde yüz dönmek istiyorum; hemen o gün gelirim size. Gece oturmaya gelebilir miyim?</span></p>

      <p class="paragraf"><span class="regular-1" style="font-size:1.09em;">Nataşa heyecanla,</span></p>

      <p class="paragraf"><span class="regular-1" style="font-size:1.09em;">— Elbette, efendim! diye bağırdı. Mutlaka gelin. Cumartesi akşamı sizi bekleyeceğim. Sabırsızlıkla bekleyeceğim.</span></p>

      <p class="paragraf"><span class="regular-1" style="font-size:1.09em;">— Çok memnun oldum. Sizi daha iyi tanıyabileceğim. Eh... artık gideyim.</span></p>

      <p class="paragraf"><span class="regular-1" style="font-size:1.09em;">Prens ansızın bana döndü,</span></p>

      <p class="paragraf"><span class="regular-1" style="font-size:1.09em;">— Elinizi sıkayım. Kusura bakmayın. Hep birden konuşuluyor da... Sizinle daha önce de birkaç kere karşılaşmıştık. Hatta birbirimize tanıştırıldık da... Gitmeden önce buluştuğumuza ne kadar memnun olduğumu tekrarlamayı borç biliyorum.</span></p>

      <p class="paragraf"><span class="regular-1" style="font-size:1.09em;">Prensin elini sıkarak:</span></p>

      <p class="paragraf"><span class="regular-1" style="font-size:1.09em;">— Karşılaştığımızı ben de anımsıyorum, dedim. Yalnız özür dilerim, tanıştığımızdan pek emin değilim.</span></p>

      <p class="paragraf"><span class="regular-1" style="font-size:1.09em;">— Geçen yıl Prens R.’de tanışmıştık.</span></p>

      <p class="paragraf"><span class="regular-1" style="font-size:1.09em;">— Kusura bakmayın, unutmuşum. Artık bu defa unutmayacağıma emin olabilirsiniz. Bu gece aklımda kalacak.</span></p>

      <p class="paragraf"><span class="regular-1" style="font-size:1.09em;">— Haklısınız, benim için de öyle... Natalya Nikolayevna ile oğluma gerçek dost olduğunuzu öteden beri biliyordum. Umarım üçünüzün arasına ben de dördüncü kişi olarak katılırım...</span></p>

      <p class="paragraf"><span class="regular-1" style="font-size:1.09em;">Nataşa’ya dönerek,</span></p>

      <p class="paragraf"><span class="regular-1" style="font-size:1.09em;">— Ne dersiniz, diye sordu.</span></p>

      <p class="paragraf"><span class="regular-1" style="font-size:1.09em;">Nataşa duygulandı.</span></p>

      <p class="paragraf"><span class="regular-1" style="font-size:1.09em;">— Evet, Vanya bizim en yakın dostumuzdur. Ondan hiç ayrılmayacağız.</span></p>

      <p class="paragraf"><span class="regular-1" style="font-size:1.09em;" xml:lang="en-US">Prensin beni de unutmadığını görünce Nataşa’nın gözleri sevinçten parlamıştı. Beni çok seviyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Prens,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Eserlerinizin birçok hayranını tanırım, diye devam etti. Hele onların içinde en samimi olanlardan iki hanım var ki sizinle tanışmayı çok arzu ediyorlar. Bunlar, samimi dostum Kontesle üvey kızı Katerina Fedorovna Filimonova’dır. Sizi onlarla tanıştırma zevkinden beni yoksun bırakmayacağınızı umarım.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Onur duyarım. Gerçi su sıralar pek az kimseyle görüşüyorum ama...</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bana ev adresinizi verirsiniz, değil mi? Nerede oturuyorsunuz? Ziyaretinize gelmek...</span></p>

      <p class="paragraf"><span class="regular-1" style="font-size:1.09em;" xml:lang="en-US">— Evimde konuk kabul etmiyorum Prens; şimdilik öyle.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Peki ama hak etmediğim halde benim için bir ayrıcalık yapamaz mısınız?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Olur. Bu kadar arzu ediyorsanız, memnun olurum. M. Sokağında Kluger’in evinde oturuyorum...</span></p>

      <p class="paragraf"><span class="regular-1" style="font-size:1.09em;" xml:lang="en-US">Prens şaşırmış gibiydi:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Kluger’in evinde mi, diye bağırdı. Ne diyorsunuz! Ne zamandan beri oradasınız?</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İster istemez tavrına dikkat ettim.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Çok olmuyor. 44 numarada oturuyorum.</span></p>

      <p class="paragraf"><span class="regular-1" style="font-size:1.09em;" xml:lang="en-US">— 44 numara mı? Şey... Yalnız mısınız?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Tamamıyla.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ev-veet... şey... Bu evi biliyorum galiba... Daha iyi, yüzde yüz geleceğim. Mutlaka. Sizinle bazı konular hakkında görüşmek istiyorum. Hem görüşmemizden çok umutluyum. Bana epey iyiliğiniz dokunabilir. Görüyorsunuz ya, daha başlangıçta angarya peşindeyim. Şimdilik hoşça kalın! Elinizi bir kere daha sıkmama izin verin lütfen.</span></p>

      <p class="paragraf"><span class="regular-1" style="font-size:1.09em;" xml:lang="en-US">Alyoşa’yla ve benimle yeniden el sıkıştıktan sonra Nataşa’nın elini bir daha öptü ve çıktı. Alyoşa’ya, birlikte gelmesi için hiçbir sey söylemedi.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">Üçümüz de şaşırdık kaldık. Hepsi o kadar ani, o kadar beklenmedik bir şekilde olmuştu ki, bir anda her şeyin değiştiğini, yepyeni, hiç bilmediğimiz bir yola girdiğimizi hissediyorduk. Alyoşa Nataşa’nın yanına oturmuş sessizce elini öpüyordu. Arada bir, ne söyleyeceğini bekliyor gibi kızın yüzüne bakıyordu. Sonunda Nataşa,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Alyoşa, sevgilim yarından tezi yok Katerina Fedorovna’ya git, dedi.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ben de bunu düşünüyordum. Yarın giderim.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ya sizi görmek ona acı gelirse, diye söze karıştım.</span></p>

      <p class="paragraf"><span class="regular-1" style="font-size:1.09em;">— Bilmem ki. Bu da aklımdan geçmedi değil. Neyse... Durumu görür ona göre hareket ederim. Artık her şey değişti değil mi Nataşa?</span></p>

      <p class="paragraf"><span class="regular-1" style="font-size:1.09em;">Nataşa gülümsedi, Alyoşa’yı sevgi dolu bir bakışla uzun uzun süzdü.</span></p>

      <p class="paragraf"><span class="regular-1" style="font-size:1.09em;">— Babam ne kadar kibar adam: Evin yoksulluğunun farkına vardığı halde en ufak bir imada bulunmadı.</span></p>

      <p class="paragraf"><span class="regular-1" style="font-size:1.09em;">— Ne konuda?</span></p>

      <p class="paragraf"><span class="regular-1" style="font-size:1.09em;">— Şey... Başka eve çıkmak, ya da bir şeyler yapmak için...</span></p>

      <p class="paragraf"><span class="regular-1" style="font-size:1.09em;">Alyoşa son sözleri söylerken kızardı.</span></p>

      <p class="paragraf"><span class="regular-1" style="font-size:1.09em;">— Neler saçmalıyorsun Alyoşa!</span></p>

      <p class="paragraf"><span class="regular-1" style="font-size:1.09em;">— Ben de onun ne kadar incelik gösterdiğini söylüyorum zaten. Sana nasıl iltifat etti! Böyle olduğunu hep söylerdim... Ne dersen de anlayışlı, duygulu bir insandır o! Benden de çocukmuşum gibi söz etti; herkes beni öyle tanır. Hoş zaten öyleyim ya...</span></p>

      <p class="paragraf"><span class="regular-1" style="font-size:1.09em;">— Çocuksun ama hepimizden derin görüşlüsün Alyoşa, altın gibi bir yüreğin var.</span></p>

      <p class="paragraf"><span class="regular-1" style="font-size:1.09em;">— Ama babam iyi yüreklilikten zarar gördüğümü söyledi. Neden acaba? Anlayamadım doğrusu. Şey, Nataşa, ben de hemen eve gitsem mi dersin? Yarın sabah erkenden gelirim.</span></p>

      <p class="paragraf"><span class="regular-1" style="font-size:1.09em;">— Git canım, git. İyi düşündün. Evde ona görün, anladın mı? Yarın da olabildiğince erken gel.</span></p>

      <p class="paragraf"><span class="regular-1" style="font-size:1.09em;">Alyoşa’yı bakışıyla okşayarak,</span></p>

      <p class="paragraf"><span class="regular-1" style="font-size:1.09em;">— Artık bundan sonra benden beş gün için kaçmayacaksın değil mi, diye takıldı.</span></p>

      <p class="paragraf"><span class="regular-1" style="font-size:1.09em;">Hepimiz sakin, olgun bir sevinç içindeydik. Alyoşa odadan çıkarken bana:</span></p>

      <p class="paragraf"><span class="regular-1" style="font-size:1.09em;">— Sen de geliyor musun Vanya, diye seslendi.</span></p>

      <p class="paragraf"><span class="regular-1" style="font-size:1.09em;">Nataşa benden önce cevap verdi:</span></p>

      <p class="paragraf"><span class="regular-1" style="font-size:1.09em;">— Hayır o kalacak. Konuşalım biraz Vanya. Hadi Alyoşa, yarın şafakla gel, emi?</span></p>

      <p class="paragraf"><span class="regular-1" style="font-size:1.09em;">— Şafakla! Hoşça kal Mavra!</span></p>

      <p class="paragraf"><span class="regular-1" style="font-size:1.09em;">Mavra pek heyecanlıydı. Prensin konuşmasını kapıdan dinlemişti, çoğunu anlayamadığından sormak için sabırsızlanıyordu. Fakat önce gayet ciddi, gururlu bir tavır takındı. Bir hayli değişiklik olduğunun o da farkındaydı.</span></p>

      <p class="paragraf"><span class="regular-1" style="font-size:1.09em;">Yalnız kaldık. Nataşa elimi eline alarak bir süre sessizce durdu. Sonra güçsüz bir halde,</span></p>

      <p class="paragraf"><span class="regular-1" style="font-size:1.09em;">— Yoruldum! dedi. Beni dinle Vanya: Yarın bizimkilere gidecek misin?</span></p>

      <p class="paragraf"><span class="regular-1" style="font-size:1.09em;">— Elbette!</span></p>

      <p class="paragraf"><span class="regular-1" style="font-size:1.09em;">— Anneme hepsini anlat, ama ona hiçbirinden söz etme.</span></p>

      <p class="paragraf"><span class="regular-1" style="font-size:1.09em;">— Zaten onunla senden söz etmiyoruz.</span></p>

      <p class="paragraf"><span class="regular-1" style="font-size:1.09em;">— En iyisi bu, nasıl olsa öğrenecek. Fakat annemin sözlerine, haberi nasıl karşılayacağına dikkat et. Tanrım ya evlendiğim için bana gerçekten beddua ederse? Hayır, olanaksız bu!</span></p>

      <p class="paragraf"><span class="regular-1" style="font-size:1.09em;">— Prensin her şeyi yola koyması gerek. Babanla mutlaka barışması gerek; o zaman hepsi düzelir.</span></p>

      <p class="paragraf"><span class="regular-1" style="font-size:1.09em;">— Ah Tanrım! Keşke, keşke olsa! diye bağırdı.</span></p>

      <p class="paragraf"><span class="regular-1" style="font-size:1.09em;">— Üzülme Nataşa, düzelir bunlar. İşler yoluna girmeye başladı bile.</span></p>

      <p class="paragraf"><span class="regular-1" style="font-size:1.09em;">Bana dikkatle baktı.</span></p>

      <p class="paragraf"><span class="regular-1" style="font-size:1.09em;">— Prens hakkında ne düşünüyorsun Vanya?</span></p>

      <p class="paragraf"><span class="regular-1" style="font-size:1.09em;">— Konuştuklarının hepsinde içtense onurlu bir insan olması gerekir.</span></p>

      <p class="paragraf"><span class="regular-1" style="font-size:1.09em;">— O da ne demek? İçten gelmeden öyle konuşabilir mi?</span></p>

      <p class="paragraf"><span class="regular-1" style="font-size:1.09em;">— Bana öyle geliyor.</span></p>

      <p class="paragraf"><span class="regular-1" style="font-size:1.09em;">“İçi kurtlu galiba, tuhaf!” diye düşündüm.</span></p>

      <p class="paragraf"><span class="regular-1" style="font-size:1.09em;">— Gözünü ondan ayırmıyordun.</span></p>

      <p class="paragraf"><span class="regular-1" style="font-size:1.09em;">— Biraz garibime gitti de...</span></p>

      <p class="paragraf"><span class="regular-1" style="font-size:1.09em;">— Bana da öyle geldi. Konuşması bir hoş... Yorgunum Vanyacığım. İstersen sen de eve git. Yarın bizimkilere uğradıktan sonra elinden geldiği kadar çabuk dön. Ama dur, onu hemen sevmek istediğimi söylemem ayıp olmadı mı?</span></p>

      <p class="paragraf"><span class="regular-1" style="font-size:1.09em;">— Yoo... Neden ayıp olsun?</span></p>

      <p class="paragraf"><span class="regular-1" style="font-size:1.09em;">— Bana budalaca bir söz gibi geldi. Böylece onu henüz sevmediğimi apaçık söylemiş oldum.</span></p>

      <p class="paragraf"><span class="regular-1" style="font-size:1.09em;">— Tam tersine, hareketin çok güzel, çok saf ve içtendi. Bir sosyete adamı olarak bunu anlayamazsa ahmaklığına vermek gerek.</span></p>

      <p class="paragraf"><span class="regular-1" style="font-size:1.09em;">— Ona kızgın gibisin Vanya! Ben de amma kötü, kuşkucu, kendini beğenmiş kızım! Gülme, senden hiçbir şey saklamıyorum. Ah Vanya, canım kardeşim benim! Bir daha mutsuz olursam, felaket bir kere daha kapımı çalarsa eminim sen gene burada, yanımda olacaksın. Belki de senden başkası bulunmayacak. Hakkını nasıl ödeyeceğimi bilemiyorum. Bana hiçbir zaman beddua etme Vanya!</span></p>

      <p class="paragraf"><span class="regular-1" style="font-size:1.09em;">Eve döner dönmez soyunup yattım. Odam mahzen gibi nemli ve karanlıktı. İçim birtakım garip düşüncelerle, duygularla doluydu. Uzun zaman uyuyamadım.</span></p>

      <p class="paragraf"><span class="regular-1" style="font-size:1.09em;">O anda bir başkası, rahat yatağında uyumak üzereyken bize nasıl gülmüştü kim bilir? Elbette bizi gülmeye değer bulduysa! Bulmamıştır herhalde...</span></p>
    </div>
  </div>
</body>
</html>
