<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-7.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-7.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="araalt" id="toc_marker-1-1-7" xml:lang="en-US">VII</p>

      <p class="paragraf"><span class="regular-1" style="font-size:1.09em;" xml:lang="en-US">Elinde şapkası vardı. Girince piyano üzerine bıraktı, yanıma yaklaşarak sessizce elini uzattı. Dudakları hafifçe kıpırdadı; bir şey söyleyecek, beni selamlayacak gibi oldu ama hiçbir şey söylemedi.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">Üç haftadır birbirimizi görmemiştik. Ona şaşkınlıkla, korkuyla bakıyordum. Üç hafta içinde ne kadar değişmişti. Çökük, solgun yanaklarıyla sanki ateşten kavrulmuş dudaklarını, uzun, koyu kirpikleri altında hummayla, adeta vahşi bir kesinlikle parlayan gözlerini görünce yüreğim parça parça oldu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Aman Tanrım, ne kadar güzeldi! O uğursuz gündeki halini ne önceleri, ne de sonradan bir daha görmemiştim. Bu; bir yıl önce gözlerini benden ayırmadan peşim sıra dudaklarını oynatarak romanımı dinleyen, o gece yemekte kaygısız kahkahalarla babasıyla ve benimle şakalaşan Nataşa mıydı? Burada, bu odada, yere bakarak, yüzü kızararak, “Evet,” diyen Nataşa mıydı?</span></p>

      <p class="paragraf"><span class="regular-1" style="font-size:1.09em;" xml:lang="en-US">Akşam duasına çağıran kalın çan sesi duyuldu. Nataşa birden titredi; annesi istavroz çıkardı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Kiliseye gitmek istiyordun Nataşa; dedi. Bak çan çalıyor. Git kızım; yakın zaten... Git, dua et. Hem biraz hava alırsın. Baksana sanki nazara uğramışsın gibi soldun, sarardın.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nataşa ağır, neredeyse fısıltı halinde:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Şey... Belki... Bugün gitmeyeceğim... Rahatsızım... dedi, yüzünü kâğıt beyazlığı kapladı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Gitsen daha iyi Nataşa, demin gitmek istiyordun, şapkanı aldın. Git Nataşacığım, Tanrı’nın sana sağlık vermesi için yalvar kızım.</span></p>

      <p class="paragraf"><span class="regular-1" style="font-size:1.09em;" xml:lang="en-US">Anna Andreyevna kızını ikna etmeye çalışıyor, çekinir gibi korka korka konuşuyordu. Nataşa’nın yüzüne merakla bakan ihtiyar da,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Öyle ya, git; dedi, yürümüş olursun. Annen doğru söylüyor. Vanya götürür seni.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nataşa’nın dudaklarında acı bir gülümseme görür gibi oldum. Piyanonun üstündeki şapkasını alıp giydi. Elleri titriyordu, sanki bütün hareketleri bilinçsizdi, ne yaptığının farkında değilmiş gibi bir hali vardı. Annesiyle babası bakışlarını ondan ayıramıyordu. Genç kız duyulur duyulmaz bir sesle,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Elveda! dedi.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Aman evladım, uzun yola çıkıyormuş gibi vedalaşıyorsun. Haline bak! Yüzüne azıcık rüzgâr essin, hiç rengin kalmamış. Ha, az kalsın unutuyordum! Zaten artık her şeyi unutuyorum... Muskanı diktim. İçine, geçen yıl eve gelen bir rahibenin verdiği duayı yazıp diktim. Pek etkili bir dua... Demin diktim. Hadi tak şunu Nataşa. Tanrı sana sağlık versin kızım. Senden başka kimsemiz yok yavrum...</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhtiyar kadın dikiş masasının çekmecesinden Nataşa’nın sürekli boynunda taşıdığı küçük altın haçı çıkardı; aynı kurdeleye yeni diktiği muska da bağlıydı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Sağlığın için bunu boynundan çıkarma!</span></p>

      <p class="paragraf"><span class="regular-1" style="font-size:1.09em;" xml:lang="en-US">Kızının boynuna takıp istavroz çıkardı.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Eskiden seni yatırırken başucunda böyle istavroz çıkarıp dua ederdim, sen de duayı arkamdan tekrarlardın... Şimdi eskisi gibi değilsin, Tanrı sana huzur vermiyor. Ah Nataşa, Nataşa! Annenin duaları da fayda etmez oldu!</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İhtiyar kadın ağlamaya başladı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nataşa sessizce onun elini öptü, kapıya bir adım attı. Sonra birdenbire hızla geri döndü, babasına yaklaştı. Heyecanla soluyordu. Tıkanır gibi, kesik kesik,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Babacığım! Siz de... Kızınızı kutsayın dedi; önünde diz çöktü.</span></p>

      <p class="paragraf"><span class="regular-1" style="font-size:1.09em;" xml:lang="en-US">Hepimiz Nataşa’nın bu fazlaca törensel ayinine şaşırmış duruyorduk. Babası bir an ne yapacağını bilemeden ona bakakaldı. Sonra,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Nataşanke, yavrum... Biricik canım kızım, ne oldu sana, diye bağırdı, gözlerinden yaş boşandı. Neden kendini bu kadar hırpalıyorsun? Niçin gece gündüz ağlıyorsun? Hepsini görüyorum; geceleri uyuyamıyorsun, kalkıp odanın kapısından dinliyorum. Bana her şeyi söyle Nataşa, her şeyi aç ihtiyar babana, biz de...</span></p>

      <p class="paragraf"><span class="regular-1" style="font-size:1.09em;" xml:lang="en-US">Sözünü bitirmeden Nataşa’yı yerden kaldırıp kucakladı. Genç kız babasına sarılarak başını omzuna bıraktı. Tutmaya çalıştığı gözyaşlarıyla boğularak,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Yok, bir şey yok... Rahatsızım da... diye tekrarlıyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Seni Tanrı’ya emanet ediyorum biricik yavrum. Ulu Tanrı korusun, ruhuna sonsuz huzur versin, dertten uzak tutsun seni. Ben günahkâr kulunun dualarının kabul olması için de Tanrı’ya yalvar.</span></p>

      <p class="paragraf"><span class="regular-1" style="font-size:1.09em;" xml:lang="en-US">Annesi gözyaşları arasında,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Benim dualarımı da al kızım, benimkini de, dedi.</span></p>

      <p class="paragraf"><span class="regular-1" style="font-size:1.09em;" xml:lang="en-US">Nataşa, fısıldayarak:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Elveda! diye tekrarladı.</span></p>

      <p class="paragraf"><span class="regular-1" style="font-size:1.09em;" xml:lang="en-US">Kapının önünde durup annesiyle babasına bir daha baktı. Bir şey daha söylemek istedi ama yapamadı, hızla odadan çıktı. Kötü bir şey olacağını sezinleyerek arkasından koştum.</span></p>
    </div>
  </div>
</body>
</html>
