<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-14.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-14.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="araalt" id="toc_marker-1-1-14" xml:lang="en-US">XIV</p>

      <p class="paragraf"><span class="regular-1" style="font-size:1.09em;">Nataşa’ya çok geç, ancak akşam saat onda gidebildim. O sıralar Fontanka’da</span><span class="dipp char-style-override-11" style="font-size:0.82em;"><a class="footnote-link" href="#footnote-225-8" id="footnote-225-8-backlink">8</a></span> <span class="regular-1" style="font-size:1.09em;">Semyonov köprüsü civarında tüccar Kolotuşkin’a ait pis bir ‘apartman’ın dördüncü katında oturuyordu. Evini terk ettikten sonra ilk zamanlar Alyoşa ile beraber Liteynaya Sokağı’nda, üçüncü katta ufak, güzel, rahat bir daireye yerleşmişlerdi. Fakat genç Prensin parası çabuk tükendi. Müzik öğretmenliği işi suya düştü, borç para almaya başladı ve gırtlağına kadar borca battı. Parasını hep evin dekorasyonuna, Nataşa’ya hediye almaya harcıyordu. Nataşa savurganlığı yüzünden onu azarlıyor, hatta bazen ağlıyordu. İnce, duygulu bir çocuk olan Alyoşa sevgilisinin hoşuna gidecek bir hediyeyi haftalarca düşünmekten, sevincini hayal etmekten zevk alıyordu. Bundan söz ederek zevkini benimle paylaşıyordu. Fakat Nataşa’nın kınama ve gözyaşlarıyla karşılaşınca mahzunlaşıyor, acınacak hale geliyordu. Daha sonraları hediyeler keder, sitem, kavga nedeni olmaya başladı. Alyoşa, Nataşa’dan gizli olarak da epey para harcıyordu. Arkadaşlarına uyarak geziyor, Nataşa’yı aldatıyordu. Onu çok sevdiği halde birtakım Jozefinalarla, Minnalarla düşüp kalkıyordu. Nataşa’ya aşkı onun için adeta bir acı kaynağıydı. Kaç kereler bana gelerek keder, üzüntü içinde Nataşa’nın bir tırnağına bile layık olmadığından, kabalığı, hırçınlığı yüzünden ona hiçbir zaman yaklaşamayacağından dert yanmıştı. Hakkı da vardı: Birbirlerine uygun değillerdi. Alyoşa kızın yanında çocuk gibiydi. Nataşa da ona o gözle bakıyordu. Alyoşa bana Jozefin’le macerasını ağlayarak, pişmanlık duyarak anlatıyordu. Bunu Nataşa’ya sezdirmemem için yalvarıyordu. Bana içini dökünce de kös kös eve yollanıyordu. Ama bu suçlu haliyle tek başına eve gitmeye cesaret edemiyor, beni de peşine takıyordu. Sözde ona cesaret veriyormuşum… Nataşa yüzüne bakar bakmaz durumu anlardı. Çok kıskançtı. Alyoşa’nın çapkınlıklarını bağışlaması garibime gidiyordu. Alyoşa süt dökmüş kedi gibi sevgi dolu gözlerini Nataşa’ya diker, o da sevgilisinin suçlu olduğunu sezmekte gecikmezdi. Ayıbını yüzüne vurmaz, ağzını aramaz, tam tersine şefkatli davranırdı. Hem de bütün bunları kendini zorlamadan, samimi bir tavırla yapardı. Bu kalbi şefkat dolu sevimli kız, başkalarının ve özellikle Alyoşa’nın suçlarını affetmekten, kendine has ince bir zevk duyuyordu. Zaten o günlerde Jozefinlerden başka suç konusu yoktu. Nataşa’yı böyle uysal, merhametli gören Alyoşa’nın dili çözülüyordu; sırf içini boşaltıp, ‘eskisi gibi olmak için’ kendiliğinden her şeyi olduğu gibi anlatıyordu. Affedilince sevinçten kabına sığamıyor, hatta bazen duygulanarak ağlıyordu. Boynuma atılıp beni şapur şupur öptüğü de oluyordu. Hemen ardından neşelenip, kendine has çocukça bir gevezelikle Jozefin’le macerasını anlatıyordu. Kahkahalarla gülerek Nataşa’yı göklere çıkarıyordu. Gece huzur ve neşe içinde sona eriyordu. Parası tükenince Alyoşa bazı eşyalarını elden çıkarmaya başladı. Nataşa’nın ısrarıyla Fotanka civarında ufak, ucuz bir ev buldular. Eşya satışı da bir yandan devam ediyordu. Nataşa’nın elbiselerinden bir kısmı bile satışa çıkarıldı. Kadın, kendine iş arıyordu. Alyoşa bunu öğrenince taşkın bir kedere kapıldı; kendi kendine lanetler yağdırdı, isminden bile nefret ettiğini bağırdı ama gene de davranışlarını düzeltmedi. Eşyanın satışından sağladıkları gelir kesilince çalışmadan gelen kazanca kaldılar. Ama bu da devede kulaktı.</span></p>

      <p class="paragraf"><span class="regular-1" style="font-size:1.09em;">Birlikte oturmaya başladıkları ilk günlerden beri Alyoşa babasıyla bozuşmuştu. Prensin, oğlunu Kontesin üvey kızı Katerina Fedorovna Filimonova ile evlendirmek niyeti henüz tasarı halinde olduğu halde aklı bu projeye iyice yatmıştı. Alyoşa’yı nişanlı adayının evine götürdü. Kâh sertlikle, kâh kandırmaya çalışarak kendini kıza beğendirmesi için üsteledi. Fakat Prensin planı Kontesin işine gelmediği için iş bozuldu. Prens de oğlunun Nataşa ile ilişkisine aldırmaz oldu. Alyoşa’nın her cahilliğini bildiği için aşkının çabuk biteceğinden emindi, her şeyi zamana bırakıyordu. İki gencin evlenmeleri olasılığını yakın zamana kadar aklından bile geçirmiyordu. Onlar da henüz kesin bir girişimde bulunmuyor, bir yandan Nataşa’nın babasıyla resmen barışmasını, bir yandan da genel durumda değişiklik olmasını bekliyorlardı. Galiba Nataşa da bu konuya pek yanaşmak istemiyordu. Alyoşa bir gün bana babasının bu serüvenden biraz da memnun olduğunu ağzından kaçırdı. İhmenev’in küçük düşmesi hoşuna gitmiş. Oğluna laf olsun diye kızmış görünüyordu; zaten çok düşük tuttuğu aylığını büsbütün kısmıştı. Oğluna karşı son derece cimriydi, sonraları parayı büsbütün kesmekle tehdit etti. Bir süre sonra Polonya’da işleri olan Kontesle birlikte seyahate çıktı. Ama kafasındaki evlendirme tasarısından gene de büsbütün vazgeçmiş değildi. Alyoşa’yı evlenmek için henüz çok genç gördüğü halde kızı kaçırılmayacak bir fırsat olarak görüyordu. Kulağımıza gelen söylentilere göre, sonunda Prens işi düzenine koydu. Anlattığı olay sırasında Sen-Petersburg’a yeni dönmüştü. Oğluyla karşılaşmaları gayet iyi oldu. Fakat çocuğun Nataşa’ya karşı ilgisindeki gelişme ona hiç de hoş gelmeyen bir sürpriz oldu. Bir yandan da bunu kuşkuyla karşıladı. İlkin sert, kesin bir dille ayrılmalarını istedi ama sonradan daha iyi bir çare buldu. Alyoşa’yı Kontesin evine götürdü. Kontesin üvey kızı kusursuz derecede güzeldi. Genç kızdan daha çok, çocuk sayılırdı; eşine az rastlanır bir açık yürekliliği, tertemiz bir ruhu vardı. Şen, zeki ve şefkatliydi. Prensin hesabına göre, aradan geçen altı ayda Alyoşa’nın Nataşa’ya aşkı hızını kaybedecek, üzerindeki etkisi azalacak, delikanlı nişanlı adayına başka gözle bakmaya başlayacaktı. Prens tahminlerinin bir kısmında haklı çıktı: Alyoşa Kontesin üvey kızına karşı büsbütün ilgisiz kalmadı. Öte yandan prens de ansızın değişmiş, oğlunun üstüne düşmeye başlamıştı. Yalnız para bakımından davranışında hiçbir değişiklik yoktu. Alyoşa babasının sevgisinin kesin bir kararı gizlediğini hissediyor, üzülüyordu; Katerina Fedorovna’yı her gün görmese üzüntüsü daha artacaktı. O sıralar Nataşa’ya ardı ardına beş gün uğramadığını biliyordum. İhmenevlerden ona giderken yolda boyuna, karşılaştığımız zaman bana neler söyleyeceğini merak ediyordum. Uzaktan penceredeki ışığı fark ettim. Yaptığımız anlaşmaya göre Nataşa beni görmek isteyince pencereye mum koyuyordu. Böylece hemen hemen her akşam evinin önünden geçiyor, penceredeki ışıktan beklendiğimi anlıyordum. Son zamanlarda Nataşa’nın penceresi sık sık aydınlamaya başlamıştı.</span></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-8-backlink" id="footnote-225-8">8</a> Sen-Petersburg’dan geçen Neva Nehri’ne ait kanallardan biri. (Ç.N.)<a id="Anchor"></a></p>
        </div>
      </div>
    </div>
  </div>
</body>
</html>
