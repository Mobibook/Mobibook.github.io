<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-24.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-24.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="araalt" id="toc_marker-1-2-9" xml:lang="en-US">IX</p>

      <p class="paragraf"><span class="regular-1" style="font-size:1.09em;">Hayli geç, saat ona doğru, hasta olarak uyandım. Başım dönüyor, ağrıyordu. Elena’nın yatağına baktım, boştu. O anda kulağıma sağdaki küçük odamdan, süpürge hışırtısına benzer birtakım sesler geldi. Dışarıya baktım, Elena bir elinde süpürge, öbür eliyle geceden beri üstünden çıkarmadığı süslü entarisinin eteğini toplamış, odayı süpürüyordu. Soba için hazırlanmış odunları bir köşeye istiflemiş, masayı silmiş, çaydanlığı pırıl pırıl etmişti. Kızcağız iyice işe girişmişti.</span></p>

      <p class="paragraf"><span class="regular-1" style="font-size:1.09em;">— Aşk olsun Elena, sana ortalık süpür diyen mi var! diye söylendim. Hastasın kızım. Buraya hizmetçilik etmeye mi geldin?</span></p>

      <p class="paragraf"><span class="regular-1" style="font-size:1.09em;">Elena doğrularak gözlerini bana dikti.</span></p>

      <p class="paragraf"><span class="regular-1" style="font-size:1.09em;">— Burayı kim süpürecek öyleyse? Artık hasta değilim.</span></p>

      <p class="paragraf"><span class="regular-1" style="font-size:1.09em;">— Seni çalıştırmak için getirmedim Elena. Yoksa Bubnova gibi bedavadan oturmanı, başına kakacağımdan mı korkuyorsun?</span></p>

      <p class="paragraf"><span class="regular-1" style="font-size:1.09em;">Sonra, şaşkınlıkla:</span></p>

      <p class="paragraf"><span class="regular-1" style="font-size:1.09em;">— Hem şu pis süpürgeyi de nereden buldun? Benim değil bu... diye ekledim.</span></p>

      <p class="paragraf"><span class="regular-1" style="font-size:1.09em;">— Benim. Ben getirdim. Dedemin evini ben süpürüyordum. Süpürge o zamandan sobanın arkasında kalmış.</span></p>

      <p class="paragraf"><span class="regular-1" style="font-size:1.09em;">Odama düşünceli bir halle döndüm. Belki yanılıyordum ama bana, evimde kalmak Elena’nın ağrına gidiyor, yaptığım iyiliğin altında kalmak istemiyor gibi geldi. “Eğer doğruysa pek çetin bir çocuk,” diye düşündüm.</span></p>

      <p class="paragraf"><span class="regular-1" style="font-size:1.09em;">Bir-iki dakika sonra Elena içeri girip sedire, dünkü yerine sessizce oturdu. Zaman zaman inceleyen bakışıyla beni süzüyordu. O aralık çayımızı hatırladım; bir bardak çayla bir dilim beyaz ekmek verdim. Ses çıkarmadan aldı. Yirmi dört saatten beri ağzına bir lokma koymamıştı.</span></p>

      <p class="paragraf"><span class="regular-1" style="font-size:1.09em;">Eteğinin kenarının çamurlandığını fark edince,</span></p>

      <p class="paragraf"><span class="regular-1" style="font-size:1.09em;">— Gördün mü, dedim; şu pis süpürgeyle güzel elbiseni kirlettin.</span></p>

      <p class="paragraf"><span class="regular-1" style="font-size:1.09em;">Elena üstünü başını çabucak gözden geçirdi, sonra beni şaşkınlığa uğratan bir şey yaptı. Görünüşte soğukkanlılığını hiç bozmadan çay fincanını masaya bıraktı, aşağıdan yukarıya yırtarak giysisini ikiye ayırdı. Sonra alev saçan gözlerini bana dikti. Yüzü kireç kesilmişti. Kızın deli olduğuna iyice inanmıştım.</span></p>

      <p class="paragraf"><span class="regular-1" style="font-size:1.09em;">— Ne yapıyorsun Elena! diye bağırdım.</span></p>

      <p class="paragraf"><span class="regular-1" style="font-size:1.09em;">Heyecandan tıkanarak,</span></p>

      <p class="paragraf"><span class="regular-1" style="font-size:1.09em;">— Kötü bir elbiseydi bu! dedi. Niçin güzel dediniz?</span></p>

      <p class="paragraf"><span class="regular-1" style="font-size:1.09em;">Yerinden fırlayarak:</span></p>

      <p class="paragraf"><span class="regular-1" style="font-size:1.09em;">— İstemem onu, yırtacağım, parça parça edeceğim! diye haykırıyordu. Ondan süs filan istemiyordum! Kendisi, zorla giydirdi. Zaten bir elbisesini yırtmıştım, bunu da yırtacağım, yırtacağım... Yırtacağım!</span></p>

      <p class="paragraf"><span class="regular-1" style="font-size:1.09em;">Elbiseyi olanca öfkesiyle didik didik etti. İşini bitirdiği zaman ayakta duracak hali kalmamıştı; sapsarıydı. Elena’nın hırçınlığını şaşkınlıkla seyrediyordum. O da, sanki kendisine karşı suç işlemişim gibi bana hışımla bakıyordu. Artık bundan sonra ne yapmam gerektiğini biliyordum. Zaman kaybetmeden hemen o sabah, ona yeni bir elbise almaya karar verdim. Bu vahşi, kalbi katılaşmış küçük yaratığı ancak iyilik etkileyebilirdi. Ömründe iyi insanlarla karşılaşmamış gibi bir hali vardı. Bu iş için çok ağır bir ceza gördüğü halde yeniden elbisesini yırtmıştı.</span></p>

      <p class="paragraf"><span class="regular-1" style="font-size:1.09em;">Bitpazarından oldukça iyi, sade bir elbise, ucuza alınabilirdi. Ama aksi gibi, o sırada tamamıyla parasızdım. Gece yatarken, bir miktar para alabileceğim bir yere uğramaya karar verdim. Bitpazarı yolumun üzerindeydi. Şapkamı aldım; Elena, bir şey bekliyormuş gibi gözlerini benden ayırmadan bakıyordu.</span></p>

      <p class="paragraf"><span class="regular-1" style="font-size:1.09em;">Dün ve önceki günkü gibi kapıyı kilitlemek için anahtarı alırken,</span></p>

      <p class="paragraf"><span class="regular-1" style="font-size:1.09em;">— Beni gene kilitleyecek misiniz? diye sordu.</span></p>

      <p class="paragraf"><span class="regular-1" style="font-size:1.09em;">— Buna gücenme yavrum. Ben yokken birisi gelebilir, onun için kilitliyorum. Hastasın, korkabilirsin. Belli olmaz, bakarsın Bubnova gelir...</span></p>

      <p class="paragraf"><span class="regular-1" style="font-size:1.09em;">Bunu bilerek söyledim. Ona güvenmediğim, kaçacağından kuşkulandığım için kilitliyordum; bir süre tedbirli davranmaya karar vermiştim. Elena ses çıkarmadı; kapıyı kilitleyerek çıktım.</span></p>

      <p class="paragraf"><span class="regular-1" style="font-size:1.09em;">Tanıdığım bir yayımevi sahibi vardı, üç yıldır cilt cilt romanlar çıkarıyordu. Zor durumda kaldıkça ona başvuruyordum. Hiç bekletmeden avans verirdi. Bu defa da ona gittim, yirmi beş ruble alabildim. Karşılık olarak bir hafta içinde derleme bir yazı hazırlayacaktım. Romanımdan vakit çalarak çalışacaktım. Sıkıştığım zamanlar hep böyle yapardım.</span></p>

      <p class="paragraf"><span class="regular-1" style="font-size:1.09em;">Parayı bulur bulmaz doğru bitpazarına gittim. Orada tanıdığım ihtiyar bir eskici kadını buldum. Elena’nın aşağı yukarı boy ölçüsünü verdim. Kadın hemen açık renk bir basma elbise buldu. Belki ancak bir defa suya girmiş, sapasağlam ve çok ucuz bir elbiseydi. Yanına bir de boyun atkısı aldım. Hesap yapılırken, Elena’nın manto gibi bir şeye de gereksinimi olduğunu düşündüm. Hava soğuktu, çocuğun dışarıda giyebileceği bir giysisi yoktu. Fakat bunu başka bir sefere bıraktım: Elena alıngan, gururlu bir kızdı. Aldığım elbiseyi bile nasıl karşılayacağını bilmiyordum. Halbuki gördüklerim içinde en sade, en göze çarpmayanını seçmiştim. Gene de biri pamuklu, öbürü yün, iki çift çorap almadan yapamadım. Bunları, hastalığını, odanın soğukluğunu bahane ederek kabul ettirecektim. İç çamaşırlarına da gereksinimi vardı, ama bunu daha sonraya, Elena’nın bana daha çok alıştığı zamana bırakmaya karar verdim. Bu arada Elena’yı sevindirecek bir şey, yatağının önüne germek için eski bir perde de aldım.</span></p>

      <p class="paragraf"><span class="regular-1" style="font-size:1.09em;">Aldığım eşyayla birlikte öğleyin, bir buçukta eve geldim. Sokak kapısının kilidi oldukça sessiz açıldığı için Elena girdiğimi duymadı. Masanın önünde kitaplarımla kâğıtlarıma baktığının farkına vardım. Ayak sesimi duyunca okuduğu kitabı hızla kapayarak masadan ayrıldı, yüzü kızarmıştı. Kitaba göz attım. Bu, ayrı bir cilt halinde çıkan ilk romanımdı; kitabın kapağında adım da yazıyordu.</span></p>

      <p class="paragraf"><span class="regular-1" style="font-size:1.09em;">‘Beni niye kapattın sanki!’ gibilerinden,</span></p>

      <p class="paragraf"><span class="regular-1" style="font-size:1.09em;">— Siz yokken birisi kapıyı çaldı, dedi</span></p>

      <p class="paragraf"><span class="regular-1" style="font-size:1.09em;">— Doktor olmasın? Hiç seslenmedin mi Elena?</span></p>

      <p class="paragraf"><span class="regular-1" style="font-size:1.09em;">— Hayır.</span></p>

      <p class="paragraf"><span class="regular-1" style="font-size:1.09em;">Paketi açarak aldığım elbiseyi çıkardım.</span></p>

      <p class="paragraf"><span class="regular-1" style="font-size:1.09em;">— Al şunu Elena, üstün başın pek dağınık. Bu sana gündelik olur... Çok para vermedim, bunun için üzülme, topu topu bir ruble yirmi kopek tuttu. Güle güle giy.</span></p>

      <p class="paragraf"><span class="regular-1" style="font-size:1.09em;">Elbiseyi yanına bıraktım. Kıpkırmızı oldu, bir süre gözlerini açarak bana baktı. Bakışında hem şaşkınlık hem de sanki utanç vardı. Gene de gözlerinde tatlı, yumuşak pırıltılar belirdi. Ses çıkarmadığını görünce tekrar masaya döndüm. Davranışımın onu ne kadar şaşırttığı halinden belliydi. Yere bakarak sessizce oturuyor ama güçlükle kendini tutuyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">Başımın dönmesi ve ağrısı gittikçe artıyordu. Temiz havanın da faydası dokunmamıştı. Halbuki Nataşa’ya gitmem gerekiyordu. Dünden beri merakım azalacak yerde büsbütün artmıştı. Bir aralık kulağıma, Elena beni çağırıyormuş gibi geldi. O yana baktım.</span></p>

      <p class="paragraf"><span class="regular-1" style="font-size:1.09em;" xml:lang="en-US">Başını öbür yana çevirmiş, sedirin örtüsünü çekiştiriyordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Artık sokağa çıkarken kilitlemeyin beni, dedi. Sizden bir yere gitmem.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Peki öyle olsun. Yalnız yabancı biri gelirse?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Öyleyse anahtarı bana bırakın, içeriden kilitlerim. Kapıyı çalana evde yok derim.</span></p>

      <p class="paragraf"><span class="regular-1" style="font-size:1.09em;" xml:lang="en-US">‘Bundan kolay ne var!’ demek ister gibi bana muziplik dolu gözlerle baktı. Sonra, yanıt vermeme vakit bırakmadan, birdenbire,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Çamaşırınızı kim yıkıyor, diye sordu.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Binada bir kadın var, ona veriyorum.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ben çamaşır yıkamasını bilirim. Dün yemeği nereden aldınız?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bir lokantadan...</span></p>

      <p class="paragraf"><span class="regular-1" style="font-size:1.09em;" xml:lang="en-US">— Yemek de yapabilirim. Bundan sonra yemeğinizi ben yapacağım.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Daha neler! Ne yemek yapabilirsin ki sen! Hem bunu ne diye konuşuyoruz sanki!</span></p>

      <p class="paragraf"><span class="regular-1" style="font-size:1.09em;" xml:lang="en-US">Elena sustu, gözlerini yere indirdi. Sözlerimin onu üzdüğü belliydi. On dakika kadar ikimiz de konuşmadan durduk. Elena başını kaldırmadan, birdenbire:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Çorba, dedi.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">Şaşırdım:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ne çorbası?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Çorba yapmasını bilirim. Annem hastayken ben yapardım. Çarşıya giderdim.</span></p>

      <p class="paragraf"><span class="regular-1" style="font-size:1.09em;" xml:lang="en-US">Yanına oturarak:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ne kadar gururlusun Elena, dedim. Ben içimden gelerek hareket ediyorum. Yalnızsın, kimsesiz ve mutsuzsun. Gücüm yettiği kadar sana yardım etmek istiyorum. Kötü durumda olsam sen de bana aynı şeyi yapardın. Ama benim gibi düşünmek istemediğin için ufak hediyemi kabul etmek bile gururunu incitiyor. Hemen karşılığını vermek, çalışarak ödemek istiyorsun. Sanki karşında Bubnova gibi yaptıklarını başına kakacak birisi var... Ayıp ediyorsun Elena.</span></p>

      <p class="paragraf"><span class="regular-1" style="font-size:1.09em;" xml:lang="en-US">Yanıt vermedi, dudakları titriyordu. Konuşmak istiyor ama kendini tutuyordu. Nataşa’ya gitmek için kalktım. Bu defa anahtarı Elena’ya bıraktım. Birisi kapıyı çalarsa, kim olduğunu sormasını öğütledim.</span></p>

      <p class="paragraf"><span class="regular-1" style="font-size:1.09em;">Nataşa’ya bir şey olduğunu, bunu daha önce birkaç kere yaptığı gibi benden sakladığına yüzde yüz emindim. Ne olursa olsun, sırnaşıklığımla kızdırmamak için sadece kapıdan uğrayıp sormaya karar verdim.</span></p>

      <p class="paragraf"><span class="regular-1" style="font-size:1.09em;">Tahminim doğru çıktı. Beni, hoşnutsuzluğunu gösteren sert bir bakışla karşıladı. Bu durumda hemen gitmem gerekiyordu ama gene de olduğum yerden ayrılamıyordum.</span></p>

      <p class="paragraf"><span class="regular-1" style="font-size:1.09em;">— Bir dakika için uğradım Nataşa. Sana akıl danışmaya geldim, şu konuğumu ne yapayım?</span></p>

      <p class="paragraf"><span class="regular-1" style="font-size:1.09em;">Telaşla Elena’dan söz etmeye başladım. Nataşa sessizce dinledi. Sonra,</span></p>

      <p class="paragraf"><span class="regular-1" style="font-size:1.09em;">— Ne fikir vereyim bilmem ki Vanya, dedi. Tuhaf bir yaratık olduğu anlaşılıyor. Belki çok ezilmiş, ürkütülmüştür. Şimdilik evinde kalsın, hiç olmaza sağlığı düzelsin. Bizimkilere mi götürmek istiyorsun?</span></p>

      <p class="paragraf"><span class="regular-1" style="font-size:1.09em;">— Benden başka bir yere gitmeyeceğini söylüyor. Hem orada onu nasıl karşılayacaklarını Tanrı bilir. Doğrusu ben de ne yapacağımı şaşırdım. Sen nasılsın canım? Dün biraz rahatsızdın galiba, değil mi?</span></p>

      <p class="paragraf"><span class="regular-1" style="font-size:1.09em;">Dalgın bir halde,</span></p>

      <p class="paragraf"><span class="regular-1" style="font-size:1.09em;">— Öyle... Hâlâ başım ağrıyor, dedi. Bizimkilerden kimseyi gördüğün var mı?</span></p>

      <p class="paragraf"><span class="regular-1" style="font-size:1.09em;">— Hayır. Onlara yarın gideceğim. Yarın cumartesi ya...</span></p>

      <p class="paragraf"><span class="regular-1" style="font-size:1.09em;">— E, ne olacak?</span></p>

      <p class="paragraf"><span class="regular-1" style="font-size:1.09em;">— Akşam Prens gelecekti...</span></p>

      <p class="paragraf"><span class="regular-1" style="font-size:1.09em;">— Biliyorum. Sonra?</span></p>

      <p class="paragraf"><span class="regular-1" style="font-size:1.09em;">— Hiç... Öyle söyledim işte.</span></p>

      <p class="paragraf"><span class="regular-1" style="font-size:1.09em;">Nataşa karşımda durdu, sabit bir bakışla gözlerimin içine uzun uzun baktı. Bakışında kesinlik, inatçılık, aynı zamanda ateşli parıltılar vardı.</span></p>

      <p class="paragraf"><span class="regular-1" style="font-size:1.09em;">— Sana bir şey söyleyeyim mi Vanya, dedi; ne olursun git, beni son derece rahatsız ediyorsun...</span></p>

      <p class="paragraf"><span class="regular-1" style="font-size:1.09em;">Doğrularak derin bir hayretle ona baktım... Sonra adeta korkuyla,</span></p>

      <p class="paragraf"><span class="regular-1" style="font-size:1.09em;">— Nataşa, yavrum, ne oldu sana, neyin var! diye bağırdım.</span></p>

      <p class="paragraf"><span class="regular-1" style="font-size:1.09em;">— Hiç. Yarın hepsini öğrenirsin, ama şimdi yalnız kalmak istiyorum... Anladın mı Vanya? Hemen git, seni görmeye dayanamıyorum, acı geliyor bana.</span></p>

      <p class="paragraf"><span class="regular-1" style="font-size:1.09em;">— Hiç olmazsa şu kadarını söyle...</span></p>

      <p class="paragraf"><span class="regular-1" style="font-size:1.09em;">— Yarın, hepsini yarın öğrenirsin! Aman Tanrım, gitmeyecek misin sen!?</span></p>

      <p class="paragraf"><span class="regular-1" style="font-size:1.09em;" xml:lang="en-US">Odasından çıktım. Neye uğradığımı bilemiyordum. Mavra arkamdan antreye koştu.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ne oldu, kızdı mı? Korkudan yanına giremiyorum.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ne oldu ona?</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ne olacak, bizimkinin üçüncü gündür eve adım attığı yok...</span></p>

      <p class="paragraf"><span class="regular-1" style="font-size:1.09em;" xml:lang="en-US">Hayretle,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Nasıl olur, dedim. Dün bana sabah geldiğini, akşam ayrıca gelmek istediğini söylemişti.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Yok canım! Ne sabah ne akşam geldi. Dedim ya, üç gündür ortalarda yok. Demek, dün sabah geldiğini söyledi…</span></p>

      <p class="paragraf"><span class="regular-1" style="font-size:1.09em;" xml:lang="en-US">— Evet, öyle.</span></p>

      <p class="paragraf"><span class="regular-1" style="font-size:1.09em;" xml:lang="en-US">— Herifin gelmediğini sana bile açıklamaktan çekindiğine göre pek yüreğine oturmuş. Yaman herif doğrusu!</span></p>

      <p class="paragraf"><span class="regular-1" style="font-size:1.09em;" xml:lang="en-US">— Peki, ne olacak şimdi, diye bağırdım.</span></p>

      <p class="paragraf"><span class="regular-1" style="font-size:1.09em;" xml:lang="en-US">Mavra kollarını iki yana açarak:</span></p>

      <p class="paragraf"><span class="regular-1" style="font-size:1.09em;" xml:lang="en-US">— Ben de ne yapacağımı bilemiyorum, dedi. Dün beni iki kere ötekinin evine göndermek istedi, ama sonunda vazgeçti. Bugün benimle de konuşmaz oldu. Bari sen öbürüne git, görüş. Ben Nataşa’yı yalnız bırakmaya korkuyorum.</span></p>

      <p class="paragraf"><span class="regular-1" style="font-size:1.09em;" xml:lang="en-US">Heyecandan aklımı kaybedecek hale geldim. Koşa koşa aşağı indim. Mavra, arkamdan,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Akşama gelecek misin, diye seslendi.</span></p>

      <p class="paragraf"><span class="regular-1" style="font-size:1.09em;" xml:lang="ar-SA">İnerken,</span></p>

      <p class="paragraf"><span class="regular-1" style="font-size:1.09em;" xml:lang="en-US">— Bakalım, dedim. O zamana kadar başıma bir hal gelmez sağ kalırsam, belki haber almak için yalnız sana uğrarım.</span></p>

      <p class="paragraf"><span class="regular-1" style="font-size:1.09em;" xml:lang="en-US">Gerçekten adeta yüreğimin tam ortasında bir bıçak hissediyordum.</span></p>
    </div>
  </div>
</body>
</html>
