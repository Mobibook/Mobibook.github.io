<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ramses</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_9"><span class="ideitalik">MISIR’DA DİNSEL ÇATIŞMALAR VE II. RAMSES</span></h1>

  <p class="normal">II. Ramses döneminin geleneksel Amon zdini politikasını muhafazakâr bir biçimde uygulayan bir firavundu. II. Ramses’in bu din politikası, Yeni İmparatorluk devrinin sona ermesinde çarpıcı siyasal sonuçlara yol açmıştır. Bu politika sonucunda Ramsesler devrinin kapanması ile iç kargaşalığa sürüklenen Mısır’da, Amon tapınaklarında Teb’li rahipler siyasal nüfuz sahibi olarak, kaos döneminde Mısır’a hükmetmeye başladılar.</p>

  <p class="normal">Eski Mısır Orta Krallık döneminde, 11. Sülaleye mensup Teb yöneticileri nüfuz alanlarını genişleterek, II. Mentuhotep önderliğinde yeniden birleşti. 11. Sülalenin diğer halefleri Teb’de bir güç merkezi inşa ederek, Mısır sanatında ve arkeolojisinde büyük bir etki yaratan kültürel canlanma sürecine damgasını vurdular. Bu dönemde Teb tanrısı Amon, Ra ile birleşerek Amon Ra haline geldi ve Osiris ilahlaştırıldı Teb’li yöneticiler, 12. sülalenin ilk kralı, M.Ö. 1980-1951 yılları arasında hüküm süren 1. Amenemhet’in Memphis yakınlarında başkent kurmasına kadar yönetimi ellerinde tutmayı başardılar. Fakat yine de firavun, Teb tanrısı Amon’a saygı göstermeyi sürdürdü. Böylece Amon kültü, bütün krallıkların tapındığı ortak kült haline geldi. Merkezi iktidar tekrar yapılanarak Eski Krallık döneminde firavunun mutlak yetkisi, yerini zamanla bürokrasiyi iyi bir şekilde işleten Amon rahiplerinin nüfuzuna bıraktı.</p>

  <p class="normal">Yeni Krallık döneminde, Ari halklarının Ön Asya’ya nüfuz etmeleri sonucu diğer kavimlerle karışmış olan Hiksoslar, Mısır’ı istila ettiler. Ancak daha sonra Thebes kentinden Amosis, Hiksoslar’ı yenerek Filistin’e sürdü. I. Ahmose, ülkeyi Hiksos işgalinden kurtaran ve XIII. Hanedan’ı kurarak yeni krallığı başlatan firavun oldu. Yaklaşık beş yüz yıl boyunca üç hanedanın hüküm sürdüğü bu uzun dönem; “yeniden kuruluş”, “Amarna”, ve “Ramsesler” olmak üzere üç aşamaya bölündü. Yeni Krallık dönemindeki monarşi, ülkede birliği sağlayarak Akdeniz’de, Ön Asya’da, Afrika’da güvenlik ve egemenlik alanları genişleterek yeni ekonomik kaynaklara sahip oldu.</p>

  <p class="normal">Yayılmacı bir politika izleyerek birçok koloniye sahip olan Yeni Krallık devrinde, Mısır’da devlet idaresi krala bağlı memurları tarafından yürütülüyordu. Sürekli yabancı göçlerle nüfusu artan Mısır’da, yabancı etkisi gözle görülür bir hal almaya başladı. Bu göçler sonucunda yabancı prensesler ve harem kadınları saraya girmeye başardılar. Yabancı ülkelerle diplomatik ilişkiler gelişmeye başladı. Bu yükseliş döneminde imparatorluk Tanrısı Amon’du. Amon tapınağı ve rahipleri, yönetim üzerinde büyük bir nüfuz sahibiydiler.</p>

  <p class="normal">I.Ahmose’nin yeniden yapılandırma süreci ardından hanedanlık tahtına oturan I.Amenhotep ve I. Tutmosis, Ön Asya’da Filistin’i, Afrika’da Nubian ve Sudan’ı eyalet haline getirerek kolonileştirdiler. Döneminde yayılmacı politikalar izleyen I. Tutmosis öldüğünde, iki ayrı eşinden olan biri kız diğeri erkek çocuğu birbirleri ile evlendi. II. Tutmosis, çocuk yaşta firavunluk tahtına oturdu. II. Tutmosis döneminde yönetimde kraliçe etkinliği artmaya başlayınca, kraliçeden çekinen Teb’li Amon rahipleri, II. Tutmosis’e kutsallık payesi verdiler.</p>

  <p class="normal">II. Tutmosis’in ölümünden sonra tahta geçen III. Tutmosis, Hatşepsut’un kızı Neferu-Re ile evlendi. III. Tutmosis henüz çocuk yaşta olduğundan Kraliçe Hapşepsut firavun ilan edildi. Mısır’ın ilk kadın firavunu olan Hatşepsut, 60 yaşında öldükten sonra firavun olan III. Tutmosis en savaşçı karakteri ile öne çıkmaya başladı. Kadeş’e ardı ardına seferler düzenledi.</p>

  <p class="normal">Ondan sonra tahta geçen firavun II. Amenhotep, babasının oluşturduğu imparatorluk politikasını devam ettirdi. II. Amenhotep, Hattiler (Hititliler) ve Mitanniler ile iyi geçinerek barışçıl bir politika izledi. XVIII. Hanedanın bütün firavunları, Teb kenti ve tanrı Amon korumaları üzerine diğer dinsel inançlar ve kentler gzaman içinde Teb kenti ve Amon inancı hegemonyasına girmeye başladılar. Şüphesiz bu, büyük bir baskı ve yıldırma politikası ile gelişen bir süreçti. Giderek dış ticarette Amon rahipleri önemli bir nüfuz kazanmaya başladılar. Öyle ki, yabancı tüccarlar, ancak firavun ve tanrı Amon’a sundukları ürünler dışında kalan ürünlerini satabiliyorlardı.</p>

  <p class="normal">Amon rahiplerinin devlet üzerindeki bu üstünlüğü ve ayrıcalıklı konumu ve sürekli artan baskılar, alttan alta Mısır içinde tepkilere ve sosyal hareketlere neden oluyordu. Rejim, doruk noktasına kadar çıkmış ama artan baskılar, yeni bir çöküş dönemini haber vermeye başlamıştı. Bu süreçte hanedanın 9. firavunu IV. Amenhotep (IV. Amonofis adıyla tahta çıkmıştır.), dinsel ve idari hayatta köklü değişikliklere giderek çok tanrılı Amon inancına karşı tek tanrılı Aton (ya da Aten) dinine geçerek yeni bir dönemin başlatıcısı oldu.</p>

  <p class="normal">Amon rahiplerinin firavunun otoritesini sarsacak biçimde güçlenmeleri, rahiplerin siyasi gücünü zayıflatacak yeni bir dinsel reform hareketini tetikledi. IV. Amenofis, (M.Ö. 1424-1388) Amon rahiplerinin ideolojik dayanağı olan Amon tanrı kültüne karşı halk arasında sevilen güneş tanrısı Ra’yı öne çıkarmaya çalıştı. Kendisini de Ra’nın büyük rahibi ilan ederek Teb’de onun onuruna bir tapınak inşa etmeye başladı. Ne var ki, Ra’nın kültü verimi az olan Heliopolis bölgesinde taraftar bulduğu için IV. Amenofis, bu reform çabasında başarılı olamadı. Bunun yerine geleneksel tanrılar kültüyle bağlarını kopararak güneş yuvarlağı Aton’u tüm Mısır’ın tek tanrısı olarak yüceltti ve tek tanrılı bir dini kökleştirmeye başladı. Buna gerekçe olarak da güneşin bütün dünyayı aydınlattığı ve ısıttığını, onun biricik yaşam enerjisi olduğunu gösterdi. Amon, çok tanrılı Mısır dininde en büyük toteme verilen isimdi. Aton ise, Amenofis’e göre “göklerin ve yerin yaratıcısı” idi ve tektanrılı bir anlayışa dayanıyordu.</p>

  <p class="normal">IV. Amenofis ve kendisine bağlı olanlar, Teb şehrinden uzaklaşarak Tell El-Amarna’ya yerleşti ve burada “Akhenaton” adında yeni ve modern bir şehir inşa ettiler. Kendisi de “İmparatorluk tanrısı Amus razı olsun” anlamına gelen Amenofis adını değiştirerek, ‘Aton’a yararlı’, ‘onun hoşuna giden’, ‘Güneşin hizmetkârı” anlamlarına gelen “Akhenaton” adını aldı. Eski tapınaklar kapatılarak bütün Mısır’da ve kolonilerde yeni Aton tapınakları inşa ettirdi. Diğer tanrılara tapınmak yasaklandı ve önceki imparatorluk tanrısı Amon’a tapınmak şiddetle cezalandırılmaya başlandı. İmparatorluğun bütün tapınak ve anıtlarından Amon’un resim ve yazıları kaldırıldı. Tapınaklardaki bütün putların kırılmasını, duvarlardaki tanrı isimlerinin kazınmasını emretti. Amon putperestliğinin bütün izlerini ortadan kaldırmakta kararlı olan Akhenaton, Karnak’taki Amon tapınağını kapatarak yerine ‘Atonu bulduk’ anlamına gelen Gematon tapınağını inşa ettirdi. Akheneton’un inandığı ve halkının da inanmasını istediği ilah, ona göre sadece Mısırlıların değil, bütün insanların ve bütün kainatın Yaratıcı’sı idi. Güneş’i, Ay’ı, yıldızları yaratan “O” idi.</p>

  <p class="normal">Akhenaton bunu bir şiirinde şöyle dile getirmektedir;</p>

  <p class="indentmetin">Tanrı uludur, birdir, tektir.</p>

  <p class="indentmetin">Ondan başkası yoktur.</p>

  <p class="indentmetin">Bir tanedir,</p>

  <p class="indentmetin">O’dur her varlığı yaratan</p>

  <p class="indentmetin">Bir ruhtur Tanrı, görünmeyen bir ruh...</p>

  <p class="indentmetin">Ta başlangıçta vardı Tanrı,</p>

  <p class="indentmetin">Tek varlıktı o.</p>

  <p class="indentmetin">Hiç bir şey yokken o vardı.</p>

  <p class="indentmetin">her şeyi o yarattı (...)</p>

  <p class="indentmetin">Ezelden beri süregelen varlığı,</p>

  <p class="indentmetin">Ebediyete kadar sürecek,</p>

  <p class="indentmetin">Gizlidir Tanrı, kimse görmemiştir onu.</p>

  <p class="indentmetin">İnsanlara ve yarattıklarına sır kalır her zaman</p>

  <p class="normal">Akhenaton, bir şiirinde tanrı Aton’a şöyle seslenmektedir;</p>

  <p class="indentmetin">“Aton... Gündüz gibi ışıklı Aton.</p>

  <p class="indentmetin">Gözlerimiz sana bakıyor. Seni görüyor sana karşı..</p>

  <p class="indentmetin">Sen, benim kalbimdesin.</p>

  <p class="indentmetin">Fakat [onlar,] seni tanımak istemiyorlar.</p>

  <p class="indentmetin">Sadece ben, senin kulun Akhenaton, Seni tanıyorum.</p>

  <p class="indentmetin">Onlara araştırma gücü ver!</p>

  <p class="indentmetin">Senin gücün, senin planın, sonsuzdur.</p>

  <p class="indentmetin">Dünya Sana ait ve Senin.</p>

  <p class="indentmetin">Çünkü onu Sen yarattın.”</p>

  <p class="normal">Bir başka şiirinde de şöyle der:</p>

  <p class="indentmetin">“Senin nûrunla bütün yollar açılır.</p>

  <p class="indentmetin">Balığın suda zıplaması, Sen’dendir.</p>

  <p class="indentmetin">Senin nûrun, rûhların kalbine nüfûz eder...”</p>

  <div class="calibre1" id="calibre_pb_20"></div>
</body>
</html>
