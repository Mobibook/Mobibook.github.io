<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ramses</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_13"><span class="ideitalik">KRALLAR VADİSİ</span></h1>

  <p class="normal">II. Ramses’in mezarının nerede olduğu konusunda yapılan tartışmalar halen sürmesine rağmen, bugün tarihçilerin ve antropologların ispatladığı gibi II. Ramses, ölümünden sonra Mısır krallarının mezarlığı ya da Ölüler kenti olarak da bilinen Krallar Vadisi’ne gömülmüş ve mumyası 1881 yılında krallar vadisindeki mezarından çıkarılarak Kahire Müzesi’nde sergilenmeye başlanmıştır.</p>

  <p class="normal">Teb’in batısında doğru 3-4 kilometre batısında yer alan Krallar Vadisi dört yüz metre yükseklikte sivri tepeli Libya kayalıkların arkasında bulunmaktadır. Bu kayalıklarda merdiven şeklinde dizilmiş kat kat teraslar yer alır. Bu teraslar “nekropol” merkezidir ve ölüler şehrini oluştururlar. Buraya Deir-el-Bahri denmektedir. Krallar vadisi Deir-el-Bahri’ye hâkim olan sivri tepelerin arkasına gizlenmiş bir yerdir. Vadinin etrafı kırmızı bir kaya ile çevrilmiştir.</p>

  <p class="normal">Burada on sekiz, on dokuz ve yirminci Teb hanedanları, kendi mumyalarının mezarlarını yine kendileri inşa ettirmişlerdir. Krallar vadisinin bulunduğu bölge yalçın kayalıklı sarp bir bölge olduğundan, ağır tabutların ve kralların özel eşyalarının taşınabilmesi için kayalar kırılmak suretiyle geçiş yolları açılmıştır.</p>

  <p class="normal">On sekiz, on dokuz ve yirminci hanedan kralları, eşleri, oğulları ve kızlarından birçoğu bu vadide yatmaktadır. Firavunların öldükten sonra yeni sarayları olarak kabul edilen bu mezarlara, firavunla birlikte değerli eşyaları da gömüldüğünden bu eşyaların mezarlık çalışanları, muhafızları ve rahipler tarafından yağma edilmesi sık sık rastlanan bir durumdu.</p>

  <p class="normal">M.Ö. 10. yüzyılın ortalarında büyük Amon rahipleri mezarlardan firavunların mumyalarını çıkararak Deir-el-Bahri’nin çok yakınında hazırladıkları bir kuyuya gömdüler. Çok gizli tutulan bu kuyunun yerini, 1881 yılına kadar kimse öğrenememişti.</p>

  <p class="normal">Kral mumyalarının çıkarılması ile boş kalan kral mezarları harabeye haline gelmeye başlamış, birçok mezarın antreleri kayaların yıkılması sonucu kapanmıştı. M.Ö. 60 yılında Krallar vadisini ziyaret eden Diodor, Ptolèmèe Lagid zamanında rahiplerin orada kırk yedi mezar (Hypogè) bulunduğunu söylediklerini ve kendisinin bunlardan sadece on yedi tanesini gördüğünü, bu mezarların birçoğunun harabeye döndüğünü nakletmektedir. M.Ö. 25 yılında, önce Teb’i ziyaret eden Strabon, vadide kırk mezar olduğundan söz etmekte ve bu mezarların harika bir mimariye sahip olduğunu belirtmektedir.</p>

  <p class="normal">Bundan sonra Krallar Vadisi yüz yıllar boyunca gündeme gelmemiştir. 1886 yılında “Teb’deki Kral Mezarları” adlı ünlü eser ile Krallar Vadisi yeniden tartışılmaya başlandı.</p>

  <div class="calibre1" id="calibre_pb_28"></div>
</body>
</html>
