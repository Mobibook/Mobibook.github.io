<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ramses</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_12"><span class="ideitalik">RAMSESLER ÇAĞI SANATI VE EBU SİMBEL TAPINAĞI</span></h1>

  <p class="normal">II. Ramses dönemi tapınak ve anıtlarının da içinde yer aldığı 19. ve 20. yüzyıl sülalelerinin sanatı, Mısır mimarisinde Restorasyon Sanatı olarak anılır ve bu çağa, Ramsesler çağı denir. Haremhab, II. Ramses, I. Setos, Marenptah ile III. ve IV. Ramses’ten XIV. Ramses’e kadar geçen zamanı kapsayan 19. ve 20. Sülaleler Çağının Karnak’taki Amon tapınağından sonra en tipik ve azametli eserleri, II. Ramses döneminde inşa edilmiştir. Ebu Simbel tapınağı bu eserler içinde en karakteristik olanlarındandır.</p>

  <p class="normal">Gerek Karnak’taki Amun tapınağında, gerekse Ebu Simbel tapınağındaki heykellerde anıtsal ve kitle gösteren bir anlatım tarzı bulunmaktadır. Bu heykeller filpayeler ile bir bütünsellik oluştururlar. Bahsi geçen heykeller, eski imparatorluk çağı heykelleri gibi normal insan ölçülerinde olmayıp dev boyutlu heykellerdir. Heykellerin bu azametli yapısı, tanrısal bir güç ve ölümsüzlük hissi uyandırmaktadır.</p>

  <p class="normal">Öte yandan eski imparatorluk devrine ait normal ölçülü heykeller, filpayelerin ya önüne ya da arasına yerleştirilmektedir. II. Ramses heykellerinde ise mimari bir bütünlüğe uyum çabası görülmez. Bu dev gibi heykellerin bir sıra halinde dekoratif bir düzen içinde olmalarına rağmen, mimariyi süsleyen bir işlevleri yoktur. Benzer anıtsal figürler Amenofis’in tapınağında da görülmektedir.</p>

  <p class="normal">Ayrıca Ebu Simbel’de zafer resimleri de yer almaktadır. Bu resimlerin içerik yapıları daha eski çağlara aittir. Bu resimlerdeki ana tema, kralın düşmanın kafasına tokmakla vurmasıdır. Bu tema, Nar-Mer tuvalet tablasında olduğu gibi Mısır sanatının başlangıcına kadar uzanmaktadır. Aynı tema, Ebu Simbel’de de işlenmiştir. Firavun normal ölçülerden iki kez daha büyük yapılmıştır. Ancak II. Ramses heykelleri, III. Tutmasis heykeli kadar incelikli işlendiği söylenemez. Yabancı kavimlere ait kişilerin heykelleri ise hemen hemen doğala yakın bir biçimde işlenmiştir. Vücut organları simetrik olarak gösterilmediğinden, Grek rölyefine yakın bir sanat anlayışına sahiptir.</p>

  <p class="normal">Restorasyon çağı Mısır sanatında, tarihsel olaylar ve hikâyeler ilk defa büyük ölçülerde ve üçlü resimler halinde anlatılmıştır ki, bu dünya sanatı içinde bir yeniliği ifade etmektedir. I. Setos yaptığı savaşların hatıralarını, Karnak’taki tapınağının sütunlu salonunun duvarlarına resmetmişti. Fakat bu savaş konulu rölyef, karışık kompozisyonu yüzünden hiç başarılı olmamıştır. Buna karşılık II. Ramses’in Abidos’taki tapınağında görülen rölyeflerde, gerçek izlenimlere yer verilmektedir. Bu rölyeflerde, tarihsel olayların izlerine rastlansa da, gevşeyen ve bozulmaya yüz tutan bir klasisizm de görülmektedir. Bu rölyefler, sanatsal ve artistik bir kaygıdan çok somut bir gözlemi yansıtma ve tarihsel bir olayı betimleme kaygısı ile yapılmıştır. Bu eserlerde Ön Asya etkisi de artık belirgin şekilde göze çarpmaktadır. Örneğin aslan önden, serbest bir figür olarak görüldüğü halde yandan bir rölyef etkisi uyandırmaktadır.</p>

  <div class="calibre1" id="calibre_pb_25"></div>
</body>
</html>
