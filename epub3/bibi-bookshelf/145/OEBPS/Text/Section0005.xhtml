<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <div class="wordsection">
      <h2 class="msonormal4"><span class="calibre14"><b class="calibre7"><br class="calibre6" /></b></span></h2>

      <h2 class="msonormal4"><span class="calibre14"><b class="calibre7">N3161 Virginia Caddesi </b></span></h2>

      <h2 class="msonormal4"><span class="calibre14"><b class="calibre7">Batı Asheville, Kuzey Carolina 22:01</b></span></h2>

      <p class="msonormal8"><span class="calibre10">Kendisini sihirbaz olarak görüyordu. Çok iyi bir illüzyonist... Çocukluğundan beri sihirden hoşlanırdı. Bir an burada, bir an yok! Tamamen gizleme, kandırmaca ve dikkati başka yöne çekme üzerine kurulu... İlk kez dördüncü sınıfta, bir sihirbazlık gösterisi izlemişti.</span></p>

      <p class="msonormal8"><span class="calibre10">Sihirbaz, seyyar ses sisteminden, "Şimdi kırmızı bir tül çıkaracağım, izleyin," diye seslendi. Çocuklar, ucuz ses sistemi ayaklamaya başlayana kadar söylendiği gibi beklediler ve aletle birlikte onlar da bağırıp çağırmaya başladılar.</span></p>

      <p class="msonormal8"><span class="calibre10">Biraz sonra adam yeşil bir tül çıkarınca, çocuklar gülmeye ve parmaklarıyla tülü göstermeye başladılar.</span></p>

      <p class="msonormal8"><span class="calibre10">"Hay Allah." dedi. "Aha, işte burada!" Bu sefer mor bir tül </span><span class="calibre18">çıkardı. Çocuklar yine güldüler. Sonra pembe... Daha çok kahkaha...</span></p>

      <p class="msonormal8"><span class="calibre10">"Şimdi, Muhteşem Marty'nin bir sonraki numarasını görecek ve şaşıracaksınız." dedi. Ellerinin boş olduğunu gösterip kalabalığın içine, tam ilüzyonist'in yanına gitti. Çocuğa baktı, gülümsedi ve eğilip kulağının arkasından bir tül çıkardı. Bu sefer turuncuydu.</span></p>

      <p class="msonormal8"><span class="calibre10">Çocuklar, hayal kırıklığına uğramış gibi görünen Muhteşem Marty sahneye doğru yürürken gülüyorlardı. Tülü katladı ve sağ elinin içine tıktı. Sonra gösterişli hareketlerle mavi bir tülü çekip çıkardı. Turuncu olan yok olmuştu. Nutku tutulan çocuklar alkışlıyorlar ve birbirlerine: "Nasıl yaptı ki? Sihir bu yaa!" diye fısıldıyorlardı.</span></p>

      <p class="msonormal8"><span class="calibre10">Sonra balondan güvercin çıkardı, ellerine takılan kelepçeleri açmayı başardı ve gösterinin sonunda selam verirken kırmızı tülü burnundan çekip çıkardı. Ortalık alkıştan kırılıyordu.</span><span class="calibre18">İşte o an, ilüzyonist'in, numaradan hataları ve usta işi şakalarıyla baştan sona bütün gösterinin önceden planlandığını ve defalarca çalışıldığını anladığı zamandı. Gösterinin kendisi büyük bir illüzyondu. Sihirbaz, baştan sona olaya hâkimdi. Çocukların dikkatini her an başka yöne çekmekte çok ustaydı. Daima seyircinin bir adım önündeydi. Dünyanın bir adım önündeydi.</span></p>

      <p class="msonormal8"><span class="calibre10">Bütün sır, dikkati başka yöne çekmekteydi. Siz bu elime bakarken ben bozuk parayı diğer elimle arka cebime saklıyorum. İzle ve gör!</span></p>

      <p class="msonormal8"><span class="calibre10">Oturma odasının ışığı söndü ve oyun başladı. Pencereye yaklaştı. Bekledi. Doğru anı beklemek konusunda tam bir ustaydı. Bir saat ya da bir yıl boyunca bekleyebilirdi. Onu olduğu kişi yapan bu yeteneğiydi. İllüzyonistti o. Her zaman dünyanın bir adım ilerisinde...</span></p>

      <p class="msonormal8"><span class="calibre10">Dakikalar geçiyor, o bekliyordu. Bazı çevre evlerdeki ışıklar </span><span class="calibre18">teker teker sönüyor, oradan buradan cırcır böceklerinin sesi geliyordu. Köpekler havlamayı bırakmışlardı. Karanlık da saklanmış, hareketsiz duruyordu. Cırcır böcekleri gibi... Karanlık da kendini huzurlu hissediyordu.</span></p>

      <p class="msonormal8"><span class="calibre10">Sonunda yatak odasının ışığı da kapandı. Dakikalar geçti. Sonra saatler. Kendi nefes alışverişini duyuyordu. Sonra her şey yavaşladı ve uyku, kanatlarıyla mahalleyi çepeçevre sardı. Nihayet vakit gelmişti.</span></p>

      <p class="msonormal8"><span class="calibre10">İllüzyonist kayak maskesini taktı. Lastik eldivenlerini, onların üzerinden de deri olanları giydi. Lastik eldivenlerin yırtılabileceği- ni veya delinebileceğini biliyordu. Bu eldivenlerin bazı türleri, parmak uçlarındaki ter yoluyla, parmak izi veya DNA'yı kolayca açık edebilir. Bunu da biliyordu. O yüzden ikisini de kullanıyordu.</span></p>

      <p class="msonormal8"><span class="calibre10">Kaldırımdan bahçeye geçti ve N3161 Virginia Sokağı adresli evin eğri büğrü tuğla duvarına yaslandı. Burası, orta sınıfa ait isimsiz bir kasabadaki, isimsiz bir orta sınıf mahallesinde bulunan, isimsiz orta sınıf bir evdi.</span></p>

      <p class="msonormal8"><span class="calibre10">Ama uzun süre isimsiz kalmayacaktı.</span></p>

      <p class="msonormal8"><span class="calibre10">Alarm sistemini tanıyordu. Devre dışı bırakmayı da biliyordu. İllüzyonist, hareket sensörlerinin nerede olduğunu, şehir dışına çıktığında Alice McMichaelson'un komşuların kullanması için yedek anahtarı nerede sakladığını biliyordu. Hepsini biliyordu.</span></p>

      <p class="msonormal8"><span class="calibre10">Geçen hafta Locust Güvenlik Şirketi'nde bir hırsızlık olayı yaşanmış, düz ekran bir bilgisayar monitörü çalınmıştı. Görünüşe bakılırsa başka bir şeye dokunulmamıştı. Ama o aslında istediği şeyi almıştı. Dikkati daima başka yöne çek. Ben bozuk parayı cebime bu elimle koyarken sen diğer elime bak. Kırık cama ve çalınan monitöre bak, fotokopi makinesinden alınan iki sayfa kâğıdı fark etme. Bu kadar küçük bir şeyi kimse fark edemez, üstelik, McMichaelson evinin güvenlik kodlarının ve elektrik tesisat planlarının yazılı olduğu kâğıtlar, ait oldukları kilitli dosya dolabına geri koyulmuşken.</span><span class="calibre18">Saatine baktı. 04:03'tü. Mükemmel. uykunun en derin olduğu saatler genellikle sabah üç ve beş arasındadır. Gördünüz mü? Bunu da biliyordu. Her şeyi biliyordu!</span></p>

      <p class="msonormal8"><span class="calibre10">Ekose desenli Martha Stewart katlanır sandalyeleri ve barbe- küyü geçerek arka bahçedeki verandaya geldi, bahçeye açılan camlı kapıdan içeri, uyuyan eve baktı.</span></p>

      <p class="msonormal8"><span class="calibre10">Birçok insan, sanki hırsız yalnızca garaj girişinde dolaşacak ve ön kapıyı zorlayacakmış gibi, balkon kapılarını kilitlemeyi unutur, sadece ön kapıları ve garaj kapılarını kilitlerler. En zayıf nokta balkon kapısıdır. İllüzyonist bunu da biliyordu. Ama aksi bir duruma da hazırlıklıydı. Her zaman hazırlıklıydı.</span></p>

      <p class="msonormal8"><span class="calibre10">Eldivenli elini uzatıp kapıyı açmayı denedi. Kapı kolayca açıldı. Hatta düşündüğünden daha kolay... Bir tarafı hayal kırıklığına uğramıştı. Zor olması her zaman daha iyiydi.</span></p>

      <p class="msonormal8"><span class="calibre10">Kapının önündeki paspası geçip alarmı devre dışı bırakmak için şifreyi girdi.</span></p>

      <p class="msonormal8"><span class="calibre10">İşte oldu.</span></p>

      <p class="msonormal8"><span class="calibre10">Şimdi bütün ev ve geceden geriye kalan tüm zaman onundu. </span></p>

      <p class="msonormal8"><span class="calibre10">Önünde oval bir yemek masası belirdi; arkasında oturma odası, karanlığa doğru genişliyordu. Durdu ve ona her şeyin yolunda ve sakin olduğunu söyleyen evin belli </span><span class="calibre18">belirsiz seslerini dinledi.</span></p>

      <p class="msonormal8"><span class="calibre10">İllüzyonist, hızlı ve sessizce hareket ederek yemek odasına, oradan da mutfağa geçti. Gözleri karanlığa alışıyordu. Oturma odasındaki mobilyaların silüetleri, sağında yavaş yavaş belirmeye başladı. Büyük, karanlık bir açıklık ise holün solda olduğunu belli ediyordu. Ama bunu zaten biliyordu. Ne de olsa evin planlarını ezberlemişti.</span></p>

      <p class="msonormal8"><span class="calibre10">Yakındaki bir odadan, gıcırtılı bir tekerleğin içinde dönüp duran hamsterın sesini duyuyordu. Brenda'nın odasından. Sekiz yaşındaydı ve kısa süre önce Sweeten Creek Caddesi'ndeki Aziz Catherine Katolik Okulunda üçüncü sınıfa başlamıştı. Öğretmeninin adı Andrea Brokema'ydı ama bütün öğrencileri ona Bayan Andi diyorlardı.</span></p>

      <p class="msonormal8"><span class="calibre10">İllüzyonist, holden Brenda'nın odasına yöneldi. Dördüncü yaş gününde hediye edilen deniz ayısı Wally ile uyuyor olmalıydı.</span></p>

      <p class="msonormal8"><span class="calibre10">Bir an kapıda durup pencereden gelen zayıf ışık hüzmesi içinde uyuyan kızı seyretti. Waliy, yatağının yanında yerdeydi. </span></p>

      <p class="msonormal8"><span class="calibre10">Hımm. Yere düşmüş olmalı.</span></p>

      <p class="msonormal8"><span class="calibre10">İllüzyonist, bir hayalet gibi sessizce odaya girip deniz ayısını yerden aldı ve uyuyan kızın kollan arasına bıraktı. Sol bileğini hafifçe kaldırması gerekti. Kız, pelüş hayvana sıkıca sarıldı ve yan döndü. İllüzyonist gülümsedi ve odadan çıktı.</span></p>

      <p class="msonormal8"><span class="calibre10">İşte böyle daha iyi Brenda, çok daha iyi...</span></p>

      <p class="msonormal8"><span class="calibre10">Birkaç adım ötede, Jacob'un odasındaki gece lambası hole yeşil bir ışık yayıyordu. "Ne kadar düşüncelisin. Bana ışık tutuyorsun." diye geçirdi içinden.</span></p>

      <p class="msonormal8"><span class="calibre10">Beşinci sınıftaki Jacob, Spider-Man video oyunlarını seviyordu, matematikte başarılıydı ve geçen sezon katıldığı futbol liginde en yüksek skoru yapmıştı. Andy's Sub Shop takımında oynuyordu. İllüzyonist hepsini biliyordu.</span></p>

      <p class="msonormal8"><span class="calibre10">Anneleriyle ilgili her şeyi de biliyordu.</span></p>

      <p class="msonormal8"><span class="calibre10">Çünkü aslında buraya onun için gelmişti. Çocuklar için değil. Onun için...</span></p>

      <p class="msonormal8"><span class="calibre10">Kayıp bir fahişe kimsenin dikkatini çekmezdi. Bunu zaten biliyordu. Aslında bunu yıllar önce keşfetmişti. Ama Okul Aile Birliği için çalışan aktif bir anne, yıllarca manşetlerde kalırdı. Özellikle de Alice kadar güzel olanı... Tam istediği gibi... Haberciler kayıp güzelleri çok severler. Özellikle de beyazsa. Haftalarca haberini yaparlar.</span></p>

      <p class="msonormal8"><span class="calibre10">İllüzyonist, Jacob'un gece lambası sayesinde, holün duvarlarındaki fotoğrafları görebiliyordu. Brenda'yı okul piyesi için dev bir havuç kılığında gösteren bir fotoğraf, onu elinde pembe bir havluyla plajda gösteren başka bir fotoğraf, bir fotoğraf stüdyosunda tüm aileyi birlikte gösteren bir başkası, Jacop'u elinde bir levrek, Garrett'la birlikte göl kıyısında gösteren bir diğeri...</span></p>

      <p class="msonormal8"><span class="calibre10">Son fotoğraf midesini bulandırdı.</span></p>

      <p class="msonormal8"><span class="calibre10">Garrett.</span></p>

      <p class="msonormal8"><span class="calibre10">Altı ay önce Alice'i adi, küçük bir sürtük için terk eden ve her </span><span class="calibre18">sarhoş olduğunda onu ve çocukları tehdit etmek için çıkıp gelen herif... Tehditlerden vazgeçmedi. Bir gece neredeyse Alice'in çenesini kırıyordu.</span></p>

      <p class="msonormal8"><span class="calibre10">Garrett:</span></p>

      <p class="msonormal8"><span class="calibre10">Geçen ay masasına bir not bırakıp, patronuna onunla işinin bittiğini, takdir edileceği daha sıcak bir yerde, Florida'da iş bulmak için ayrıldığını söyleyen adam. İnşaat sektöründe çalışanlar için, kış gelince güneye gitmek sık rastlanılan bir şeydi, bu yüzden patronu çok şaşırmamıştı. Hatta belki de o işe yaramaz Garrett McMichaelson'a son iki haftalık maaşını ödemek zorunda kalmadığı için memnun olmuştu.</span></p>

      <p class="msonormal8"><span class="calibre10">Tabii ki nottaki el yazısı Garrett'a ait değildi.</span></p>

      <p class="msonormal8"><span class="calibre10">Ama patron bunu bilemezdi.</span></p>

      <p class="msonormal8"><span class="calibre10">Garrett, Garrett, Garrett...</span></p>

      <p class="msonormal8"><span class="calibre10">Fotoğraf, İllüzyonist'i rahatsız etmekle beraber belli belirsiz gülümsetmişti de. Garrett artık Alice'i üzemezdi. Eve sarhoş bir şekilde dalamaz, onu merdivenlerden aşağı itemez, yüzüne bir daha asla yumruk atamazdı. Hayır, artık kimseyi üzemezdi. Bir kadına öyle davranan bir erkek yaşamayı hak etmiyordu. Bu kadar alçak bir adam, Appalachian Dağları'nda diri diri gömülmeyi bile hak etmiyordu. Gerrett bu kadar kibar bir ölümü hak etmiyordu.</span></p>

      <p class="msonormal8"><span class="calibre10">Ama İllüzyonist merhametli bir adamdı.</span></p>

      <p class="msonormal8"><span class="calibre10">Merhameti belki de tek kusuruydu.</span></p>

      <p class="msonormal8"><span class="calibre10">Şimdi holün sonundaydı ve soldaki oda onun odasıydı. Alice'in odası. Kapı kapalıydı.</span></p>

      <p class="msonormal8"><span class="calibre10">Holdeki kehribar rengi halının üstünde sessizce yürüyen İllüzyonist, tam da kapının önünde durdu. Elini cebine sokup ihtiyacı olan plastik torbayı çıkardı.</span></p>

      <p class="msonormal8"><span class="calibre10">Şimdi kalbi daha hızlı atıyordu. Hep böyle olurdu. Rahatla. Çok heyecanlanma.</span></p>

      <p class="msonormal8"><span class="calibre10"> </span><span class="calibre18">Ama heyecanlıydı. Her zaman heyecanlı olmuştu!</span></p>

      <p class="msonormal8"><span class="calibre10">Kapının ardından otuz bir yaşındaki kızıl, Brannan ve Seeley Hukuk Bürosu resepsiyon memuru Alice McMichaelson'un yumuşak, ritmik solumalarını duyabiliyordu. İlk karşılaşmaları büroda olmuştu. O günle ilgili her şeyi hatırlıyordu, üzerinde limonata rengi sarı bir elbise vardı. Alice'i ilk gördüğünde aklına gelen şey, onunla birlikte kocaman bir ağacın altında buzlu limonata içmek oldu. üzün, serin bardaklar. Sıcak öğleden sonra güneşi... Yazın kokusu... Parlak mavi gözlerine bakmak... O gün konuşurlarken parfümünün kokusunu karşıdan duyabiliyordu. Alice'e hissettirmeden kokuyu içine çektikçe ona dokunuyormuş gibi oluyordu. Çok güzeldi.</span></p>

      <p class="msonormal8"><span class="calibre10">Kapıyı açtı ve Alice'in odasına girdi. Sokak lambasının belli belirsiz ışığında, gür kızıl saçları darmadağınık, bir tarafına dönmüş yatan kadını görebiliyordu. Loş ışıkta saçları daha koyu, neredeyse kurumuş kan renginde gözüküyordu. Şimdi bunu düşünmesi ne garip, böyle bir anda aklına kanın gelmesi ne ilginçti.</span></p>

      <p class="msonormal8"><span class="calibre10">Vücudunun kıvrımlarını hafifçe örten ince örtünün altında ne giydiğini merak etti. Victoria's Secret mağazasından alışveriş yapmayı sevdiğini biliyordu. Müşteri numarası N672-9843-G. Bütün bunları çöpünü karıştırarak öğrenmişti. Her gece çöplerin toplanma saatinden önce çöp tenekesini dışarı çıkarırdı. Bu da İllüzyonist'e istediğini veriyordu.</span></p>

      <p class="msonormal8"><span class="calibre10">Nasıl göründüğünü çok merak ediyordu. Şu an, şimdi... Tek yapması gereken örtüyü çekmekti. Sadece bir eliyle ağzını kapatmak ve diğer eliyle boğazını sıkmaktı. Şu an, burada yapabilirdi bunu.</span></p>

      <p class="msonormal8"><span class="calibre10">Kalbi deli gibi çarpmaya başladı. Bu gece, bu an her şey olabilirdi. Tıpkı kafasında defalarca kurduğu gibi.</span></p>

      <p class="msonormal8"><span class="calibre10">Alice'in nefes alışverişi değişmemişti. Hâlâ çok hafif ve ritmikti. Kulağına müzik gibi geliyordu. </span><span class="calibre18">Ona dokunmayı o kadar çok istiyordu ki! Ama yaklaşmadı. Hareket bile etmedi. Kontrolünü kaybetmedi. Her zaman kontrollüydü. Bu gece ona dokunmaması gerekiyordu. Buraya geliş sebebi farklıydı.</span></p>

      <p class="msonormal8"><span class="calibre10">"Görüşeceğiz Alice. Yakında görüşeceğiz." diye düşündü.</span></p>

      <p class="msonormal8"><span class="calibre10">İllüzyonist, almak için geldiği şeyi aldı. Alice McMichaelson'a son bir kez baktı ve hole çıktı. Güvenlik sistemine kodu girmeden ve evden çıkmadan önce hamsterın kafesinde çıkardığı gıcırtıları duydu. Sonra uykunun kollarındaki mahallenin karanlığında kayboldu. Kimse onu fark etmedi. Kimse orada olduğunu bilemez, bir şeyden şüphelenmezdi.</span></p>

      <p class="msonormal8"><span class="calibre10">Çünkü dünyanın bir adım ilerisindeydi. İzle ve gör!</span></p>

      <p class="msonormal8"><br class="calibre12" /></p>
    </div>
  </div>
</body>
</html>
