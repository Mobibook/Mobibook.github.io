<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <div class="wordsection">
      <h2 class="msonormal4"><span class="calibre14"><b class="calibre7"><br class="calibre6" /></b></span></h2>

      <h2 class="msonormal4"><span class="calibre14"><b class="calibre7">Cuma </b></span><b class="calibre13">24 Ekim 2008</b></h2>

      <h2 class="msonormal4"><span class="calibre14"><b class="calibre7">Asheville'nin On Üç kilometre dışı 08:04</b></span></h2>

      <p class="msonormal8"><span class="calibre10">Ajan Jiang, arabasıyla otelin girişine geldi. Onu karşılamak </span><span class="calibre18">için lobiden çıktım. Ralph beni alması için birini göndereceğini söylemişti. Mükemmel seçim! Ben yanına otururken: "Günaydın Dr. Bowers." dedi. "Bana sadece Pat de. Doktor kelimesine bir türlü alışamadım."</span></p>
    </div>

    <div class="wordsection">
      <p class="msonormal8"><span class="calibre10">"Hımm. Aksine gurur duymanız gerekirdi." Park yerinden çıkıp trafiğe karıştı. "Çevresel Kriminoloji alanında doktora derecesi alan ilk FBI ajanı sizsiniz." "Öyle diyorlar ama ben yine de Pat denmesini tercih ediyorum."</span></p>

      <p class="msonormal8"><span class="calibre10"> </span><span class="calibre18">"Tamam o zaman, Pat. İyi uyuyabildin mi?"</span></p>

      <p class="msonormal8"><span class="calibre10">"Aslında hayır." dedim. "Pek iyi uyuyamadım."</span></p>

      <p class="msonormal8"><span class="calibre10">Bunu neden yapıyorsun? Neden herkes gibi sohbet edemiyorsun? Emniyet teşkilatında görev yaparken aynı zamanda üniversitede internet üzerinden yıllarca gece dersi almak, genç yaşta birçok derece kazanmamı sağladı ama insan ilişkileri konusunda pek yardımcı olmadı.</span></p>

      <p class="msonormal8"><span class="calibre10">Dönüp baktı. "Hep gerçeği söylersiniz, değil mi Dr... ee, Pat?"</span></p>

      <p class="msonormal8"><span class="calibre10">"Sanırım. En azından uğraşıyorum."</span></p>

      <p class="msonormal8"><span class="calibre10">"Dur, tahmin edeyim," diye devam etti. "İşin gerçeği bulmak. Zaten yeterince zor bir iş. Kendini saklayarak işini daha da zor hâle getirmek istemiyorsun. Maske takmıyorsun çünkü başkalarının taktığı maskeleri çıkarmanın ne kadar güç olduğunu biliyorsun. İnsanların seni apaçık görmelerine izin verirsen belki onlar da sana karşı maskelerini takmayacak ve işini biraz olsun kolaylaştıracaklar."</span></p>

      <p class="msonormal8"><span class="calibre10">Gözlerimi kırpıştırdım. "Evet, galiba."</span></p>

      <p class="msonormal8"><span class="calibre10">Gülümsedi.</span></p>

      <p class="msonormal8"><span class="calibre10">Of.</span></p>

      <p class="msonormal8"><span class="calibre10">"Demek Ralph'in yeni ortağı bir karakter analistiymiş." dedim. "Dediklerime dikkat etsem iyi olacak."</span></p>

      <p class="msonormal8"><span class="calibre10">Dudaklarını büzdü. "Ralph, karakter analistleriyle olan geçmişinden bahsetti. Merak etme, yüzüne vurmam. Pireyi deve yapan biri değilim." Başıyla, oturduğum koltuğun bardak koyma yerindeki kahveyi gösterdi. "Senin."</span></p>

      <p class="msonormal8"><span class="calibre10">"Teşekkürler." Kahve için mi anlaşma için mi teşekkür ettiğimi belirtmedim. Kahveyi aldım, kapağının üstündeki aralıktan sızan aromayı kokladım. Nefis. Kenya kahvesi... Tekrar kokladım. Muhtemelen Nyeri Dağlık Bölgesi'nden. Bir yudum aldım. Evet, kesinlikle Kingongo Yakası'ndaki volkanik tepelerden elde edilen SL28 türü. Nasılsa doğru tahmin etmiş; krema ve bal, şeker yok. Hımm, buna alışabilirim.</span></p>

      <p class="msonormal8"><span class="calibre10">"İyi seçim," dedim.</span></p>
    </div>

    <div class="wordsection">
      <p class="msonormal8"><span class="calibre10">"Mountain Java Roasters. Asheville'de." diye cevap verdi. "Ralph, kahve konusunda seçici olduğunu söyledi."</span></p>

      <p class="msonormal8"><span class="calibre10">"Ralph çok şey anlatmış sana."</span></p>

      <p class="msonormal8"><span class="calibre10">"Yeterince şey anlattı."</span></p>

      <p class="msonormal8"><span class="calibre10">Sustu. Aramızda büyüyen boşluğu doldurabilmek için söyleyecek bir şeyler bulabilmeyi çok istedim ama hiçbir şey gelmedi aklıma.</span></p>

      <p class="msonormal8"><span class="calibre10">Sırtını dağlara dayamış devasa bir taş otelin önünden geçtik. "Burası Stratford Oteli. Tamamen arkasındaki dağda bulunan kayalardan inşa edilmiş. Altı yüz elli odalı. Bir buçuk metre kalınlığında duvarlar... Yedi devlet başkanı ve birçok sinema yıldızını ağırlamış. Bahçeler, havuzlar ve çeşmelerle dolu kocaman kapalı bir avlu... Hatta içinde kapalı bir nehri var. Şöminelerinin her birine beş metre uzunluğunda kütükler sığabiliyor."</span></p>

      <p class="msonormal8"><span class="calibre10">"Peki bütün bunları sen... Nereden biliyorsun?"</span></p>

      <p class="msonormal8"><span class="calibre10">"Buradaki ikinci günümde tramvay turuna katıldım." dedi.</span></p>

      <p class="msonormal8"><span class="calibre10">Gülümsedim. "Anladım!" Stratford Oteli bir kale gibi görünüyordu. Giriş katında dünya standartlarında bir golf sahası vardı.</span></p>

      <p class="msonormal8"><span class="calibre10">"Bu arada, ben sana Pat dersem sen de bana Lien-hua demelisin."</span></p>

      <p class="msonormal8"><span class="calibre10">"Kulağa iyi geliyor."</span></p>

      <p class="msonormal8"><span class="calibre10">Sonrasında, Lien-hua küçük sohbetimizi devam ettirmedi. Önsezi miydi, kibarlıktan mıydı bilemiyorum. Her iki durumda da minnettardım. Böylece o günkü programımı düşünmek için fırsat doğmuştu. Federal binadan bazı dosyaları alabilmeyi ve günün geri kalanını serinin diğer cinayetlerinin işlendiği yerleri inceleyerek geçirmeyi umuyordum. Zaman içinde, bir soruşturmanın en önemli ve en çok göz ardı edilen iki unsurunun suçun işlendiği yer ve zaman olduğunu keşfetmiştim. Suç analizinde saha ziyaretleri çok önemlidir. 54</span></p>

      <p class="msonormal8"><span class="calibre10">Federal binanın araba parkında durduk. Bana döndü. İki eliyle direksiyonu sımsıkı tutarken düz bir sesle "Mindy ydi." dedi. İnce kollarındaki kaslar gittikçe kasılıyor ve geriliyordu. "Dağdaki kız: Mindy Travelca. Dün gece kesinleşti. On dokuz yaşındaymış."</span></p>

      <p class="msonormal8"><span class="calibre10">Yavaşça başımı salladım. En azından şimdi kıza nasıl hitap edeceğimi biliyordum. En azından şimdi bir adı vardı.</span></p>

      <p class="msonormal8"><span class="calibre10">Lien-hua'yı federal binaya doğru takip ederken Mindy'nin televizyonda konuşan gözü yaşlı babası geldi aklıma. O an şükretmek için aklıma gelen tek şey, adama haberi verenin ben olmayışımdı. </span></p>

      <p class="msonormal8"><span class="calibre10">Alice McMichaelson inledi, yatakta dönüp saatine baktı. 06:27.</span></p>

      <p class="msonormal8"><span class="calibre10">İyi. Uyumak için bir saati daha vardı.</span></p>

      <p class="msonormal8"><span class="calibre10">Bir dakika. Gözlerini kırpıştırıp saate bir daha baktı. 08:27.</span></p>

      <p class="msonormal8"><span class="calibre10">Ne? Olamaz!</span></p>

      <p class="msonormal8"><span class="calibre10">Gözlerini ovuşturup, yatağının kenarındaki masanın</span></p>

      <p class="msonormal8"><span class="calibre10">üzerinden gözlüklerini alıp taktı.</span></p>

      <p class="msonormal8"><span class="calibre10">08:27.</span></p>

      <p class="msonormal8"><span class="calibre10">Gözlerini kırptı. 08:28. Hayır. Hem de bugün...</span></p>

      <p class="msonormal8"><span class="calibre10">'Jacob!" diye bağırdı. "Geç kaldık. Uyanın. Brenda!"</span></p>

      <p class="msonormal8"><span class="calibre10">"Ben kalktım anne!" Brenda'nın neşeli sesi mutfaktan </span><span class="calibre18">geliyordu.</span></p>

      <p class="msonormal8"><span class="calibre10"> </span><span class="calibre18">"Hiç uyumamış gibiyim zaten."</span></p>

      <p class="msonormal8"><span class="calibre10">"Beni de uyandırabilirdiniz, değil mi?" dedi. Der demez de sekiz yaşındaki kızından kendisini uyandırmasını istemesinin ne kadar saçma olduğunu fark etti. Alice yataktan atladı. Kafasını salladı. Zaten sabahları erken kalkma konusunda hiç iyi olmamıştı. Garrett, o kadınla birlikte olmak için onu terk ettiğinden beri durum daha da kötü olmuştu. Problemli uyku. Kötü rüyalar. Ve şimdi de bankadaki yeni işinin ikinci gününde geç kalkmak... Hiç iyi değil.</span></p>

      <p class="msonormal8"><span class="calibre10">Hukuk bürosundaki iş, hiçbir yere götürmüyordu onu. Bankada hem maaş hem de çalışma saatleri daha iyiydi. Çocuklarla daha çok vakit geçirebilirdi. Ayrıca işletme dersleri almaya başlamıştı. Banka, okula gidebilmesi için pazartesi günleri izin veriyordu. Ama şimdi geç kalır ve işini kaybederse bunların hiçbirinin önemi kalmayacaktı. Alice duş almadan çıkmaya karar verdi. Geceliğini çıkarıp iç çamaşırı çekmecesini açtı. 'Jacob, kalktın mı?" Holün karşısından "Evet." diye uykulu bir cevap geldi. "Sesin pek uyanık gelmiyor ama." Yatak gıcırtısı. "Kalktım."</span></p>

      <p class="msonormal8"><span class="calibre10">Mutfaktan gevrek kâsesinin içinde dolanan kaşığın sesi geliyordu. "Okula geç mi kalacağız anne?" Brenda'nın ağzı doluydu.</span></p>

      <p class="msonormal8"><span class="calibre10">"Öğretmenine not yazarım."</span></p>

      <p class="msonormal8"><span class="calibre10">"Tamam, kütüphane saatini kaçırmak istemiyorum da." Alice külotlu çorap giydi. "Giyiniyor musun Jacob?" "Evet anne! Kalktım, tamam mı?" "Tamam, tamam."</span></p>

      <p class="msonormal8"><span class="calibre10"> </span><span class="calibre18">Alice uçarak gardırobuna gitti, bir elbise kaptı, giyindi. Ayakkabılar. Hangileri? Fark etmez. Sadece çabuk ol yeter. Herhangi biri olabilir. Siyah. Hayır. Kahverengiler. Tamam.</span></p>

      <p class="msonormal8"><span class="calibre10">Banyoya girdi. Lavabonun altından küçük bir lif alıp yüzünü ovuşturdu. Biraz ruj sürdü. "Sırt çantalarınızı alın çocuklar.</span></p>

      <p class="msonormal8"><span class="calibre10">Çıkmamız gerek."</span></p>

      <p class="msonormal8"><span class="calibre10">Tekrar şifonyere döndü. "Saçım felaket hâlde. Tam bir</span></p>

      <p class="msonormal8"><span class="calibre10">felaket! Tamam, nerede?" Gözleriyle şifoniyerin üzerini</span></p>

      <p class="msonormal8"><span class="calibre10">taradı. "Nerede şu fırça?"</span></p>

      <p class="msonormal8"><span class="calibre10">"Brenda, saç fırçamı sen mi aldın?"</span></p>

      <p class="msonormal8"><span class="calibre10">"Hayır, anne."</span></p>

      <p class="msonormal8"><span class="calibre10">"Emin misin?"</span></p>

      <p class="msonormal8"><span class="calibre10">"Evet."</span></p>

      <p class="msonormal8"><span class="calibre10">Alice takı kutusunu kenara itti. İlk çekmeceyi açıp oraya koyup koymadığını kontrol etti. Yere bakındı. Yok. 08:39.</span></p>

      <p class="msonormal8"><span class="calibre10">Hırr. "Artık çıkmamız gerek Jacob." dedi ama aslında kendine bağırıyordu. Hole baktı. Brenda kapıya doğru yürümüş, pembe sırt çantasını takmış, görünür bir yerde duruyordu. Muhtemelen altıdan beri ayaktaydı. Diğer taraftan Jacob ise elinden gelse öğlene kadar uyurdu. Alice banyoya koşturdu. Saçını fırçalaması gerekiyordu. Banyo dolabı, raflar, fırça yok... "Hazır mısın Jake?" "Kahvaltı yapmadım ama."</span></p>

      <p class="msonormal8"><span class="calibre10">"Müsli bar falan alırsın. Çıkmamız gerek. Herkes ödevini aldı mı?"</span></p>

      <p class="msonormal8"><span class="calibre10">Brenda: "Öğlen yemeklerini ne yapacağız?" diye sordu. Öğlen yemeği! . </span></p>

      <p class="msonormal8"><span class="calibre10">"Hımm..." Alice cüzdanını çekip içinden birkaç dolar çıkardı. Aralarında bölüştürdü. "İşte. Bugün sıcak bir şeyler yiyin."</span></p>

      <p class="msonormal8"><span class="calibre10">Jake paraya baktı. "Pizza alabilir miyim?" "İstediğin şeyi alabilirsin." Alice, Brenda'nın odasına koşup saçlarını düzeltmek için kızının fırçasını kullandı. Hâlâ iyi gözükmüyordu ama bununla yetinmek zorundaydı. Fırçasını daha sonra bulabilirdi, o kadar da önemli değildi.</span></p>

      <p class="msonormal8"><span class="calibre10">Çocuklan dışarı kışkışlayıp arabasının anahtarlarını çıkardı. Kimse geç kaldığını fark etmeden masasına oturabilmeyi umarak ikisini de arabaya soktu.</span></p>

      <p class="msonormal8"><span class="calibre10">FBl'ın Kuzey Carolina'daki ana binası Charlotte'taydı. Normalde Ralph, harekât üssünü buraya kurardı ama bu olayda, suçların birbirine yakınlığından dolayı, dükkânı burada, Asheville'deki ek binada açmıştı.</span></p>

      <p class="msonormal8"><span class="calibre10">Bu bölgede yaşayıp vahşi doğa rehberliği yaparken bile, Ashe- ville bana biraz Colorado'daki Boulder'i hatırlatırdı. Yalnız burası daha küçüktü ve Asheville müziği ve kültürüyle süslenmişti. Tıpkı Boulder'da olduğu gibi, burada da egzotik ithal mallar satan mağazalarla dolu, şehir merkezine yakın havalı bir mahalle, dans stüdyoları ve sanat merkezleri, ortalıkta dolaşan hippiler, kaya tırmanışı yapılan kapalı salonlar, organik karışımlar satan antika kahve dükkânları ve vücutlannın hiçbir bölgesini tıraş etmek gerekliliğine inanmayan kadınlarla dolu vejetaryen lokantaları bulunuyordu. Caddeler, mevsimine göre kayak veya dağ bisikleti yüklenmiş, rüzgâr ve güneşten yıpranmış Jeep'ler ve Land Rover'larla doludur.</span></p>

      <p class="msonormal8"><span class="calibre10">Ama Asheville'de alaca karanlık zamanı sokak köşelerinde dağ santuru, banjo ve keman çalan sakallı müzisyenler, büyük bir emekli nüfusu ve her caddenin köşesine tünemiş yüksek çan kuleleri olan tuğladan kiliseler bulabilirsiniz aynı zamanda. Son yirmi yılda kasaba, iki farklı ucun -kökten dincilerin ve ilericilerin- kaynaştığı kültürel bir erime potası hâline geldi. Zaman zaman ilginç kanşımlar çıkarıyor. </span></p>

      <p class="msonormal8"><span class="calibre10">Veach-Balley Federal Kompleksi'nin güvenlik kontrol noktasını geçerken Lien-hua: "Asheville'de kişi başına düşen sanat galerisi sayısı, Kuzey Amerika'daki diğer tüm kentlerden daha fazla." dedi. "Ve Ashevilles dünyanın en büyük bağımsız kitapçılarından biri."</span></p>

      <p class="msonormal8"><span class="calibre10">Görünüşe bakılırsa çok aydınlatıcı bir tramvay turu olmuş.</span></p>

      <p class="msonormal8"><span class="calibre10">Ralph, senatörün birinci kattaki ofisinin açıldığı holün sonundaki konferans salonunu devralmıştı. Lien-hua ile birlikte içeri girdik. Ben etrafa bakındım.</span></p>

      <p class="msonormal8"><span class="calibre10">Ralph'in yarım düzine bilgisayar, iletişim istasyonu sistemleri, panolar, kara tahtalar getirdiğini gördüm. Kendimi evimde gibi hissettim.</span></p>

      <p class="msonormal8"><span class="calibre10">Önceki beş kurbanın fotoğrafları duvara düzenlice asılmıştı. Bunlar, olay yerinde çekilen fotoğraflar değil, kurbanların saçlarının fönlü, ışıltılı ve hayat dolu gözüktükleri, gülümsedikleri ve poz verdikleri fotoğraflardı. Yıllık fotoğrafları, aile tatilleri, bunun gibi şeyler işte. Medyaya verdiğimiz fotoğraflar bunlar. Ve şükürler olsun ki olayların sonunda insanlann hatırladıklan da bu fotoğraflar. Benim zihnime yapışıp kalanlar değil.</span></p>

      <p class="msonormal8"><span class="calibre10">Bilgisayar çantamı boş bir masaya koydum ve ölen kızların fotoğraflarına baktım.</span></p>

      <p class="msonormal8"><span class="calibre10">Bir numaralı kurban -yirmi üç yaşındaki Patty Henderson- dudaklarının ucuyla muzipçe gülümsüyordu. Sarışındı ve mavi gözlüydü. Mükemmel dişleri vardı ve olduğundan çok daha genç gösteriyordu.</span></p>

      <p class="msonormal8"><span class="calibre10">İki numaralı kurban -on sekiz yaşındaki Jamie McNaab üzeri boyalı bir tahta taburenin üzerine oturmuş, elinde bir fırça tutuyordu. Jamie, yaramaz küçük bir kızın yüzüne ve utangaç bir gülümsemeye sahipti. Yanında, yerde bir teneke boya vardı. Bir resim atölyesinde olduğunu sanırdınız. Fotoğrafçı, büyük ihtimalle, gülümseyen yüzlerce ergen kızı o boya tenekelerinin yanında poz verirken çekmişti.</span></p>

      <p class="msonormal8"><span class="calibre10">"Bu fotoğrafçıyı mutlaka kontrol et. Stüdyo üzerinden</span></p>

      <p class="msonormal8"><span class="calibre10">bir ipucu bulunabilir. Orada çalışan biri, filmin tab edildiği yer veya</span> <span class="calibre18">başka bir şey."</span></p>

      <p class="msonormal8"><span class="calibre10">Yirmi yaşındaki Alexis Crawford bir sonrakiydi. İnce telli kahverengi saçları vardı, sevimliydi ama sanki hayatı çok zor geçmiş gibi kırgın ve yalnız bir gülümsemesi vardı. Ama ölümü o zamana kadar yaşadıklarının, o kadar da zor olmadığını kanıtlamıştı.</span></p>

      <p class="msonormal8"><span class="calibre10">Fotoğraflara bakarken Ajan Brent Tucker geldi, Mindy</span></p>

      <p class="msonormal8"><span class="calibre10">Travel- ca'nın bir fotoğrafını iğneyle tutturdu, sonra bir şey </span><span class="calibre18">söylemeden masasına döndü.</span></p>

      <p class="msonormal8"><span class="calibre10">Mindy, fotoğrafta tıpkı diğerleri gibi gülümsüyordu.</span></p>

      <p class="msonormal8"><span class="calibre10">Ralph geldi. Başıyla beni selamladı.</span></p>

      <p class="msonormal8"><span class="calibre10">Tekrar fotoğraflara bakarken: "Reinita'nın fotoğrafı ne </span><span class="calibre18">zaman çekilmiş?" diye sordum. On dokuz yaşındaki </span><span class="calibre18">Reinita Lawson dördüncü kurbandı ve gruptaki tek Afro-</span><span class="calibre18">Amerikalıydı. Güzel, sütlü çikolata rengi bir teni ve </span><span class="calibre18">hayallerle dolu gözleri vardı.</span></p>

      <p class="msonormal8"><span class="calibre10">Ralph bir dosya çekip açtı. "Kaçırılmadan bir gün önce My Space sayfasına göndermiş. Neden sordun?" Fotoğrafta kamerayla flört eder gibi görünüyordu. Sol eli özenli, davetkâr bir biçimde yanağına dayalı, gülümsemesiyle karşısındakini baştan çıkarmaya çalışır gibi... Çarpıcı derecede güzeldi ama garip bir şeyler vardı. Fotoğrafa baktım. Gülümsemesini, gözlerini, ellerini inceledim. Yaklaştım. "Bir gün önce mi? Emin misin?" diye sordum.</span></p>

      <p class="msonormal8"><span class="calibre10">Ralph dosyaya bir kez daha göz attı. "Evet. Aklından ne geçiyor?"</span></p>

      <p class="msonormal8"><span class="calibre10">"Parmağında nişan yüzüğü yok." dedim. "Ne?"</span></p>

      <p class="msonormal8"><span class="calibre10">"Bana gönderdiğin olay yeri fotoğraflarında parmağında bir nişan yüzüğü var."</span></p>

      <p class="msonormal8"><span class="calibre10">Karton dosyanın içindeki bir yığın kâğıda göz attı. "Hımm, o gün takmamış olabilir." dedi. </span></p>

      <p class="msonormal8"><span class="calibre10">"Biri nişanlandığında yüzüğüyle herkese hava atmak ister." Sesli düşünüyordum. Elbette fotoğrafı çektirmesiyle kaçırılması arasında nişanlanmış olabilirdi. Ama fotoğrafı bir gün önce çektirdiyse bu pek de olası değildi.</span></p>

      <p class="msonormal8"><span class="calibre10">Dosyayı bıraktı. "Ee, ne diyorsun? Sence katil bir çeşit sembol olarak bırakmış olabilir mi yüzüğü? Kurbanlarıyla birbirine bağlı olduğunu mu söylemeye çalışıyor? Ya da sapık, çarpık bir duyguyla onlarla evlendiğini mi düşünüyor acaba?"</span></p>

      <p class="msonormal8"><span class="calibre10">"Belki de. Bilmiyorum." uzunn bir süre fotoğrafa baktım. "Yine de bir kontrol et, olur mu? Bak bakalım, birisiyle gerçekten nişanlı mı? Eğer öyleyse, adamla görüşmek </span><span class="calibre18">istiyorum."</span></p>

      <p class="msonormal8"><span class="calibre10">"Tamamdır."</span></p>

      <p class="msonormal8"><span class="calibre10">Birden emir verdiğimi fark ettim. "Ee, lütfen." dedim. Resmî bir görevle orada danışman olarak bulunuyordum ama Ralph ve ben, birlikte Büro'da o kadar çok çalışmıştık ki bıraktığımız yerden devam ediyormuşum gibi gelmişti.</span></p>

      <p class="msonormal8"><span class="calibre10">Omzuma vurdu. Neredeyse düşürüyordu. "Dert etme, böyle gayet iyi. Hadi bu manyağı yakalayalım."</span></p>

      <p class="msonormal8"><span class="calibre10">Ralph birkaç telefon görüşmesi yapmaya gitti. Ben de son fotoğrafa baktım. Yirmi iki yaşındaki Bethanie Dixon, Patty dışında kapalı bir yerde bulunan diğer kurbandı. Ayrıca en uzakta, Georgia Athens'ta bulunandı, uzaklık kafaları karıştırsa da piyon ve sarı kurdele katilimizle bağlantılı olduğunu gösteriyordu. Birinin bana seslenmesiyle düşüncelerimden sıyrıldım. "Dr. Bowers."</span></p>

      <p class="msonormal8"><span class="calibre10">Bu ses.</span></p>

      <p class="msonormal8"><span class="calibre10">Hayır, o olamaz.</span></p>

      <p class="msonormal8"><span class="calibre10">Döndüm.</span></p>

      <p class="msonormal8"><span class="calibre10">Oydu.</span></p>

      <p class="msonormal8"><span class="calibre10">Özel Ajan Margaret Wellington.</span></p>

      <p class="msonormal8"><span class="calibre10">Sanki o ana kadar günüm çok güzel geçiyormuş gibi!</span></p>

      <p class="msonormal8"><span class="calibre18">"Margaret." dedim. Beni düzelteceğini biliyordum.</span><br class="calibre12" /></p>

      <p class="msonormal8"><span class="calibre10">"Görevli Ajan Wellington demenizi tercih ederim."</span></p>

      <p class="msonormal8"><span class="calibre10">Elimi uzattım. "Pardon. Sanırım unuttum."</span></p>

      <p class="msonormal8"><span class="calibre10">İnanılmaz derecede düz, kahverengi saçlarının bir tutamını geriye attı ve bana baktı. Dudaklarının ne kadar ince, dişlerinin ne kadar düzgün olduğunu unutmuşum. Tokalaşmak yerine ellerini kalçalarına koydu. </span></p>

      <p class="msonormal8"><span class="calibre10">"Hayır, Dr. Bowers. Unutmadınız."</span></p>

      <p class="msonormal8"><span class="calibre10">Ee tamam, doğruydu. Kendisine Margaret diye hitap edilmesinden ne kadar nefret ettiğini hatırlıyordum ama Kuzey Caroli- na'da olduğunu unutmuştum. Aklımdan tamamen çıkmıştı. Unuttuğuma eminim çünkü öyle olmasaydı Ralph'in danışmanlık yapma konusundaki davetini kesinlikle kabul etmezdim. Elimi indirdim. Nasıl olsa sıkmayacaktı.</span></p>

      <p class="msonormal8"><span class="calibre10">Margaret Wellington'un, burnundan keskin bir şekilde soluma alışkanlığı vardı. O yüzden, sürekli sizden nefret ediyormuş gibi görünürdü. Belki de gerçekten öyleydi. "Ne kadar oldu Dr. Bowers? Dört yıl mı?"</span></p>

      <p class="msonormal8"><span class="calibre10">"O kadar oldu mu?" dedim. "Zaman ne kadar çabuk geçiyor." </span></p>

      <p class="msonormal8"><span class="calibre10">Gözlerini kırptı. "Evet, dört yıl." Başını dimdik kaldırdı. "Ee, nasılsınız?"</span></p>

      <p class="msonormal8"><span class="calibre10">"Meşgul." Oldukça dürüst bir cevaptı. "Karınızın öldüğünü duydum." dedi. Sinirlenmeye başlamıştım. Sesi dümdüz ve duygusuz, devam etti. "Çok </span><span class="calibre18">trajik. Sonra da sizi Denver'a tayin etmişler ve masa başı iş vermişler. Çok zor olmuştur."</span></p>

      <p class="msonormal8"><span class="calibre10">"Colorado'daki işe kendim gönüllü oldum." dedim sakince. Denver'daki ulusal Emniyet Teşkilatı ve Ceza Teknoloji Merkezi, dünyanın en gelişmiş suç haritalandırma programına ev sahipliği yapıyordu, ulusal Adalet Enstitüsü'nün ve FBI'ın yürüttüğü araştırmaları bütünleştirmeye çalışıyordum. "Önemli bir iş ve böylece Tessa da ailemle kalabiliyor."</span></p>

      <p class="msonormal8"><span class="calibre10">"Evet tabii." Sonunda biraz olsun geri çekildi ve küçücük bir gülümseyişin dudaklarında dolaşmasına izin verdi. "Ben bu dava kapanır kapanmaz Ouantico'ya geri dönecek gibiyim. Yeniden Akademi'de ders vermemi istiyorlar." "Tebrikler, senin için ne kadar önemli olduğunu biliyorum." "Evet." Sesi un ufak olmuştu. "Biliyorsun."</span></p>

      <p class="msonormal8"><span class="calibre10">Dilimi tuttum. Konuşmayı orada bırakmak daha iyiydi. Sonunda "Brifing odasında görüşürüz," dedi ve odanın köşesindeki camdan ofisine doğru ağır adımlarla yürüdü. Etrafımdaki hava bile rahat bir nefes aldı sanki. Lien- hua'nın yüzünde bir soru işaretiyle masasından bana baktığını gördüm. "Bu da neydi?"</span></p>

      <p class="msonormal8"><span class="calibre10">"Karışık," dedim. "Ralph, neden burada olduğunu söylemedin?'</span></p>

      <p class="msonormal8"><span class="calibre10">Sırıttı. "Aklımdan çıkmış olmalı."</span></p>

      <p class="msonormal8"><span class="calibre10">"İyi, bu sefer bana ödeyemeyeceğin kadar borçlandın."</span></p>

      <p class="msonormal8"><span class="calibre18">"Karışık demekle neyi kastettin?" diye sordu Lien-hua. Derin bir nefes aldım. "İkimiz de Büro'da çalışıyorduk. Ben çevresel kriminoloji dersi veriyordum, o terörle mücadeleye atanmıştı."</span><br class="calibre12" /></p>

      <p class="msonormal8"><span class="calibre10">"Bir dakika." dedi Lien-hua. "Denver'a taşınmadan önce New York'ta yaşadığını sanıyordum."</span></p>

      <p class="msonormal8"><span class="calibre10">"Öyleydi. Her ayın bir iki haftası ders vermek için uçakla gidiyordum. Her neyse, bir süredir müdür yardımcılığı pozisyonunda gözü vardı ve neredeyse elde ediyordu. Ta ki... "</span></p>

      <p class="msonormal8"><span class="calibre10">"Bir delil ortadan kaybolana kadar." dedi Ralph. "Birçok suçlama oldu. Pat olayda İç İşleri'nin çok ilgilendiği bazı şeyler olduğunu fark etti."</span></p>

      <p class="msonormal8"><span class="calibre10">Lien-hua'nın yanındaki masaya oturdum. "Dediğim gibi, biraz karışık. Sonra disiplin soruşturması yapıldı. İfade vermek zorunda kaldım. Onun sonu da buraya, sağa sola evrak göndermek için şubeye gönderilmek oldu."</span></p>

      <p class="msonormal8"><span class="calibre10">"O günden beri hep Pat'i suçladı." diye ekledi Ralph. "Quan- tico'ya geri gönderilmek için önüne gelen herkesin kıçını yaladı. Tahmin edeceğin gibi, bu davaya hiçbirimizin bulaşmasından memnun değil ama diğer taraftan, davanın bir an önce kapanmasını da istiyor çünkü müdürünü etkilemeye çalışan birinin bölgesinde, sürekli bir seri katilin </span><span class="calibre18">dolaşması iyi bir izlenim bırakmaz."</span></p>

      <p class="msonormal8"><span class="calibre10">Ralph'e döndüm. "Bir dakika. 'Brifing odasında görüşürüz,' derken neyi kastetti?"</span></p>

      <p class="msonormal8"><span class="calibre10">"Ha, o mu? Margaret, buradaki takıma, soruşturma tekniklerinle ilgili bir sunum yapmanı istiyor." "Ne zaman?"</span></p>

      <p class="msonormal8"><span class="calibre10">Saatine baktı. "Yarim saat içinde." "Ne? Mümkün değil. Daha olay yerlerini görmedim. O da biliyor. Bir ön rapor vermek için henüz çok erken... "</span></p>

      <p class="msonormal8"><span class="calibre10"> </span><span class="calibre18">"Sadece sürecin üzerinden geçersin Pat. Biliyorsun işte, bütün o coğrafi zaman ve mekân ıvır zıvırının." "Yapamam Ralph. Daha... Bu arada işimin ne kadar ilgi çekici ve bilimsel olduğunu dile getirmen de çok hoş." "Teşekkürler."</span></p>

      <p class="msonormal8"><span class="calibre10">"En azından iki güne ihtiyacım var." "Ancak öğlene kadar vakit verebiliriz." "O vakte kadar hazır olmam olanaksız." "O zaman, saat iki?" "Tamam, iki!"</span></p>

      <p class="msonormal8"><span class="calibre10">"Saat ikide." dedi Ralph zafer kazanmışçasına. "Aferin </span><span class="calibre18">oğlum. Gidip Margaret'e söyleyeyim."</span></p>

      <p class="msonormal8"><span class="calibre10">"Ne? Bir dakika." Lien-hua'ya döndüm. "Ne oldu şimdi?"</span></p>

      <p class="msonormal8"><span class="calibre10">"Galiba saat ikide bir sunum yapacaksın."</span></p>

      <p class="msonormal8"><span class="calibre10">"Kabul etmedin, değil mi?"</span></p>

      <p class="msonormal8"><span class="calibre10">"Emin değilim." dedi. "Ama şimdiden söyleyebilirim ki siz ikinizi beraber çalışırken izlemekten büyük keyif alacağım." Masadan bir sürü dosya alıp kalktım. İnanamıyordum. Bugün buraya olay yerlerini incelemeyi planlayarak gelmiştim ama şimdi onun yerine sunum yapmak için bir odaya kapanacaktım. Sunum yapmaktan, en az kötü kahveden nefret ettiğim kadar nefret ederim. Lien-hua duvara monte edilmiş ekrana doğru gitti. "Başlamadan önce buraya gel lütfen. Sana göstermek istediğim bir şey vardı."</span></p>

      <p class="msonormal8"><span class="calibre10">"Bak Lien-hua. Yapmam gereken çok şey var." "Bekle, bir dakika. Faydası olabilir." Ekranda olay yeri fotoğraflarına bakmaya başladı. "Onları kaçırıyor, işkence ediyor,</span><span class="calibre18">öldürüyor ve cesetlerini bulabileceğimiz yerlere bırakıyor,</span><span class="calibre18">değil mi?"</span></p>

      <p class="msonormal8"><span class="calibre10">"Evet."</span></p>

      <p class="msonormal8"><span class="calibre10">"Bulabileceğimiz yerlere." "Doğru."</span></p>

      <p class="msonormal8"><span class="calibre10">"Çoğu katil, cesedi ya cinayeti işlediği ilk yerde, kapalı bir yerde bırakır ya da cesedi taşısa bile bunu soruşturmayı zorlaştırmak için yapar. Delilleri saklamak için." Hımm. Hem de bir karakter analistinden bunlan duymak...</span></p>

      <p class="msonormal8"><span class="calibre10">"Doğru. Önemli bir nokta. O zaman neden bulunmalarını istiyor?"</span></p>

      <p class="msonormal8"><span class="calibre10">"Evet. Benim merak ettiğim de bu. Fark ettiğim bir şey daha var. Patty'i kontrol altında tutmak için kaba kuvvet kullandı. Daha sonra ise kurbanlarına uyuşturucu vermeye başladı."</span></p>

      <p class="msonormal8"><span class="calibre10">"Daha derli toplu bir yöntem." dedim "ve tabii daha güvenilir. Bazen birinin kafasına vurmak, hemen ölmesine sebep olur. İşkence yaparak öldürmene fırsat bırakmaz." "Toksikoloji testlerinde yabancı madde çıktı. Düne kadar gerçek sonuçları alamamıştık. O yüzden bu, Ralph'in sana verdiği bilgiler arasında yoktu. Alexis ve Bethanie için kullanılan uyuşturucu, Jamie ve Reinita'da kullanılandan farklı."</span></p>

      <p class="msonormal8"><span class="calibre10">Toksikoloji raporlarını bana doğru itti, ben de birini açtım. "Böyle bir değişiklik yapması biraz garip." dedim. "Bir onu, bir ötekini kullanmaktan çok birinden diğerine ilerlemiş gibi gözüküyor."</span></p>

      <p class="msonormal8"><span class="calibre10">"Ben de öyle düşünmüştüm."</span></p>

      <p class="msonormal8"><span class="calibre10">"Bakalım Mindy'nin otopsi sonuçlarında ne çıkacak. Eğer onda da uyuşturucu çıkarsa... "</span></p>

      <p class="msonormal8"><span class="calibre10">Lien-hua Mindy'nin fotoğraflarını açtı. Bir duvardaki panoya, bir ekrana bakıyordum. Birinde Mindy çok canlı, ölümsüz gibi</span> <span class="calibre18">görünüyordu. Sonsuza kadar yaşayacak gibi... Diğerinde ise kirletilmiş, çaresiz ve ölü. Tamamıyla ve geri dönülmez biçimde ölü... Hayat son derece kırılgan. Çok geçici. Çok kısa. Bunca yıldan sonra bile çözemediğim bir bulmaca... Bir an bir roman yazmayı, erken emekli olmayı veya Bermuda'da tatil yapmayı hayal edersin, bir sonrakinde kendini, durmuş bir nabız veya anevriz- malı bir beyinle, soğumayı bekleyen bir dilim et olarak bulursun. Veya kanserli bir ciğerle...</span></p>

      <p class="msonormal8"><span class="calibre10">"İyi misin?" Ajan Lien-hua'nın sesiydi. Bana bakıyordu. Ne zamandan beri düşünceler arasında kaybolduğumu bilmiyordum. "Hu?"</span></p>

      <p class="msonormal8"><span class="calibre10">Ellerimi işaret etti. Baktım. Yumruk yapıp öyle sıkmışım ki eklem yerlerim bembeyaz olmuş. Hemen gevşettim, parmaklarımı esnetip dolaşımı kolaylaştırmak için salladım. "Evet, evet. Tabii. İyiyim. Özür dilerim. Ne diyordun?" Kalbim deli gibi atıyordu. Sakin ol. Dikkatini topla. Odaklan.</span></p>

      <p class="msonormal8"><span class="calibre10">Lien-hua bir an sessiz kaldı, sonra gözlerini indirerek: "Ne olduğunu biliyorum Pat. Ralph anlattı. Çok üzgünüm." İçten söylüyor gibiydi.</span></p>

      <p class="msonormal8"><span class="calibre10">"Neyi?" Bilmediğini umuyordum. "Christie."</span></p>

      <p class="msonormal8"><span class="calibre10">Christie'nin adını duyunca ürperdim. Öfkenin içimde gelgit gibi yükseldiğini hissediyordum. Doktorlara, Tanrı'ya, kadere ya da hayatımızı altüst etmek ve hayallerimizi paramparça etmek için var gücüyle çalışan diğer kozmik güçlere karşı duyduğum öfkenin... Christie öldükten sonra birkaç ay boyunca içimi kemiren tek his yalnızlıktı ama daha sonra yerini öfke aldı. Öfke mi, yalnızlık mı? Hangisinin daha iyi olduğundan emin değildim ama öfke en azından daha az uyuşuk hissetmeme neden oluyordu. Belki de o yüzden öfkeyi tercih ediyordum. Bilmiyorum.</span></p>

      <p class="msonormal8"><span class="calibre10">"Çok üzgünüm." diye tekrarladı.</span></p>

      <p class="msonormal8"><span class="calibre18">Olaydan sekiz ay sonra bile hâlâ bu kadar hassas olduğuma inanamadım. Sonunda "Evet." diyebildim. Ralph'in Lien-hua'ya Christie'den bahsedeceğini tahmin etmem gerekirdi ama yine de söylemiş olmasına kızıyordum. </span></p>

      <p class="msonormal8"><span class="calibre18">"Ben de."</span><br class="calibre12" /></p>

      <p class="msonormal8"><span class="calibre10">"Bunu yapmak istediğinden emin misin?"</span></p>

      <p class="msonormal8"><span class="calibre10">"Elbette eminim. Evet. Benim işim bu." Parmaklarımı esnetmeye, öfkenin yarattığı gerginliği atmaya çalıştım. "O zaman, ee... Adli tıbbın Mindy ile ilgili ne diyeceğini görelim, sonra katilin uyuşturucuyu dönüşümlü olarak kullanıp kullanmadığını anlarız. Tamam mı?"</span></p>

      <p class="msonormal8"><span class="calibre10">"Tamam."</span></p>

      <p class="msonormal8"><span class="calibre10">Başka söyleyeceğim bir şey var mı diye düşündüm. "Tamam. Sonra görüşürüz."</span></p>

      <p class="msonormal8"><span class="calibre10">"Görüşürüz."</span></p>

      <p class="msonormal8"><span class="calibre10">Yürürken hâlâ parmaklarımı açmaya çalışıyordum.</span></p>

      <p class="msonormal8"><span class="calibre10">İlk kurban Patty Henderson. Güney Carolina, Spartanburg'dan. Evliydi ve dört yaşında ikiz erkek çocukları vardı. Başta kocası şüpheliydi. Evde işlenen cinayetlerin yarıdan fazlasında suçlu; eşler, sevgililer veya erkek arkadaşlardır. Her zaman şüpheliler arasındadırlar. Bir cinayet soruşturmasında ilk hedeflerden biri, kocayı ya da erkek arkadaşı, daha sonra da cesedi bulan kişiyi temize çıkarmaktır.</span></p>

      <p class="msonormal8"><span class="calibre10">Her şey kocasını işaret ediyordu. Evliliklerinde problemler vardı ve bir danışmana gidiyorlardı. Sonra bir gün yatak odalarında boğulmuş ve büyük ölçüde parçalanmış olarak bulundu. Çöz çözebilirsen. Ama aklandı. En azından bir düzine insan, adamı cinayet saatinde şehir merkezindeki bir barda görmüştü. Karısını öldürmek için eve vaktinde dönmesi gibi bir olasılık da yoktu. Oğlanlar Patty'nin annesine gece yatısına gitmişlerdi, o yüzden Patty evde yalnızdı. Kocası birini kiralamış olabilirdi ama bundan pek emin değildim. Katil, acele etmemiş, sanki kadını 69 yatırıyormuş gibi üzerindeki örtüyü boynuna kadar çekmişti. Cesedin üzerini Örtmek, genellikle, katilin vicdan azabı çektiği ya da kurbanı tanıdığı, ona yakın biri olduğu anlamına gelir. Kiralık bir katil böyle bir şey yapmaz ve kesinlikle saçına sarı kurdele bağlamazdı. Ama kocası değilse kimdi?</span></p>

      <p class="msonormal8"><span class="calibre10">Sonra yatak odasındaki tuvaletin zemininde beyaz piyon bulundu. İlk başta buna kimse dikkat etmedi. Çocuklarla dolu bir evde hiçbir şey yerden kaldırılmaz. Etrafta sürekli ortalığa atılmış yapboz parçaları, oyuncaklar bulursunuz. Ama sonunda kocası fark etti. "Çok garip." dedi. "Çocuklardan biri bunu bir arkadaşının evinden getirmiş olmalı. Bizim satranç takımımız yok."</span></p>

      <p class="msonormal8"><span class="calibre10">Bir ay sonra yaşlıca bir çift, Jamie McNaab'ı, Tennessee'de Smoky Dağlarının üzerindeki eyalet sınırının araba parkında buldu. Hiçbir şey bir bağlantıyı işaret etmiyordu. Ta ki görevli polis memurlarından biri, kızın sol elinde bir satranç taşı tuttuğunu fark edene kadar. Ayrıca bu, dikkatleri Asheville bölgesine çeken ilk cinayetti.</span></p>

      <p class="msonormal8"><span class="calibre10">Sarı kurdelenin cinayetler arasında bağlantı kurmak için yeterli olacağını düşünüyor insan ama bu bilgi dikkatlerden kaçmıştı. ŞFAP'ın rapor yazma prosedürü birçok polis için biraz bunaltıcı olduğundan, ayrıca çok zaman aldığı ve birçok farklı kişi tarafından doldurulduğu için, raporlar olması gerektiği kadar tam ve düzgün değildir. Birçok soruşturma bunun sıkıntısını çekiyor.</span></p>

      <p class="msonormal8"><span class="calibre10">Jamie'nin davasında, katilin piyonu kızın eline bilerek bırakıp bırakmadığını merak etmekten kendimi alamamıştım çünkü ilk satranç taşı neredeyse dikkate alınmamıştı. Bu ürpertici bir düşünceydi çünkü katil her kimse, onun bütün bunları bir oyun olarak gördüğü anlamına gelebilirdi. Üstelik attığı her adımdan polisin haberdar olmasını sağlıyordu.</span></p>

      <p class="msonormal8"><span class="calibre10">Daha da korkuncu, içeriden soruşturmayla ilgili bilgi almış da olabilirdi.</span></p>

      <p class="msonormal8"><span class="calibre10">Aiexis, tam Virginia sınırındaki Grayson Highlands Eyalet Park'ında bulundu. Reinita Lawson ise Kuzey Carolina'nın en uç batı köşesindeki Nantahala Ulusal Ormanında. </span><span class="calibre18">Bütün sabahı, çıldırmış bir şekilde, coğrafi bilgileri incelemek, sınıflandırmak, bunlan Kuzey Carolina'nın batısıyla ilgili nüfus dağılım verileriyle karşılaştırmak, cep telefonu kayıtlannı indirmek, verileri bilgisayara kaydetmek ve saldırganla kurbanların genel hareket kalıplarını anlamamı kolaylaştırabilecek tüm bilgileri toplamakla geçirdim.</span></p>

      <p class="msonormal8"><span class="calibre10">Öğlen yemeğini atladım. Ben farkına bile varmadan, Margaret yanıma gelmiş, parmaklarıyla masada tempo </span><span class="calibre18">tutmaya başlamıştı. "Bu olayla ilgili yorumlarını dinlemek için sabırsızlanıyorum." dedi. İyi bir yalancı değildi. "Sunum yapmaya hazır mısın?" "Evet, sabırsızlanıyorum." Ben de iyi bir yalancı değilimdir. Notlarımı toparladım. Onu geçip toplantı odasına yöneldim. Yol boyunca tam arkamdan gelen topuk seslerini dinledim. </span></p>

      <p class="msonormal8"><span class="calibre18">***</span></p>

      <p class="msonormal8"><span class="calibre10">Aaron Jeffrey Kincaid, kendisini şiddete eğilimli biri olarak görmüyordu.</span></p>

      <p class="msonormal8"><span class="calibre10">Gerçekten de, Aaron'u yakından tanıyan insanlara sorsanız, onu hiçbir şekilde şiddete eğilimli biri olarak tanımlamazlardı. Belki nazik, belki sessiz veya düşünceli, şefkatli, hatta belki sevgi dolu.</span></p>

      <p class="msonormal8"><span class="calibre10">Evet, Aaron'u tanımlamak için "sevgi dolu" sıfatını bile kullanabilirlerdi ama kesinlikle "şiddete eğilimli" demezlerdi.</span></p>

      <p class="msonormal8"><span class="calibre10">Çünkü gerçekten de ona iki arkadaşını on beş saat </span><span class="calibre18">boyunca bir odaya kapatma cesaretini veren şey sevgiydi.</span></p>

      <p class="msonormal8"><span class="calibre10">Ailesine olan sevgisi. Babasına. Kadere...</span></p>

      <p class="msonormal8"><span class="calibre10">Aslında ne istediğini bilen bir adamdı. Tutkulu bir adam...</span></p>

      <p class="msonormal8"><span class="calibre10">Bunlar onu tanımlamak için kullanılabilecek iyi sözcüklerdi.</span></p>

      <p class="msonormal8"><span class="calibre10">Ne istediğini bilen ve tutkulu. Ve sevgi dolu...</span></p>

      <p class="msonormal8"><span class="calibre10">Otuz altı saatten az.</span></p>

      <p class="msonormal8"><span class="calibre10">Rebekah ve Caleb'in kalan zamanı bu kadardı.</span></p>

      <p class="msonormal8"><span class="calibre10">Şimdi onlari kontrol etmeye gittiği zaman bile, Rebekah </span><span class="calibre18">elini </span><span class="calibre18">cama uzatıyor, Aaron da elini cama, tam onun eline denk gelecek şekilde koyuyordu. Sanki birbirlerine dokunuyorlarmış gibi. Kızgın değil, daha çok huzurlu görünüyordu. Aaron başını salladı.</span></p>

      <p class="msonormal8"><span class="calibre10">Rebekah'ın dudak hareketlerinden: "Aşkımız bizi sonsuza kadar bir arada tutacak." dediği anlaşılıyordu. Aaron da aynı sözcükleri dudak hareketleriyle ona söyledi. Sanki Rebekah onun kızıydı ve birlikte uyumadan önce dua ediyor gibiydiler.</span></p>

      <p class="msonormal8"><span class="calibre10">Rebekah ve Caleb'i ikna etmek 1985'te Jessie Rembrant'ı ikna etmekten bile daha kolay olmuştu.</span></p>

      <p class="msonormal8"><span class="calibre10">Araştırması, beklemesi ve hayal etmesi yıllar sürmüştü. Şimdi en azından zamanı gelmişti.</span></p>

      <p class="msonormal8"><span class="calibre10">Geçen yıl, bunca zamandır aradığı kişiyi nihayet bulmuş ve planı harekete geçirmişti.</span></p>

      <p class="msonormal8"><span class="calibre10">Doğru, her şeyin şimdi, ekimde başlamak yerine gelecek ayın on sekizinde başlaması çok ideal ve mükemmel olurdu. Ama sadece teröristler ve deliler tarihlere, eylemlere verdiklerinden daha fazla önem verirler. Aaron bunlardan hiçbiri değildi. Sadece hedefe kilitlenmiş, kendini adamış ve ailesine âşık, nihai kaderini gerçekleştiren bir adamdı.</span></p>

      <p class="msonormal8"><span class="calibre10">Rebekah ve Caleb'in pazartesi yaşanacakları kaçırması utanç verici bir şey olacaktı. Ama gerçekten başka yolu yoktu. Yapılması gereken yapılacaktı.</span></p>

      <p class="msonormal8"><span class="calibre10">Elini camdan çekti ve yürüdü. Sonbahar rüzgârı serin ama aynı zamanda ferahlatıcı ve davetkârdı. Ayrıca değişiklik vaat ediyordu.</span></p>

      <p class="msonormal8"><span class="calibre10">Aaron'a gerçekleşmek üzere olan harika şeyleri hatırlattı. </span></p>

      <p class="msonormal8"><span class="calibre10">Sunumlardan nefret etmemin sebebi bu. Genellikle, çevresel kriminoloji alanında uzun yıllar boyunca yaptığım araştırmaları ve bir dedektif ve FBI ajanı olarak yaşadığım deneyimleri yirmi dakika içinde özetlemem beklenir. Çoğunlukla, odadakiler arasında araştırma yaklaşımlarımın işe yarayacağına inanan tek kişi de ben olurum.</span></p>

      <p class="msonormal8"><span class="calibre10">Mesele de burada zaten.</span></p>

      <p class="msonormal8"><span class="calibre10">Küçük, dar konferans odasına girdiğimde Ralph köşede durmuş, elindeki bir şeyin tuşlarına basıp duruyordu. "Ne yapıyorsun?" diye sordum. Elindekini cebine sokuşturmaya çalıştı ama ne olduğunu gördüm. "Portatif Play Station mı o?"</span></p>

      <p class="msonormal8"><span class="calibre10">Hafifçe kızardı ki bu, bir kamyonu kucaklayıp yerinden kaldırabilecek cüssede biri için oldukça garip bir şeydi. "Kimseye söyleme. Oğlumu yenebilmek için egzersiz yapıyorum."</span></p>

      <p class="msonormal8"><span class="calibre10">"Tony on yaşında, değil mi?"</span></p>

      <p class="msonormal8"><span class="calibre10">Başıyla onayladı. "Futbolda, basket atmada, güreşte onu hâlâ yeniyorum."</span></p>

      <p class="msonormal8"><span class="calibre10">Ralph'in cüssesine baktım. "Tony'yle güreşiyor musun?" </span></p>

      <p class="msonormal8"><span class="calibre10">"Evet, tabii," dedi. "Neden?"</span></p>

      <p class="msonormal8"><span class="calibre10">"Neredeyse yüz kırk kilosun da ondan." diye düşündüm.</span></p>

      <p class="msonormal8"><span class="calibre10">Ralph gururlu bir baba gibi gülümsedi. "Kuvvetli bir çocuk o."</span></p>

      <p class="msonormal8"><span class="calibre10">Tony'nin son birkaç ayda tam olarak ne kadar büyüdüğünü merak ettim.</span></p>

      <p class="msonormal8"><span class="calibre10">"Her neyse, bu konularda çok iyi, ben de o yüzden pratik yapıyorum. Sorcerer's Realm IV oyununda onu yenebilmek için çalışıyorum. Kimseye anlatma."</span></p>

      <p class="msonormal8"><span class="calibre10">"Söz veriyorum."</span></p>

      <p class="msonormal8"><span class="calibre10">Bana doğru eğildi. "Ciddiyim." dedi. Zaten öyle olduğunu hissedebiliyordum.</span></p>

      <p class="msonormal8"><span class="calibre10">"Anladım."</span></p>

      <p class="msonormal8"><span class="calibre10">Bilgisayarımın projeksiyon sistemiyle bağlantısını kurmak birkaç dakika sürdü. Sonunda kafamı kaldırıp baktığımda neredeyse her sandalyenin dolduğunu fark ettim. Ajan Hawkins'in yanı sıra Jiang, Tucker, Wellington ve Şerif Wallace, ayrıca henüz tanışmadığım beş altı başka ajan ve polis memuru...</span></p>

      <p class="msonormal8"><span class="calibre10">Margaret aniden kalktı, eteğinin önünü düzeltti ve boğazını temizledi. "Hepimizin yapacak çok işi var, biliyorum. O yüzden başlayalım isterseniz." Duvardaki saate bir göz attım. Evet. Tam 13:59.</span></p>

      <p class="msonormal8"><span class="calibre10">Küçük sohbetler, fısıltılar kesildi. Dante Wallace ve Ralph yerlerine oturdular. Brent Tucker, Margaret'in yanına oturdu, ben de bir dakika içinde tekrar kalkacağımı bilmeme rağmen Lien-hua'nın yanındaki sandalyeye kayıverdim.</span></p>

      <p class="msonormal8"><span class="calibre10">Margaret gereğinden fazla kibar konuşuyordu. "Dr. Patrick Bowers bize katılma ve bu olayla ilgili... Eşsiz bakış açısını bizlerle paylaşma lütfunu gösterdi. Bu... Alışılmışın dışındaki soruşturma tekniğinin gerisindeki bazı prensipleri özet hâlinde anlatırsa çok faydalı olacağını düşündüm." Sonra dudaklarına sıkı, patronluk taslayan bir gülümseyiş kondurup bana doğru döndü. "Dr. Bowers?" </span></p>

      <p class="msonormal8"><span class="calibre10">Vay be! Ne giriş ama.</span></p>

      <p class="msonormal8"><span class="calibre10">Ayağa kalktım ve başımla selam verdim. "Evet, teşekkürler Margaret." Göz ucuyla Lien-hua'nın defterine bir şeyler çiziktirdi- ğini ve gülümsediğini gördüm.</span></p>

      <p class="msonormal8"><span class="calibre10">"İlk olarak, şimdiye kadar gördüklerime dayanarak söyleyebilirim ki bu olayda eksiksiz, profesyonel ve temiz bir iş çıkarmışsınız." Hepsinde ağırbaşlı kafa sallamalar. Onlar da benim kadar iyi biliyorlardı ki dünyanın hiçbir yerinde suçlu ya da en azından başlıca şüpheli bulunmadan yapılan övgünün veya sırt sıvazlamanın anlamı yoktu.</span></p>

      <p class="msonormal8"><span class="calibre10">Bilgisayarımın kredi kartı büyüklüğündeki uzaktan kumandasına bastım. Projeksiyon ekranında üç boyutlu bir harita belirdi.</span></p>

      <p class="msonormal8"><span class="calibre10">"Ajan Wellington'ın da bahsettiği gibi, uzmanlık alanım biraz değişik. Hem Milwaukee'de yerel emniyet teşkilatında dedektif olarak çalıştım hem de son dokuz yıldır FBI için çalışıyorum. Çoğunlukla suçun nerede ve ne zaman işlendiğiyle ve suçun zamanlamasının ve mekânının suçlunun ya da bizim olayımızda olduğu gibi, katilin hayatındaki önemi ile ilgileniyorum." Ajan Tucker: "Yani, çevresel psikoloji ile geospatial soruşturma alanlarını birleştiren Çevresel Kriminoloji." diye açıkladı.</span></p>

      <p class="msonormal8"><span class="calibre10">"Doğru..." dedim. "Dolayısıyla, sadece adli tıp delillerine veya suçlunun patolojisine odaklanmak yerine suçlunun kurbanıyla ve çevresiyle olan ilişkisine bakıyorum. Kulağa çok aşikâr gelebilir ama her suç belli bir zamanda, belli bir yerde meydana gelir."</span></p>

      <p class="msonormal8"><span class="calibre10">Bazen bu şeyleri açıklarken tuhaf bakışlarla karşılaşırım. Burada da aynı şey oluyordu. Birkaç bıyık altından gülüş ve yan bakışlar... Çoğunlukla da polis memurlarından. Margaret'e baktım. Buz gibi gözlerle bakıyordu. Ajan Tucker başını salladı ve defterine bazı notlar aldı.</span></p>

      <p class="msonormal8"><span class="calibre10">"Biliyorum. Çok basite indirgiyorum gibi geliyor. Ama neden o zamanı seçmiş? Neden o yer? Neden o kurban? Mekânların kullanımlarıyla ilgili kalıplar vardır. Her bir suçla ilişkilendirilen mekânları ve suçun işlendiği zaman dilimini incelersek, suçlu</span><span class="calibre18">nun dünyasına kısa bir bakış atma fırsatı bulabiliriz. İnsanlar genellikle rutin aktivitelerini en elverişli mekânlarda gerçekleştirirler. Hepimiz öyle yaparız. Katiller için de durum farklı değildir. Herkes gibi seri suçlular da ikamet ettikleri yerlerden başka yerlere giderken bazı belirgin hareketleri sürekli yapmak ve bazı yönleri tercih etmek eğilimindedirler."</span></p>

      <p class="msonormal8"><span class="calibre10">Nasıl gittiğini görmek için odada göz gezdirdim.</span></p>

      <p class="msonormal8"><span class="calibre10">Bazıları bu tip şeyleri daha önce duymuştu. Bugünlerde birçok büyük polis şubesinin en azından bir tane stratejik suç ana- listi var. Neredeyse hepsi bazı suç haritalandırma yöntemlerini kullanıyor veya çevresel psikoloji prensiplerini soruşturma sırasında uyguluyorlar, kullandıkları teknikleri böyle adlandırmasalar bile.</span></p>

      <p class="msonormal8"><span class="calibre10">Odadakilerin birçoğu sıkılmış görünüyordu.</span></p>

      <p class="msonormal8"><span class="calibre10">İyi, adamları sıkman çok uzun sürmedi ve önünde devam etmek için daha on beş dakikan var.</span></p>

      <p class="msonormal8"><span class="calibre10">"Her cinayette en az dört mekân vardır." dedim. "Suçlu ile kurbanın ilk karşılaştığı yer, saldırının yapıldığı veya kaçırmanın gerçekleştiği yer, cinayet mekânı ve cesedin bırakıldığı yer."</span></p>

      <p class="msonormal8"><span class="calibre10">Kuzey Carolina'nin uydu görüntülerini veren aktif bir ekrana geçtim ve bilgisayarın göstergesini eyaletin batı tarafını yakınlaştırmak için kullandım. Göstergeyi hareket ettirdikçe görüntüler yanlara kayıyor, üç boyutlu dağlık alan üzerinde gösterge küçük bir uçak gibi süzülüyordu.</span></p>

      <p class="msonormal8"><span class="calibre10">Arkamdan birinin sesini duydum. "Kortizonlu Google Earth gibi." Odada kıkırdamalar dolaştı.</span></p>

      <p class="msonormal8"><span class="calibre10">"Evet, hem de çok. Bu, dünyadaki coğrafi bilgi sistemlerinin en güçlü bileşimlerinden biri. Adı F.A.L.C.O.N."</span></p>

      <p class="msonormal8"><span class="calibre10">Biri "Açılımı ne?" diye sordu.</span></p>

      <p class="msonormal8"><span class="calibre10">Gülümsedim ve yakasındaki isim kartına baktım. "Bilmiyorum, Memur Stilton. Henüz o kısma gelmedik, kısa adı bu.</span></p>

      <p class="msonormal8"><span class="calibre10"> </span><span class="calibre18">Hükümetin çalışma yöntemi böyle." Son söylediğime karşılık birkaç onay homurtusu aldım. Çok değil ama odadaki havayı biraz olsun yumuşattı. "FBI ve NSA* iş birliği ve NASA ile bir animasyon şirketindeki arkadaşlarımızın küçük yardımlarıyla yapılan bir girişim. Size henüz şirketin adını söyleyemem, yazılımı yayınlanana kadar yani."</span></p>

      <p class="msonormal8"><span class="calibre10">Ralph'in sesini duydum. "Animasyon şirketi mi?"</span></p>

      <p class="msonormal8"><span class="calibre10">"Grafik konusunda bize yardım ederken ne yaptığını gerçekten bilen birilerine ihtiyacımız vardı. Onlar kârlı bir devlet ihalesi almaktan memnunlardı, biz de dünyada bilgisayar grafiğine en çok kafası basan adamlari tutmuş olmaktan. Her neyse, bu yazı- lımi kullanarak yeryüzünde yarım santimetre veya daha küçük boyutlara kadar her yeri belirleyebiliriz. Takımdakiler hâlâ bulutlu günlerde görüntü alabilmenin yollarını bulmaya çalışıyorlar. Henüz bulamadılar ama bulmaları yakındır. Bu sadece beta versiyonu. İlk modelinin önümüzdeki iki yıl içinde dünyanın her yerindeki emniyet güçlerince kullanılabilir durumda olmasını umuyoruz."</span></p>

      <p class="msonormal8"><span class="calibre10">Tanımadığım memurlardan biri: "Verdiği uydu yayını canlı mı?" diye sordu.</span></p>

      <p class="msonormal8"><span class="calibre10">"Tam değil." dedim. "Dört dakika gecikmeli."</span></p>

      <p class="msonormal8"><span class="calibre10">uzaktan kumandaya bastım, arkamdaki projeksiyon ekranda üç boyutlu bir harita çıktı. Ekrana tıkladıkça yeni sayfalar diğerlerinin üzerine açılıyor, açılan her katmanda bir dizi daire, karo, üçgen ikonu çıkıyordu. "Bu ilk harita, cesetleri bulduğumuz yerleri gösteriyor." diye açıkladım. "Diğeri ise," ekranı tıklayınca karolar yine çıktı. "Kurbanların evlerini gösteriyor. Kaçırıldıkları yerleri öğrendiğimizde, o yerler oval ikonuyla gözükecek." Bir kez daha tıkladım, ekrana yeni bir katman çıktı. "Cinayet yerlerini ise, belirlendiklerinde, sarı karolar hâlinde göreceksiniz."</span></p>

      <p class="msonormal8"><span class="calibre10">Şimdiye kadar anlattıklarım biraz karışık görünüyordu.</span></p>

      <p class="msonormal8"><span class="calibre10"> <span class="calibre19">* National Security Agency: Ulusal Güvenlik Ajansı (Ç.N.).</span> </span></p>

      <p class="msonormal8"><span class="calibre10">"Şimdi bakın, yolları kapayıp en hızlı ve en uygun çıkışı sağlayan rotaları ortaya çıkarınca ve sonra bunu gözlediğimiz mesken bölgelerindeki evlerin dağılımıyla karşılaştırınca... " Bir sürü yanıp sönen çizgi yan yana dizildi, sembollerden ve figürlerden oluşan yığına eklendi, onlara anlam ve düzen getirdi. "Sonra, eğer kurbanların kaçırıldıkları zaman dilimindeki kalıplaşmış davranışları ve hareket rotalarıyla ilgili bildiklerimizi hesaba katarsak... "</span></p>

      <p class="msonormal8"><span class="calibre10">Margaret: "Bunları nereden biliyoruz peki?" diye sordu.</span></p>

      <p class="msonormal8"><span class="calibre10">"Cep telefonu şirketleri, global konumlama teknolojileri aracılığıyla, tüm gelen ve yapılan aramaların nereden yapıldığını takip edebiliyorlar." dedim. "Birçok yeni arabanın, Mindy'nin Corolla'sı da dâhil, GPS sistemi var.</span></p>

      <p class="msonormal8"><span class="calibre10">Öldürülmesinden birkaç gün önce, Mindy'nin arabasıyla gittiği yerlerin rotasının ve cep telefonu aramalarının zamanının, süresinin ve yerinin bilgisini bilgisayara indirdim. Ve ilginç bir şey buldum."</span></p>

      <p class="msonormal8"><span class="calibre10">Ajan Tucker: "Nedir o?" diye sordu.</span></p>

      <p class="msonormal8"><span class="calibre10">"Diğer kurbanların geliş gidiş alışkanlıklarıyla ilgili bildiklerimize dayanarak yollarının dört ayrı noktada kesiştiğini görebilirsiniz: Stratford Oteli yakınları, Mission Memorial Hastanesinin yanındaki park, şehir merkezindeki mahalle ve üniversite civarı. Katilimizin bu mekânlarda avını aramak için dolaşıyor olma ihtimali çok yüksek."</span></p>

      <p class="msonormal8"><span class="calibre10">Ekranı yine tıkladım. Bu sefer bir sürü yanıp sönen, kırmızı, takoz şeklinde bölgeler belirdi. "Kurbanların katille ilk karşılaşmalarının veya kaçırılmalarının meydana gelme olasılığının en yüksek olduğu yerlerin burası, burası ve burası olduğunu görebiliyoruz." Haritanın üzerinde yanıp sönen hareketli alanlara dikkat çekmek için, lazer kalemi kullandım. "Suçla ilgili bildiğimiz her şeyi, suçluların suçun işlendiği zamana ait gözlenebilir kalıp davranışlarını, bölge planlama, nüfus dağılımı, topoğrafik özellikler, trafik akışı ve hava koşullarını hesaba katarak demir atma noktasını çıkarımsayabiliriz."</span></p>

      <p class="msonormal8"><span class="calibre10">Vay, mükemmel kelime Pat. Çok etkileyici.</span></p>

      <p class="msonormal8"><span class="calibre18">"O nedir?" Soran Şerif Wal!ace'tı.</span><br class="calibre12" /></p>

      <p class="msonormal8"><span class="calibre10">"Çıkarımsamak. Şu demek oluyor..."</span></p>

      <p class="msonormal8"><span class="calibre10">"Hayır, 'demir atma noktasını' soruyorum."</span></p>

      <p class="msonormal8"><span class="calibre10">"Hımm, demir atma noktası, tamam. O, suçlunun bulunduğunu düşündüğümüz ana üs. Kendi evi, kız arkadaşının veya bir akrabasının evi olabilir. Çalıştığı yer olabilir. Bu üs sabitlenir sabitlenmez, en olası yeri belirlemek için coğrafi profilleme yöntemlerini kullanabiliriz."</span></p>

      <p class="msonormal8"><span class="calibre10">Bir yudum su içtim.</span></p>

      <p class="msonormal8"><span class="calibre10">On dakikan kaldı. Sonra kurtulacaksın buradan.</span></p>

      <p class="msonormal8"><span class="calibre10">"Suçlular yaşadıkları yere çok yakın, ya da çok uzak yerlerde suç işlememe eğilimindedirler. Avlanma bölgesini tanımlayıp bu bölgeyle en uzak iki suç mahalli arasında bir hat çizersek, bir dairenin yarıçapını elde etmiş oluruz." Tarif ettiğim şeyi lazer kalemle ekranda gösterdim. "Bu dairenin içinde," -ekrana tıkladım, dairenin merkezine yakın, mavi renkli bir daire belirdi- "Suçlunun demir atma noktasının olma ihtimali yüzde elli."</span></p>

      <p class="msonormal8"><span class="calibre10">"Tıpkı bir panonun üzerindeki toplu iğneler gibi." Bunu söyleyen memur, herkesin duyabileceği kadar yüksek sesle söylemişti.</span></p>

      <p class="msonormal8"><span class="calibre10">Bu yorumları daha önce de duymuştum ama yine de sinirlendiğimi hissettim, "Evet, aynı mantık. Ama burada sadece suç dağılımına bakmıyoruz, aksine düzeni, dağılımı, kökeni ve zamanlamayı hesaba katıyoruz. İşlenen suçların sıralaması çok önemli. Bir serideki ilk suç, genellikle katilin demir atma noktasına en yakın yerde gerçekleşir. Sonra, avlanma alanları soruşturmacılarca istila edilince, başka yerlere açılır. Diğer taraftan, işlediği her suçla birlikte yakalanmadan suç işleyebildiğini gördükçe, cesedi bıraktığı yerler gittikçe demir atma noktasına doğru yaklaşmaya başlar. Bu yüzden zamanlama ve yer önemlidir. Ayrıca, insanlar için mekânların bazı anlamları vardır. Hepimiz dünyayı, çevremizdekileri, kişisel deneyimlerimiz ve algımız aracılığıyla görürüz. Eğer bu serideki olay yerlerinin suçlu için taşıdığı anlamı çözebilirsem, kişinin ne tür bir insan olduğunu</span> <span class="calibre18">anlamamıza yardımcı olur. 'Bunu neden yaptı?' diye sormak yerine: 'Neden burada yaptı?' sorusunu sorarım. Örneğin..."</span><span class="calibre18">Jamie McNaab'ın bir fotoğrafını çekip açtım. 'Jamie bir park yerinin yanında bulunmuş. Şimdi arkasına bakın, tam sağa." Lazer kalemle gösterdim. "Görüyor musunuz? 'Başıboş Dolaşmak Yasaktır' yazan bir tabela var. Dikkat çekmiyor ama sembolik." Reinita Lawson'un olay yeri fotoğraflarından birine geçtim. "Reinita, 'Mezartaşı Mağarasına giden patikada bulundu, yine sembolik. Adam bizimle alay ediyor."</span></p>

      <p class="msonormal8"><span class="calibre10">Şerif Wallace. "Nasıl oldu da daha önce kimse fark etmedi bunu?" diye sordu.</span><span class="calibre18">Ben cevap vermeye fırsat bulamadan Ajan Tucker: "Kimse </span><span class="calibre18">bu tip bir şey aramıyordu da ondan." dedi.</span></p>

      <p class="msonormal8"><span class="calibre10">Bunu yapmasından hiç hoşlanmıyordum.</span></p>

      <p class="msonormal8"><span class="calibre10">Defterine bir şeyler çizmeyi bırakan ve bana içten bir ilgiyle </span><span class="calibre18">ve belki de bir parça rekabet imasıyla bakan Lien-hua,</span></p>

      <p class="msonormal8"><span class="calibre10">"Nedenler konusunda ne diyeceksiniz?" diye sordu.</span></p>

      <p class="msonormal8"><span class="calibre10">"Nedenleri bulma işini karakter analizcilerine bırakıyorum,"</span><span class="calibre18">dedim gülümseyerek.</span></p>

      <p class="msonormal8"><span class="calibre10">Ama o gülümsemedi.</span></p>

      <p class="msonormal8"><span class="calibre10">"Bu tam olarak..?" Sesini giderek alçalttı ve ekledi. "Ne anlama geliyor?"</span></p>

      <p class="msonormal8"><span class="calibre10">Birilerinin bu sorulan soracağını tahmin ediyordum ama bu Lien-hua olmak zorunda mıydı?</span></p>

      <p class="msonormal8"><span class="calibre10">"Adamın ne düşündüğünü tahmin etmek için,</span><span class="calibre18">kafasındakileri araştırmak yerine, nerede yaşadığını </span><span class="calibre18">öğrenmek için hayatını araştırıyorum. Birçok </span><span class="calibre18">soruşturmanın, nedenleri bulmaya çalışırken asıl </span><span class="calibre18">amacından saptığını düşünüyorum."</span></p>

      <p class="msonormal8"><span class="calibre10">"Affedersiniz Dr. Bowers." Kalemini bıraktı. 'Az önce </span><span class="calibre18">nedenleri araştırırken asıl amaçtan saptığını mı </span><span class="calibre18">söylediniz?"</span></p>

      <p class="msonormal8"><span class="calibre18">(Izaktan kumandayı cebime soktum. "Evet Ajan Jiang, öyle dedim. Jüri üyeleri nedenleri sever. Bir de dedektif ve gerilim romanı okuyucuları. Ortada bir neden yoksa kendimizi aldatılmış hissederiz. Olayların bir anlamı olmalı. Açıklamalara bağımlıyız. Ama gerçek hayatta bazı şeylerin basit bir açıklaması yoktur. Nedenler asla açık, asla belirgin, asla net değildir."</span><br class="calibre12" /></p>

      <p class="msonormal8"><span class="calibre10">"Siz neden bahsediyorsunuz?" Bu kez konuşan Şerif Wallace'- tı. "Neden olmadan herhangi bir şeyi niye yapalım ki?"</span></p>

      <p class="msonormal8"><span class="calibre10">Tamam. Sunumumun buraya nasıl geldiğini bilmiyordum ama planımda bu kısım yoktu.</span></p>

      <p class="msonormal8"><span class="calibre10">"İnsanların davranışlarının nedenlerinin olmadığını söylemiyorum," dedim. "Sadece, 'nedenlerin', kriminal soruşturmalarda çoğunlukla düşünüldüğü gibi, altın anahtar olmadığını söylüyorum." Çevreme baktım. Söylediğim her cümleyle biraz daha battığımı hissettim. Ama yine de, tırmalıyormuş gibi gözükmemeye çalışarak, uğraşmaya devam ettim. "Neden her sabah uyanıp işe gidiyorsunuz Ajan Jiang? Para kazanmak için mi? Belki zorunluluk? Hırs? İstek? Kendini kanıtlama isteği?"</span></p>

      <p class="msonormal8"><span class="calibre10">"Erkek tavlamak?" Tucker aniden söylemişti. Birkaç kişi güldü. İyi niyetle söylemişti. Beni bu durumdan kurtarmaya çalıştığını hissetmiştim ama Lien-hua sadece şöyle bir baktı. Artık çenesini kapamasını istiyordum.</span></p>

      <p class="msonormal8"><span class="calibre10">Lien-hua: "Kötü adamları yakalamak için." diye açıkladı. Bu son derece basit cevap, imalarla doluydu.</span></p>

      <p class="msonormal8"><span class="calibre10">"Evet, güzel. Ama aynı zamanda para kazanmak, faturaları ödeyebilmek, iyi olduğun alanda bir şeyler yapabilmek için... Değil mi?"</span></p>

      <p class="msonormal8"><span class="calibre10">"Yani?"</span></p>

      <p class="msonormal8"><span class="calibre10">Hadi ama. Burada ilk günün. Şimdiden düşman edinme.</span></p>

      <p class="msonormal8"><span class="calibre10">"Demek istediğim, yaptığımız her şey, birbiriyle çakışan ve birbirini tamamlayan, dikkatimizi çekmek, hayatımıza girmek için birbiriyle yanşan nedenler, hayaller, pişmanlıklar, utançlar, ümit</span><span class="calibre18">ler ve arzulardan oluşan bir düğüm hâlinde. Bir suçu: 'intikam', 'tutku', 'öfke' veya 'açgözlülük' diye adlandırdığımız düzgün, küçük paketlere sıkıştırmaya çalıştığımızda hayatın gözden kaçan küçük ayrıntılarını atlıyor ve suçun sosyal içeriğini dikkate almıyoruz."</span></p>

      <p class="msonormal8"><span class="calibre10">Lien-hua kafasını salladı. İkna olmamıştı. "Ama açık bir neden göstermedikçe neredeyse kimseyi mahkûm edemezsin."</span></p>

      <p class="msonormal8"><span class="calibre10">Bir an önce bu şeyi bitirip olay yerlerinden bazılarını görmek üzere yola çıkmak istiyordum. İçimde uyanmaya başlayan öfkeyi hissedebiliyordum. Sakin ol. Sakin ol.</span></p>

      <p class="msonormal8"><span class="calibre10">"Evet, doğru." dedim yavaşça. "Sebep bulmak, birinin suçlu olduğuna inanmak için gereklidir ama bir sebep bulmak diğerlerini göz ardı etmek anlamına gelir. Hayat asla bu kadar basit değildir."</span></p>

      <p class="msonormal8"><span class="calibre10">"Ama suçluyu mahkûm etmek istemiyor musunuz?" dedi.</span></p>

      <p class="msonormal8"><span class="calibre10">"Benim işim onları mahkûm etmek değil, size onları bulmanız için yardım etmek. Bir sebep dile getirmek jüri üyelerinin daha iyi hissetmesini ve okuyucuların daha çok tatmin olmalarını sağlayabilir ama ben bir davada taraf değilim ya da roman yazmıyorum. Çoğu zaman, diğer insanların yaptıkları bir yana, insanlar kendi yaptıklarının sebeplerini bile anlamazlar. Bazen olaylar, görünürde herhangi bir sebep olmaksızın gerçekleşir. Hayatta her zaman mantıklı şeyler olmaz." Evet. Sevdiklerin kanser olur ve ölürler. Aileler ayrı düşer. Yönünü, odak noktanı, netliğini kaybedersin. Hayat kontrolsüz bir şekilde dönüyor, üyum yok. Sebep yok. Aslında mantık da yok.</span></p>

      <p class="msonormal8"><span class="calibre10">Oda sessizdi. Herkes bana bakıyordu. Bir an için aklımdan geçenleri söyledim zannettim ama sonra kendimi tuttuğumu fark ettim. "Konu suç işlemek olduğunda," dedim en sonunda, "Ana neden gibi bir şey söz konusu olabilir ama tek bir neden olamaz.. "</span></p>

      <p class="msonormal8"><span class="calibre10">Konuşan yine Wallace'tı. "Peki nedenlerle ilgilenmiyorsan neyi bulmaya çalışıyorsun o zaman?" </span></p>

      <p class="msonormal8"><span class="calibre10">"Kalıp hareketleri, alışkanlıkları, seçimleri. Bu yerin, bu zamanın ve bu kurbanın suçlunun hayatıyla nasıl kesiştiğini."</span></p>

      <p class="msonormal8"><span class="calibre10">"Affedersiniz Dr. Bowers." Ah, evet. Eğlenceye Margaret'in de eninde sonunda katılacağını tahmin etmem gerekirdi. "Soruşturma işi yüzyıllardır sebepler, araçlar ve imkânlar üzerine odaklanmıştır. Bunca yıl boyunca yanlış yaptığımızı mı söylüyorsunuz?"</span></p>

      <p class="msonormal8"><span class="calibre10">Bu soruyu sorabilmek için ne zamandır beklediğini merak ettim.</span></p>

      <p class="msonormal8"><span class="calibre10">"Elbette öyle demiyorum Ajan Wellington. Bir saldırgan, suçu işleyecek bir fırsat çıkmadıkça ya da gerçekleştirmesi için gerekli araçları elde etmedikçe o suçu işleyemez. Ama fırsatı ortaya çıkaran neydi? O araçları neden tam da o zaman diliminde elde etti? Öğrenmeye çalıştıklarım bunlar. Katilin kafasına girmeye değil, katilin yerine geçmeye çalışıyorum."</span></p>

      <p class="msonormal8"><span class="calibre10">Margaret. "Dr. Bowers," dedi burnundan soluyarak. Saatine yavaş ve maksatlı bir şekilde baktı. "Yirmi dakikadan az bir zaman içinde bir basın toplantım var. Bu soruşturmaya ekleyeceğiniz daha... Somut bir şeyiniz var mı?"</span></p>

      <p class="msonormal8"><span class="calibre10">Elimde ona fırlatacak bir şey olsaydı keşke. Aklımdan bir rott ıveiler geçti.</span></p>

      <p class="msonormal8"><span class="calibre10">"Aslında var. Tam ona gelmek üzereydim. Şimdi bütün bunların katili yakalamak konusunda bize nasıl faydalı olacağını göstereceğim." </span></p>

      <p class="msonormal8"><span class="calibre10">"Buradakiler." Bir düğmeye basıp haritanın iki bölgesini ışıklandırdım. "en uygun arama bölgeleri, yakalamaya çalıştığımız suçlu için en muhtemel demir atma noktaları. Bu bölge Ashevil- le'nin tam batısı ve kentin bu bölgesi de şehir merkezi. Bu durumda araştırma yapılacak bölgenin yüzde 84.6'sı aradan çıkıyor. Ayrica, şimdiye kadar elimizde kaç tane şüpheli olduğuna baktım. Ana listede 2432 isim var. Bu listedekilerin sadece yüzde 12'si bahsi geçen alanda yaşıyor veya çalışıyor. Kontrol ettim. En azından bir başlangıç noktası veriyor."</span></p>

      <p class="msonormal8"><span class="calibre10">Memurların bazıları, neden bahsettiğimi biliyor olmamdan etkilenmiş görünüyordu. Ralph'in ise kafası karışmıştı.</span></p>

      <p class="msonormal8"><span class="calibre10"> "Ama neden iki bölge var?"</span></p>

      <p class="msonormal8"><span class="calibre10">Bir şey söylememe fırsat kalmadan Tucker benim yerime cevap verdi: "Bazı davalarda, coğrafi profil hesaplan sadece çift kutuplu bir çözümü mümkün kılıyor. Diğer bir deyişle, suçlunun yaşama veya demir atma noktası olarak kullanma olasılığı eşit olan iki yer var." Tamam. Bu adam gerçekten sinirime dokunuyordu. "Doğru." dedim.</span></p>

      <p class="msonormal8"><span class="calibre18">Tucker mutlu olmuştu.</span><br class="calibre12" /></p>

      <p class="msonormal8"><span class="calibre10">"Peki." dedi Ralph. "Bu bölgede yaşayan herhangi birinin, o iki yürüyüşçünün Mindy'nin bulunduğu dağdan ayrıldığını söyledikleri, yeşil Subaru steyşın vagon gibi bir arabası olup olmadığını görmek için Motorlu Araçlar Departmanı kayıtlarını kontrol edebiliriz."</span></p>

      <p class="msonormal8"><span class="calibre10">Tanımadığım memurlardan biri: "Bunu ben yaparım," dedi. "Evet, biz de ipucu ve şüpheli listemizin üzerinden gidebilir, listedekileri azaltabiliriz. Bu soruşturma başladığından beri binlerce ipucu ele geçirdik. Çok karışık bir hâl aldı." dedi.</span></p>

      <p class="msonormal8"><span class="calibre10">"Tamam." dedim. "Ayrıca, o bölgede yaşayan herhangi birinin sicilinde şiddetli saldırı olayı var mı, bir kontrol edin." "Tamam," dedi Margaret. "Herkes görevini biliyor. Şimdi işimizi doğru düzgün yapalım." Bana başıyla soğuk bir selam verdi. "Teşekkürler Dr. Bowers." İnsanlar başlarını sallıyor veya eşyalarını topluyorlardı. Tam kendi kendime sunumun her şeye rağmen aslında çok da kötü geçmediğini söylüyordum ki Lien-hua'yı gördüm.</span></p>

      <p class="msonormal8"><span class="calibre10">Bana bakıyordu. Sonra aniden kalktı ve çıktı.</span></p>

      <p class="msonormal8"><span class="calibre10">Kendime not: Bir dahaki sefere, bir karakter analizcisine</span></p>

      <p class="msonormal8"><span class="calibre10">"Nedenlere takılıp asıl amacından sapmış." deme.</span></p>

      <p class="msonormal8"><span class="calibre10">Özellikle de ona.</span></p>

      <p class="msonormal8"><span class="calibre10">Tucker saatine baktı. "Bu öğleden sonra birkaç görüşmem </span><span class="calibre18">var. Mindy'nin cesedini bulan yürüyüşçülerle biraz daha </span><span class="calibre18">konuşacağım. Sonra da adli tabibin otopsiyi bitirip </span><span class="calibre18">bitirmediğini kontrol edeceğim."</span></p>

      <p class="msonormal8"><span class="calibre10">"Tamam." dedi Ralph. "Ne zaman geri dönersin?"</span></p>

      <p class="msonormal8"><span class="calibre10">Tucker kafasını salladı. "Büyük ihtimalle yarın. Karımla bu </span><span class="calibre18">gece dışarı çıkacağız. Sabah erkenden gelirim ama."</span></p>

      <p class="msonormal8"><span class="calibre18">O giderken Margaret'in, kollarını kavuşturmuş, kapının yanında durduğunu gördüm. "Evet, Dr. Bowers. Basın toplantısına gitmeden önce size sormak istediğim bir soru var." "Evet?"</span><br class="calibre12" /></p>

      <p class="msonormal8"><span class="calibre10">"Bir dahaki sefere nerede suç işleyecek?" Kafamı salladım. "Bazı suç haritalandırma uzmanlan tahmine yönelik analiz yapmayı denediler ama şimdiye kadar çok az bir başarı elde ettiler, üzgünüm, Görevli Özel Ajan Wellington. Bir soruşturma alanını daraltmaya yardımcı olabilirim ama geleceği tahmin edemem." "Çok yazık." Sesi buz gibiydi. "Hiç değilse biraz işimize yarayabilirdi." Ah, Margaret.</span><span class="calibre18">Seninle tekrar birlikte çalışmak o kadar güzel ki. Aradan sadece dört yıl geçtiğine inanamıyorum. </span></p>

      <p class="msonormal8"><span class="calibre10">Herkes işe geri dönerken ben bilgisayarımı toparladım. Gerçekten ne düşüneceğimi bilmiyordum. Evet, soruşturmaya bazı hesaplar yaparak katkıda bulunmuş, bir başlangıç noktası sağlamıştım ama hepsi sadece başlangıçtı. Sadece bana verdikleri bilgileri kullanmıştım. Olay yerlerini incelemeden, doğru iz üzerinde miydik, ondan bile emin olamıyordum.</span></p>

      <p class="msonormal8"><span class="calibre10">Öğlen yemeği. İhtiyacım olan buydu. Yemek ve biraz temiz hava... Kafamı temizlemek. Ayrıca, görmek istediğim bir ağaç vardı. Gerçek miydi yoksa sadece deli bir kadının dimağının ürünü müydü, öğrenmek istiyordum. Bilgisayarımı aldım ve kapıya yöneldim.</span></p>

      <p class="msonormal8"><span class="calibre10">Christie'nin New York Metropolitan Sanat Müzesindeki en sevdiği tablolardan biri, romancı F. Scott Fitzgerald'ın karısı ve zaman zaman şizofren hastası olan Zelda Sayre Fitzgerald'ın yaptığı "Hastane Yokuşu" adlı koca bir kayın ağacını gösteren resimdi. Müzedeki tur rehberine göre, Zelda tabloyu 1940'larda Kuzey Carolina Asheville'deki bir sanatoryum olan Highland Akıl </span><span class="calibre18">Hastanesi'rıde, şizofreni tedavisi görürken yapmış. O zamanlar Asheville, her tür hastalığın, özellikle de verem </span><span class="calibre18">dedikleri tüberkülozun çaresi olan temiz dağ havasının iyileştirici etkisiyle ünlüy- müş. Tur rehberi ağacın hâlâ orada olduğunu söyledi.</span></p>

      <p class="msonormal8"><span class="calibre10">Highland Parkı ve federal bina arasında üç kilometreden az bir mesafe vardı. Biraz Meksika yemeği aldım ve bacaklarımı esnetme fırsatını yakalamışken kendimi dışarı attım.</span><span class="calibre18">Sokaklarda yürürken farklı çevrelerin heyecanını hissetmeye çalıştım; nüfus, gelir seviyesi, tutumlar, o tip şeyler. Herkes gibi, her mahallenin de farklı bir mizacı vardır. Highland Hill'e yaklaştıkça, etraftaki şık ve sofistike hava, melankolik ve çirkin bir hâle dönüştü. Biraz sonra nedenini anladım.</span></p>

      <p class="msonormal8"><span class="calibre10">Köşeyi dönünce, Highland Hall'un uğursuzca karşıma dikildiğini gördüm: Tuğladan yapılmış, kare şeklinde, gösterişli ve kurumsal bir yapı... Koyu renkli, hava şartlarından aşınmış duvarları havadaki güneş ışığını emiyor gibi gözüküyordu. Eski sanatoryumun yanında, Zelda Fitzgerald'ın elli yıldan fazla bir süre önce resmettiği ağaç olabilecek kadar yaşlı bir kayın ağacı duruyordu. Ağacın dibinde bir plaka gördüm: Zelda Sayre Fitzgerald'ın Anısına 1900-1948 "umut dışında ihtiyaç duyduğum hiçbir şey yok, ki onu da ne geçmişte ne de gelecekte görüyorum, bu durumda yapmam gereken tek şey gözlerimi kapatmak </span><span class="calibre18">sanırım." Zelda Sayre Fitzgerald </span><span class="calibre18">Zelda, sanatoryumun onların bulunduğu tarafında yangın çıkınca sekiz kadınla birlikte, 1948'de öldü. Hepsi dumandan</span> <span class="calibre18">zehirlenerek öldüler. Binanın batısında kalan orta şiddette grilikler, kaybın o tarafta yaşandığına dair kanıt sunuyordu.</span></p>

      <p class="msonormal8"><span class="calibre10">Yaşadıkları şeyin nasıl bir şey olduğunu sadece hayal edebilirdim. Kapana kısılıp alevleri geçmenin hiçbir yolu olmadığını bilmek ve ölmek. Gözlerini kapatıp yardım için bağırmak. Hiç kimsenin duymadığını fark etmek. Bir daha kimse onları duymayacaktı. Çaresizce bulmaya çalıştıkları ümidi hayatında hiç Tecrübe edemeyecekti.</span></p>

      <p class="msonormal8"><span class="calibre10">Bir süre ağacın yanında oturup Zelda'yı, Christie'yi ve davayı düşünerek yemeğimi bitirdim. Bir kuzgunun hastanenin çatısına konduğunu gördüm. Bana Tessa'yı hatırlattı. Nedense, bana her zaman kanatlarını açmaya çalışan bir kuzgunu hatırlatır. Ama belki de konacak güvenli bir yer arayan isle kaplı bir güvercindir. Ne düşüneceğini bilmek ne zordu. Yarım saat sonra federal binaya geri döndüm. Olay yerlerini ziyaret etmek için yeterince zaman kalmamıştı ama belki işlenen suçların bağlantılarını ortaya çıkarmaya yönelik bir analiz üzerine çalışabilir, sonra da katilin şehir merkezindeki avlanma bölgelerinde dolaşmaya gidebilirdim. Daha önce arabayla giderken bir tırmanma merkezi görmüştüm, bir antrenman kaçamağı bile yapabilirdim.</span></p>

      <p class="msonormal8"><span class="calibre10">Ağacın yanından ayrıldım ama Zelda'nın ve diğer kadınların hayaletleri peşimden geldiler. Çığlıklarının yankıları ve tükenen umutlarının yanık kokusu işe kadar bana eşlik etti. </span></p>

      <p class="msonormal8"><span class="calibre10"><b class="calibre11"><br class="calibre12" /></b></span></p>
    </div>
  </div>
</body>
</html>
