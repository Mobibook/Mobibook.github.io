<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Sue Miller _ Aşağıdaki Dünya.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_17"> </p>

  <p class="block_13" id="id_bookmark8">BBB Sekiz</p>

  <p class="block_7">Anneannem bana bir günlük tutmam için bir defter vermişti, dört yıllık olanlardan. Gençliğinde tuttuğu günlüklere benziyordu. Yanlarında kaldığım ilk yıl, doğum günümdeydi, ne işe yaradığını en ince ayrıntısına kadar anlattığını anımsarım - eğer kuralına göre günlük tutarsan, ileride, bütün yaşantını gözünün önüne getirebileceğini, geçen yıllarla birlikte nasıl büyüyüp değiştiğini anlayabileceğini öğretmişti. Omu pek kullanmadığım için hayal kırıklığına uğramışsa da bunu hiçbir zaman dile getirmedi.</p>

  <p class="block_7">Bana bunları anlatırken, tuttuğu güncelerden söz etmişti, gençken kendine her gün ödev bildiğini, içinden yazmak gelmese, hasta ya da yorgun düşse, her yoğun günün sonunda bir daha uyanmamak üzere cam uyumak istese de, görevini hiç ihmal etmediğini söylemişti. Baba evinde herkes uyurken ayakta kalan tek kişinin o olduğunu çıkardım anlattıklarından. Bundan nasıl da hoşlanırmış, günlük işlerle haşır neşir olmamanın verdiği rahatlıkla kendinin farkına varmanın tadını çıkarırmış. Duygularını ve onları hisseden kişi olarak kendini bulurmuş. Sonra hafife alırcasına şöyle demişti: “Kendini evrenin merkezi olarak ilk kez duymak nasıldır bir bilsen. Belki de yaratıcısı. İşte bendim o.”</p>

  <p class="block_7">Sanatoryumdaki ilk birkaç hafta okumasına ve yazmasına getirilen yasaklamaya değinmişti; günlüğünde bomboş kalan sayfalara bakınca içi sızlarmış. “Belki de o boş geçen zaman dilimleri bazı yönlerden sözcükler kadar değerliydi. Bazı şeyler boş gelir insana, galiba o dönemde sanatoryumda geçirdiğim ilk haftalar boyunca bana öyle oldu.”</p>

  <p class="block_7">Günlüklerin hâlâ durduğu aklıma gelmemişti. Hoş, eğer anneannemlerin nasıl yaşadıklarını, telden paket kâğıdına, şişe mantarlarından eski giysilere ve eski mobilyaya kadar her şeyi özenle sakladıklarını düşünseydim, bilirdim elbet. Her nasılsa bir rastlantı sonucu elime geçtiler.</p>

  <p class="block_7">Vermont’ta geçireceğim ilk hafta sonunda hastalandım. Pazar öğleden sonra hissetmiştim öyle olacağını, bütün ikindi saatlerini kasaba yollarında otomobil sürerek geçirmiş, bir yerde durup ağaçtan kendi ellerimle elma toplamıştım — tahta merdivende dururken budaklı, ağır dallara uzandığımı, yeni yaşantımı böylesine kucakladığım, yeni dünyama böyle bir adım attığım için kendimle övündüğümü anımsıyorum. Sonra arabaya binip evin yolunu tuttuğumda başladı, boğazım kurudu, göğsüm sıkıştı. Kötü sonuçlanacağını sezdim. <span class="text_2">Şaşırtıcı,</span> diye düşündüm ilgisizce, sanki hastalanacak olan başka biriydi. <span class="text_2">Şaşırtıcı. Geliyor, Şifayı kaptı.</span></p>

  <p class="block_7">Eve vardığımda ateşim çıkıyor gibiydi, dosdoğru yatağa yattım. Gece boyunca uyuyup uyandım, ateşimin çıktığını hissedip titremeye başladığım her an kalkıp aspirin aldım, su içtim. Ateşimin düştüğü bir sırada, anneannemin yatağında uzanmış, iyileşmenin tadına varmanın insanın kendini <span class="text_2">daha iyi</span> hissetmesi diye minnet duyduğum sırada aklıma hastalık olgusu geldi. Bugün nasıl korkusuzca hastalandığımızı düşündüm. Masumdu hastalıklarımız. Hiçbir anlama gelmemesine alışmıştık. Kendimizi ne kadar kötü hissedersek hissedelim biliyorduk ki <span class="text_2">grip işte, soğuk algınlığı o kadar.</span> Bunları yaşamanın ne ölümle, ne anneannemin gençliğinde hasta olmanın bir parçası olan ölüm korkusuyla, ne de ‘bir sabah sapasağlam kalktı, ertesi sabahsa cenazesi’ deyişiyle bir ilintisi var.</p>

  <p class="block_7">Düşüncesizce üç kez üstlendiğim çocuk doğurmak üzerine kafa yordum. Doğum odasında başımda toplanan kalabalığın (neden o kadar çok kişi vardı orada, bugün bile bunu anlamış değilim) önünde doğum sancısına dayanamamak kaygısıyla karışık acı çekme korkusu hiç bitmezdi, doğru, ancak doğururken öleceğimi hiç aklıma getirmedim. Doğumdan sonra bile. Asla.</p>

  <p class="block_7">Çocuk felci, beni ölesiye korkutan hastalıklar arasında sonuncuydu sanırım, ama onun da belleğimdeki yeri pek açık değildi. Her yaz doğu kıyısına yolculuk yapmamızın, anneannemle dedemin evinde babamdan uzak kalmamızın nedeni o diye varsayıyorduk. Batı Barstow’un yaşadığımız yerden daha temiz, daha güvenli olduğunu düşünüyorduk her nasılsa. Hastalık kapma korkusu olmaksızın diğer çocuklarla özgürce oynayabileceğin bentle tutulan ırmak sularında yüzebileceğin, elinde cam kavanozlarla akşamları ateşböceği toplamak için sokaklarda koşturabildiğin bir yer.</p>

  <p class="block_7">Sonra ansızın o korku da yok oluverdi, silinip gitti. Yapay akciğer, tekerlekli sandalye, kalın diş telleri; artık doktorların tedavi edemediği hiçbir şey kalmamışa benziyordu.</p>

  <p class="block_7">Anneannemin zamanında yaşam ne kadar da farklıymış! Her ateşlendiğinde nasıl da korkardı kim bilir, her öksürüşte, yanaldan her yandığında. Doğum yapmak ve bebek bakmak nasıl da ürkütücüymüş; daha bir yaşına gelmeden bir oğlu ölmüş zaten. Ölüm her yerde kol gezermiş, hem ölüm hem de suçluluk.</p>

  <p class="block_7">Az kalsın annemi de yitiriyormuş, kişilik bölünmesi diye düşünmüş, bu işin iyi bittiğine çok zaman sonra inanmış ancak. Ne kadar korkunçtu kim bilir annem ergenlik çağma geldiğinde onun boşluğa bakan gözlerini seyretmek, aldığı buyrukları ve harekete geçmesi gerektiğini anlatan büyülenmişçesine yaptığı konuşmaları dinlemek. (İlkinde üniversitedeymiş, her şeyden elini ayağını çekmiş: yemekten, banyo yapmaktan, saçlarını taramaktan, dişlerini fırçalamaktan, giysilerini değiştirmekten.)</p>

  <p class="block_7">Anneannemin herhangi bir şeyle savaşma gücü nasıl yetersiz, nasıl da zayıftı. Yatak istirahati. Besleyici gıdalar. Öğlen uykusu. Her gün öğle yemeğinin ardından bulaşıkları yıkayıp kaldırdıktan sonra uyumayı yaşamının sonuna dek bir kez bile aksatmadı. Onu uykusunda rahatsız etmemek için evde kimse çıt çıkarmazdı. Yanlarında kaldığım zaman bunun sıkıntısını ben de çektim. Yazın saçakların altında sıcaktan kavrulan f odamda yaşadığım huzursuzluğu anımsarım, ter içinde pencerenin dışında yuvalanan eşekarılarının vızıltısını dinlerken bu hareketsizlikten ve sıcaktan kurtulma vakti gelene dek tembelce okşardım kendimi. “Oh Tanrım, <span class="text_2">t</span> sonunda bitti,” diye içeri girerdi anneannem gülsuyu kokulan saçarak, topuzunu yeniden yapmış olurdu - dedemin deyişiyle savaşa hazırdı artık.</p>

  <p class="block_7"><span class="text_6">Ona buyruklar yağdıran sesler duyduğu zaman annemi odasına gönderdiğini anlatmıştı. “‘Bana bak, Dolly, bu konuda tek bir kelime daha duymak istemiyorum,’ derdim annene. ‘Burada seninle benden başka konuşan kimse yok, bunu iyice kafana sokana dek gidip orada oturmanı ve enikonu düşünmeni istiyorum, kendine gelene dek odandan çıkmayacaksın.’ Zavallı kız, elinde miydi sanki?” Bu hastalığı, bu bozukluğu çocuklarıma da geçirmiş olmak korkusu sık sık aklıma geldi, özellikle de şizofreninin kendisini en çok belli ettiği yaşların ilk gençlik yılları olduğunu öğrendikten sonra. Neyse ki her biri o dönemi atlattı, bazen öfke dolu tuhaf davranışları oldu, ama</span> <span class="text_7">sağlıklıydılar.</span> <span class="text_6">Bu nedenle karşılaştıkları bütün zorlukları hafife aldığımı söylemem gerek, öyle ki hafife aldığım için onları öfkelendiriyordum. “Hiç mi umurunda değil?” diye bağırmıştı Karen bir keresinde, eve dönme saatinden epey sonra eve geldiğinde Jeff e kızmadığı</span>nı Nasıl açıklardım? Gerçekten de umursamıyordum.</p>

  <p class="block_7">Gün ağarırken uyumuşum. Kapının vurulmasıyla uyandığımda ortalık aydınlıktı, ateşim çıkmıştı.</p>

  <p class="block_7">Duymazlıktan gelmeye karar verdim. Komşulardan biriydi herhalde, belki de çıtı pıtı Bayan Chick. Ya da posta. Not bıraksınlar, diye geçirdim içimden. Yeniden gelsinler.</p>

  <p class="block_7">Derken evin içinden sesler gelmeye başladı. İlk birkaç saniye elim ayağım tutuştu, ama sonra en çok konuşan sesi tanıdım: Leslie, emlak komisyoncusu Leslie Knox - tabii ya! New Yorklu çifte evi göstermeye gelmişti. Mutfakta bulaşıkları ortada bıraktığım aklıma geldi, ama artık yapılacak bir şey yoktu. Hemen kalktım yataktan, perdeleri açtım, odanın dört bir yerine dağılmış duran giysileri çekmecelere tıkıştırdım, sabahlığımı giydim. Yeniden yatağa yatıp yorganı üstüme çektim. Düzenli bir hasta odası, o koşullar altında elimde onlara sunabileceğim tek seçenek buydu.</p>

  <p class="block_7">Alt katta epey kaldılar. Leslie’nin bir yükselip bir alçalan, arada sırada fısıltıyla sorulan bir soruyla kesilen sesini ve sonra tekrar konuştuğunu duyabiliyordum. Üst kata çıktıklarında seslendim. Kapıda göründü, saçı başı yapılıydı, tüvit ceketinin üstüne siyah-beyaz süslü bir fular bağlamıştı.</p>

  <p class="block_7">Grip olduğumu söyleyince, “Vah zavallı, keşke arasaydın!” dedi.</p>

  <p class="block_7">Karga gibi sesimle, “Geleceğinizi tümüyle aklımdan çıkmıştı,” diye açıkladım.</p>

  <p class="block_7">Yatak odasını görmelerine gerek olmadığını söyledi. “Yo, hayır, hayır. Yalnızca <span class="text_2">fikir</span> edinmek için geldik, zaten ev satılık bile değil. Şimdi çıkıp kapıyı kapatıyorum, ne dersin, sonra sağı solu bir çırpıda dolaşıp gideriz <span class="text_2">başından.”</span> Kapıyı kapadı, ama çok geçmeden yeniden açıp başını içeri uzattı: “Bir şeye ihtiyacın yar mı? Daha sonra sana çorba filan getiririm.”</p>

  <p class="block_7">Hiç, hiçbir şey istemem, diye direttim. Biraz daha oyalanıp çekildi, kapıyı kapatırken öbürlerine dediklerini duyabiliyordum: “inanabiliyor musunuz? İşte. Ah, neyse, şöyle bir bakar gideriz. Burası banyo. Büyük, değil mi? Eskiden yatak odasıymış, sonradan değiştirmişler. Bu kadar alanla pek çok şey yapılabilir, siz şimdi kır evi havasında olmadığına bakmayın...”</p>

  <p class="block_7">Onlar gidince -ön kapının dan diye kapandığını duymuştum, ayrıca Leslie’nin sesi artık dışarıdan geliyordu- birkaç aspirin almak için kalktım. Banyoda durduğum yerde arkama dönüp tavan arasındaki diğer odalara şöyle bir göz gezdirdim, New Yorkluların gözüyle görmeye çalışıyordum. İşte o sırada küçükken Lawrence’ın kaldığı odanın daracık kapısının -tavan arasındaki ardiyeye açılan kapı- açık bırakıldığını fark ettim. Gidip kapatayım dedim. Ancak kapının önüne geldiğimde içimden bir ses tavan arasına girmemi söyledi. Karanlık ve soğuktu. El yordamıyla tavandaki zinciri buldum. Ölgün ışık yandığında az kalsın çığlık atacaktım. İki sandığın üstünde, hatırladığımdan çok daha düşmanca, daha ürkütücü ve kâbusu andıran kocaman bakışları bana çevrili iki çift göz vardı: çalışma odasındaki mavi balıkçılla porsuğun gözleri. Tek elim güm güm atan göğsümde birkaç saniye orada kalakaldım.</p>

  <p class="block_7">Biraz yatışınca sağıma soluma bakındım. Saçakların altında tıkılmış dört-beş eski sandıkla bir köşeye dizilmiş birkaç çamaşır sepeti duruyordu. Hayvanları unutmamak gerek elbette, ayrıca anneannemin ayaklı dikiş makinesiyle düzgün, ama hantal terzi mankeni. Kırık bacaklarından ötürü sarhoş kılıklı iki koltuk vardı, biri Kraliçe Anne stili, diğeri oya işli ve tozlu. Rulo edilmiş bazı halılar gözüme çarptı, ayrıca duvar kâğıdına benzeyen başka rulolar. Ivır zıvırla dolu yığınla mukavva kutunun arasından birinin üstünde şöyle yazıyordu: KIRILACAK EŞYA, SÜSLEMELER.</p>

  <p class="block_7">İşte hepsi buraya kalkmıştı: Düşes’in satmadıkları, evin yeni dekoruna uymayan eşyalar. İçimde bir sıcaklık hissettim, mülkiyet duygusu, sahip olma sevinci. Her şey hâlâ buradaydı demek — anneannemin geçmişi, annemin geçmişi, benimki.</p>

  <p class="block_7">Arkamdan kapıyı kapatıp yatağa geri gittiğimde, yeniden uykuya dalmadan önce elimdeki hazinenin hayalini kurdum bir süre.</p>

  <p class="block_7">Bir-iki gün sonra, arada sırada baş gösteren yorgunluk belirtileri dışında iyileşince, balıkçılla porsuğu salona taşıdım. Gün ışığında daha da zavallı görünüyorlardı, yaşlı, hastalıktan ölmek üzere olan hayvanlar gibi, gene de eski günlerin anısına onların alt katta durmalarını istiyordum.</p>

  <p class="block_7">Sandıkların hepsi kilitliydi, kiracılar, belki de hırsızlar açamasın diye. Bir anahtar bulurum umuduyla bütün evi dört döndüm. Ne ki evin yedek anahtarlarıyla, bütün oda kapılarına uyan anahtarlardan başka bir şey geçmedi elime. Sonunda elime bir tornavida alıp barbarca bir davranışla kilitleri kanırtarak açtım.</p>

  <p class="block_7">İlk sandığın içinden yünlüler çıktı. Dedemin eski bir takım elbisesi, süveterler, kalın battaniyeler, çocukluğumdan hatırlıyordum bunları -yaz sonlarına doğru akşamları hava serinleyince ortaya dökülüverirlerdi naftalin kokuları saçarak. Şimdiki gibi o zaman da zor kaldırırdım o ağır kumaşları. En dipte anneannem gibi şık bayanların kırklı ve ellili yıllarda omuzlarına attıkları tilki etollerden vardı bir tane, tilkinin kafası yerli yerindeydi hâlâ, alt çenesi telle tutturulmuştu. Etolün omuzdan aşağı kaymaması için kendi kuyruğunu ısırmıştı bizim azıcık şaşı gözlü tilki. “Ölmesi yetmez,” derdi dedem, “sonsuza dek aptal gibi görünmesi de gerekir.”</p>

  <p class="block_7">Anneannem, “O senin hüsnü kuruntun!” diye azarlardı onu. Pek ağzından düşürmediği bu sözler dedemi kahkahadan kırıp geçirirdi çoğu zaman.</p>

  <p class="block_7">Yünlüleri yerine kaldırıp bir başka sandığa yöneldim. Kâğıt doluydu içi, çoğu bankadan gelen hesap özetleri, yazılan çeklerin dökümleri, vergi formları ve özenle dosyalanıp etiketlenmiş faturalar: EV İHTİYAÇLARI, OTOMOBİL, ÖZEL ZEVKLER, ÇOCUKLAR, DÜĞÜNLER. Son ikisini daha sonra göz atmak üzere bir yana ayırdım.</p>

  <p class="block_7">Başka bir sandığa sofra takımları yerleştirilmişti: ütülü peçeteler, yastık kılıfları, dar uzun örtüler, masa örtüleri —hepsi de zamanla sararmıştı güzelce. Öteki sandıklarla çamaşır sepetlerinde çarşaflar, birtakım yasal belgeler, çocuklarından ve torunlarından aldıkları mektuplar duruyordu -herkesin mektubu ayrı ayrı kümelenip demet yapılmıştı; o demetlerden birinde kendi el yazımı tanıdım, annemin demeti ayrıydı. Deney tüpleri; ek yerlerinden sökülüp kutusunda güzelce duran kararmış bir klarnet; üstüne sineklerin konup kuruyarak rengârenk bir botanik numunesi oluşturduğu halat takımı. Bir de eski moda, basit Noel süsleri.</p>

  <p class="block_7">Sonuncusunda şık iç çamaşırlarıyla gecelikler vardı, besbelli anneannem genç bir kadınken giymişti onları. Elime bir kombinezonla etekleri dantel işli uzun bir jüpon aldım. Tam Fiona’ya göre diye düşündüm, iç çamaşırı değil giysi diye giyerdi onları. Columbus tatilinde geliyordu. O zaman birlikte elden geçirirdik hepsini.</p>

  <p class="block_7">Yorgun düşmüştüm. Bazı mektupları yanıma aldım, kendi kalemimden çıkanları da elbet. Bir ay sonra Fiona gelinceye dek tavan arasına adım atmayacaktım bir daha.</p>

  <p class="block_7">Fiona cuma günü New York’tan gelen trene bindi. Onu karşılamak için Rutland’a gittim. Yıllardır trene binmiyordum, istasyonda bulunmakla bile anılarım canlandı. Hele Fiona, pek etkilenmişti yaptığı yolculuktan, daha perona adım atar atmaz ne harika bir yolculuk yaptığını anlatmaya koyuldu neşeyle şakıyarak; geçtikleri kasaba ve yerleşim yerlerini başka hiçbir yolculukta göremeyeceğini söylüyordu. “Anne, <span class="text_2">arka sokaklarından</span> söz ediyorum elbette.”</p>

  <p class="block_7">Ta yaz başlarında, doğu yakasında bulduğu işe başlamadan önce birkaç hafta eve geldiğinde görüşmüştük en son. Zayıflamıştı, önceki yıl kısacık kestirdiği saçları epey uzamıştı. Çok güzel göründü gözüme. Ufak tefek, cıvıl cıvıl, kadife teniyle yüz çizgilerini babasından almıştı. Bulabildiği en kısa eteğin üstüne koyun postundan kocaman bir kaban geçirmişti, ayağında siyah kalın külotlu çorap ve dev postallar vardı. Sırt çantasını otomobilin arka koltuğuna fırlattı binmeden önce.</p>

  <p class="block_7">Emniyet kemerini bağlar bağlamaz direksiyon bağında oturan annesine -bana- yan gözle bakıp “Haydi her şeyi anlat,” dedi, “<span class="text_8">sil</span> <span class="text_3">v</span><span class="text_2">ousplait.”</span></p>

  <p class="block_7">Güldüm; tam ondan beklenecek bir davranıştı. En küçük kızlındı o, ayrıca epey farkla en canayakını, en neşelisi. Her davranışından apaçık belliydi yaşamın, bizler tadını çıkaralım diye kurulduğuna inandığı. Her şeye açık, meraklı, herkesle ilgili biriydi. Küçük bir kızken, en olmayacak oyun arkadaşları bulup kollarından çekerek getirirdi eve; lisede edindiği arkadaşlar arasında salaklar da vardı, gözde gençler de. “Fiona’nın yuvasında çeşit bol,” derdik benimsediği her yeninin ardından.</p>

  <p class="block_7">“Yo, sen anlat,” diye karşı çıktım. Anlattı da. En azından bir bölümünü. Kulaklarını deldirmek için nereye gittiğini (kapısındaki tabelada ACI İSTEĞE BAĞLI yazıyormuş), en sevdiği barın müzik kutusunda hangi parçaları çaldığını <span class="text_2">(Lili Marlene;</span> ‘Ain’t Nobody Here but Us Chickens’), yazın çıktığı delikanlıyı, şimdi görüştüğü çocuğu ve şey -ah tabii- regl sancılarını sıraladı bir bir.</p>

  <p class="block_7">Ertesi sabah tavan arasına çıktık ve tam umduğum gibi o eski iç çamaşırlarına bayıldı. Teker teker çıkardık sandıktan, onun deyişiyle, beyaz pamuklu parçaları. Göz alıcı fanilalardan çok güzel bluz olurdu, dantel askılı geceliklerle kombinezonları şık yaz elbiseleri diye giyerdi, eteği dikişli jüponlar, beyaz uzun etek olmaya adaydı. Sevinçten çılgına dönmüş, bluciniyle kazağının üstüne onları geçirirken, topuz yaptığı gür saçları, bembeyaz yumuşacık teni, incecik düzgün vücuduyla bunu mu, yoksa şunu mu giysem diye karar vermeye çalışan anneannemin gençliği geldi gözümün önüne. Tuhaf karışıma rağmen Fiona’ya da çok yakışacaklardı. Küpe dolu kulakları, geometrik kesilmiş saçları, cımbız değmemiş kaşları, şarap rengi rujuyla bir başka çağın cicili bicili iç çamaşırlarının sergilendiği yaz defilesine çıkar gibi olacaktı.</p>

  <p class="block_23">“Burada biz korkaklardan başka kimse yok.</p>

  <p class="block_7">Sandığın üst rafını boşaltıp dışarı çıkardık. Sıra ikinci kata gelmişti. “Başka, başka. Ben açgözlü bir kızım, “ diyordu alttaki rafı kaldırmaya çalışırken.</p>

  <p class="block_7">Onun altına baktık. Başka giysi göremedik. Yalnızca eski, solmuş bir yorgan vardı. “Püf,” dedi.</p>

  <p class="block_7">“Ama çok güzel, Fee. Bak,” diyerek eğildim. Yorgam alırken içinden üç-dört parça bir şey kaydı, sandığın tabanına küt diye çarptı.</p>

  <p class="block_7"><span class="text_2">“Qu’est - ce que c’est?”</span> diye göz attı oraya doğru. “Hey, kitaplar!” Sandığın içine uzanıp aldı. Deri kapaklı, kırmızı-siyah, küçük kitaplardı. Birini açtı. Solmuş mürekkebin oluşturduğu uyumlu el yazısı dikkatimi çekti.</p>

  <p class="block_7">“Aman Tanrım, günlük bunlar!” diye haykırdım. Sandığın içinde kalmış bir tanesini aldım elime. Kahverengi kare bir defterdi, besbelli genç bir kızın günlüğü; sayfalarını dolduran el yazısı çocuksuydu. On sayfada yazan isim anneannemin teyzelerinden birinin adıydı. Aralara kurşunkalemle çizilmiş resimler serpiştirilmişti: evler,alabildiğine manzaralar,</p>

  <p class="block_7">çiçekler.</p>

  <p class="block_7">Yeniden sandığın dibine eğildiğimde bir küme ince defter geldi bu kez elime, kurdeleyle bağlanmışlardı. Bağını çözüp en üsttekini açtım. Büyük -büyük- anneannem Sally Parsons’ın günlüklerinden biriydi bu, annesi öldükten sonra at arabasına atlayıp Georgia’yı kurtarmaya gelen ve eli boş dönen kadın. Sayfalarındaki mürekkep zamanla açık kahverengiye dönüşmüştü, bazı sayfaların köşeleriyse kurumuş, çıtır çıtır kırılıyordu. Günlükler yedi yılı kapsıyorlardı, 1869-1876.</p>

  <p class="block_7">“Ah, şimdi anladım!” diye kestirip attı Fiona. <span class="text_2">“Havadan</span> söz ediyor!”</p>

  <p class="block_7">“Ne?” diye baktım yüzüne. İlk eline aldığını okuyordu bir süredir. Odadaki tek lambanın ölgün ışığı altında, kazağıyla blucininin ve ayağındaki dev çizmelerin üzerine geçirdiği uzun, beyaz pamuklu iç eteğiyle sandığın üstünde oturuyordu.</p>

  <p class="block_7">Sırıttı. “Dinle, önce anlayamadım. Her güne ayrılan sayfanın başında ‘Harika bir gün’, ‘Harika bir gün’, yazıyor, neşeli bir gününde kaleme almış olmalı, bir de şunu dinle, ‘Bulutlu bir gün’, bir tane daha, ‘Kurşuni bir gün.’” “Kimin o?”</p>

  <p class="block_7">“Günlük mü?” Ön sayfayı açıp okudu. “Georgia Rice.” Sonra ekledi: <span class="text_2">“Holbrooke”</span> Gözlerini bana dikti. “An’anen.”</p>

  <p class="block_7">Defteri kaldırıp yüksek sesle okumaya koyuldu:</p>

  <p class="block_7">“12 Ocak. Harika bir gün. John bütün gün muayenehanesindeydi. Maudie Osborne uğradı, birlikte Laura Kendall’a gittik. İyileşiyor, ama daha dışarı çıkamaz. Akşam örgü ördüm. John kitabın 8 ve 9’uncu kısımlarını okudu.</p>

  <p class="block_7">“13 Ocak. Harika bir gün. Bu gece biraz kar yağdı, John neredeyse bütün gün dışarıdaydı, oradan oraya direksiyon salladı. Bayan Wood’la çok zaman harcamış, ama sonunda bebek sağlıklı doğmuş. Kadın nasıl da avaz avaz bağırdı, diye anlattı. Yerinde olsan sen de bağırırdın, dedim. Kazak bitti, şimdi iç donu örmeye başladım. John kitap okudu. Bir an önce Hardy’yi bitirsek sevineceğim.”</p>

  <p class="block_7">Başını kitaptan kaldırdı gülümseyerek. “Bak şuna, Ana’is Nin sanki.”</p>

  <p class="block_7">Sonra yeniden sayfalara yöneltti bakışlarını, tam başlayacaktı, “Fee,” diye sözünü kestim. Kaldıramayacaktım. İrkilmişti, yüzüme baktı. Sesimin titrediğini fark etmişti. “Artık okuma, tatlım,” dedim. “Benim için çok anlamı var o sözlerin.”</p>

  <p class="block_7">“Ya! Peki. Olur, anne. Yalnızca eğleniyordum. Başka bir şey yoktu aklımda.”</p>

  <p class="block_7">“Biliyorum. Eğlenceli olduklarından da kuşkum yok. Olacaklar da. Fakat önce onları benimsemek için zaman gerek bana.”</p>

  <p class="block_7">“Peki, elbette.”</p>

  <p class="block_7">“Darılmadın, değil mi?”</p>

  <p class="block_7">Hayır. Darılmadım tabii. Ben kendi definemi buldum,” dedi, iç çamaşırlarının içinde salınarak, “sen de şeninkini.”</p>

  <p class="block_7">Fiona öbek öbek giyeceklerini toplayıp her biriyle ilgili bir şeyler mırıldanırken, ben de ciltli defterleri kucağıma alıp oturdum, daha fazla bekleyemezmişim gibi.</p>

  <p class="block_7">Hepsini okudum elbette. Ben de açgözlü bir kızdım ne de olsa. Sonra yeni baştan okudum, birer birer. Fiona gittikten sonra günlerce bitmedi okumam. Taşlar giderek yerli yerine oturuyordu. Bütün taşlar değil elbette, ne de bütün bulmacalar. Sandıktan çıkan öykülerin arasında çok fazla merak ettiğim bir tanesi vardı, anneannemin yaşamındaki o, başka yöne çark eden, bileylenip su yüzüne çıkarılan birkaç yıllık kesit. Birazı. Gözümde canlandırmama yetecek kadarı. Geçmiş yıllarda bana anlattığı bölük pörçük öykülerden uzun bir hikâye yazmaya başlayabilecek, başkalarının anlatmış olduklarıyla bağdaştırmama yetecek kadarı. Örneğin, Rue’nunkilerle. Ya da dedemin anlattıklarıyla. Ya da geçmişinden ve annesiyle babasından açıkça söz ettiği sayılı olan anneminkilerle.</p>

  <p class="block_7">Daha sonra, hikâyeyi daha iyi anlayınca, anneannemin günlüklerini neden sakladığını merak ettim. Benim böyle belgelerim olsaydı, hiç zaman geçirmeksizin yok ederdim hepsini. Çocuklarımın -ya da onların doğacak çocuklarının- yaşamlarını belirleyecek olan kararları nasıl aldığımı, gençliğimdeki düşüncelerimle duygularımı bilmelerini istemezdim.</p>

  <p class="block_7">Ben günlük yazmış olsaydım, anneanneminkinden farklı olarak, her şeyi ta en başından gözler önüne sererdim. Kaleme alacağım günlük, onunkinin ilk bakışta göründüğünün tersine, yaşanan günlerden -hava nasıl, neler oldu- çok o günleri yaşayan kişiyle ilgili olurdu. Gene de anneannemin titiz vurgularını sezebiliyordum. Okurken kısa soluklu sözcükleri nasıl da uzattığını duyabiliyordum; hikâyeyi anlatışı çınlıyordu kulaklarımda. Tekrar tekrar okudukça, vardığım nokta, onu azar azar daha iyi tanımaya, günlük olayların yanı sıra derinlerde yatan düşüncelerini anlamaya başladım sanırım. Bu ciltlerde yazanları anlamanın, anneannemle dedemin ortak yaşantılarında sergiledikleri sevginin altında neler yattığını anlamanın bir yolu olduğuna inanıyordum.</p>

  <p class="block_7">Çağdaş yaşantımızda kullanageldiğimiz elektronik postaların toplamı bir tür günlük olabilir belki: O resmi olmayan söylem, her ânın yaşandığı gibi dile getirilişi. Bazen birine yolladığım bir postada ne yazdığımı -başımdan hangi gün, saat kaçta, ne geçmiş- görmek için bilgisayarımdaki gönderilmiş öğeler dosyasına göz attığımda, kayda geçen bilgilerden şaşkına döndüğüm olur. Örneğin, Vermont’tan çocuklarıma, arkadaşlarıma bilgisayarda yazdığım mektuplar kesinlikle üstlenebilir günlük işlevini. Özellikle de Karen’a gönderdiklerim. Erken doğum sancıları yüzünden gebeliğinin geri kalan günlerinde doktorlar yataktan çıkmamasını söylemişler — korkacak bir şey yokmuş ama, öyle dedi. Canının nasıl sıkıldığını, sabırsızlandığını hayal edebiliyordum, dolayısıyla ona sık sık yazıyordum, bazen günde birkaç kez, gördüklerimden, okuduklarımdan ya da yaptıklarımdan beni etkileyen, ilgimi çeken ne varsa döküyordum bir bir. Yazdıklarımla aktardıklarını, tıpkı anneannemin günlükleri gibi, yüzeyde dolaşan notlar gibi geliyor şimdi bana, oysa ne anneannem Anaîs Nin’di ne de ben. Kim öyle ki? Gene de o gönderilmiş öğeleri çöp kutusuna yollarken bir parçamın koptuğu duygusuna kapılırdım. Saklamanın ne yararı olacaktı? O ayrıntılardan baştan aşağı yeni bir yaşam kurmaya kalkan olacak mıydı hiç? Bendeki notlara derin bir anlam yüklemek için en az benim anneanneme olduğum kadar bana yakın, tutkulu biri gerekirdi. Bildiğim kadarıyla bana öyle bağlı biri yoktu. Olacağa da benzemiyor. Kimsenin öylesine bir tutku beslemesine neden de yok. Çocuklarım benim yaşamımı anladılar. Yaşamımın yüzeyiyle derinleri arasında sürekli bir bölünme olmamıştı; olduğunda da farkları onlara açıklamaya özen göstermiştim.</p>

  <p class="block_7">Oysa benim anneanneme bağlanmam için her türlü gerekçem hazırdı. Öncelikle bambaşka bir zaman diliminde yetişmiş bir kadındı -daha doğrusu başka bir evrende. Onun kim olduğunu ve benim için ne anlam taşıdığını anlamam, o bilinmedik evreni anlamaktan geçiyordu. Aramızdaki ortak gizemi de unutmamak gerek kuşkusuz, annemin gizemini, neredeyse tüm yaşantımı kaygılanıp anlamını merak ederek geçirdiğim hastalığım. İşte tüm bunlar anneannemin sıradanmış gibi görünen anılarından çıkarılabilecek ipuçlarına karşı iştahımı kabartıyordu.</p>

  <p class="block_7">Dedemin çalışma odasına yerleştim. Elimde ne varsa tarih sırasına göre düzenledim: anneannemin günlükleri, akrabalarının günlükleri, yazdığı mektuplar, başkalarından aldığı mektuplar, fatura ve harcama fişlerinin dosyaları, mali kayıtlar. Vermont’ta tüm yaşamım gözler önüne serilirken, onu yaşarken ve arkadaşlarımla çocuklarıma yaşadıklarımı yazarken (‘Karen, canım, bugün hava çok güzel, tam hayal edebileceğin bir New-England sonbaharı’), anneannemin yaşamım da yaşıyordum aynı zamanda, benim yaşam pınarımın altında gizlice akıyordu durmadan.</p>

  <p class="block_7">Ya kendi yaşamım? Onu karıştıran bendim elbette. Buraya bağlanmanın yollarını arıyordum, amacım buydu, değil mi? Başarıp başaramayacağımı görmek. Bağlanabileceğim ne kaldığını bulmak.</p>

  <p class="block_7">Otomobille bir çırpıda gidebileceğim birkaç sinema salonu keşfettim, çocukların eskiden ‘fılum’ dedikleri, yani aksiyon, şiddet ve macera dışında kalan türden filmler oynatıyorlardı. Yerel bir gazete satın aldım. Bir de bölgesel gazete. Bilgi toplamak için belediye binasındaki, postanedeki, Grayson’ların bakkalındaki ilan tahtalarını dolaştım. Kendime ödevler veriyordum. <span class="text_2">Hareket halinde</span> olmalıydım. Haftada bir gün kütüphanede toplanan okuma grubuna katıldım. Akşam yemeğinde fırında fasulye sundukları elma şarabı festivaline gittim. Kilisede verilen imece yemek dağıtımına yardım ettim. Kasabanın sağında solunda dolaşırken kimileri adımı söyleyerek selam vermeye başladılar giderek. Hasta olduğum günlerde düşünceli ve yardımsever davrandıkları için borcumu ödemek üzere Leslie ve kocasını yemeğe çağırdım — Leslie hem çorba getirmişti, hem de çiçek.</p>

  <p class="block_7">Parkın oradaki küçük dükkâna birkaç kez uğrayıp kahve içtim. Bir gün benzin almak üzere durduğumda ortaokuldaki erkek arkadaşım Sonny GilPle çene çaldım. Ortaokulu bitirir bitirmez oluşan dış görünüşü de, karakteri de değişmemişe benziyordu, hâlâ iriyarıydı, hâlâ çapkındı, yüzünde kaygıyı çağrıştıran derin çizgiler vardı, ama yanılıyor da olabilirdim, çünkü şen şakraktı. Bağıra çağıra konuşuyordu üstelik, oysa eskiden yapmazdı öyle. Belki de ben unutmuştum.. Birkaç dişi dökülmüştü. Sigarayı bırakmamıştı. “Yabancı gibi uzak durma,” dedi ayrılırken.</p>

  <p class="block_7">Ücretli bir iş buldum kendime. Kasabada çıkan haftalık gazeteye gidip yazar olarak başvurdum. Aslında kimseyi <span class="text_2">aramıyorlardı,</span> girişteki masada karşılaştığım adam (meğer yayın yönetmeniymiş) öyle dedi. Ancak konu spor olursa (bunu söylerken kahkaha atmaya başladı) o zaman başkaydı -spor yazarı olamayacağımı ima etmeye çalışıyordu anlaşılan. Bu beni çok rahatsız etti, önyargılı olmasına sinirlendim, elbette yaparım dedim ve bir deneme sütunu yazmam konusunda anlaştık: Ertesi cumartesi Barstow Kaplanları’nın, Rutland’ın az ilerisindeki kasabada yapacakları çok önemli deplasman maçına gidip izlenimlerimi yazacaktım.</p>

  <p class="block_7">Eve gelince Samuel Eliasson’ı arayıp benimle o futbol maçına gelir mi diye sordum.</p>

  <p class="block_7">Samuel kiracımdı, evle birlikte Rue’dan miras kalmıştı bana, kendim taşmayım diye zorla evden çıkarttığım, anneannemin evini satın almak isteyen adam. Parkın orada kiralık bir ev tutmuştu şimdilik, Gibson evini. Gümüş rengi saçları olan yetmişlerinde uzun boylu biriydi, o güne dek birkaç kez karşılaşmıştık, ilki kilisedeydi, yanıma gelip kendini tanıttığı imece yemek dağıtılan akşam. Ondan sonra arada bir uğrar, evde çözemediğim herhangi bir sorunla karşılaşıp karşılaşmadığımı sorar, varsa bana yardım etmekten hoşnut olacağını söylerdi. Nasıl olsa evin kıyısını köşesini iyi biliyordu. Ondan hoşlanmıştım, ihtiyar erkeklerin benim yaşımdaki kadınlara göstereceği koltukları kabartan, soylu davranışlar sergiliyordu. Yüksek okulda profesör olduğuna göre futbolla ilgili bir şeyler bilirdi herhalde. Benim hiç bilgim yoktu. Jeff okuldayken futbol oynamıştı.</p>

  <p class="block_7">Gittik. Hoşça vakit geçirdik. Tribünlerde hiç oturacak yer kalmamıştı, basamaklarda ayakta durup oyun sahasında koşturan oyuncuların yaptıklarını anlamak için hareketlerine göre aşağı yukarı, sağa sola kıvrılarak izledik maçı. Daha maçın başlarında yağmur bastırdı. Oyuncuların üstü başı çamurlandı. İleriki dakikalarda bırakın formalarının rengini sırt numaralarını okumak bile olanaksızdı artık. Delicesine çığlıklar atıp duruyordum. Maçı Barstow kazandı.</p>

  <p class="block_7">Dönüş yolunda bir şeyler atıştıralım diye Rutland’a girdik, maç sırasında aldığım dağınık notları toparlamama Samuel yardım etti. Ertesi birkaç gün içinde sütun yazışını bitirdim. Önce ona gösterdim. Anneannemin evinin arka salonunda karşıma geçip sırım gibi boyuyla uzun bacaklarını öne uzatarak oturduğunda, ihtiyarın ayağında grimtırak tenis ayakkabıları olduğu çarptı gözüme, yarım gözlüklerini takarak karaladığım satırlara göz atmaya koyuldu.</p>

  <p class="block_7">“Evet, bak Cath, tümüyle beklenen bir üslup taşımalı bu yazı,” diye söze girdi. “Kimse ne yeni bir şey bekliyor, ne de çok kişisel görüşler.” Gülüyordu. “Çok ilginç olması bile gerekmiyor aslında. Senin anlayacağın buradaki ‘hava, kalabalık’ gibi sözcükler,” dedi -onaylamadığını belli edercesine başını sallayarak- çıkmalı.” Katı bir okul müdürüne benziyordu.</p>

  <p class="block_7">“Baş üstüne.”</p>

  <p class="block_7">Kullandığım bütün sözcükler için daha çarpıcı seçenekler önerdi: <span class="text_2">vurdu, ezdi, saldırdı, bastırdı, pestilini çıkardı, dümdüz etti.</span> “Bunlar gerçekten <span class="text_2">elzem, “</span> dedi. Ünlü oyuncuların adının başına da beylik sıfatlar ekledi: ‘Dağdeviren O’Connor’, ‘Fırtına Evans’, ‘Amanvermez Reed.’ Bitirince yazıyı bana uzatırken, “işte,” dedi, “şimdi spor makalesi <span class="text_2">oldu.”</span></p>

  <p class="block_7">Gazetedekiler bayıldılar. Sütun başına 25 dolara işi aldım. Sonraki yazımı kaleme alırken -bu kez tek başımaydım- Samuel’ın öğütlerine sadık kalarak kendi dilimi kullandım.</p>

  <p class="block_7">Fiona hafta sonunu geçirmek için geldiğinde üçümüz bir arada maça gitmiştik. Kızım Samuel’dan, konuşma tarzından çok etkilendi. “Düşünsene, ‘Tamamen emrinizdeyim, bayan,’ diyen bir erkek.” Yemekten sonra Fiona sofrayı kaldırırken gelecek hafta oynanacak maçı ona anımsattığımda, Samuel’ın verdiği yanıtın taklidini yapıyordu. “Düşünsene, anne. Benim birlikte olduğum erkeklerin hiçbiri, ama hiçbiri böyle sözler etmeyecek.”</p>

  <p class="block_7">“Ben Samuel ile <span class="text_2">birlikte</span> değilim.”</p>

  <p class="block_7">“Ben birlikte olduğunuzu söyledim mi? Ne büyük alınganlık. Alınganlık <span class="text_2">mı yoksa... ne</span> düşünmem gerek?”</p>

  <p class="block_7">“Düşünmemen gerek,” dedim. “Babam olacak yaşta o adam.” Kafamdan bir hesap yaptım. “Yani neredeyse.”</p>

  <p class="block_7">Bir süre lavabonun başında yan yana iş yaptık. Derken: “Babalardan söz açılmışken. Ya da olduklarından daha yaşlı olması gereken kimselerden. Joe’yu gördüm.”</p>

  <p class="block_7">“Öyle mi? New York’ta mı?”</p>

  <p class="block_7">“Evet. İşi varmış orada. Bana telefon etti, birlikte yemek yedik.”</p>

  <p class="block_7">“İyi geçti mi?”</p>

  <p class="block_7">Boşanmamızla ilgili Joe’ya en çok kızanlardan biriydi Fiona. Öyle kızmıştı ki, ondan hiç beklemediğimiz tepkisi hepimizi biraz korkutmuştu. Aynı zamanda biraz da rahatlamıştık, sanırım. Hepimizin adına hareket ediyordu. Joe’ya en ağır hakaretleri sıralayıp yüzüne kapıları çarpmaktan geri kalmadı. Joe evden taşındıktan sonra bir süre onu görmeyi kabul etmedi, Joe’ya göre bu davranışı <span class="text_2">makul</span> olmak içindi.</p>

  <p class="block_7">“Ben makulüm,” diyordu Fiona. “Herif beni terk ediyor. ‘Git, kendini becer,’ diyor, ben de ona, ‘Yo, affedersin, <span class="text_2">sen</span> git kendini becer,’ diyorum.”</p>

  <p class="block_7">“Hangi dünyada bunun adına makul olmak denir?” diye Karen sormuştu.</p>

  <p class="block_7">“Bak, senin beğenmediğin kullandığım dil,” demişti Fiona da. “Üstesinden gelirsin onun da. Ne dediğimi düşün sen hele. Haklı olduğumu göreceksin.”</p>

  <p class="block_7">Sonunda Joe’yu görmeyi kabul ettiğinde, ona karşı iğneleyici, hırçındı. Acımasız davrandı. Edie’yle tanışmaya da niyeti yoktu. Galiba hepimizi bir arada tutabileceğini sanmıştı Joe. Tam olarak birlikte sayılmasa da duygusal anlamda yakınlık duyduğu herkesin her nasılsa hâlâ ailesi olduğuna inanıyordu. Buna kesinlikle <span class="text_2">olmaz</span> diyen Fiona’ydı. Olmaz. Joe onu terk etmişti ve bunun unutulmasına izin vermeyecekti.</p>

  <p class="block_7">Şimdiyse omuz silkiyordu. “Galiba,” dedi, “biraz kibardı, ne demek istediğimi anlarsın.”</p>

  <p class="block_7">Kendimi tutamayıp güldüm. “Dur bakalım tahmin edebilecek miyim? Sen ve kibarlık?”</p>

  <p class="block_7">Gülerek karşılık verdi: “Şey, onu kastediyordum aslında. Kibar olan oydu. Dikkatli, desem, daha doğru belki.”</p>

  <p class="block_7">Bir süre bekledikten sonra sordum: “Peki tatlım, böyle olması sana zafere ulaşmışlık duygusu verdi mi?”</p>

  <p class="block_7">“Vermedi,” diyerek içini çekti. “Doğrusunu istersen üzüntü verdi.”</p>

  <p class="block_7">Hiçbir şey söylemedim.</p>

  <p class="block_7">Sırtı bana dönüktü, kuğu gibi uzun, ama bir o kadar da kırılgan boynuna bakıyordum. Tezgâha yayılmış kavanozlarla şişelerin kapaklarını takıyordu. “Kızının resmini gösterdi, Mariel’ın.”</p>

  <p class="block_7">“Sevimli, değil mi?”</p>

  <p class="block_7">“Bütün çocuklar sevimlidir, anne.”</p>

  <p class="block_7">“Yoo. Ama sen öyleydin, hem de nasıl.”</p>

  <p class="block_7">Buzdolabını açıp kremayla su şişesini kaldırdı. Yüzünü döndüğünde, kaşlarını çatmıştı. “Kübalıların teknesinin adı değil miydi şu <span class="text_2">Mariel,</span> hani suçluları taşıyan?”</p>

  <p class="block_7">“Haklısın galiba.”</p>

  <p class="block_7">“Neyse,” dedi.</p>

  <p class="block_7">“Gene de güzel bir ad.”</p>

  <p class="block_7">“Ben de öyle dedim.” Yüzüme bakarak tezgâha yaslandı. “Ayrıca: ‘Kızın büyüyüp de artık o kadar sevimli ve küçük olmadığında ve sen yeniden yeni doğmuş bebekler istediğinde ne yapacaksın? Her şeyi bir kez daha sil baştan mı yapacaksın?’ diye sordum. Çok bozuldu bu sözlerime, sonra dedi ki, tahmin edersin işte, <span class="text_2">O kendi çocuğuymuş, nasıl böyle konuşabilirmişim.</span> Ben de, ‘Bilarem, galiba ben de uzun bir süre kendimi senin çocuğun sanmıştım,’ dedim.”</p>

  <p class="block_7">“Off, Fee,” diye karşılık verdim.</p>

  <p class="block_7">“Aynen öyle,” dedi asık suratla.</p>

  <p class="block_7">Her ne kadar Fiona’ya aksini savunduysam da sonbahar yaklaştıkça Samuel’la birlikte geçireceğimiz cumartesi günlerini iple çekmeye başladım. Maça giderken birlikte yaptığımız uzun otomobil yolculukları, genç bir kızken dedemle çıktığımız gezileri çağrıştırıyordu -aslında anneannemin başını dinlemesi için ayarlanan gezintileri. Samuel da dedemi andırıyordu hani, beyaz saçları, yakışıklılığı, en ufak bir kellik belirtisi taşımaması. Burnu tıpkı onun gibi kıvrıktı, teni onun gibi zeytin yeşiliydi. Bana tepeden bakıyordu, hatta dedem gibi biraz eğiliyordu. Giyinişi bile aynıydı. Yok, canım, o kadar da resmi değil; ne de olsa Samuel akademisyen biriydi. Fitilli kadife pantolon, tüvit ceket ve altında hemen hiç şaşmayan eski tenis ayakkabıları. Ancak neredeyse her görüşmemizde ceket giyiyordu, ayrıca ne zaman özel bir yere gitsek -maça gitmek onun için özeldi besbelli- kravat takıyordu.</p>

  <p class="block_7">İşte cumartesi sabahları Barstow çevresindeki kasabaları bir bir geçerken, konudan konuya atlayarak da olsa yaptığımız o doyurucu konuşmalar dedemle birlikte yaptığımız sohbetleri çağrıştırıyordu bana.</p>

  <p class="block_7">Nelerden mi konuşuyorduk?</p>

  <p class="block_7">Kitaplardan. Edith Wharton’i çok seviyordu, ki buna şaşırmıştım. Ama <span class="text_2">Ethan Frome</span> adını söylediğinde tepkim aynı olmamıştı. “Ben de,” dedim.</p>

  <p class="block_7">Yanında ödünç bir-iki kitap getirdiği olurdu okuyayım diye. Bazen tarih kitabıyla çıkar gelirdi <span class="text_2">-Changes in the Land1</span> okuduğumu anımsıyorum, ama bana göre değildi bunlar, sıra dışıydı-, bazen de çağdaş romanlar getirirdi. Penelope Fitzgerald’ı ilk o tanıtmıştı bana. “Korkunç espri yeteneği var,” diye belirtmişti hayranlıkla iki ince cildi uzatırken. “Kolay kolay elinden bırakamayacaksın.”</p>

  <p class="block_7">Kuşkusuz onun bana söylediklerini aklımda tutmak benim ona dediklerimi anımsamaktan daha kolay. Ona ne söyleyebilirdim ki? İçinde bulunduğum durumu mu? Evet. Genel olarak sözünü ettim de, en çok da evle -satın almak istediği evle, kendine istediği evle ilgili kafamın nasıl karışık olduğunu gösteren sözler ederek anlattım durumumu. “Buraya taşınsaydım... şey, bilmem ki, yaşamım değişirdi. İşim, arkadaşlarım. Kötü alışkanlıklarımın en az birkaçı.”</p>

  <p class="block_7">Bu sözlerime kahkahalarla güldüğünü anımsıyorum. “Kötü alışkanlığın olmadığına eminim,” demişti.</p>

  <p class="block_7">Çocuklardan da söz etmişimdir: <span class="text_6">sonradan</span> tanıştığı Fiona’dan; çok uzaklarda olan ve çok uzaklarda olmaktan ve bunun geleceği için taşıdığı anlamdan mutluluk duyan Jeff’ten; yatağında yatarken televizyondaki gündüz kuşağı programlarını daha yeni keşfeden, üstelik bundan hoşlanan ve bunu elektronik postayla bana yazan Karen’dan.</p>

  <p class="block_7">Ya Samuel ne anlatırdı? O daha çok işinden söz ederdi, ancak ayrıntılara girmesi için onu soru yağmuruna tuttuğum hatırımda. “Ne <span class="text_2">tür</span> bir yazı?” “Ufak bir proje işte, bitirebilecek miyim bilmiyorum.</p>

  <p class="block_7">“Yaşlı profesörlerin emekli olunca uğraş edindikleri türden.”</p>

  <p class="block_7">1<span class="text_3">Topraktaki Değişimler.</span></p>

  <p class="block_7"><span class="text_6">“Peki ne tür bir uğraş olabilir bu?”</span> Böyle konuşmalar ilk tanıştığımız günlerde geçerdi aramızda, onun yavaş ve dolambaçlı konuşmalarına daha dayanamadığını günlerde.</p>

  <p class="block_7">Duymuştu. “Özür dilerim. Başımdan savmaya çalışmıyordum.” Gülümsüyordu. “Ancak bu konuya varılması doğal olabilir. Karım kesinlikle böyle derdi.” Açıklaması, o anda kullandığı sözcükler acı vermişti. Demek dul bir erkekti, ne zaman karısından söz açılsa yüzüne yansıyan derin üzüntüyü fark edecektim. “Deneme türünde. Otuzlarda Massachusetts’da birtakım kasabaların yok olması üstüne. Şimdiye dek yaklaşık üç tane yazdım galiba. İki yılımı aldı.” Gülümsedi.</p>

  <p class="block_7">“Öyleyse, yakaladığın... şey, <span class="text_2">açı</span> denir herhalde, nedir?” Ağzımdan çıkanı kulaklarını duyduğunda yüzümü buruşturdum. “Kaba bir söz, değil mi?”</p>

  <p class="block_7">“Çağdaş bir sözcük. Eğer bir gün o aşamaya gelirsem, yayıncılardan duyacağım sözcük de bu olur herhalde.” Bir an sustu. Sonra, “Sorun da bu olsa gerek,” diye belirtti, “Bir yayıncımın olmaması. Yalnızca kaleme dökmek istiyorum. Kasabaların tarihini, yok olurlarken başlarına gelenleri. Öykülerini.”</p>

  <p class="block_7">“Kulağa bir kitaptan söz ediyorsun gibi geliyor.”</p>

  <p class="block_7">“Olabilir, sanırım. Önce hangisinin biteceğine bağlı, o mu, ben mi? Şimdilik denemeler diyelim.”</p>

  <p class="block_7">Anneannemin evini nasıl sevdiğini anlattı. “Gelişigüzel düzenlenmiş o evden çok hoşlandım. Kullandığım birkaç odasına gitmek için bütün evi dolaşmak zorundasın. Yatak odasından mutfağa, yemeklerimi orada yiyordum, sonra mutfağın hemen bitişiğinde, çalışma odası diye kullandığım o küçük odaya geçerdim. Ayak basılmadık tek oda kalmazdı.” Sözünü kesip pencereden dışarıya bir göz attı. Otomobille küçük bir şelaleden geçiyorduk o sırada. “Gibson’ların evinde arıyorum bütün bunları, odaların çoğunda neler olduğunu bile bilmiyorum.” Bana dönmüş gülümsüyordu. “Orada benimle birlikte başkaları da kalıyor olabilir pekâlâ, ruhum bile duymaz. “</p>

  <p class="block_7">Hoşuma gitmişti bu sözleri, gülümsedim.</p>

  <p class="block_7">Sonunda anlaşıldı ki Rue Teyzemin izniyle evi değiştiren karısıymış. Karısının nasıl biri olduğunu sordum bir keresinde. Otomobilde eve dönüyorduk; her zaman olduğu gibi direksiyonda yine ben vardım. O gezilerin kılavuzluğunu yapan bendim. Gider evinin kapısından alırdım onu, asla almazdı benden sağda solda ısmarladığı şeylerin parasını -Dairy Queen’de dondurma, bir kır lokantasında bira.</p>

  <p class="block_7">Uzun süre sessiz kaldı. Bakışlarımı kaçırıyordum. Derken usulca konuştu: “İyi biriydi. Çarpıcıydı da.”</p>

  <p class="block_7"><span class="text_2">“Ne güzel</span> bir deyiş. Çarpıcı.”</p>

  <p class="block_7">“Evet. Öyle. O da öyleydi. Güzelliğiyle çarpıcıydı. Doğruluğuyla da.”</p>

  <p class="block_7">“Benimle pek mutlu olmadığını sanıyorum,” diye ekledi az sonra. Boğazını temizledi. “Eh, elbette, çalışma fırsatını kaçırdı, öyle bir yaşamı olmadı. Onun yaşındaki kadınlar için güçtü bu. Sen seçimini yaptıktan hemen sonra yaşamın, yaşamda çıkan fırsatların büyük ölçüde değiştiğini görmek hiç kolay değil. Dolayısıyla <span class="text_2">benim,</span> seçimlerimi iki kat daha eleştirir oldu. Onun yanı sıra beni biraz da... şey, şapşal görürdü, yanılmıyorsam. Kendimi büyük başarılara adamadığım, dünyada bir işe yaramadığım için. Alt tarafı yaşlı bir profesör, eninde sonunda yüksekokulda bir öğretmen işte. Üniversitede bile değil.”</p>

  <p class="block_7">Sessizce yol aldık bir süre. Sessizliği gene o bozdu:</p>

  <p class="block_7">“Bir de şu var kuşkusuz, onun zarafetine para yetiştiremeyeceğim bir dünyada bulunduğumu düşünüyordum.” Başımı salladım. “Sanırım karım da ruhumu sattığımı düşünüyordu. Sonunda bir akademisyenin yaşamının pek bir getirişi olmadığı sonucuna varmıştı galiba.”</p>

  <p class="block_7">Bana döndü. Dikkatli bakışlarını üzerimde hissedip başımı ondan yana çevirdim.</p>

  <p class="block_7">“Birbirimizle olan kavgamızın kaynağı buydu işte.” Başını öte yana çevirdi hemen.</p>

  <p class="block_7">Ne diyeceğim bilemiyordum, bana ne anlattığım da.</p>

  <p class="block_7">“Onu özlüyorum,” dedi. Sesi incinmiş ve yorgun çıkmaya başlamıştı ansızın. “Kavgamızın kendisini özlüyorum. “</p>

  <p class="block_7">“Evet,” demekten başka bir şey çıkmadı ağzımdan, başka diyecek söz bulamadım.</p>

  <p class="block_7">Bu bile dedemi çağrıştıran bir davranıştı. Yaptığı yorumlara ve o yorumları yaparken Samuel’in nasıl göründüğüne bakınca, anneannemle dedemin çoğu zaman bastırdıkları anlaşmazlıklarının birden su yüzüne çıktığında oluşan ortam geçti gözümün önünden. Çocuk gözüyle nasıl afalladığım geldi aklıma, büyüme çağına geldiğimde utanıp sıkılırdım, galiba daha çok tatsızlık çıkmasında sorumlu görünen dedem adına utanırdım.</p>

  <p class="block_7">Tüm bunlar yaptığım evlilikleri anımsattı. Peter’la ya da Joe’yla evli kalsaydık, bunun bedeli birbirimizi çileden çıkaran ya da hayal kırıklığına uğratan her konuyu, bastırmak mı olacaktı? Yoksa öfkeyi silip uzlaşarak barışma noktasına gelecek miydik?</p>

  <p class="block_7">Yoksa barışma görüntüsünün ardındaki öfke bağışlamanın ta kendisi miydi?</p>

  <p class="block_7">Samuel yeniden konuşmaya başladığında, onu bir biçimde rahatlatmak istiyordum, ancak ağzımı açıp bir şey söyleyemedim. Galiba eleştiren karısı gibi görünmekten çekmiyordum.</p>

  <p class="block_7">BBB ???</p>

  <p class="block_7">Bir gün günlüklerden söz açılmıştı. Günceler ve diğer yazı türlerinden. İçimdeki okuma ve yeniden okuma dürtüsünü anlattım Samuel’a.</p>

  <p class="block_7">“Ah, senin içini merak sarmış,” dedi.</p>

  <p class="block_7">“Bu, merak mı?” diye sordum. “Bir konuda araştırma yaparken insan böyle mi hisseder?”</p>

  <p class="block_7">“Hem de nasıl.”</p>

  <p class="block_7">“Kişisel bir bağlılık olmadan da mı?”</p>

  <p class="block_7">“Hayır, o kesinlikle vardır. Bağlılık duymazsan, araştırmanın sonucunda elde edeceklerin sana kişisel yanıtlar vermeyecekse, o konuyu bırakırsın. <span class="text_2">Ben</span> bunu düşünemem bile.”</p>

  <p class="block_7">“Peki demiryollarıyla ilgili yazı yazarken senin bulduğun kişisel yanıt neydi?” <span class="text_2">The End of The Line1</span> adlı ünlü kitabıydı sözünü ettiğim. Kasabadaki kütüphanede bulunan imzalı bir kopyasına göz atmıştım. İçine bantla tutturulmuş ciltli baskının kapağında <span class="text_6">‘Gönlübo</span>l” yazıyordu. “Tumturaklı ve kapsamlı’. Aynı cilt kapağından kesilmiş ve yine bantlanmış fotoğrafta kırklı yaşlarındaydı Samuel, sahnedekileri aratmayacak bir poz vermiş büyüleyici bir adam: Kısık gözlerle ileriye bakarken kıvrık parmaklarında tuttuğu yarısı bitmiş filtresiz sigarayı yüzüne kaldırmış. Üstüne elbette tüvit bir ceket giymiş, ancak onun altındaki gömleğin üst düğmesini açık bırakmış. O zamanlar biraz serseri olması hoşuma gitmişti; herkesin onu duygusal bir havada görmesini istediğini gösteriyordu. Acaba karısının düşünceleri neydi bu fotoğraf hakkında -serseri izlenimi vermesine de demişti?</p>

  <p class="block_7">“Oo!” dedi. “Geçmişimi de deşiyorsun demek?”</p>

  <p class="block_7">“Bilmem, yanılmıyorsam insanların, geçmişinin o bölümünü deşmelerini sen istiyorsun.”</p>

  <p class="block_7">“Okunsun diye yazılmıştı elbette, evet. Ne var ki günlük gibi değil.”</p>

  <p class="block_7">“Günlük öyle değildir, değil mi?” diye sordum. “Okunmak, için mi yazılır? Kaleme alandan başkası okumaz, demek istiyorum.”</p>

  <p class="block_7">“Sahi mi?”</p>

  <p class="block_7">“Sahi. Kesinlikle okunsun diye yazmaz insan. Kendisi için günlük tutar.”</p>

  <p class="block_7">“Peki öyleyse neden ona sıkı sıkıya bağlanır?”</p>

  <p class="block_7">“Geçmişte yaşadıklarını anmak için. Belli bir zamanda başından geçenleri, onlarla ilgili ne düşündüğünü ve ne anladığını görmek için.”</p>

  <p class="block_7">“Diyelim ki yalnız kendisi için yazdı, öyleyse neden belli bir yaşa gelince onları yok etmez?”</p>

  <p class="block_23">1 Hattın Sonu.</p>

  <p class="block_7">“Şey, kim bilir,” dedim. Zor biri olduğunu düşünüyordum. “Belki çok hastadır. Ya da yorgun. Belki de unutmuştur, başka şeyler bastırmıştır onu.”</p>

  <p class="block_7">“Ama yaşlanınca insana geçmişinden daha fazla baskı yapan ne olabilir?”</p>

  <p class="block_7">“Bilmem.. Ölüm kavramı!”</p>

  <p class="block_7">“Evet, geçmişin baskı yapmasının nedeni de bu işte.”</p>

  <p class="block_7">“Ne diyorsun yani?”</p>

  <p class="block_7">“Senin anneanneni, <span class="text_2">sen</span> onun günlüğünü okurken hayal ediyorum da.”</p>

  <p class="block_7">“Yoo,” diye başımı kaldırdım. “Hayır. Bu benim altlıma bile gelmedi. Okusaydın, anlardın. Öyle çok mahrem sayılmazlar, aslında... kişiye özel diyebiliriz.”</p>

  <p class="block_7">“Hayır,” diye sürdürdüm. <span class="text_2">“Bence</span> günlükleri yok etmek geçmişi yok etmekle, insanın kendi canına kıyması gibi, kendini öldürmekle eşanlamlı. Dolayısıyla yapmazsın. Aklına bile getirmezsin. Yarma ertelersin hep. Ya da ölüme yaklaştığın güne. Ancak bunun gerçekleşebileceğine inanmak da zordur. Yani bu dünyadan çekip <span class="text_2">gidebileceğine</span> inanmak. Sonra da <span class="text_2">ölürsün</span> ve artık yapacak bir şey kalmaz.”</p>

  <p class="block_7">“Fakat görüyorsun, bunların hepsi doğru, bana kalırsa anneannen yazdıklarını senin okumanı istemiş, bir anlamda.”</p>

  <p class="block_7">“Unuttuğun bir şey var, ev önce Rue’ya miras kalmıştı. Bana değil. Günceleri o bulsaydı, çoktan yok olurlardı.”</p>

  <p class="block_7">“Pek olası değildi geçmeleri.”</p>

  <p class="block_7">“Geçmeleri?”</p>

  <p class="block_7">“Eline geçmeleri. Aranmaları bile.”</p>

  <p class="block_7">“Rue’yu nereden tanıyorsun?”</p>

  <p class="block_7">“Birkaç yıl onunla mektuplaşarak uğraştığımı unutuyorsun. Duyarsız bir kadındı, en azından kâğıt üzerinde, çünkü hiç karşılaşmadık. Geçmişini aramak için kıyıyı köşeyi eşeleyecek biri değildi <span class="text_2">o.</span> Maggie evi yeniden dekore etmek istediğinde, o her şeyden çoktan vazgeçmişti. Ona kalsaydı hepsini atacaktık. ‘Elbette, dilediğinizi yapın’ tavrını sergilemişti. Kendi evimiz gibi döşeyebilme olanağı hoşumuza gitmişti kuşkusuz. O buna aldırmıyordu. Ancak Maggie hiçbir şeyi atamayacağımızı düşündü, onun isteği üzerine eşyaları tavan arasına taşıyan bendim.”</p>

  <p class="block_7">“Dolayısıyla hepsini oraya kaldırdınız.”</p>

  <p class="block_7">“Aslında bir bölümü zaten oradaydı. Örneğin anneannenin terzi mankeni. Etkileyici bir eşyaydı.” Gülümsedi. “Profesörün evini anımsatmıştı bana.”</p>

  <p class="block_7">“Hangi profesör?”</p>

  <p class="block_7"><span class="text_2">“Profesörün Evi.</span> Cather’ın romanı.”</p>

  <p class="block_7">“Oh,” diye başımı sallarken kendimi aptal gibi hissettim.</p>

  <p class="block_7">“Romandaki tavan arasında bir terzi mankeni vardır, daha doğrusu birkaç tane, bir de kitaba adını veren profesör, kendinden kaçarak orada, onların arasında huzur bulan adam.”</p>

  <p class="block_7">“Evet, bildim,” dedim. Sonra da, “Bu sen misin? Kendini o profesöre mi benzetiyorsun?”</p>

  <p class="block_7">Kahkahalarla güldü. “Hayır.” Derken yüzü asıldı. “Yoo, ben alt katta mutluydum.”</p>

  <p class="block_7">Öğleden sonra geri döndüğümüzde Samuel’ı içeri davet ettim. Sıcak elma şerbeti yapıp içine de burbon kattım — hava soğuktu, maçı seyrederken üşümüştük, hele sonuna doğru güneş de tamamen gözden kaybolmuştu. Dedemin çalışma odasına girdik. Elimdeki belgeleri türlerine ve tarihlerine göre nasıl ayırdığımı gösterdim ona. Beğenmesini istiyordum galiba, <span class="text_2">evet, tarihçiler de olayları tıpkı böyle ele alırlar,</span> demesini. Oysa hiç etkilenmişe benzemiyordu, tek ilgilendiği günlüklerdi. Özenle tutup usulca açtı kapaklarını.</p>

  <p class="block_7">Daha sonra arka salondaki şömineyi yakmasını istedim, ateşin önüne oturup şerbetimizi yudumlarken krakerle peynir atıştırdık. Havanın erken karardığı güz günlerinde karısıyla bu evde geçirdikleri benzer saatleri mi düşünüyor acaba diye merak ediyordum. Acaba neler konuşurlardı?</p>

  <p class="block_7">Anneannemin yaşamına giderek nasıl merak sardığımı, özellikle de tüberkülozla ilgili her şeyi, sanatoryumun uyandırdığı hayranlığı ve verdiği utancı anlamayı başardığımı, bütün bunları gün ışığına çıkarmanın beni nasıl coşturduğunu anlatıyordum. “Tarihçinin görevi de bu olmalı, değil mi? Yaşandığında yaşamın insana <span class="text_2">hissettirdiklerini</span> açıklamak. Yalnızca olanları değil, olanların ne fark yarattığını, yaşananları yaşandıkları gibi anlatmak. “</p>

  <p class="block_7">“Öyle sayılır,” dedi. “Antropolojiye benzetirim ben bunu. Başka bir kültürün, başka bir toplumun yasalarını açıklamak gibi. Geçmişi de böyle görürüm, bir anlamda.”</p>

  <p class="block_7">Bir süre düşündü. Ateşteki odunlar çıtırdıyordu.</p>

  <p class="block_7">“Ne olduklarını buseydin, gün ışığına çıkarmaktan tat alacağın daha pek çok şey olurdu kuşkusuz. Arasaydın eğer. Öykülerin temelini değiştirecek pek çok şey.”</p>

  <p class="block_7">“Sence hangileri bunlar?”</p>

  <p class="block_7">“Şimdi. Karımı örnek alalım, inanan biriydi. Dine bağlıydı. Bu da onun yaşamında her zaman var olan bir gerçekti, izini yitirirdim bazen, çünkü inanan biri değilim. En azından onun gibi değilim. Onun yaşamının görünmez odak noktasıydı bu gerçek. Eğer karımın bu yanını iyi bilmezsen, yaşam öyküsünü yazarken bu gerçeğe hiç değinmeyebilirsin. Oysa her şeyin altında bu yatar. Anneannen için de aynısı söz konusu olabilir. Belki de öyleydi, aslında.”</p>

  <p class="block_7">“Sence öyle miydi?”</p>

  <p class="block_7">“Bilemem. Ömrünün sonuna dek kiliseye gitti. Bunu biliyorum. Ölmeden önce yazları her pazar onunla kilisede karşılaşırdık, başında şapkası olurdu mutlaka. Sayısız şapkalarından biri.” Gülümsedi. “Onları sen de hatırlarsın.”</p>

  <p class="block_7">“Evet,” diye doğruladım bacaklarımı şömineye doğru uzatırken.</p>

  <p class="block_7">“Belki de kasabadakilerle kaynaşmaya gidiyordu oraya ya da küçüklüğünden beri gitmeyi alışkanlık edindiği için. Belki de inanan biriydi, ama yalnızca belki. Gerçek bir inanan. Eğer öyleyse, bu başka soruları da akla getirir. Nasıl bir inanan olduğunu bilmen gerekir, örneğin. Yaşamının her ânını Tanrı’nın lütfu olarak mı görürdü: Şurada Tanrı tarafından sınandığını, burada şükretmesi gerektiğini mi düşünürdü? Yoksa Tanrı’yı yalnızca iyilik yapan bir varlık diye mi algılıyordu? Her nasılsa, gelişigüzel bile olsa, her şeyden sorumlu bir varlık.”</p>

  <p class="block_7">“Anlıyorum,” dedim. “Evet. Bunların hepsinin başka anlamı olurdu, olmaz mıydı?”</p>

  <p class="block_7">“Olurdu. Ancak anneannen bütün bunları açıklıkla kaleme almamış.”</p>

  <p class="block_7">“Almamış,” diye tekrarladım. “Hayır, gözüme çarpmadı hiç. Açıkça yazmıyor.” Konuşurken bir yandan da gözlerimi ateşten alamıyordum. Susunca Samuel’a çevirdim bakışlarımı. Kaşlarını çatmış bana bakıyordu.</p>

  <p class="block_7">“Ne oldu?” diye sordum.</p>

  <p class="block_7">“Affedersin. Düşünüyordum da. <span class="text_2">Senin</span> yaşamının odak noktası ne acaba? Görülmeyen gerçeğin.”</p>

  <p class="block_7">“Belki hepsi apaçık gözler önündedir,” dedim.</p>

  <p class="block_7">Gülerek başını salladı.</p>

  <p class="block_7">“Yok, hiç de değil. Ne de olsa ben tümüyle çağdaş bir kadınım,” diye direttim. “Nasıl görünüyorsam -kollarımı havaya kaldırdım- aynen öyleyim.”</p>

  <p class="block_7">Fincanını sehpaya bırakırken, “İşte bundan kuşkuluyum,” dedi.</p>

  <p class="block_7">Gülümsedim. Bir süre sessizce oturduk. Ateşteki odunlardan biri kayıp kıvılcımlar saçtı havaya. “Burada benimle oturmak sana tuhaf geliyordur.” dedim fincanımla evi işaret ederek.</p>

  <p class="block_7">“Hayır. Nasıl tuhaf?”</p>

  <p class="block_7">“Şey, demek istediğim burada uzun süre yaşadın. Bir anlamda elinden almış oldum bu evi.”</p>

  <p class="block_7">“Yok, elimden almadın ki.”</p>

  <p class="block_7">“Öyle, ne demek istediğimi biliyorsun.” Doğruldum. “Hadi, Samuel, <span class="text_2">üzüldüğümü</span> söylemeye çalışıyorum.”</p>

  <p class="block_7">“Üzülme,” derken gülümsemeyi ihmal etmedi gene. “Uğraşsaydım ben alırdım onu <span class="text_2">senin</span> elinden. Yine burada oturuyor olurduk sonunda.”</p>

  <p class="block_7">“Ne demek istiyorsun?”</p>

  <p class="block_7">“Sana içki ikram eden ben olurdum.”</p>

  <p class="block_7">Sırıttım. “Ölmeden önce Rue’yla çözmeliydin o işi,” dedim. “Planın başarılı değil.”</p>

  <p class="block_7">“Denedim. İnan bana. Yanılmıyorsam sana karşı sorumlu hissediyordu kendini. Evi sana bırakması gerektiğini düşünüyordu.”</p>

  <p class="block_7">“Böyle mi söylemişti?”</p>

  <p class="block_7">“Bende öyle bir izlenim uyandırmıştı. Danışması gereken başkaları -diğer vârisler- olduğundan söz etmişti. Onlar kim diye araştırmaya başladım ben de, belki kendim görüşürsem sonuca ulaşabilirim diye düşünüyordum. Ancak tapu onun üstüneydi, tek başına onun. Başkaları yoktu. Demek ki yasal açıdan öyle olmasa bile ya sizi vâris olarak görüyordu ya da beni başından savmaya çalışıyordu.”</p>

  <p class="block_7">Rue’yu anımsadım birden. “Niyeti gerçekten öyleyse, bunu yadırgarım. Yıllarca görüşmedik. Pek sevmezdim onu. Bir kez yanında kaldım. Yazdı. Paris’te. Beni ağırladı.”</p>

  <p class="block_7">“Çok da kötü biri gibi gelmiyor kulağa. Doğrusunu istersen teyzelere yaraşır bir davranış.”</p>

  <p class="block_7">“Oysa amacı beni yeniden yaratmaktı. Konuğu değil de projesiydim sanki. Büyüme tarzımı onaylamıyordu. Bir yere kadar başardı da. Beni baştan yaratmayı. Yeni saç biçimi, yeni giysiler.” Başımı iki yana sallıyordum anlatırken. “Buraya döndüğümde Vermont’un köylü ortamına hiç de uymayan liseli bir kız olmuştum. Ancak başka bir dünyayı görmek ileride işime yaramadı değil. Başka türlü olmak.” Gülümseyerek “Kolejde pek <span class="text_2">şık</span> bir kızdım,” derken o günlerdeki kılığım geldi gözümün önüne, herkes blucin giyerken ben etek giyer, ayağıma yüksek topuklu ayakkabılar geçirirdim.</p>

  <p class="block_7">“Düşünebiliyorum,” dedi Samuel, “hâlâ çok şıksın.”</p>

  <p class="block_7">“İşte <span class="text_2">gene</span> Vermont köylerindeyim. Çok işe yarıyor.”</p>

  <p class="block_7">“Saçma. Nereye gidersen git, herkesi büyülersin sen.”</p>

  <p class="block_7">“Öyle mi?” deyip bir anlık suskunluktan sonra, “Teşekkür ederim,” diye ekledim. Utanmıştım. Yüzüm kızarmamış olsa bari diye geçirdim içimden. Neydi bu şimdi, bana kur mu yapıyordu? Yoksa kendisinden biraz daha genç olan bir kadına kibar davranmaya çalışan ihtiyar bir erkeğin yaklaşımı mıydı? Anlayamamış, ancak tedirgin olmuştum. Fiona’nın önceki gelişinde dediklerini düşündüm. Ben bir anlamda Samuel ile flört <span class="text_2">mü</span> ediyordum? Samuel bunu flört etmek diye görüyor olabilir miydi? Hava çoktan karardığı halde kalkıp gitmemesinin nedeni bu muydu yoksa?</p>

  <p class="block_7">“Biraz daha elma şerbeti içer misin?”</p>

  <p class="block_7">Sanki içimden geçenleri okumuşçasına ayağa kalktı. “Yo, hayır, artık kalkıp eve gitmenin zamanı geldi.”</p>

  <p class="block_7">Samuel gittikten sonra kendime çorba ısıtırken aklımda o vardı. Bana ilgi duyuyor muydu? Peki ya ben ona?</p>

  <p class="block_7">Biraz daha düşününce, <span class="text_2">hayır,</span> dedim, her şeyi yanlış yorumlayan bendim. Daha önce vardığım yargı doğruydu: İlgi duyuyor gibi görünmesinin nedeni kibar olmasından kaynaklanıyordu, iltifat etme biçiminden. Elimde çorba kâsesi dedemin çalışma odasına dönüp eski yazı masasının başına geçtim. Anneannemin günlüklerine yeniden göz atarken, dinle ilgili çarpıcı ya da belirsiz ipuçları aradıkça Samuel’ı düşünmeden edemediğimi fark ettim -yalnız yüzüyle gülümseyişiydi gözümün önünden geçen.</p>

  <p class="block_7">Güncede inanç ya da inançsızlığa birkaç kez değinilmişti topu topu. Kuşkusuz kiliseye gitmekten söz etmişti Georgia, aynı zamanda kiliseye öfkelendiğini de yazıyordu. Arada bir orada karşılaştığı birinin adı geçiyordu. Bazen de ayinde ele alman konulara değiniyordu: mirasyedi evlatlar ya da Tanrı’nın <span class="text_6">iyanetinin</span> çevremizde bulunan işaretleri gibi konular.</p>

  <p class="block_7">Tanrı, Müttefiklerin savaşı kazanmasını ister mi diye Bill March’la girdikleri tartışmayı anlatmıştı bir sayfada:</p>

  <p class="block_7">Böyle bir durumda O’nun taraf tutacağını aklıma bile getiremem, göründüğü kadarıyla Bill’le bu konuda anlaşamıyoruz. Bill benim yanlış düşündüğümü, çünkü O’nun her zaman haklıdan yana olduğunu ileri sürüyor. Anlaşmazlık bizi mutsuz etti, biz de bu konuya değinmekten vazgeçtik.</p>

  <p class="block_7">İleride bir kez daha, Seward Wallace’in Tanrı’nın varlığından kuşku duyduğunu öğrenince başı ağrıyacaktı.</p>

  <p class="block_7">iyileşmemiz -onun ya da benim- için dua etmem Seward’a saçma geliyor, ona göre, eğer Tanrı varsa, O öyle zalim ki, bu durumu umursamaz bile. Öyle olup olmadığını bilmem, ancak bu düşünce hoşuma gitmiyor.</p>

  <p class="block_7">1920’de yeni yılın ilk günü, sanatoryumdan taburcu olduktan dört ay sonra yazdıkları şöyle:</p>

  <p class="block_7">İşte bu yıl sona erdi, yaşantımda bunca dağdağa ve değişim yaşadığım bir yıl geride kaldı. Onca umut ve korkuyla, onca neşe ve acı. Keşke yeryüzünde var olmamızın nedenini daha iyi anlayabilseydim, keşke Ada ve Fred’e daha iyi örnek olabilseydim. Keşke yaşamaya daha hazırlıklı olsaydım ve ölmeye. <span class="text_6">G.L.R.</span></p>

  <p class="block_7">İki hafta sonra da dedemle evlenmişti Georgia.</p>

  <p class="block_11" id="calibre_pb_16"> </p>
</body>
</html>
