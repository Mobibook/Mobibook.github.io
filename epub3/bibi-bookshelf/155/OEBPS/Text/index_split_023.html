<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Sue Miller _ Aşağıdaki Dünya.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_31">BBB On Üç</p>

  <p class="block_17"> </p>

  <p class="block_23">Çağrı gece geldi. Hep öyle olur nedense. Uykundan sıçrar, sese, zile doğru gidersin elin ayağına dolaşarak; yaşadığı n gerçeklerden silkinip seni çağırdıkları dünyayı algılamaya hazırlanırsın.</p>

  <p class="block_23">Arayan Karen’ın kocasıydı, Robert. Doğum sancıları başlamış gene, bu kez durmak, seyrelmek bilmemiş. Bebeği erken doğumla almaları gerekmiş; başka seçenek kalmamış.</p>

  <p class="block_23">Kurumuş dudaklarımı ıslattım. “Nasıl?” diye sordum.</p>

  <p class="block_23">“Bebek mi?”</p>

  <p class="block_23">“Yok, Karen’ ı sormuştum. Bebeği de elbet. Kız mı?”</p>

  <p class="block_23">“Evet.” Acıyla güldüğünü duydum. Arkadan konuşmalar, ding dong sesleri, hastaneye özgü koşuşturmalar duyuluyordu. “Evet, minicik bir kız. Adı Jessie.”</p>

  <p class="block_23">“Adına bayıldım,” dedim. Yatağı n başucundaki lambayı açmış, güçlü ışık karşısında gözlerimi kısmıştım.</p>

  <p class="block_23">“Karen da iyi. İyi... sağlıklı.” Bekledim. “Her şey karmakarışık, Cath,” diyebildi sonunda, sesinden bir anda bana yakınlaştığı seziliyordu.</p>

  <p class="block_7"><span class="text_3">“Ama bebek</span> <span class="text_2">iyi</span><span class="text_3">,” diye direttim.</span></p>

  <p class="block_7"><span class="text_3">“Bebek... bilmiyorum. Şey, iyi olacağı m söylüyorlar. Öyle hırpalandı ki. Çok zor bir doğumdu herhalde. Çekip almak zorunda kaldılar</span> <span class="text_2">vakum</span> <span class="text_3">ile. Nasıl da minicik bir görsen, inanılacak gibi değil. Sonra makinelere bağladı</span></p>

  <p class="block_32" id="calibre_pb_24">lar. Gerçekten bilmiyorum. Korkunç. Söyleyecek başka söz yok, çok korkunç. Borulara bağlı minicik bir bebek. Tanrım, gözlerini de örtmüşler.”</p>

  <p class="block_23">“Vah, Robert, vah.”</p>

  <p class="block_23">Üç saat önce doğabilirmiş. Karen hastaneye bir gün önce gelmeliymiş, çünkü sancıları başlamış, durdurmaya çalışmışlar. Sabah onda biraz uyuyup dinlenmek için Robert hastaneden ayrıldığında doktorlar hâlâ bunu başarabileceklerine inanıyorlarmış. Ama daha evin kapısını açarken içeride telefon çalıyormuş. Gerisin geri otomobiline binmiş, hastaneye dönmüş ve doğruca doğum odasına girmiş.</p>

  <p class="block_23">Karen dinleniyordu. Bebekse yaşama savaşı vermekle meşguldü, kimyasal olarak dinlenmeye zorluyorlardı onu, hava pompalıyorlardı ciğerlerine kendi kendine soluk alıp veremediği için. Robert telefonun başındaydı. Annesiyle babasını aramıştı. Beni. Kendi kardeşlerini. Karen’ınkileri. Yakın arkadaşlarını.</p>

  <p class="block_23">“Gelmemi ister misin?” diye sordum.</p>

  <p class="block_23">“Bilmem. Sen bilirsin. Karen, iyi, burada ne kadar kalacak bilmiyorum. Galiba onun da içini kestiler. Evde hiçbir şey hazır değil. Bir hafta sonu tatilini o işe ayıracaktım. “</p>

  <p class="block_23">Sessizlik oldu. Belli ki böyle bir şeyin olacağını aklına getirmemişti hiç, şimdi ona kalmıştı Karen’a ve bebeğe bakmak. Birden aynı anda konuştuk.</p>

  <p class="block_23">Robert, “Evet, gel,” derken ben, “Geliyorum,” diyordum.</p>

  <p class="block_23">Sonbahar boyunca Karen’ı sık sık düşünmüştüm, özellikle de gebelik dönemini yatakta geçirmek zorunda olduğu anlaşıldıktan sonra. Neredeyse her gün elektronik posta yollamış, bebek bakımıyla ilgili paketler göndermiştim: kitaplar, bebek öteberileri, Rutland’da bir mağazanın vitrininde gözüme çarpan hoş bir gecelik. Ne var ki onun için hiç kaygılanmam iştim. Bunun bir nedeni, hamileliklerinin çoğunu yatakta geçirmek zorunda kalan başkalarını tanımam, ve hemen hepsinin aşağı yukarı zamanında doğum yapmalarıydı. Diğer bir nedeniyse, Karen da hiç kaygılanmışa benzemiyordu, çok rahattı. Oysa benim düşünmem gerekirdi.</p>

  <p class="block_23">Üç çocuğumdan en çok incineni Karen’dı, Peter’la boşanmamıza en çok üzülen. Doğası hırpalanmaya en uygun olan da oydu. Peter gidince acı çekecek kadar.</p>

  <p class="block_7"><span class="text_3">Küçüklüğünden beri ağırbaşlı, aklı başında biriydi. Parlak ve hızlı işleyen bir zekâsı vardı, ancak her nedense yaşamı çok ciddiye almak gerektiğini düşünürdü. Çocukların geçirdiği bütün aşamaları -yuvarlandı, derken dik oturdu, sonra yürüdü, ilk sözcüklerini söyledi- görev gibi yerine getirdi; aynı aşamaları her nasılsa kendi başına gelmişçesine geçirirken herkese gülücükler saçan, tadını çıkaran, yeni bir şeyi keşfetmenin zevkine varan Fiona’nın; sabırsızlığı ve kendine öfkesinden ötürü hep birlikte yardımına koştuğumuz, dolayısıyla işi daha da zorlaşan Jeff in tam tersine. Karen’a göre, bu aşamaların her biri dönüm noktalarıydı, üstünde çalışılan, uğraş verilen ve başarıyla</span> <span class="text_2">yapılan;</span> <span class="text_3">hemen bir sonrakine geçer o uğurda canım dişine takıp didinmeye başlardı.</span></p>

  <p class="block_23">Boşanmamızın ardından bir süre Peter’ı geri getirmek için uğraştı. En güzel bulduğu giysilerini giyip ziyarete geleceği saatten çok önce hazırlanırdı. Ben Jeff i temizleyip giydireyim diye ardından koşup yakalamaya çalışırken, Karen’ın çoktan oturma odasındaki pencere pervazına kurulup babasının yolunu gözlediğini görür, yüreğim sızlardı. Hâlâ Peter’ı istememin bir yararı da olmayacaktı. Geleceği günlerde ben de tıpkı Karen gibi özenle giyinir, beni öyle görünce sırtını döndüğü her şeye özlem duygularının kabaracağını umutla beklerdim.</p>

  <p class="block_23">Karen’ın birkaç kez onun yanında kalmasına izin vermesi için kendisini ikna etmeye çalıştığını anlatmıştı Peter bana. Kendisiyle Jeff ve Fiona arasında bir ayrım yapmış. Onlar küçükmüş; kendisiyse artık büyümüş. Uslu olmasını, sessiz olmasını bilmiyorlarmış. Kendisi biliyormuş. Fıstık ezmeli, reçelli sandviçler yapabiliyormuş, üstelik bulaşık yıkamasını da öğreniyormuş. Peter bunları anlatırken kızım için öyle üzülmüştüm ki neredeyse gözyaşlarımı tutamayacaktım.</p>
</body>
</html>
