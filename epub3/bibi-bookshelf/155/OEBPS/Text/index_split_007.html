<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Sue Miller _ Aşağıdaki Dünya.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_13">BBB İki</p>

  <p class="block_7">Anlattığı pek çok öykü gibi bu cenaze gününün öyküsünü bana aktaran da kendi anneannemdi. Çünkü onun hikayesiydi bu. Georgia’nın, büyük kızın. Çekici bir kadın olmuştu büyüyünce, çıtı pıtı, yerinde duramayan bir kadın. Ağabeyimle bana yaşadığı öyküleri anlatmaya bayılırdı. Anlatırken belli bir üslup kullanırdı, gündelik dilden birazcık <span class="text_2">başka</span> bir üslup. Grimm Kardeşler’i kasete okuyan kişinin sesini andırırdı, belki de Rudyard Kipling’in çocuk masallarını. Babam o öyküleri bize okurken, ağabeyimle birkaç kez göz göze geldiğimizi anımsarım, tanıdık birini duymuş olmanın getirdiği bir bakışma, gizli bir gülümseme. Eğer konuşsaydık, ikimizden birinin ağzından <i class="calibre1">anneanne</i> çıkardı mutlaka.</p>

  <p class="block_7">Georgia seksen sekiz yaşını gördü. Kocasından, bütün çocuklarından daha uzun yaşadı, biri hariç: annemin tek kız kardeşi Rue. Rue da geçen yıl Fransa’da tek başına ölünce, Georgia’nın evine ne yapılacağı konusunda karar vermek bana, benimle ağabeyim Lawrence’a düştü. Lawrence, beni ilgilendirmiyor, deyip çekildiyse de bana kibarlık olsun diye böyle demiş olabilirdi. “Para gelse fena olmaz,” demişti telefonda. “Olur mu hiç? Ama kalsın istiyorsan, benim için fark etmez. Yalnız kendi masrafını kendi çıkarmalı. Benden metelik çalışmaz.”</p>

  <p class="block_7">Bunun konusu bile edilmezdi, çünkü anneannemin ölümünden sonraki yıllarda ev kendi giderlerini karşılamıştı. Batı Barstow’daydı, Vermont’un güneyinde Connecticut Irmağı’ndan yirmi beş kilometre uzakta sevimli bir kasabada. Karşısında yanlışlıkla Yeşil Dağlar adı verilen uyuşuk tepeler vardı, bakınca mor görünürlerdi, ötelerden gelen delici bir mordu bu. Anneannem öldükten sonra evi yılda dört-beş ay kiraya vermekte hiç zorlanmamıştı Rue, son birkaç yıldır sürekli bir kiracı tutmuştu evi. Avukat, Rue’nun evi Lawrence’la bana bıraktığını bildirirken, emekli bir öğretmen olan bu kiracının orayı Rue’dan birkaç kez satın alma girişiminde bulunduğunu, öldüğünü duyduktan sonra da aynı önerinin vârislerine de yapılmasını istediğini söylemişti aslında.</p>

  <p class="block_7">Ne yapmak istediğimi bilmiyordum. Ben <span class="text_3">de</span> <span class="text_2">para gelse fena olmaz,</span> diye düşünüyordum elbette. Silikon Vadisi’nde çalışan, ne iş yaptığını bir türlü anlayamadığım, ama teknolojiyle ilgili değil de parayla ilgili bir iş yaptığını sandığım yüksek kazançlı Lawrence’tan daha fazla hem de. Öyleyse evi satmak en akıllıca çözüm yolu olabilirdi. Bir kere çok uzaktaydı; eski bir yapı olması düzenli bakım ve onarım gerektiriyordu. Gelgelelim, asıl sorun ona derinden bağlı olmamdan kaynaklanıyordu, yıllardır, 1988’de anneannem öldüğünden beri gidip görmemiştim oysa. Orası <span class="text_2">yuvaydı</span> benim için, o ev kadar yuvam diyebileceğim bir yerim olmamıştı en azından. Bir anlamda orada büyümüştüm, şimdi bile düşlerime güvenli, ilk gençlik yıllarımdan bu yana hiç değişmemiş bir yer olarak giriyordu. Anneannemle dedem görünmeseler de <span class="text_2">orada,</span> içeride beni beklediklerini seziyordum. Evin artık bizim olduğunu öğrenip Lawrence’la konuştuktan sonra kararı bana bıraktığını anlayınca kafam allak bullak oldu.</p>

  <p class="block_7">Kafamın karışmasının bir nedeni de San Francisco’daki yaşantımın sonuna geldiğim duygusuydu. Birkaç yıl önce ikinci kez boşanmıştım. Konuşmalarda on iki yıl birlikte yaşadığım erkekten ‘ikinci kocam’ diye söz ettiğimi fark ediyordum, gençliğimde bu sözleri ağzıma alacağım hiç aklıma gelir miydi? İşin tuhaf yanıysa, böyle söylediğinizde, herkesin size sert bakışlarını yöneltip afallamasıydı, ‘ilk kocam’ dediğinizde aynı tepkiyi görmezdiniz. Herkes bir kez yanlış evlilik yapma hakkına sahipti, İkincisi sınırları zorlamak mı oluyordu, ne!</p>

  <p class="block_7">Dahası da var, yıllardır ilgi alanları, okulları, tutkulu merakları yüzünden beni bu şehre mıhlayan çocuklarım artık kendi yollarına gitmişlerdi. Bağlar kopmuştu. Dört bir yana dağılmışlardı aslında, dönüp dolaşıp San Francisco’ya geri gelen en büyükleri Karen dışında.</p>

  <p class="block_7">Ama bana öyle geliyor ki, boşanmam onları da duygusal açıdan benden biraz uzaklaştırdı: Sanki <span class="text_2">öfkelendiler,</span> diye düşünüyorum. Joe’yu severlerdi, üstelik yıllar önce ortadan kaybolmayı yeğleyen öz babalarına güvenmedikleri kadar. Bense kalkmış Joe’yu da yitirmelerine neden olmuştum. Onların kafasına böyle düşünceleri koyan yine bendim herhalde, kaybeden biri olarak görüyorlardı beni. Eşsiz kalmam endişelendirmişti onları besbelli. Sık sık arayıp <span class="text_2">nasıl</span> olduğumu, <span class="text_2">neler</span> yaptığımı sormaya başladılar, derin kaygılarla. Birbirlerine gönderdikleri elektronik postaları okuyabiliyor, yaptıkları telefon görüşmelerini duyabiliyorum. “Ona biz mi <span class="text_2">bakacağız</span> yani? Annem <span class="text_2">kaç yaşında</span> şimdi?”</p>

  <p class="block_7">Gene de onların böyle düşünmesinde parmağım olmalıydı, çünkü kendimi başarısız görüyordum. Joe’yla aramızdaki ilişki ve derin arkadaşlığımız hep sürecekmiş gibi gelirdi bana. Başka birine âşık olduğunu açıkladığı zaman şaşkınlıktan dilim tutuldu önce; yaralanmıştım. Sonra da verdiğim tepkiye şaşırması düşürdü beni hayrete.</p>

  <p class="block_7">Oysa Joe pek umursamayacağımı sanmış. Kendisi gibi benim de sevgiyi yitirdiğimi, en az onun kadar huzursuz olduğumu sanırmış. <span class="text_2">“Mutlu</span> olduğunu söyleyemezsin,” demişti. Şık mutfağımızda oturuyorduk. Açıklamasını yaptığında yemek hazırlamakla meşguldüm. Önce sesimi çıkaramadım, taş kesilmiştim. Kararlılıkla ve özenle ilkin ocağı söndürdüğümü hatırlıyorum, sonra fırını, sanki bizim için tehlike çanlarının çaldığını gösterenler eşyalarmış, onun dedikleri değilmiş gibi. Arkasından masaya gittim, bardağı ağzına kadar şarapla doldurup bir sandalyeye çöktüm.</p>

  <p class="block_7">“Hoşnut olduğumu söyleyebilirim,” dedim. Bardağın yarısını kafama dikmiştim bile.</p>

  <p class="block_7"><span class="text_2">“Hoşnut</span> mu?” diye sordu, ses tonuna bakılırsa bu kavramdan tiksiniyordu. Sandalyesini geri itip ayağa kalktı. Mutfağın karşısına yürüyüp mermer tezgâha yaslandı. Ellerini saçlarında gezdiriyordu, bunu her yaptığında Joe’nun sıkıntısının boyutunu anlayabilirdiniz. Arkasında pahalı, keskin bıçaklar sıra sıra parlıyorlardı. Zaman yoğun ve ağır akıyor gibi geliyordu bana. O konuşuyordu. Anlamadığını söyledi. Nasıl olur da ben, bununla yetinebilirdim? Nasıl olur da <span class="text_2">onun</span> yetineceğini düşünebilirdim?</p>

  <p class="block_7">İyi bir yaşam sürüyorduk, dedim. Düzgün bir yaşam.</p>

  <p class="block_7">Onun sürmek istediği yaşam türü bu değildi.</p>

  <p class="block_7">Biraz daha konuştuk. Öfkeleniyordu, sesini yükseltti. İyiydi bu, çünkü benim de tepki olarak öfkelenmeme olanak sağlıyordu. Bağrışmamıza ortam hazırlıyordu. Derken birkaç şey fırlattım sağa sola. Açıkçası bardakları fırlatıyordum, yer karolarına düşünce çıkardıkları şangır şungur sesler hoşuma gidiyordu. Bir an geldi yerimden fırlayıp hışımla oturma odasına yöneldim, o da arkamdan. Elime geçirdiğim bir sandalyeyi fırlattım. Film setlerinde kullanılan oyuncak sandalyelerden biriymişçesine yere düşer düşmez paramparça olması şaşırttı beni.</p>

  <p class="block_7">En hafif bir şiddet gösterisini bile kaldıramayan Joe kapıyı çekip çıktı. İnanmayacaksınız ama, oturma odasındaki koltukta derin uykuya dalarak geçirdiğim birkaç saatten sonra geri geldiğinde beni usulca okşayarak uyandırdı. Sonsuza dek dost kalmamızı istediğini belirtti. Şöminenin önünde bağdaş kurup oturarak kadeh kadeh şarap içtik, bu konuda konuştuk, nasıl başaracağımızı tartıştık. Birlikte ağladık. Bir ara kırık sandalyeyi yakmaya karar verdik. ‘Lanet olası sandalyeyi’ zaten hiç sevmemişmiş.</p>

  <p class="block_7">Yaptık da. Sandalyeyi ateşe attık, sonra sarhoşluğun etkisiyle o an çok akıllıca -aynı zamanda da gülünç- geldiğinden başka eşyaları da attık ateşe, evliliğimizin simgesi olagelmiş bazı eşyaları, ki bunlardan biri de âşık olduğumuz ilk günlerde çocukları yanımıza almadan kaldığımız bir handan hatıra, yıpranmış -tıpkı aşkımız gibi- eski bir tabelaydı, bir de birbirimize yazdığımız mektupları.</p>

  <p class="block_7">Yaşanan sahnenin sonu barışarak olmasa bile sevişerek noktalanmalıydı, ama öyle olmadı. Geceyi ayrı yataklarda geçirdik, Joe konuk odasındaki yatakta uyudu. Sabahleyin ikimiz de akşamdan kalmaydık, bundan ötürü de hem kendimizle, hem de birbirimizle dargındık, aynı zamanda kafalar kıyakken ateşe attığımız eşyalar için kızgındık birbirimize. Bir şeyler kurtarabilirim umuduyla küllerin arasından kâğıt tomarlarını çekip aldığımı anımsıyorum. Her bir sayfanın tam ortasında belli belirsiz okunan kararmış yazılar vardı, hepsi o.</p>

  <p class="block_7">Sonradan o gecenin bende neler uyandırdığını yüreğimde hissedecektim: kendi hoşnutluğumdan, besbelli ona göre <span class="text_2">iyice küçülmek</span> anlamına gelen elimdekiyle yetinmemden duyduğum utancı. Acaba diye düşündüm sonradan, nerede yanlış yaptım? Neden daha aç, daha açgözlü olmadım? Neden daha çok seks, daha çok arkadaş, daha ilgi çekici söyleşiler istemedim? Beni mutlu eden yetişkinlerin oynadığı türden <span class="text_2">dengi dengine</span> oyunuydu âdeta.</p>

  <p class="block_7">Gelgelelim o da mutluydu, en azından bir süreliğine. Ayrıldıktan sonraki aylarda sık sık evli kaldığımız yılları düşünür, dönüp dolaşıp birlikteliğimizi getirirdim gözümün önüne. Bana öyle gelirdi ki onun en çok sevdiği bölüm koşuşturmayla çılgınca geçen ilk günlerdi, çocuklar henüz küçükken, her zaman sergilenecek bir oyunun, yapılacak gürültünün, çalınacak bir müzik parçasının ya da bir, iki hatta üç afacanla gidilecek bir etkinliğin olduğu günler. Üçü de ilk evliliğimdendi çocukların, tanıştığımızda yanımdaydılar, kimliğimin birer parçasıydılar, önemli bir parçası.</p>

  <p class="block_7">Yağmurlu, soğuk bir aralık akşamı koşudan dönüşünü anımsıyorum. Küçücük evimizdeki her odaya ışık saçılmıştı. Fiona bir plak koymuştu pikaba: English Beat’in ‘Stand Down, Margaret’ (Çekilsene Margaret) adlı parçasını dinlerken oturma odasında tek başına dans ediyordu, doğrusu deli gibi zıplamaktı yaptığı. Jeff odasına çekilmiş bilgisayarda oyun oynarken, her sayı alışında avaz avaz bağırıyordu. Karen mutfakta benimle birlikteydi, Emily Dickinson hakkında yazdığı ödevin sonuç bölümünü okuyordu yüksek sesle. Bense yemekle ilgili bir şeylerle meşguldüm. Ev sıcacıktı, güzel de kokuyordu. Evleneli daha bir yıl olmamıştı. Ona şöyle bir baktım, yeni kocam diyebileceğim adama, yüzü ve sakalında puslu kış akşamının ıslaklığı parlıyordu. Koşudan döndüğü için teni zaten kararmıştı, duyduğu zevk yüzünden okunuyordu, yanakları al aldı. Duşa gitmeden önce yanımdan geçerken saçlarıma dokundu, bir an parmaklarıyla bana elektrik yüklemişçesine ürpermiştim.</p>

  <p class="block_7">O günler ve enerji bitince, azar azar tükenince ikimizi bir arada düşünemez oldu, ne de tek başıma beni, gürültü patırtı olmadan, çocuklar olmadan ben kimdim ki ona destek olacaktım. Sanırım her şey gözüne bomboş görünmeye başlamıştı. Sessiz, boş bir yaşam. Çıkış yolu arıyordu, yeniden âşık olarak buldu. Benden boşandıktan sonra evlendiği kadının iki çocuğu vardı, sonra zaman geçirmeden bir tane de onlar yaptılar. Bazen onun adına seviniyorum.</p>

  <p class="block_7">Evle, anneannemin eviyle ilgili haberleri aldığımda, bütün bu yaşananlar nasıl olduğunu sözlere dökemediğim, belki de anlamadığım bir biçimde birbiriyle bağlantılı gibi geldi bana. Bir yanıt bile olabilirdi, neyin yanıtı olduğunu bilmesem de. Sonunda hiçbir karar almada acele etmemeye karar verdim, tek yapacağın kalkıp doğuya gitmek ve <span class="text_2">görmek,</span> dedim. Evi gör, neler olduğunu gör. Öğretmenlikten altı ay izin aldım; ne zamandır izin kullanmıyordum zaten. Kendi evimi güz ayları için kiraya verdim, beklediğimden kolay olması şaşırtıcıydı: Emlakçıya başvuran bir ailenin üç oğlu varmış, ev sahipleri uzaktayken eşyaları kırılır dökülür diye kimse onlara ev vermeye istekli davranmamış. Umurumda olmadığını söyledim, yalan da sayılmazdı. Vermont’taki emlakçıya da İşçi Bayramı’nın<sup class="calibre2">1</sup> ertesi günü orada olacağımı bildirdim. Kiracının tarihe dek evi boşaltmasını istedim.</p>

  <p class="block_7"><sup class="calibre2">1 ABD ve Kanada</sup><sup class="calibre2">’</sup><sup class="calibre2">da, İşçi Bayramı her yıl eylülün ilk pazartesi günü kutlanır.</sup></p>

  <p class="block_7"><sup class="calibre2">***</sup></p>

  <p class="block_7">Kızım Karen beni evden alıp havaalanına götüreceğini söylemişti. Geldiğinde evin ön tarafına bakan yatak odamdaydım. Kımıldamadan durdum ve onun otomobilden inişini seyrettim. Yaklaşık üç aylık hamileydi, yeni yeni belirmeye başlıyordu karnı. Kızlarım içinde güzellik ölçütlerine en az uyandı o, uzun boylu, iri kemikli ve biraz da hantaldı, gelgelelim gebelik bütün hatlarını yumuşatmıştı.</p>

  <p class="block_7">Üzerine dev adamların giydiği tişörtlerden geçirmişti, bembeyaz, tertemiz, altına siyah tayt. Uzun, esmer atkuyruğu sırtının yarısına dek iniyordu. Yürüme yolunda ilerlerken komşunun kedisiyle konuşmak için durup eğildi, bundan bile beste çıkarıyordu, besteciydi: Yalnız, alışılagelmemiş bir yaşam gerektiriyordu, ama kocası istikrar adamıydı, avukattı Robert. Şirket avukatı, tonlarca para kazanıyordu, karısına öyle bağlıydı ki, ben olsam kendimi kapatılmış hissederdim.</p>

  <p class="block_7">Karen, <span class="text_2">merhaba</span> diye içeri girdi, ben de ses verdim. Banyodan aldığım son bir-iki öteberiyi çantama tıkıştırırken, onun küçük evdeki öbür odaları dolaştığını duyuyordum. Derken yatak odasının kapısında göründü.</p>

  <p class="block_7">“Bizim eşyalarımız nerede?” diye sordu. Yüzüne baktım. Üç çocuğumun içinde en çok o isterdi eşyaların yaşarken durduğu yerlerde kalmasını, bütün bunların, kendi geçmişinin ve tarihinin bekçiliğini yerine getirme biçimimi beğenmez, eleştirirdi hep.</p>

  <p class="block_7">“Şu ıvır zıvır mı?” dedim. “Hepsini çöpe attım.”</p>

  <p class="block_7">“Anne!” Sonra bir süre sustu, biraz düşündükten sonra, “Atmadın,” dedi.</p>

  <p class="block_7">“Doğru, atmadım.”</p>

  <p class="block_7">“Peki ner’deler?”</p>

  <p class="block_7">“Bodruma koydum. Ortadan kaldırdım. Buraya çocuklar geliyor. Nasıl olduklarını bilirsin. Sen de onlardan biriydin.”</p>

  <p class="block_7">Duruş biçimini değiştirirken, “Çocukken öyle olduğumu sanmıyorum,” diye karşı çıktı.</p>

  <p class="block_7">O yaşlarını getirdim gözümün önüne, özenli, aklı başında, sorumlu bir kızdı, öbür iki kardeşine daha katı davranmaya zorlardı beni her zaman. “Doğru, değildin.”</p>

  <p class="block_7">Ellerini karnındaki belli belirsiz şişliğe götürdü, içinden geçenleri okuyordum adeta: <span class="text_2">Ben çocukken nasıl biriydim? Benim çocuğum nasıl biri olacak?</span> Yüreğimin daraldığını hissettim.</p>

  <p class="block_7">Havaalanına giderken yapacağım çeşitli işler için arka arkaya sorular soruyordu, sanki o anneydi, ben de işleri yarım yamalak bırakabilecek çocuk. Benimle birlikte uçağa biniş kapısına kadar gelme niyetindeydi, ama yanıma yalnız tek bir bavul aldığımı işaret ettim, üstelik çekerek götürebileceğim tekerlekleri vardı. Yürüyen kulvar çıkış kapısına yaklaşınca isteksizce ayrıldı yanımdan ve indi. Bir tutam saç atkuyruğundan kurtulup dışarı çıkmak üzereydi, kucaklaşırken yanakları kızardı.</p>

  <p class="block_7">“Çok güzel görünüyorsun,” dedim sırtına dökülen saçlarını okşarken.</p>

  <p class="block_7">Gülerek, “Böyle diyorsun, anne, çünkü buna inanmak senin görevin,” dedi.</p>

  <p class="block_7">“Öyle diyorum, çünkü gerçek bu, Karrie.”</p>

  <p class="block_7">Yüzünü buruşturup terminalin yolunu tuttu. Yürüyen merdivene binmeden önce arkama bakmak için döndüğümde hâlâ orada durduğunu gördüm, ellerini iri iri açtığı gözlerine siper etmiş bakıyordu, bakışları çocukça, biraz da ürkekti. Geride ne bıraktığımı düşünmenin pişmanlığı bir sancı gibi saplandı yüreğime, ama bu sancı hemen kayboldu neredeyse.</p>

  <p class="block_7">O kadar çabuk olmasa da uçağa binip kemerimi bağladığımda tümüyle geçmişti. Uzun ve sıkıcı bir uçuş olacağını bilmekle birlikte içim kıpır kıpırdı, geleceğimi, yazgımı değiştirecek yepyeni, bilinmeyen bir dünyaya adım atıyordum ne de olsa.</p>

  <p class="block_7">***</p>

  <p class="block_7">Boston’a inince bir otomobil kiraladım. Orada iki gün kaldım, zamanımın çoğu havaalanının yanındaki Bostonia Oteli’nin bir odasında eski sevgililerimden biri olan Carl Olney ile yatakta geçti. Evle ilgili haberleri aldıktan birkaç gün sonra aramıştım onu, doğrusunu isterseniz, Carl’ın benimle görüşebilir durumda olması beni doğuya getiren nedenlerden biriydi.</p>

  <p class="block_7"><span class="text_2">Görüşebilir durumda</span> diyorum. Aslında öyle bir durum hiç yoktu. Evliydi çünkü, ama ona telefon ederken bunu zaten biliyordum. Gene de görüşebilir miyiz diye sordum, o da kabul etti. Bunu sormuştum çünkü nasıl bir tilki olduğunu biliyordum, geçen yıl San Francisco’ya geldiğinde bana davranışlarıyla göstermişti tilkiliğini, şimdi de işime yarayacağını düşünmüştüm. Sormuştum, çünkü kadınlara düşkündü, sekse de, benim de buna ihtiyacım vardı. Joe ile ayrıldığımızdan beri iki yıldır hiç ilişkim olmamıştı, hatta daha ayrılmadan önce seyrekleşmişti sevişmelerimiz, sıcak, biraz görev gereği yapılan sevişmelerimiz. Sordum, elli iki yaşında bir kadın olarak bunu sormayı <span class="text_2">göze aldım,</span> çünkü tutkuyla dokunulmayı delice özlemiştim, bir başkasının vücuduna, tenine dokunmaya susamıştım, burnumda tütüyordu; beni genç ve güzelken tanıyan Carl geçirdiğim bütün değişimlere rağmen hâlâ vücudumu, etimi hissetmek, vücuduna bastırmak ister diye düşünüyordum.</p>

  <p class="block_7">Carl’ın vücudu da değişmişti, göğüs kafesinin hemen altında toparlak bir göbeği vardı artık, başının arkasında da giderek seyrelen saçlarının arasında kel bir nokta beliriyordu. Başlangıçta kendini savunmaya geçti, ama çok geçmeden birbirimize alıştık, derken eski tempomuzu olmasa da eski uyumumuzu yakaladık; sonunda orta yaşlıların sevişmeye başlarken yaşadıkları acı açlık duygusuyla dalga geçmeyi başarmıştık.</p>

  <p class="block_7">Carl’ı aramamın nedeni seks yapmayı özlememdi, ama sonra özlediğimin, biriyle yan yana yatmaktan, sevişme sonrası ya da sevişme öncesi yapılan dağınık konuşmalardan ibaret olduğunu anladım. O sırada her konudan konuşabilirdi insan, ben unutmuştum bunları. Kendisini aramamın benim için ne kadar zor olduğunu anlattım ona. Eskiden hoşuma gidebilecek her şeyin -belli deyişlerin, belli alışkanlıkların- artık bana nasıl yük gibi geldiğinden söz ettim. Geçimsiz bir kadınla yaptığı evliliği anlattı o da, başka zaman olsa kulak asmazdım anlattıklarına, ancak daha onlar evlenmeden önce San Francisco’da tanışmıştım karısıyla, evet, <span class="text_2">geçimsizdi.</span> ‘Vefalı olmak konusunda’ eskisinden daha başarılı olduğunu belirtti. Carl bunu söylerken, tuhaftır ki, çırılçıplak üzerinde yatıyordum, kahkahalarımı tutamadım. Bir an durduktan sonra o da koyverdi makaraları.</p>

  <p class="block_7">Otelle de dalga geçtik. Küçük, zevkli, sevimli bir odada kalıyorduk, gelgelelim otoyola bakıyordu. Araçların sürekli akışı ve çıkardıkları gürültü yol kenarındaki ucuz otelleri çağrıştırdı bize, bunun üzerine geceliği 250 dolara derme çatma otel esprileri yapmadan edemedik.</p>

  <p class="block_7">Yaptığımız tümüyle kurallara aykırı gibi geliyordu, öyleydi, üstelik bayağıydı da, en çok hoşuma giden yanı buydu. Joe’yu aldatmak buruk bir duyguya kapılmama yol açmıştı, ama tadını çıkarmaya bakıyordum. Doğrusunu isterseniz, çıkardım da. Carl’la birlikte en azından birkaç kez zevkten inleyip sarsılırken <span class="text_2">Al işte,</span> diye geçiyordu içimden. Daha fazlasını bile yapabilirdim de şişmiştim, daha ilk geceden bu kadar iyi olması yeterdi.</p>

  <p class="block_7">Cuma sabahı tam odanın kapısından çıkıyordum ki Carl oramı buramı öperek, eteğimi kaldırıp parmaklarını içime sokarak yeniden başladı. Önceki geceden hâlâ ıslaktı cinsel organım, istekli olduğum için içime giren parmakları kaygan sesler çıkarıyordu. Eteğim belime sıyrılmış, yarı giyinik olarak son bir kez daha seviştik yatağın kenarında. Carl coşkuyla haykırıyordu. Bütün bu yaşadıklarımız başımı döndürmüştü, giderken külotumu bulmaya bile kalkmadım. Bırak Carl bulsun, dedim, odanın sağına soluna dağılmış giysilerini toplarken; kartvizitimi bulmuş gibi.</p>

  <p class="block_7">Kiralık arabaya bindiğimde kalçalarım hâlâ ıslak, kımıldadıkça birbirlerine değerken kaygandılar. Direksiyon başında kuzeye doğru giderken arada sırada burnuma hafif bir seks kokusu geliyordu. Bir-iki kez elimi eteğimin altına götürüp parmaklarımla sevişmekten şişmiş etimi okşadım. Son iki günü nasıl geçirdiğimi düşünmek heyecan veriyordu, fakat nedeni yalnızca bu değildi. Genel bir yaşam sevinciydi duyduğum, insanın çok sık tatmadığı türden bir duygu, her şeye yeni baştan başlamanın, yeni bir serüvene atılmanın doğurduğu heyecan cinsel iştahımı kabartıyordu. İlk kocam vajinamla düşündüğümü söylerdi bazen. İnanmayacaksınız ama bunu övgü olarak dile getirirdi ve o günlerde -bambaşka günlerdi onlar-, şimdi buna hiç inanmayacaksınız, ben de bu sözlerini övgü olarak kabul ederdim. Artık bitti. Her nedense ansızın bunlar geldi aklıma ve ayıldım. Duruldum.</p>

  <p class="block_7">Kafamı dağıtmak için radyoyu açtım: National Public Radio’da (Ulusal Halk Radyosu), yaşanan siyasal ilişkilerle ilgili bir söyleşi. Sinyal kesilene dek can kulağıyla dinledim. Sonra radyoyu kapatıp tekerleklerin altından hızla kayan yolda sessizce sürdüm arabayı. Artık kuzeye dönmüştüm, otoyoldaki araçların sayısı iyice azalmıştı; uzun zamandır böyle boş yollarda araba kullanmıyordum. Sağda solda boy gösteren akçaağaçlara vuran kızıllığın arasına yeni düşen tek tük güz renklerine bürünmüş ağaçlar, kara tepelerin her iki yanına doğru çekiliyorlardı.</p>

  <p class="block_7">Oraya vardığımda akşama daha vardı. Yol boyunca birkaç kez mola vermiştim, öğle yemeği için, şarap içmek için, bir de alışveriş yapmak için. Dışarıda hava serinlemişti, son bir saattir ısıtıcıyı çalıştırıyordum.</p>

  <p class="block_7">Güneydeki küçük, çirkin alışveriş merkezini geçer geçmez kasabanın hemen hemen hiç değişmemiş olduğunu gördüm. Mezarlık her zamanki gibi derli topluydu, taşları eğilmiş eski mezarların köşesine, bucağına dikilmiş çiçeklerle bayraklar yerli yerindeydi. Ana caddedeki ahşap dükkânlar sanki ısınmak için birbirlerine sokulmuşlar gibi yana yatmışlardı. Sessiz bir öğleden sonrasıydı; kimsecikler görünmüyordu ortalarda. Yolun ortasında iri, sarı bir köpek uyuyordu. Korna çalınca ağır ağır kalktı, uzaklaştı. Kasabadaki tek dur işaretinden sağa döndüm ve yokuş aşağı, ırmağa doğru inmeye koyuldum. Ve ansızın, karşımdaydı işte: Beyaz dış kaplamaları, kıvrımlı padavralarla<sup class="calibre2">1</sup> kaplı dik çatısı, hiçbir zaman, belleğimde bile kapanmayan bel vermiş siyah kepenkleriyle oracıkta duruyordu ev. Öndeki pencereler, alçalmaya başlamış güneşten alev alevdi.</p>

  <p class="block_7"><sup class="calibre2">1</sup> <sup class="calibre2">Kiremit yerine kullanılan ince tahta.</sup></p>

  <p class="block_7">Bahçenin biçilip budanması gerekiyordu, araba yolu uzun çimenlerin arasında daracık patikaya dönmüştü. Alev almışçasına kızaran pencerelerin altındaki yayvan mavi yıldızçiçekleri iyice açmıştı. Otomobilin kapışını açtığımda soğuk hava tokat gibi çarptı yüzüme, ardından tanıdık, bildik bir koku, ta kasabanın eteklerinde başlayan tarlalardaki çiftlik yaşamıyla karışık çam kokusu. Öylece kalakalıp kokuyu çektim içime. Islak çimenleri geçtim yürüyerek. Anahtar kapının sağındaki lambanın üstündeydi, emlakçıya oraya bırakmasını söylemiştim, alıp kapıyı açtım. İçeriye adım atar atmaz hiç yabancısı olmadığım küflü bir koku karşıladı beni: yanmış odun ve kül kokusu. Yıllar boyu eve bu kokuyu verenin dedem olduğunu düşünürdüm, çünkü ateşi o yakardı ve giysilerine de sinerdi aynı koku. Yıllarca kullanılan belli parfümlerin, belli çayların, pişirilen bazı yemeklerin kokularının yanı sıra bu kokunun da eve özgü olduğunu ancak o öldükten sonra anladım.</p>

  <p class="block_7">Hole girerken sol taraftaki odada sezdiğim bir şey irkiltti beni. Başımı çevirip baktığımda ağzım açık kalakaldım.</p>

  <p class="block_7">Tümüyle değişmişti.</p>

  <p class="block_7">Aklımda kaldığı kadarıyla anneannem bu odayı -ön salonu- yatak odası olarak kullanmıştı yıllarca. Dik merdivenleri çıkmak onun için sorun olmaya başlayınca buraya taşınmış ve ömrünün aşağı yukarı son on yılını bu odada geçirmişti. Duvarlar kâğıt kaplıydı o zaman, sokaktan içerisi görünmesin diye kalın perdeler asılıydı pencerelerde.</p>

  <p class="block_7">Şimdiyse rahat koltuklarıyla oturma odası olarak döşenmişti. Gözüme tek takılan bu değildi, odanın genel görünümü farklıydı. Duvarlara alçı çekilmiş, beyaza boyanmıştı, yarıya kadar çekili panjurlar da beyazdı. Üstüne bastığım, evin, arka tarafına dek uzanan yer döşemelerinin de zımparalanıp yeniden cilalandıklarını fark ettim. Eski koyu lekeler gitmiş, çamın rengi açık kehribar rengine bürünmüştü. Sönük bir parıltısı vardı.</p>

  <p class="block_7">Ev bambaşka bir havadaydı. Yazlık eve dönüşmüştü artık, kasaba doktorunun saygın evi olmaktan çıkmıştı. Arka odaya gidip ısıtıcının termostatını buldum. Çıt diye düğmesini çevirdikten birkaç saniye sonra yaşlı kalorifer gümbürdeyerek çalışmaya başladı. Sağa sola bakarak bu odadaki değişiklikleri incelemeye koyuldum. Rue Teyzem eski eşyaların yerine yenilerini koymuş olmalı diye düşünüyordum ki, gözümü diktiğim güzelim koltuğun anneannemin sallanan koltuğu olduğunu anladım ansızın. Duvarlar palmiye yapraklı kâğıtlarla kaplıyken oracıkta oturmaya bayılırdı. O zamanlar siyahtı koltuk, belki de koyu yeşil ya da kahverengi, aklımda kalmamış. Şimdiyse beyazdı, sırt ve oturak minderlerinde iri, cart pembe lale desenleri vardı.</p>

  <p class="block_7">İç içe açılan odalarda ağır ağır dolaştım, her birini en ince ayrıntısına kadar inceledim, içindekileri belleğime kazıdım. Oradan oraya dolaşırken yaşlı yer döşemeleri çıtırdıyordu. Olduğu gibi bırakılıp el sürülmemiş, değiştirilmemiş birkaç eşya vardı yalnızca. Ne var ki çoğu ya boyanarak ya yüzü yeniden kaplanarak ya da kılıf geçirilerek kılık değiştirmişti. Dört bir tarafta aynıydı: Eşyalar zımparalanıp üstüne beyaz boya atılarak renkleri açılmış, sonra da bir-iki yere zıt tonlar serpiştirmek için yeşil-beyaz çizgili perdeler, iri çiçekli kılıflar, siklamen rengi yastıklar, hasır yaygılar kullanılmıştı.</p>

  <p class="block_7">Mutfaktan geçip arkadaki kilere, oradan iki basamak aşağı inip bir zamanlar dedemin çalışma odası olarak kullandığı, eve sonradan eklenmiş küçük bölmeye <span class="text_3">girdim. Buradaki koyu renkli dolaplarla perdelerin kaldırıldığını, duvarların beyaza boyandığını gördüm. Eskiden loş, iç karartıcı -o zamanlar bana öyle gelmezdi ya, neyse- olan oda şimdi sevimli, ferah bir yere dönüşmüştü.</span></p>

  <p class="block_7">içimden bir parça koparılmıştı sanki. Anneannem bu odayı dedemin öldüğü günkü gibi korurdu, bu yönüyle hem ben hem de ağabeyim için büyülü bir yanı vardı, sanırım. Kolejdeki yıllarında eve geldiğinde Lawrence ders çalışırdı burada. Yanında oturayım diye ben de girerdim içeriye. Kapağı kıvrılan yazı masasının başında bulurdum onu, yeşil lambanın ışığı elleriyle kitaplarını aydınlatırken, yüzünü gölgede bırakırdı. Saatlerce konuşurduk; dersini bölmem umurunda değilmiş gibi görünürdü. Arkasındaki koyu raflarda ilaçlarla araç gereçler diziliydi. Beyaz diş mineleri tablosu odanın bir köşesinde dururdu o zamanlar, sonra metal kolu başının üstüne inen boy ölçme aleti vardı; bir de dişçi ya da berber koltuğunu andıran o acayip koltuk, dedem orada ne bademcik ameliyatları, ne diş çekimleri gerçekleştirmişti. Eskiden anneannem onun yardımcılığını yapmış, öyle söylerdi: Eter uygularmış; o günlerde önce gazlı beze eter damlatır, sonra da hastanın burnuna kapatırlarmış o bezi. Şimdi çevreme bakarken dedemin duvarda asılı duran diplomaları geldi aklıma, onların hemen yanındaysa insan —kuşkusuz erkek- vücudunu gösteren kocaman çizim. En üstteki rafaysa doldurulmuş iki hayvan yerleştirmişti: porsuk ve mavi balıkçıl. Daha o zamandan kürkle tüylerini güveler yemiş, renkleri solmuştu. İkisi de yerinde değildi artık. Belki satılmış, belki de çöpe atılmışlardı.</p>

  <p class="block_7">Tüm bu işlerin Rue’nun kararı olduğunu düşündüm. Parasını ödeyerek birine yaptırmış da olabilirdi. Yaşamının çoğunu Paris’te geçirmişti, annesinin cenazesinden sonra onca yolu bir daha geldiğini sanmıyordum. Görüşmüyorduk. Ölüm haberini aldığımda önce sarsıldım, sonra ona yazmadığım, yeterince umursamadığım için suçluluk duygusu sardı içimi.</p>

  <p class="block_7">Doğrusu Rue’yu sevmezdim. Uzun yıllar onu her aklıma getirdiğimde, [Seine Irmağı’nın] Sağ Kıyı’daki dairesinde tek başına, pencereden dışarı bakarken gelirdi gözümün önüne, yoldan geçen kim varsa kınayarak, başkalarına karşı bir nedenle yanlış yaptıklarına inandığı kimseleri eleştirerek. Belli bir noktada gözümün önünden geçen bu sahnenin esin kaynağını buldum: Windsor Düşesi’nin bir fotoğrafını görmüştüm, dul kaldıktan sonra ilerlemiş yaşlarında yüzü acıyla dolu, Paris’teki <span class="text_2">evinin</span> penceresinden sokağı gözetliyordu, ikisinin arasında böyle bir bağlantı kurduktan sonra ağabeyimle birlikte teyzemden ‘Düşes’ Rue<sup class="calibre2">1</sup> diye söz etmeye başladık. İkimizden biri Düşes’ten gelen postayı diğerine bildirirdi hemen, bazen bir Noel kartıydı bu, bazen de hiç beklenmedik bir zamanda ve yanında hiçbir açıklama olmaksızın gönderdiği aileden kalma armağanlar, bir öbek fotoğraf ya da kurdeleyle bağlı, saplarına madeni para işli altı gümüş kaşık. Öldüğü haberini aldığımda, adını -ya da takma adını- duyunca, yüreğimde bıraktığı buruk acıdan başka hiçbir şey hissetmemiştim.</p>

  <p class="block_17"><span class="text_4">1</span> <span class="text_4">‘Rue’ sözcü</span><span class="text_5">ğ</span><span class="text_4">ünün</span> <span class="text_5">İ</span><span class="text_4">ngilizce anlam</span><span class="text_5">ı</span> <span class="text_4">ac</span><span class="text_5">ı</span><span class="text_4">, pi</span><span class="text_5">ş</span><span class="text_4">manl</span><span class="text_5">ı</span><span class="text_4">k; Frans</span><span class="text_5">ı</span><span class="text_4">zcada ise sokak, caddedir.</span></p>

  <p class="block_7">Yeniden hole gidip oflaya puflaya merdivenlerden yukarı çıktım. Evin bu en eski bölümünde eskiden üç yatak odası vardı, fakat bunlardan biri uzunca zamandır banyo olarak kullanılıyordu. Kapısı açıktı, onun karşısındaki diğer kapının açıldığı koridordan tavan arasındaki iki yatak odasına gidiliyordu. Anneannemleri görmeye geldiğimizde ve sonradan buraya taşındığımızda, bu odalardan birinde Lawrence, diğerinde ben kalırdık. İkisinin arasından, ötekinden daha dik merdivenler mutfağa inerdi. Biz geceleri oraya açılan kapıyı kapatmaz, böylece ısıtma sisteminin geçmediği odalarımızı mutfaktan yükselen sıcak havayla ısıtırdık. Galiba dedemle anneannemin gece ortalarda dolaşırken çıkardıkları sesleri, tatlı dille ettikleri sohbetleri duymak da hoşumuza giderdi.</p>

  <p class="block_7">Alt kattaki elden geçirme çalışmasının aynısı yukarıda da göze çarpıyordu. Geniş, kahverengi yer kaplamaları mavi-yeşil arası açık bir tondaydı artık. Koyu renkli başucu lambalarımızsa tatlı bir griye bürünmüştü.</p>

  <p class="block_7">Kalorifer borularından belli belirsiz bir metal kokusu yayılıyordu. İçeriyi havalandırmak için bazı pencereleri açtıktan sonra aşağı inip arabadaki eşyaları -sebze, meyve, içkiyle dolu alışveriş torbalarıyla yanımda getirdiğim tek çantamı- indirmeye koyuldum, giysi, kitap gibi gerekli diğer eşyalarımı oradan oraya taşımamak için kutulara koyup kargoya vermiştim. Hava daha da soğumuştu, uzaktan bir yerlerden sürekli havlayan köpek sesleri geliyordu.</p>

  <p class="block_7">Mutfakta öteberiyi yerleştirirken tezgâhın üstünde bulduğum elektrikli süzgeçte küçük bir sürahi dolusu kahve yaptım. Kahve fincanını alıp yemek odasındaki masaya kuruldum. Berbat bir kahveydi -acaba kahve tenekesi ne kadardır oradaydı?-, pencereden görünen pembemsi akçaağaca vuran ışığı seyrederken birkaç yudum içebildim zar zor. Ağaçlarda bu renkleri görmeyeli yıllar olmuştu. Dışarıya bakarken dertleniverdim birden, şimdi içinde olsam da, bu dünyayı çoktan yitirmiştim sanki.</p>

  <p class="block_7">Saçmalıyorsun diye geçirdim içimden. Kalkıp fincanı mutfağa götürdüm, kahveyi lavaboya döktükten sonra bavulumu almak için hole gittim. Çekiştirerek dik basamaklardan yukarı üst kata taşıdım, ben küçükken anneannemin olan odada, bavulu açıp içindekileri boşaltmaya ve onun eski çalışma masasına yerleştirmeye başladım. Çekmecelere yayılmış duran o günlerden kalma gazete kâğıtlarının kenarları zamanla kararıp kıvrılmıştı.</p>

  <p class="block_7">Dış kapıdaki tokmağın sesiyle yerimden sıçrayacaktım neredeyse. Basamaklardan aşağı inerken kapı tokmağı bir daha çaldı, tam dört kez.</p>

  <p class="block_7">Kapıyı açtım.</p>

  <p class="block_7">Dışarıdaki mermer eşikte duran yaşlı bir kadınla karşı karşıyaydım. Ufacık tefecik, hafif kamburu çıkmış biriydi, bana bakarken başını kaldırması ve azıcık yana dönmesi gerekiyordu. Bu da oncağıza sinsi bir hava veriyordu; bir an çocuk gibi tuhaf bir korkuya kapıldım.</p>

  <p class="block_7">Kendini Bayan Chick diye tanıtınca bildim kim olduğunu. Elbette, küçükken <span class="text_2">Bayan Cik, Cik, Cik</span> diye tavuk çağırır gibi seslenirdik arkasından. İki ev aşağıda otururdu.</p>

  <p class="block_7">Ben <span class="text_2">Bayan</span> diye hitap etmeye kalkınca <span class="text_2">Mary</span> Chick diye düzeltti. Yarın sabah kahvaltıda yemem için fırından yeni çıkmış top ekmek getirmişti bana; iki tepsi yaptığını, bu kadarının ona fazla geleceğini söyledi. Alüminyum folyoya sarılı paketi tutuşturdu elime.</p>

  <p class="block_7">Abartılı bir biçimde teşekkür ettim. Kahve içmeye içeriye buyur ettim. Kabul etti. Mantosunu askıya astıktan sonra mutfağa geçtik. Dolaptan fincan çıkarıp ona kahve koydum, sonra pek canım istemese de kendi fincanımı doldurdum, aynı zamanda konudan konuya atlayarak gereksiz şeyler anlatıyor, buraya yaptığım yolculuktan, otomobille gelirken soran yaşamadığımdan, kasabada her şeyin gözüme aynı göründüğünden söz ediyordum.</p>

  <p class="block_7">Yerime otururken içeride esen havada hafif bir seks kokusu geldi burnuma, acaba önünden yürürken Bayan Chick de duyuyor muydu aynı kokuyu? Acaba kokuyu alsa bile tanır mıydı? İlk bir ya da iki yudumdan sonra fincanını bırakırken, “Az’cık değişmiş, di mi?” dedi, kendi dediğini doğrularcasına başını sallarken çenesi de yukarı kalktı.</p>

  <p class="block_7">“Ev mi?”</p>

  <p class="block_7">Gene başını salladı.</p>

  <p class="block_7"><span class="text_2">“Çok,”</span> dedim, “çok değişmiş. Güzel olmuş fakat alışamadım. “</p>

  <p class="block_7">“Anneannen görseydi, mezarında rahat uyuyamazdı.”</p>

  <p class="block_7">Birlikte köşe bucağı gözden geçirdik. Sıcacık lamba ışığında her şey yepyeni ve hoş görünüyordu. “Bilmem, belki de beğenirdi.”</p>

  <p class="block_7">İçerlemişçesine dudaklarını sarkıttı. “Yo, beğenmezdi,” diye diretti. “‘Nerede benim...’” çevresine bakındı ‘“nerede benim sallanan koltuğum? Eski divanım nerede? Ya pufum?’ Eski eşyalarını isterdi o.”</p>

  <p class="block_7">Yüzüne baktım, bilmiş gözlerle gülümsüyordu. Anneannem hiç sevmezdi onu; yeni yeni aklıma geliyordu. Bunu anımsayınca nedense rahatladım. “Bütün o ıvır zıvıra ne olduğu hakkında bir fikrin var mı?” diye sordum.</p>

  <p class="block_7">Burnunu çekti. “Bazılarını teyzen almıştı, bunu biliyorum. Gümüş ve onun gibi şeyleri.”</p>

  <p class="block_7">“Öyle mi? Neyse, onlardan bizde de var, Lawrence’la bende.”</p>

  <p class="block_7">“Hımmm!”</p>

  <p class="block_7">“Diğerlerini sattı mı dersin? Burada olmayanları?”</p>

  <p class="block_7">“Bazılarını. Açık artırma düzenlediler diye duymuştum. Rutland’da. Ben gitmedim ama gidenler oldu. Gerçekten para eden eşyaları satmış galiba. Gümüşleri, halıları diye anlattılar. Hani şu eski Şark halıları vardı ya. Eski kumaşlar da vardı aralarında. Onlar şimdi çok para ediyor. Biz eski giysilerimizi yıpranana kadar kullanıyoruz sanırdık.” Acı bir gülümseme yayıldı dudaklarına, gülümseyerek karşılık verdim.</p>

  <p class="block_7">Bir süre sustuk. Oturduğu yerde kımıldayınca, koltuğundan çıtırtılar geliyordu. “Daha kalacak mısın, ne dersin?” diye baklayı ağzından çıkardı sonunda, yukarı kalkık gözlerindeki yan bakışlarla. Kulakları kepçe sayılırdı, üst köşeleri de sivri. Cin bile olabilirdi. Eciş bücüş.</p>

  <p class="block_7">Omuz silktim. “Daha bilmiyorum. Bu pek çok şeye bağlı.”</p>

  <p class="block_7">“Ailenin hoşuna gitmez herhalde,” diye sorarken buyurucu bir ses tonu vardı.</p>

  <p class="block_7">“Bilmem, artık evde danışacak aile kalmadı sayılır.” Kahve fincanını bıraktım, içemiyordum. “Aslında kalmadı.”</p>

  <p class="block_7">“Peki ya kocan, onun fikri ne?”</p>

  <p class="block_7">işte geldi. Dedikodular ülkenin bu uzak köşesine de erişmişti besbelli. Anlaşıldı. “Doğrusunu istersen, kocamla boşandık.” Gülümsemeye çalıştım yine. “Dolayısıyla, bir -ya da istersen iki diyelim- fikri olsa bile, kulak asmam gerekmiyor artık.”</p>

  <p class="block_7">“Hah, işte!” dedi, hoşuna gittiği belliydi. Fincanını alırken sözüne ara verdi, bakışlarını uzaklara yöneltip yeniden söze başlamadan önce kokusuz kahvesinden bir yudum daha aldı. “Baksana, aklımda yanlış kalmadıysa, sen ilkinden de boşanmıştın, değil mi?”</p>

  <p class="block_7">“Ya! Ne güçlü bir belleğin varmış!” derken neşemi bozmamaya çabaladım.</p>

  <p class="block_7">“Yıllar önceydi.”</p>

  <p class="block_7">“Doğru.”</p>

  <p class="block_7">“Ondan çocukların olmuştu, diye hatırlıyorum.”</p>

  <p class="block_7">“Evet. Üç tane.”</p>

  <p class="block_7">Başını benden yana çevirdi. “Bundan yok herhalde.”</p>

  <p class="block_7">“Üç çocuk yeter diye düşündüm. Bazen onlar bile çok geldi.” Sözü ona da getirip yorgun anne havasına sokmaya çalışıyordum.</p>

  <p class="block_7">Oyuna gelmedi. “Neyse,” diye sürdürdü, “artık böyle yapılıyor olmalı.” Dudaklarından dökülen sözcükler kendini üstün kılmayı hedefliyordu. “Şubatta altmış iki yıldır evli olacağım. Bunu başarmanın <span class="text_2">tek</span> yolu var.”</p>

  <p class="block_7">“Hayret verici,” diyerek ayağa kalktım. “Beni bağışlarsın herhalde,” dedim, “fakat bıraktığım işe dönmezsem, eşyalarımı asla yerleştiremeyeceğim.”</p>

  <p class="block_7">Onu gönderdikten sonra doğruca mutfağa gidip getirdiği ekmekleri çöpe attım. Zaten yiyemezdim; şeker ve tereyağıyla yapılmışlardı, orta yaşta bir kadının uzak durması gereken zehirli maddelerle, en azından üzerlerine çöp kutusunu kapama zevkine varmıştım. Basamakları ikişer ikişer atlayarak ikinci kata çıktım. Öfkeden ne yapacağını bilemez bir halde banyoya girip yüzümü yıkadım. Kumlarken, Bayan Chick’in sinsi yan bakışları geliyordu gözümün Önüne.</p>

  <p class="block_7">Anneannemin bu kadının her geliş gidişinden, <span class="text_2">ani baskınlarından</span> çıkardığı gülünç öyküler aklıma geldi birden. Bayan Chick’in yargılarını bizlere aktarmak hoşuna giderdi. <span class="text_2">“‘Diyorlar ki,”‘</span> diye taklidini yapardı. “Kim? Kim diyor, Cikcik Hanımcık? Senden başka kim der?” İşte <span class="text_2">böyle</span> yaklaşmalıydım ona, bu tavrı takınmayı becermem gerekiyordu.</p>

  <p class="block_7">Hiç de kolay olmayacaktı. Derken buraya gelmekle yanlış yaptığımı düşündüm. Burası çok küçük bir dünyaydı, çok dar görüşlü, kaldırmayacağım kadar benimle ilgili yargılarla ve söylentilerle dolu bir dünya. California’da koleje gitmeye karar verirken buradan kaçmamış mıydım hem? Ülkenin ta öbür ucunda, insanların kendilerini yeniden bulmalarına, dilerlerse bunu defalarca yinelemelerine olanak tanınan bir ortamda yaşamamın nedeni de bu değil miydi?</p>

  <p class="block_7">Elbette o zamanlar bunları enine boyuna düşünmemiştim. Orada kalmamın nedeni ilk kocam Peter’a âşık olmamdı. Çünkü tümüyle onun baştan çıkarıcı etkisinin altına girmiştim. Çünkü anneannemleri her görmeye gelişimde zaman yolculuğuna çıkmışım gibi gelirdi bana ve <span class="text_2">bugünü</span> yaşamak isterdim, Peter’ın dünyasındaki bugünü onunla yaşamak. Sosyal bilimciydi. Üniversitedeki ilk yılımda okutmanımdı, kahve içmeye çağırdığında, bana dokunduğunda, yanına taşındığımda ve dünyasını paylaşmaya başladığımda önem verildiğimi ve özellikle seçildiğimi, <span class="text_2">yeğ tutulduğumu,</span> kabul edildiğimi hissediyordum. Siyasal inançlarıyla doluydu dünyası, başkanlık ettiği toplantılarla, yazdığı makalelerle, kendisiyle yapılan röportajlarla. Hiç beklenmedik zamanda çat kapı gelip bazen bir hafta, bazen de bir ay salondaki kanepede uyuyarak kalan insanlarla. O bir hafta ya da bir ay boyunca tartışmaların, içkinin, uyarıcıların, müziğin sonu gelmezdi sanki.</p>

  <p class="block_7">Benim dünyamda, eski dünyamda evlenmiştik, burada Batı Barstow’da pencerelerden süzülen güneş ışıklarının aydınlattığı, avlusundaki ilkyaz çiçeklerinin ışık altında değerli taşlar gibi parladığı, parkın tepesindeki Dindarlar Kilisesi’nde.</p>

  <p class="block_7">Nikâh hazırlıklarına yardım etmek için, ayrıca batıdaki yeni yaşantıma başlamadan önce anneannemle dedemi göreyim diye babamla birlikte bir hafta öncesinden doğuya gelmiştik. California’dayken o günü iple çekmiştim, fakat buraya gelip de mutfağın üstündeki odama yerleşir yerleşmez, bir an önce buradan gitme isteğine kapılmış, Peter’a duyduğum istekle yanıp tutuşurken sabırsızlıktan neredeyse çılgına dönmüştüm. Nikâhtan iki gün önce geldiğinde dedemin arabasıyla karşılamıştım onu. Yaban hayvanların koruma altına alındığı alandaki park yerinde durmuş, saatler boyunca arabanın koltuğunda bir o yana bir bu yana saldırarak sevişmiştik; durduğumuz yere uygun yabanıl davranışlarda bulunduğumuz için şakalar yapmıştık. Anneannemlerin evine vardığımızda akşam yemeğine geç kalmıştık, sevişme sonrasının tüm izleri vardı üstümüzde: Saçlarımız darmadağınıktı, benim dudaklarım şişmiş, yüzüm tahriş olmuştu. Tepeden tırnağa sperm ve seks koktuğumuzdan hiç kuşkum, yok, çünkü kimse çıkıp neden geciktiğimizi sormaya kalkmamıştı.</p>

  <p class="block_7">Tören sonrasında New York’a giden trene atladık, Peter’in katılacağı akademik toplantıları vardı. Tren raylarda tıngır mıngır giderken geride bıraktığımız tepelerdeki kayalar arasındaki tarlalara, köylere bakıyordu pencereden. Bir an geldi, “Arada bir başka ülkeden geldiğini düşündüğün oluyordur, değil mi, Cath?” dedi.</p>

  <p class="block_7">“Yo, pek sayılmaz,” diye karşılık verdim.</p>

  <p class="block_7">“Bilmem,” dedi, “benimle aynı ülkeden gelmediğin kesin.”</p>

  <p class="block_7">***</p>

  <p class="block_7">Bazı eşyalarımı kaldırmayı bitirdim, sonra üst kattaki holde durup bir o odaya baktım, bir diğerine. Banyodan geçip Lawrence’la benim olan odalara girdim yeniden, ikisinin de birer penceresi vardı, çatı penceresi. Benim odaya giren ışık loştu, melankolik, açık gri bir dikdörtgen oluşturuyordu.</p>

  <p class="block_7">San Francisco’daki yaşantım geçti gözümün önünden, oradaki mutfağa vuran parlak güz sonu ışığı, araba yolunda bir türlü sonu gelmeyen araç onarımlarını yerine getirirken yüksek sesle neşe içinde gevezelik eden Güney Amerikalı komşularım. Joe’yu düşündüm, mutlu günlerimizde eve geldiğinde ön kapıdan seslenişini, haftada birkaç kez elinde küçük armağanlarla gelişini, Green Caddesi’ndeki sevdiği fırından alınma, kurdelesine fiyonk atılmış beyaz kutuda dört tane kurabiyeyle, bir çift antika küpeyle, ilgimi çektiğinden söz ettiğim bir kitapla ya da Suriye pazarından alınma küçük bir kesekâğıdı dolusu ikimizin de adını duymadığı baharatla. Karen geldi aklıma, nasıl mutlu olduğu, gördüğüm kadarıyla bebek doğduktan sonra işleri nasıl yürüteceği konusunda hiç gerçekçi olmadığı. Sonra Jeff; Ekvador’dan yazdığı mektupta ekvator çizgisinde durup bir aşağısına, bir yukarısına atladığını anlatmıştı. Bir de New York’ta okuyan ve o kente âşık olan Fiona. Bunca yaşam. Bunca geçmiş. Benimdi.</p>

  <p class="block_7">Hiçbirinin bu odada kalmaya gelmiş aç, yalnız kızla herhangi bir bağlantısı yoktu sanki.</p>
</body>
</html>
