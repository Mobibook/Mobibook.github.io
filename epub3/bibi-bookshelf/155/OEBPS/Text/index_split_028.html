<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Sue Miller _ Aşağıdaki Dünya.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_31">BBB On Beş</p>

  <p class="block_23">12 Ekim. Harika bir gün. John gün doğumundan günbatımına oradan oraya dolaşıyor. Genç Bayan Wallace bugün öğleden sonra uğradı. Büyüğü şimdi hasta. Cenazeyi eve getirebilmek için yardım istedi. Elimden geleni yapacağıma söz verdim. Kolay olmayacak, neyse ki John böyle şeyleri fark etmiyor.</p>

  <p class="block_7">Artık bu sözlerin anlamını kavramak kolaydı benim için. Bayan Wallace, Seward’in kız kardeşiydi kuşkusuz.</p>

  <p class="block_23">Cenazeyi Colorado’da alelacele gömüldüğü yerden alıp eve, Maine’e getirmek istiyordu. İki tane ablası vardı, büyük ve küçük Bayan Wallace, o günlerde büyük abla da ölüm döşeğindeydi.</p>

  <p class="block_7"><span class="text_3">Anneannemin</span> <span class="text_2">böyle şeyler</span> <span class="text_3">derken, kastettiği paraydı elbette. Evle ilgili giderler. Önem verdiği harcamalar. Evlendikten sonra ta otuzuna merdiven dayayana dek özenle tutmuştu hesaplarını, en küçük harcamaları bile kaydetmişti:</span> <span class="text_2">yaka kolalama 25 cent, çivit 70 cent, 4 metre pamuklu kumaş 1 dolar, bıçak bileyleme 35 cent, LG’ye buz parası 3 dolar.</span> <span class="text_3">Her biri hafta sonunda kayda alınmıştı, artık solmaya yüz tutan mürekkepli kalemle. 12 Ekim tarihinden sonraki üç ay boyunca ise</span> <span class="text_2">SW</span> <span class="text_3">harflerinin yanına not edilmiş harcama tutarları göze çarpıyordu. O aylarda çeşitli giderler geçirilmişti kayda -belli başlı harcamalar, örneğin kiliseye yardım; bu gibi giderleri göstermek zorunda olduğu için kenara ne kadar para koyması gerektiği denetiminden çıkmıştı-, derken ay sonunda Wallace kardeşlere para verebilmişti. Garip olsa gerek, diye düşündüm, böylesi büyük bir harcama listesi yapmak, özellikle de bütün yaşamı azar azar artırdıklarıyla bölünmüş biri için.</span></p>

  <p class="block_23">Düşünün bir kere, tereyağı, iğne, iplik, giysi, ayakkabı sayesinde edinilmiş bağış yapma olanağı. İnkâr ederdi bunları. Ona, dedeme de inkâr etmiş olsa gerek. Ama belki bağış için olduğu gibi buna uygun kuralları vardı. Belki de Seward’in dönüşünü üstlenmesi gerektiğini düşünmüştü. Bu konuda kendi kendine tartıştığına dair herhangi bir yere rastlamadım sayfalarda, dolayısıyla -dahası konuya hiçbir gönderme de yapmamıştı- kimse bilemezdi.</p>

  <p class="block_23">Anlaşıldığı kadarıyla dedemle anneannemin yaşamları olağan akışı içinde geçmekteydi o dönemde. Güncede yaptıkları yolculuklardan söz ediliyordu, Pittsfıeld’e, Bangor’a, Georgia’nın babasının ya da John’un annesinin evine. Bazı akşamlar dışarıda yemek yiyorlardı, gündüzleriyse görüşmek ya da ev işlerinde yardımlaşmak üzere kadınlar sık sık birbirlerinin evlerine gidip geliyorlardı. (İşte bu yüzden Bayan Wallace’ın anneanneme gelip gittiğini fark etmemiştim demek ki; günceler çeşitli kadın adlarıyla doluydu, çat kapı gelen ya da gidilen kadınlar; hastalanan ya da iyileşen, çocuğu olan kadınlar.)</p>

  <p class="block_23">O aylar boyunca dedemin geceleri yüksek sesle kitap okuduğunu, içinden gelirse piyanoda öğrendiği yeni bir şarkıyı çalarak ona eşlik ettiğini anlatıyordu anneannem. Aynı sıralarda dedem tek lambalı bir radyo edinmiş ve her akşam birkaç saatini onun başında geçirme alışkanlığını yaşamının sonuna dek bırakmamış. Doğruydu.</p>

  <p class="block_23">Artık muayenehanede dedeme yardım etmeye de başlamıştı anneannem; orada yaşanan travmatik olaylardan günlük yaşantısının bir parçasıymışçasına söz ediyordu.</p>

  <p class="block_23">Bugün ilk bademcik ameliyatımı yaptım. Korkunçtu. Çok fazla kan aktı. John eteri kullanma becerimi övdü.</p>

  <p class="block_23">Uyumlu ve alışılmış bir yaşam sürdükleri kanısına kapılıyor insan; giderek artan karşılıklı bağımlılık seziliyor.</p>

  <p class="block_7"><span class="text_3">Anneannemin yaşamının o günlerde dile getirilmeyen, üstü kapalı bir başka gerçeği de gebe olmasıydı. Günlüğün hiçbir yerinde açıkça söz edilmiyordu bundan, elimdeki sayfaları karıştırırken, Seward’ın ölümünden ve uzunca bir süre adının geçmemesinin ardından</span> <span class="text_2">SIV</span> <span class="text_3">baş harflerinin birden belirdiği tarihi anımsadım, annemin doğum tarihine çok yakındı. Annemin doğumundan geriye yedi ay sayarak anneannemin karnında bir çocuk taşıdığını ilk kez anladığını tahmin ettiğim güne gittim ve şunları okudum:</span></p>

  <p class="block_23">15 Eylül: Soğuk, sisli bir gün. Bu sabah iyi değilim, öğleden sonra iki elbisemi genişlettim, John’un çoraplarıyla bir-iki eski pantolonunu yamadım. Verdiğim haberle havalara uçtu. Bu akşam Empsonların Yeri’ne gidip kutlayacağız.</p>

  <p class="block_23">Biraz daha geri, annemin doğumundan dokuz ay öncesine giderek anneannemin gebe kalabileceği günlere gelince, Seward’ın ölümünü haber aldığı haftalarda, dedemle anneannemin buna acıyla göğüs gerdikleri günlerde buluverdim kendimi. Kendisinden önce anneannemin bir sevgilisi olduğunu öğrendiği o günlerden sonra dedemle ikisi bir çocuk sahibi olmaya karar vermişlerdi; anneannem sevgilisinin öldüğünü öğrendikten hemen sonra. Anneannemin, yaşamındaki bütün değişikliklerin dedemin el atmasıyla gerçekleştiğini öğrenmesinden sonra. Bunu, o gerçeğin gölgesinde seviştiklerini düşününce, hem üzüldüm, hem de onlara gıpta ettim - o tür cinsel ilişkiyi çok iyi bilirim: iki tarafı da birbirine bağladığı gibi, aynı anda tarafları birbirinden uzaklaştıran cinsel ilişkiyi. Hay kırıp hıçkırarak ağlamamıza yol açan o cinsel dürtüyü. Öfkeyle arzuyu ve acıyı birleştiren, sonunda bir tür bağışlama ve iyileştirme yoluna dönüşüveren o güçlü cinselliği.</p>

  <p class="block_23">Tüm bunların ürünüydü annem, öyle görünüyordu, sonunda da ben.</p>

  <p class="block_7"><span class="text_3">Georgia için ne tuhaftı kim bilir bu dönem, pek çok konunun gizli kapaklı olması. Şimdi bununla ilgili yazdıklarını okumak ne kadar tuhaf, hele sözü edilmeyen onca dayanma gücünü, gerçekte olup biteni bilince. Her doğan günden ‘harika’, ‘güzel’, ‘sıkıcı’ ya da ‘kapalı’ diye söz etmiş günlükte. Yalnız bir kez ‘kasvetli’ diyor. Her gün yaptıkları işler kaydedilmiş, arada bir can sıkıcı ödevlerinden birine gönderme yapılıyor; öte yandan gebeliğine arada bir üstü kapalı değinmekle yetiniyor: “İki çift şirin patik ördüm.” “Ördüğüm başlığı uçuk yeşil kurdele geçirerek süsledim.” Ayrıca çalıntı paradan söz açtığı tek sayfa</span> <span class="text_2">SW</span> <span class="text_3">baş harflerinin yanındaki harcamaları kaydettiği haftalarda görülüyor.</span></p>

  <p class="block_7"><span class="text_3">Belki o kadar da garip değildir. Gebe bir kadının yaşantısı çok özeldir, çok</span> <span class="text_2">gizli: gebeliğin</span> <span class="text_3">ilk aylarında tek başına çekilen bitkinlik duygusu; taşıdığın varlığın içinde yüzerken hafifçe ilk kıpırdanışları; bedeninin dışındaki yaşantın olağan akışını sürdürürken senden başkasının bilmediği sarsıntılarla tekmeler. Gülümser, karşılık verirsin: Bütün bunlar öylesine içedönüktür ki, paranın, Seward’ın cenazesinin eve getirilmesinin gizi, gebe kaldığı, karnında büyüyen bebeğin ikizi olsa gerek.</span></p>

  <p class="block_23">Seward doğu yakasına getirildiğinde anneannem neredeyse sekiz aylık hamileymiş. O gün dedemin arabasını almış ve ablalarıyla birlikte Seward’i taşıyan treni karşılamak için Bangor’a gitmiş.</p>

  <p class="block_7"><span class="text_3">Soğuk ve yağmurlu bir gün, çamur mevsiminin en yoğun olduğu, asfalt olmayan yolları kaplayan buz tutmuş karların önce donuk çamura, ardından kaim bir gübre örtüsüne dönüştüğü dönem. Araba sürmek güç. iki kez çamura</span> <span class="text_12">saplanıyor</span><span class="text_3">. Birinde at arabasını süren bir çiftçi çekip çıkarıyor, diğerinde Jolar’un acil durumlar için arabada taşıdığı tahtayı havada boşuna dönen lastiğin altına sürerek kendi başarıyor kurtulmayı. Yolda harcayacağı zaman için kendine bol vakit ayırmış olmalı, dolayısıyla oyalanmasına karşın tren istasyonuna Seward’ın ablalarından önce varıyor.</span></p>

  <p class="block_23">Bekleme odasında kocaman dökme demir soba yanıyor. Yanı başına oturup ıslak ayaklarını, soğuktan kaskatı kesilmiş parmaklarını kurutmaya çalışıyor. Pencerelerdeki buğu kaplı camlardan aşağı, gözyaşlarını çağrıştırırcasına süzülen su yardımıyla açılan boşluklardan görebiliyor ancak dışarısını.</p>

  <p class="block_23">Nereye gittiğini Jolar’a söylememişti, yapılacak işlerim var, demişti, o kadar.</p>

  <p class="block_7"><span>Havaların açmasını bekleyemezler, diye sormuştu kocası.</span></p>

  <p class="block_23">Hayır. Bekleyemezdi.</p>

  <p class="block_23">Bunun üstüne teslim olmuştu, karısı bu denli kararlı göründüğünde hep yaptığı gibi, ama telefon etmesini istemişti ondan, merak ederdi yoksa. Telefon etmemişti Georgia. Onca koşturmaca arasında, üstelik suçluluk duygusuna kapılmışken aklından uçup gitmişti kocasına telefon etmek.</p>

  <p class="block_23">Bekleme odasında zaman kavramını yitiriyor ansızın, duraklama duygusuna kapılıyor, iki dünya arasında bir kesitte yaşıyormuşçasına. Nerede olduğunu ve orada ne aradığını unutuyor neredeyse. Uyukluyor sanki; öte yandan en ince ayrıntısına kadar her şeyin farkında - biletçiyle konuşması, parlak pirinç gişenin arkasında duran başka biri, gar saatinin tiktakları, telgrafın arada bir duyulan tıkırtısı, sobadaki ateşin tıslayıp parlaması. Uyuklarken kulağına gelen bir şarkının yatıştırıcı noktaları sanki hepsi.</p>

  <p class="block_23">Seward’ın ablaları, artları sıra gelen siyah takım elbiseli bir adamla içeri girince eli açık ayağına dolanıyor, uzun boylu iki kadın, saçları koyu renk, tıpkı Seward gibi. Yalnız küçük ablasını tanıyor, kendisine uğrayan, utana sıkıla yardımını isteyen o Seward’ın eşyaları arasında ondan gelen notları bulunca, anısına saygıyla cenazesini eve getirmek, için onlara biraz ödünç para verebilir diye düşünmüşler (‘daha doğrusu son umudumuz bu’).</p>

  <p class="block_23">Öteki ablası belli ki epey yaşlı. İkisi de karalar giymişler eski geleneklere uygun olarak, tıpkı Georgia’nın daha kısa bir süre öncesine kadar yaptığı gibi; artık yalnızca ihtiyar kadınlar yapıyor bunu oysa. Ancak yakından bakınca genç olanı hayat dolu biriyken, büyük ablanın sağlığının iyi olmadığı görülüyor, benzi sapsarı, yanakları yüksek ateşten kızarık: Georgia’nın gözünden kaçmıyor.</p>

  <p class="block_23">Küçük abla soluk almadan konuşarak tanıştırma törenine başlayınca, Georgia ayağa kalktı. Gebeliği hemen göze çarpıyordu elbet, Bayan Wallace soluklanmak için bir an durup sürdürdü konuşmasını. Georgia’yla papazlarını tanıştırdı. Rahip Winter incelik yapıp iki kız kardeşi oraya kadar getirmişti arabasıyla. Kadının çenesi düşmüştü. Sesi flütü andırıyordu, konuşması açık ve dikkatliydi. Tren her an gelebilir diye gözünü yoldan ayırmıyordu. Yeri gelmişken, minnetlerini dile getirecek sözleri bulamıyorlardı, tek yapabildikleri günün birinde Georgia’ya borçlarını geri ödeyebilmekti, aynı zamanda böyle eli açık davranmasının başına bir dert açmamış olmasını diliyorlardı. “Fark etmemiştik,” diye başlamıştı ki, sözünü yarıda kesti.</p>

  <p class="block_7"><span class="text_2">Hayır,</span> <span class="text_3">dedi Georgia.</span> <span class="text_2">Başıma hiçbir dert açmadı.</span> <span class="text_3">Ufak tefek özel sorunlarını dert olarak onlara nice acı çekmiş ve hâlâ çekmekte, akıl almadık büyük kayıplara uğramış olan o insanlara anlatamazdı ya.</span></p>

  <p class="block_23">İstasyona yaklaşan trenin düdüğü ortalığı çınlattığında, hep birlikte perona açılan kapıya ilerleyip mart ayazma çıktılar. Çiseleyen yağmur rüzgârla birlikte yüzlerine çarpıyordu, küçük Bayan Wallace, korunmak istercesine ablasına sokuldu. İstasyon şefi de dışarı çıkmıştı onlarla, kulakları sağır edecek kadar yüksek sesle Georgia’yla konuşuyordu. Eşya vagonlarının en arkada olduğunu söyledi işaret ederek. O yöne baktıklarında, atlı cenaze arabasını gördüler, sicim gibi yağan yağmurun altında bekliyordu, kapkara ve korkunç. Abla Wallace’ın derin bir soluk aldığını duydu Georgia.</p>

  <p class="block_23">Tren düdüğünü çalmayı sürdürerek sisin içinden süzülerek çıkmış ve kapkara dev bir hayvan gibi önlerine gelmişti, öyle gürültü çıkarıyordu ki avazın çıktığınca bağırsan da kimse seni duyamazdı. İslim saldı, tangırdayarak kapılarını açtı ve içindeki yolcular ansızın perona akın edip bavullarını toplamaya, kendilerini karşılamaya gelenlerle kucaklaşmaya, sağa sola seslenmeye başladılar. Georgia’yla Wallace kardeşler neşeli bir yaşamın taştığı kalabalığa karşı ağır adımlarla yürüyüp kırmızı eşya vagonuna doğru ilerlediler, hamallar çoktan yükü boşaltmaya başlamış, kutularla bavulları el arabalarına dizmeye koyulmuşlardı bile. Soluk almadan çalışıyorlardı -tren az sonra kalkacaktı-, ansızın karşılarında dört hamalın sırtlayıp taşıdığı tabutu görmek tüylerim ürpertti: Yaklaşmalarına birkaç adım kala tabutun el arabasına konduğunu görmek, hamallardan birinin arkasına dönerek “Bu kadar mı?” diye seslendiğini; bir başkasının trenin kapısına yaslanmadan önce “Hey!” diye bağırıp kahkaha attığını duymak hiç kolay değildi.</p>

  <p class="block_23">Cenaze işlerini gören adamla birkaç yardımcısı peronun öbür ucundan onlara doğru ilerlemekteydiler. El arabasının yanına gelip beklediler. İçlerinden bir tanesi bir adım atarak Wallace kardeşleri selamladı. Usulca konuştular bir süre. Sonra abla dönüp ellerini tabuta koyarak “Artık her şey gerçek, değil mi?” diye sordu kimseden yanıt beklemeksizin.</p>

  <p class="block_23">Kız kardeşi kolunu sıkıca tutarak başını ona doğru eğdi iyice. Bir an başkalarının işine karışan biri olarak görmüştü Georgia kendini, bir yabancı. Burada bulunmasının hiç de yakışık almadığını düşündü.</p>

  <p class="block_23">El arabası uzaklaşırken, rampadan aşağı itilirken, cenazeci tabutu kaldırıp cenaze arabasının arkasına yüklerken -onlara göre kolay bir iş gibi görünüyordu- kapakları yerleştirip arabanın önünde kurulurlarken, dördü birden peronun karşı ucundan izlediler. At yürüyüşe geçtiğinde iki kız kardeş döndüler. Genç olanı Georgia’ya bakarak “Otomobille arkamızdan geleceksin, değil mi?” diye sordu.</p>

  <p class="block_23">Georgia geleceğini söyleyerek onların hemen arkasında, Dr. Winter’ın yanı başında yürümeye koyuldu.</p>

  <p class="block_23">“Tören olmayacak,” diye belirtti rahip kısaca, sanki ona bir şey söylemesi gerekiyormuşçasına. “Yalnızca dua edilecek.” “Anlıyorum.”</p>

  <p class="block_23">“Wallace kardeşler töreni önceden yaptı, öldükten hemen sonra. Anma töreniydi. Etkileyici bir tören.” “Evet,” dedi Georgia. “Acaba orada mıydınız?” “Hayır.”</p>

  <p class="block_23">“Ah,” dedi bilirmişçesine. İstasyon binasının kapısını açarak yolu gösterdi Georgia’ya. Önde giden iki kız kardeş ağır adımlarla bekleme salonunun çıkış kapısına doğru ilerliyorlardı. “Birisi gayda çalmıştı,” diye anlatıyordu papaz. “Ne acılı bir ses o.” “Öyle.”</p>

  <p class="block_23">“Daha önce hiç duymamıştım sanırım. Olağanüstüydü.” Georgia’dan yanıt gelmeyince, “Anladığım kadarıyla delikanlı da gaydacıymış. Böyle denirse eğer,” dedi. “Doğru, öyleydi.”</p>

  <p class="block_23">Papaz ana kapıyı açıyordu bu kez, yağmura çıktılar yine. İki kız kardeş şemsiyeyi açmış papazın otomobilinin yanında duruyorlardı. “Peki,” dedi adam şapkasını çarçabuk kaldırıp başına koyarak. “Orada görüşürüz.”</p>

  <p class="block_23">“Görüşürüz,” diye yanıtladı Georgia. Otomobiline gidip ateşlemeye hazır ederken, papaz da bayanların arabaya binmesine yardım ediyordu. Georgia’nın manivelayı çevirmeye çalıştığını fark, edince yardımına geldi. Georgia direksiyonun arkasına geçerek motor ateş alır almaz gaza bastı ve teşekkür etmek üzere camdan dışarı başını çıkardı. Papaz usulca şapkasını kaldırıp selam verdikten sonra kendi otomobilini çalıştırmaya koştu.</p>

  <p class="block_23">iki araç arka arkaya ilerleyerek atlı cenaze arabasına yetiştiler az sonra ve ardı sıra ağır ağır yola koyuldular. Sisin içinde tangırdayarak en önde giden arabayı seyrediyordu Georgia. İçinden bir ses buradan sıvışıp gitmesini, bu soğuk ve yağmurlu günde bir sonraki dönemeçten kıvrılarak törenden kaçmasını söylüyordu. Yaşadığı gerçek dünyaya dönmesini.</p>

  <p class="block_23">Nasıl? Seward çok az yaşamıştı, kendisi de o kısa sürenin küçücük bir parçasıydı, onun için bu küçük görevi yerine getiremez miydi -toprağa indirildiğini göremez miydi, onunla son bir kez vedalaşamaz mıydı?</p>

  <p class="block_23">Cenaze arabasında giden tabutta siyah takım elbisesiyle yatarken gözünün önüne getirmeye çalıştı onu. Ölmeden önceki Seward’i düşündü sonra. Oğlanın belli başlı özelliklerini anımsamaya çalıştı: yanı başında uzandığında hissettiği kuru vücut sıcaklığını, uzun, hafif yayvan parmaklarını.</p>

  <p class="block_23">Karnındaki bebek kıpırdayıp tekme atıyor. Karnına dayadığı koluna çarpan minik yumruğunu ya da dizini hissediyor. Ansızın hamileliğinin ilk günlerinde gördüğü düşler geçiyor gözünün önünden hızla, Seward’i doğurduğunu gördüğü düşler... Defalarca gördüğü bir düşünde Seward yatmış uyuyordu, kendisi de ona doğru eğilirken büyük bir mutluluk duyuyordu. Bir başkasında, sağken onu gördüğü gibiydi, siyah takım elbise giymiş, kendinden emin tavırlarla bir şeyler anlatıyordu durmadan. Ancak sağlığı yerindeydi. Artık hasta değildi. Georgia, uzun süre onu karnında taşımakla bunu başardığını anlamıştı düşünde. Seward’a yarayan tek tedavi yolunun bu olduğunu.</p>

  <p class="block_23">Sevinmişti. Ne var ki uyandığında, gördüğü düşleri hemen aklından silmeye çalışmıştı. Kocasını bir başka erkekle aldatmış gibi. Açık saçık düşlerdi bunlar.</p>

  <p class="block_23">Ansızın John’u araması gerektiği geldi aklına. Elini ağzına götürdü şaşkınlıkla.</p>

  <p class="block_23">Sonra yine Seward’i düşündü, şöyle demişti: “Bir de böylesini deneyelim. Sen git, ben kalayım.”</p>

  <p class="block_25">işte, Seward, gittim. Yoluma gittim. Ben değiştim. Sense kaldın. Olduğun yerde, olduğun gibi. Sen artık geçmişin bir parçası oldun, Seward, bense ilerledim, uzaklara gittim, bir başka ülkeye, geleceğe.</p>

  <p class="block_23">Karla karışık yağmur artık bir kırbaç gibi iniyordu. Georgia ve öbürleri durmuş cenazeciyle adamlarının iplere asılmasını seyrediyorlardı; sonunda tabut sarsılarak derin çukurun içine doğru kaydırıldı. Yerine yerleştirildi, çamura bulanmış ipler yukarı çekilip toplanarak cenaze arabasının arkasına rasgele atıldıktan sonra Dr. Winter yirmi üçüncü ayeti okudu. Georgia, şemsiyesinin altında onun sesini duymaya çalışıyordu. Fırtınanın patırtısından hiçbir şey duyulmuyordu neredeyse. İlahiye başlamasıyla birlikte Georgia iki kız kardeşin de ona katıldığını duyar gibi oldu, sesleri ayırt edemiyor, ama ilahinin daha gürleştiğini duyabiliyordu. O da başladı sözleri mırıldanmaya. Suflörlük görevini üstlenmişti sanki.</p>

  <p class="block_23">‘Amin’ dendikten sonraki birkaç saniye boyunca kimse ne yapacağını bilemedi. Georgia, ilk adımı atmak bana düşmez diye düşmüyordu. Herhangi bir harekette bulunmak da. Ancak soğuktu. Üşüyordu, ayakları sırılsıklamdı, incecik keten ayakkabıları su içindeydi. Sonunda Bayan Wallacelardan genç olanı ona doğru ilerledi.</p>

  <p class="block_23">“Yola çıkmadan önce bize gelip biraz ısınmak istemez miydiniz? Annem sizi görünce çok sevinecektir. Gelin, bizimle bir çay için lütfen, dilerseniz kahve, bir şeyler de yeriz. Size öyle minnet duyuyoruz ki...”</p>

  <p class="block_23">Olmaz, dedi. Yok, karanlık bastırmadan eve dönmek istiyordu. Zor bir otomobil yolculuğu yapmıştı, onca çamurun içinde.</p>

  <p class="block_23">Bayan Wallace, farkındaydı, elbette. Seward’i eve getirmek için bula bula böyle bir havayı bulmuşlardı ne yazık ki; gelgeldim bu görevin bir an önce yerine getirilmesi gerekiyordu, ablası çok hastaydı.</p>

  <p class="block_23">Ah, evet, dedi Georgia. Anlıyordu.</p>

  <p class="block_23">Otomobillere binip vedalaştılar. Dr. Winter bu kez de yardım etti Georgia’nın motoru çalıştırmasına, Georgia papazın kolu çevirmesini beklemeden gaza basıp onun arabasının yanından geçerken içindeki koyu siluetlere el salladı.</p>

  <p class="block_23">Evin yanında park ettiğinde gece olmuştu neredeyse. Yolculuğunun yaklaşık son yarım saatinde epey gergin dakikalar geçirmişti, yolun nerede bittiğini göremiyor, arada bir kaydığı çamurlu yerlerde direksiyonu kontrol etmekte güçlük çekiyordu. Eve vardığında pencerelerden ışık sızmıyordu; John hâlâ işte olmalıydı.</p>

  <p class="block_23">İçeri girince mutfaktaki ışıkları açarak ocağı yaktı, arkasından evdeki diğer lambaları, böylelikle John geldiğinde neşe dolu bir yuva bulacaktı. Koyu renk giysileriyle ıslak ayakkabılarını ve çoraplarını çıkardı. Saçlarını kurulayıp özenle fırçaladı.</p>

  <p class="block_23">Bir şeyi düşünmemeye çalışırken insanın aklına tuhaf şeyler gelir, işte anneannemin kafası da çok meşgulmüş o gece, kafasından pek çok şey geçse de hiçbirine tam veremiyormuş kendini. Önceden kalan kızarmış eti, pancar ve patatesleri karıştırarak yeni bir yemek yaptığını hayal etmiş. Bunu yaparken kaç adım attığını bile görmüş. Patatesleri yıkayıp kuruladığı, eti kıyma makinesinden geçirip bir kâseye koyduğu gelmiş gözünün önüne. Bu yemeğin yanında verdiği domates sosunu nasıl hazırladığını da anımsamış. Yazın bitimine doğru sıcak havaların sonuymuş, mutfağa sirke, şeker ve olgun domates karışımı bir koku yayılmış. Şimdi midesi daha çok bulanıyormuş, kokudan olmalı, diye düşünmüş; hamile olduğunu henüz bilmiyormuş çünkü.</p>

  <p class="block_23">Bebeğini düşünüyor yine, ellerini karnına koyuyor. Kız mı acaba, erkek mi, sık sık düşünüyordu bunu, her iki olasılığı da getiriyor gözünün önüne, yok öyle çıplakken, cinsel organları ortadayken değil, bebeği nasıl giydireceğini tasarlayarak yapıyor bunu. Kız olursa adını Dolly koyacaklar, Dorothy. Erkek adı bulamadılar henüz. Dilerim erkek olur diye geçiyor içinden. John’a yaraşır bir erkek çocuk.</p>

  <p class="block_23">John. John’un yüzünü görür gibi oldu. Tatlı yüzünü. Sonra ansızın, ona Seward’i anlattığında nasıl baktığını anımsadı. İnanmaz gözlerini. Öfkeli şaşkınlığını. Dudaklarının gülünç bir biçimde sarkıtmasını. Limon yemişçesine ağzını ekşittiğini. İşte o an görmüştü kocasının gerçek yaşını, kendisinden ne kadar yaşlı olduğunu.</p>

  <p class="block_23">Çabucak kalkıp fincanında kalan çayı lavaboya boşalttı. Patatesleri sudan çıkartıp kurulamaya koyuldu. Bir yandan da mırıldanıyordu: ‘Where E’er You Walk.’1 Tenceredeki su önce gümüş köpükler saçmaya, ardından hafifçe buhar salarak köpürdemeye başladı. Patatesleri içine attı. Pencereler buğulanıvermişti çok geçmeden.</p>

  <p class="block_23">John yanakları kızarmış, sırılsıklam eve gelir gelmez tam onu azarlamaya başlamıştı ki -neden aramamıştı, nasıl da meraklanmıştı- doğruca kocasına gidip sarıldı. Öylesine tutkuyla ve aldırmazca öptü ki, adam soluksuz kaldı. İçinde bir şey kıpırdadığını hissetti, gene de taş gibi kaskatı durmaya kararlıydı, kendini tutabilmek için karısından uzaklaşması gerekti.</p>

  <p class="block_23">Kocası elini yüzünü yıkayıp sofraya oturmadan önce üstünü değiştirirken, Georgia kıymalı yemeği bir daha ateşe koydu, taze fasulyeyi ısıttı, bardaklara süt doldurdu. Yemek boyunca havadan sudan söz ettiler. Gün içinde yaşadıklarından bazılarını aktardı karısına, onun ilgisini çekebileceğini düşündüğü ufak tefek olayları. Georgia pek konuşmuyordu, ancak başını kaldırıp baktığında gözlerindeki akıllara durgunluk veren bakışlar John’u şaşırtmıştı. Sersemlemiş bir hali vardı. Acaba doğum mu başlamıştı, ancak bunu Georgia’ya sormak istemiyordu.</p>

  <p class="block_23">Tezgâhın başında yan yana durarak bulaşıkları yıkayıp kaldırdılar, süzülsün diye tabakları bulaşıklıkta bıraktılar. John nemli havluyu tahta askıya serdi. Georgia ışığı kapattı.</p>

  <p class="block_23">Yatağa yatınca bir süre yan yana uzandılar. John karısının içinde fırtınalar koptuğunu, gergin olduğunu seziyordu.</p>

  <div class="calibre4">
    <div class="block_34">
      <span class="bullet_">0 </span><span class="calibre5"><span class="text_3">Nereye Yürürsen Yürü!</span></span>
    </div>
  </div>

  <p class="block_23">“Uyanık mısın, hayatım?” diye sordu Georgia.</p>

  <p class="block_23">“Bir türlü kapanmak bilmeyen bir motorun yanında nasıl uyuyabilirim?”</p>

  <p class="block_23">Georgia güldü bu sözlere. Elini bulup bir süre tuttu. “Sana anlatmak istediğim bir şey var, John. Korkunç, ama aynı zamanda da harika bir şey.”</p>

  <p class="block_23">“Evet,” diyerek dikkat kesildi Jolar.</p>

  <p class="block_23">“Can kulağıyla dinlemeni istiyorum, tek kelime etmeden bırak diyeceklerimi söyleyeyim. Olur mu John?”</p>

  <p class="block_23">“Evet,” diyen John ansızın kulak kesilmişti.</p>

  <p class="block_23">“Dinle bak.”</p>

  <p class="block_23">Kocası bekliyordu.</p>

  <p class="block_23">“Seward Wallace bugün evine döndü. Cenazesi. Tabutu. Denver’dan döndü. Onu karşılamaya gittim, gömülmesini izledim.”</p>

  <p class="block_23">Yanıt vermedi. John’un yüreği güm güm atmaya başlamıştı, kalp atışlarını boğazında duyuyordu.</p>

  <p class="block_23">“Ablaları gelmesini istemişler, gelip ailesinin yanında gömülmesini, ben de onlara yardım etmeyi kabul ettim. Yardım ettim onlara. Para yardımı, Jolar. Ev bütçesindeki parayla. Uzun zamandır biliyordum bunu, anlıyor musun? Geleceğini biliyordum. Sana söylemem gerekirdi, farkındayım. Ama her nasılsa dile getiremedim. Bugün Bangor’a gitmemin nedeni buydu. Kendi işlerimi görmek için değil, Seward için gittim.”</p>

  <p class="block_23">Georgia yan dönmüştü, Jolar onun sesinin kulağına yaklaştığını hissetti. Ilık soluğunu duyuyordu.</p>

  <p class="block_23">“Ne düşüneceğimi bilemedim, John. Acaba... Bilmiyordum işte. Ama şunu hissettim... of, anlatabileceğimi sanmıyorum! Bütün olan bitenden çok uzakta olduğumu hissettim. Sanki onların hepsi bir başka dünyada yaşanmıştı. Ve ben artık o dünyada yoktum, yoluma gitmiştim. Düşündüm ki, galiba, bebeğin varlığı sayesinde bu dünyada yaşıyorum. Bebeğin ve senin, elbette. Ben buraya aitim, Jolar. Senin yanındayım.”</p>

  <p class="block_23">John sesini çıkarmadı. Çekiniyordu, konuşmaya. Minnettardı aslında, sevinmişti. Ama öfkeliydi de, karısının bunu fark etmesini istemezdi. Kocasına verdiğini hissettiği bu armağanı sunarken sesi öyle sevecen, öyle canlıydı ki, ona soru sorması, söylediklerini sorgulaması onu can evinden vurmak olacaktı, aralarındaki bağ zedelenecekti. Ancak her şeyi olduğu gibi kabullenirse, onları birleştirecekti bu bağ. Benzer bir durumda Georgia’yı bir kez hayal kırıklığına uğratmıştı zaten. Bir kez daha incitmeyi göze alamazdı. Hiç düşünmeden gönlü bol davranmasını bekleyen karısının bu isteğini yerine getirmeliydi.</p>

  <p class="block_23">Karısının şaşırtıcı düşüncesizliğinin farkındaydı, içinde gençliğe özgü zalim bir duyarsızlık vardı. Bir şeyler eksikti. Biliyordu bunu, o an anlamıştı. Karısının gerçeğiydi bu, kimliğinin bir parçası. Ona âşık olmasının nedenlerinden biriydi aynı zamanda, her ne kadar beğenmese de bu özelliğini, kendinden ötesini görmesini engelleyen bir şeyler vardı onda. Derken bir çırpıda bastırdığı bir kaygıya kapıldı, Georgia’nın nasıl bir anne olacağı kaygısı. Hemen uzaklaştırdı bu düşünceyi aklından. Bütün dertleri bir yana bırakıp karısına, yiğit kızına döndü. Vicdanının sesine kulak veren dürüst Georgia’sına.</p>

  <p class="block_23">Hastalarına önerdiği zamanı geçirmiş olsalar da, bebeğin bütün bunlara tanık olmasının, dahası sevişmelerine katılmasının aylar boyu sıkıntısını, utanç verici sıkıntısını (elinde değildi) çekecekse de, karısına usulca sokulup arzusunu imleyen dokunmalarla okşamaya başladı onu.</p>

  <p class="block_7"><span class="text_3">Georgia da kapılmıştı bebeği aşk ilişkilerinin bir parçası kıldıkları düşüncesine, ancak bu onun aldığı zevki artırmaya yaramıştı. Yavaş hareketlerle içinde gelip giden,</span> <span class="text_12">John’un</span> <span class="text_3">ellerini alıp şiş karnına koyarak içinde taşıdığı canı hissetmesini sağlamıştı; orgazmın doruğuna vardığında koyverdiği çığlıklarla geceyi uyandırmıştı, aldığı zevkin uzak, bir gelecekte de duyulmasını istercesine.</span></p>

  <p class="block_11" id="id_bookmark17"> </p>
</body>
</html>
