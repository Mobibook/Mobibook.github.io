<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Sue Miller _ Aşağıdaki Dünya.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_32" id="calibre_pb_25">Ancak yapılacak bir şey yoktu. Peter’la evliliğimiz fiyaskoyla sonuçlanmıştı. Sona ermişti. Hata bendeydi. Ondaydı. Ama Karen’da değildi. Bunu defalarca anlattım ona. Boşanmanın anlamının artık annesiyle babasını aynı anda göremeyeceği olduğunu açıkladım. Sonunda babasını hemen hiç göremeyeceği ortaya çıktı.</p>

  <p class="block_23">Karen bunu kolay atlattı sayılır aslında, Peter’ın çocukların yaşamından çekilmesi, Arizona’da iyi bir iş bulmasıyla oldu, çok sevinmiştim. Ödlek davranıyordum galiba, babasının her geliş gidişinde çektiği acılara katlanmak yerine ağır ağır iyileşen yaraları yeğliyordum.</p>

  <p class="block_7"><span class="text_3">Ne var ki o özenli tutumu, gözlemciliği, ayrıntıları gözden kaçırmama özelliği, insanları hoşnut etme isteği büyürken onunla birlikte gelişti.</span> <span class="text_2">İnce</span> <span class="text_3">biri olup çıktı Karen. Fazla ince. Sanki bir an olsun inceliği elden bırakırsa, insanlar onu bırakıp gidecekti. Daha sonra Joe’ya öylesine bağlanması beni gene ürkütecekti.</span></p>

  <p class="block_23">Biz ayrıldıktan sonra ona ne kızdı, ne de küstü. Yok, yapmadı, daha önce de belirttiğim gibi sövüp sayan, hiddetlenen Fiona olmuştu. Karen ise bu olayda bile ince davranmayı elden bırakmadı, Joe’ya karşı sevecen ve anlayışlıydı. Kuşkusuz bana da.</p>

  <p class="block_23">Böyle davranacağı belliydi deyip duruyordum kendi kendime. Artık büyümüştü. Evlenmişti. Eskisi kadar umursamıyordu.</p>

  <p class="block_23">Bunların hepsi doğruydu. Robert’la evlendikten sonra kabuğunu yırtmışa benziyordu artık, yaşamın iniş çıkışlarından korunuyordu. Gene de Joe’ya ve bana karşı özenli tutumunu sürdürdüğünü seziyordum. Özenli, sevgi dolu, hiçbir rizikoyu göze almayan tutumunu.</p>

  <p class="block_23">İçine sıçtık, demek isterdim ona bazen. Ben sıçtım. Öfkeden kudurmaya hakkın var. Kudur.</p>

  <p class="block_23">Ama demedim. Bir kez daha sevindiriyordu beni, hem de fazlasıyla; düşünceli, özenli ve sakin davrandığı için sevinçliydim. Zaten bu davranış biçimi onun değişmez bir özelliği olmuştu artık. Karen’ın başka türlü davranması düşünülemezdi. Hele hamileliği konusunda bana, ‘korkuyorum, anne’ ya da ‘yardımın gerek’ diyen bir Karen, asla.</p>

  <p class="block_23">Odasına girdiğimde uyuyordu, hol kapısı açıktı, koridorda da hastane telaşı ve gürültüsü vardı. Ayakucunda durup onu seyrettim. Bitkin görünüyordu. Aylardır sokağa çıkmamıştı, yüzünden okunuyordu, ona giydirdikleri hasta geceliği, sarıp sarmaladıkları çarşaflar kadar beyazdı yüzü. Gözlerinin altındaki, yorgunluk belirtisi kara torbalar dışında bembeyazdı. Ağzı aralıktı, derin derin soluk alıp veriyordu. Hiç makyaj yoktu yüzünde. Şiş göbeği ve çarşafın altından bile belli olan dolgun memeleri de olmasa yorgunluktan bitap düşmüş bir çocuktan farksızdı.</p>

  <p class="block_23">Tek ayağı çarşafın altından çıktı, uzundu, zarif bir hareketle kıvrılmıştı, tabam kirden biraz kararmıştı; tırnaklarındaki parlak oje aşınmış, her bir ayak parmağının ucunda ince bir çizgi halinde kalmıştı. Dokunmak geldi içimden. Ayağını tutmak istedim. Soluk alıp verişini izlerken, çocukları acı çeken annelerin kapıldığı duygulara kapıldım ben de: Ne kadar saçma olduğunu bilse de bir anne, çocuğu hangi yaşta olursa olsun onu korumam gerekirdi diye düşünür, acı çekmesine yol açan şeyin kendi hatası olduğuna inanır.</p>

  <p class="block_23">Az sonra elimdeki çiçekleri yatağına bağlı tepsiye bırakıp odadan çıktım. İlk gördüğüm hemşireye yeni doğanların yoğun bakım ünitesi nerede diye sordum.</p>

  <p class="block_23">Jessie’yi görmeye hazır olduğumu sanıyordum. Yanılmışım.</p>

  <p class="block_23">İnanılmayacak ölçüde küçüktü. Yalnız küçük olsa, iyi, aynı zamanda cılız; kıpkırmızı eti minik kemiklerinin üstünden sarkıyordu. Yüzü ve omuzlarının görünen yerleri iğrenç morluklarla kaplıydı. Yeni yumurtadan çıkıp yuvadan aşağı düşmüş, hem de kötü düşmüş bir serçeyi andırıyordu.</p>

  <p class="block_23">Parlak ışıkların altında göğüs yüksekliğinde bir yerde duruyordu, altındaki bez ve başındaki pembe örgü bere dışında çıplaktı. Her yanından -göbeğinden, ayağından, ağzından- değişik boylarda plastik tüp ve kordonlarla bir makineye bağlanmıştı; bana dişçi koltuğunun yanında duran, musluğu, lambayı, oyma aletlerini tutan aygıtı anımsattı. İçine koydukları plastik çadır on beş santimetre kadar üstündeydi. Robert’ın dediği gibi gözlerini bağlamışlardı, insana en kötü gelen de buydu. Kollarıyla bacakları arada bir irkilmişçesine belli belirsiz kıpırdıyordu.</p>

  <p class="block_23">Bulunduğu bölümdeki tabelada LÜTFEN SESSİZ OLUN. DİNLENMEYE ÇALIŞIYORUM yazıyordu. Üstteki monitör yaşam belirtilerini göstermekteydi, benim tek anladığım nabız atışlarıydı. Yanı başında oturan hemşire yaklaştığımı görünce ayağa kalkmıştı. Fısıldayarak sordu: “Anneannesi siz misiniz?”</p>

  <p class="block_23">Başımı evet anlamında salladım.</p>

  <p class="block_23">“İyiye gidiyor, gerçekten. Dokunmak ister miydiniz?”</p>

  <p class="block_23">“İzin var mı?”</p>

  <p class="block_23">“Elbette,” dedi. “Yavaşça dokunun dememe gerek yok herhalde. İşte, örtüyü kaldırıyorum.” Kadın plastik örtüyü kaldırırken, altına uzanıp elimi hafifçe Jessie’nin kamına koydum, göbek bağından sarkan tüpün hemen üstüne. Elim kocaman göründü gözüme, sanki devin teki çirkin ve damarlı elini uzatıyordu bebeğe. Parmaklarımın altındaki teni sıcak ve kuruydu, ama eti titrerken yaşam doluydu, kolunu oynatması hızlandı.</p>

  <p class="block_23">“Ooo, heyecanlandı,” diyen hemşire monitöre çevirdi bakışlarını. Genç ve güzel bir kadındı, uzun saçlarını arkaya toplamıştı. Üzerine parlak baskılı bir hastane önlüğü giymişti.</p>

  <p class="block_23">“Bunun olması normal mi?” diye sordum.</p>

  <p class="block_23">“Şey, azı yararlıdır.”</p>

  <p class="block_23">Çabucak elimi çektim, o da örtüyü indirdi.</p>

  <p class="block_23">“Ne işe yarıyor?”</p>

  <p class="block_23">“Plastik örtü mü?”</p>

  <p class="block_23">“Evet.”</p>

  <p class="block_23">“Işıkların altında kurumasın diye.”</p>

  <p class="block_23">“Işıklar sıcak tutmak için mi?”</p>

  <p class="block_23">“Pek değil, yaraları için. Işığın yardımıyla vücudu yaralarda biriken kanı emiyor.”</p>

  <p class="block_23">“Demek sorunu bu?”</p>

  <p class="block_23">“Denebilir. Biri bu. Henüz kendi başına soluk alıp veremiyor. Ayrıca kanaması var, anlattılar mı?”</p>

  <p class="block_23">“Yoo, daha yeni geldim. Hiçbir şey bilmiyorum.”</p>

  <p class="block_7"><span class="text_3">Bebeğin yanından uzaklaşıp kapıya doğru ilerlemiştik, ama hemşire fısıldayarak konuşmayı sürdürüyordu. Kocaman loş odanın dört bir yanında sessizlik hüküm sürüyordu. Bebeklerin yattığı, hemşirelerle ana babaların dolandığı odada birbirinden tecrit edilmiş on-on iki kadar bölme bulunuyordu. Bebekler bile sessizdiler. Hiçbirinin gıkı çıkmıyordu. Duyulan seslerin çoğu elektronik aygıtların, bebeklerin bağlandığı yaşam makinelerinin</span> <span class="text_2">bip</span> <span class="text_3">ve</span> <span class="text_2">ding</span> <span class="text_3">sesleriydi.</span></p>

  <p class="block_23">“Kanama mı?”</p>

  <p class="block_23">Başını salladı. “Kafasında.”</p>

  <p class="block_23">“Aman Tanrım!”</p>

  <p class="block_23">“Durun,” diyerek kolumu tuttu. “Bir şeyi yok, hemen durdu. Kaygılanacak bir durum olmayabilir.”</p>

  <p class="block_23">“Ameliyat edilmesi gerekecek mi?”</p>

  <p class="block_23">“Yo, hayır. Hayır. Bekleyeceğiz. Bekleyip göreceğiz. Çoğu zaman sorun kendi kendine çözülür. Bu veletlerin sorunları kendiliğinden çözüme ulaşır. Hele Jessie kadar büyük olanlarınkilerin.” Hemşire anlatırken ansızın keskin bir bip sesi çınlattı ortalığı, başını hemen o yana çevirdi, sonra yeniden bana döndü, sanki bir bakışta oradaki hangi bebeğe ne olup bittiğini kavramış, yorumlamış ve unutuvermişti -hem de birkaç saniye içinde.</p>

  <p class="block_7"><span class="text_3">“Jessie</span> <span class="text_2">büyük</span> <span class="text_3">mü yani?”</span></p>

  <p class="block_7"><span class="text_3">Gülümsedi. “Bizim ölçütlerimize göre o bir</span> <span class="text_2">anne,”</span> <span class="text_3">dedi. “Öyle ya, büyük.”</span></p>

  <p class="block_23">Ben dışarıya çıkarken, hemşire çoktan Jessie’ye doğru ilerlemeye başlamıştı.</p>

  <p class="block_23">Yorgun bakışlı, aşırı kilolu genç bir hemşire odasına girip yüksek sesle kan alması gerektiğini söyleyene dek Karen uyanmadı. Bir saati aşkın bir süredir Karen’ın yatağının yanındaki sandalyede oturmuş, gözlerini açtığında bebekle ilgili ona ne anlatacağım diye kafa yoruyordum.</p>

  <p class="block_23">Bir şey söylememe gerek kalmadı. Beni görür görmez gözleri yaşlarla doldu, eğilip onu yatıştırmaya çalıştım. Omzuma yaslanıp “Anne!” diye ağlamaya koyuldu.</p>

  <p class="block_23">Hemşire, “İsterseniz, daha sonra geleyim,” dedi.</p>

  <p class="block_23">“Yapar mıydınız?” dedim. “Çok iyi olur.”</p>

  <p class="block_7"><span class="text_2">“Pas de probleme,”</span> <span class="text_3">diye karşılık verdi.</span> <span class="text_2">Pa</span> <span class="text_3">yerine paw diye okumuştu ilk sözcüğü.</span></p>

  <p class="block_7"><span class="text_3">Oysa o sırada Karen çoktan sırtını bana dönmüş, yanındaki kâğıt mendil kutusuna uzanıyordu. “Siktir!” dedi. “Bir daha ağlamayacaktım. Ağzıma</span> <span class="text_2">sıçayım.”</span> <span class="text_3">Uzun uzun burnunu çekti, soluk alışı yavaşça düzene girdi. Sonra yeniden konuştu: “Geldiğin için çok teşekkür ederim, anne.”</span></p>

  <p class="block_23">“Ah, tatlım. Seve seve geldim. Teşekkür etme.”</p>

  <p class="block_23">“Bebeği gördün mü?”</p>

  <p class="block_23">“Gördüm.”</p>

  <p class="block_23">“Ne düşündüğünü sormayacağım. Bizlerden farklı düşünmüyorsundur. ‘Tanrım, nasıl da korkunç.’ ‘Tanrım, ne kadar küçük.’ ‘Tanrım.’”</p>

  <p class="block_23">“Bence güzel bir bebek. Çok güzel.”</p>

  <p class="block_23">Durmadan gözlerini siliyordu, önce birini, ardından ötekini. Ağzı açıktı.</p>

  <p class="block_23">Sonunda ağzını kapattı. Arkasına yaslandı.</p>

  <p class="block_23">“Onu kucağıma almaya can atıyorum. Sen aldın mı?”</p>

  <p class="block_23">Yanlış bir soru sormuştum. Gözleri yeniden sulandı.</p>

  <p class="block_23">“Bunu bana sorma,” diye terslendi.</p>

  <p class="block_7"><span class="text_3">“Ah, canım, affedersin,” diyerek bir süre onu izledim; gözyaşlarına engel olmaya çalışıyordu. “Karen,” dedim. “Kendini sıkma.</span> <span class="text_2">Ağla.</span> <span class="text_3">Tanrı biliyor ki buna aldırmam. “</span></p>

  <p class="block_23">“Ben aldırırım,” dedi sertçe. Birden çocuk gibi görünmüştü gözüme. İnatçı, dediğim dedik. “Hem de nasıl aldırırım.” Doğrulup yeniden burnunu çekmeye koyuldu. “Bir kızımız oldu. Harika küçük bir kız. Ağlamayacağım. Haksızlık olur bu. Hem de ne... kimseye yararı olmaz.”</p>

  <p class="block_23">“Doğru, harika bir kızın var. Ama başı büyük dertte. Yaşamak için çok çaba göstermesi gerek. Bu da üzücü. Bu çabayı göstermesi gerektirmesiyse korkunç bir gerçek. Ağlamaya değer, hele bir de onu seviyorsan. Haksızlık olmaz, Karrie. Hem de hiç. İnan bana.”</p>

  <p class="block_23">“Biliyorum. Evet, biliyorum,” derken ellerini saçlarında gezdiriyordu. Bakımsız kalmış koyu renk saçlarında. Başını yıkaması gerekiyordu. “Ama anne, hiç susamazsam diye korkuyorum. O zaman hiç... işe yaramaz biri olurum. Aylardır yattığım yerden işe yaramadığım gibi.”</p>

  <p class="block_23">“İşe yaramaz ne demek? Gebeydin! Jessie’nin doğmasına olanak vermek için dinleniyordun.”</p>

  <p class="block_23">“Nasıl başarılı bir iş çıkardım gördün.” Öfkeyle güldü.</p>

  <p class="block_23">“Karen!”</p>

  <p class="block_23">Yüzü değişti. Yeniden yastıklara attı kendini. “Off, bunların hiçbirini söylemek istemedim. Bana kulak verme. Dinleme. Yorgunum. Sıkı bir içki olsa içerdim.”</p>

  <p class="block_23">“Peki, güzel. Bir dahaki gelişimde sana çiçek yerine ne getireceğimi biliyorum artık.”</p>

  <p class="block_23">Kahkahalarla güldü. Derken yeniden sildi gözlerinin yaşını.</p>

  <p class="block_23">Kendi evime gidemezdim, kuşkusuz. Üç oğlu olan kiracılarını Noel’e kadar orada kalacaklardı. En azından kızım eve dönene kadar onların, Karen’la Robert’ın Montgomery Caddesi’ndeki evlerinde kalacak, çalışma odasındaki kanepede uyuyacaktım. O gün akşama doğru Robert’la hastanede buluştuk ve komşunun garajına gittik; otomobilimi oraya park etmiştim. Ayrı ayrı arabalarda evin yolunu tuttuk. Robert, Karen’la Jessie’ye iyi geceler dilemek üzere yeniden hastaneye gitmeden önce çarşaflarla havluların yerini gösterdi, kanepeyi açtı. O eve dönmeden uykuya dalmışım.</p>

  <p class="block_23">Ertesi gün erkenden çıkıp gitti, daha kalkmamıştım bile, ancak evin bir yerlerinden gelen duştan akan suyun, saç kurutma makinesinin, açılıp kapanan çekmecelerin, radyodaki sabah haberlerinin sesi gelmişti kulağıma.</p>

  <p class="block_23">Dışarı çıkmadan önce temizlik yaptım. Ortalık karmakarışıktı. Çarşafların yıkanma zamanı gelmiş de geçmişti, mutfak bulaşık doluydu, masanın üstü kurumuş kırıntı ve yemek artıklarıyla kaplıydı. Mutfaktaki raflar neredeyse boşalmıştı. Karen yatağa mahkûm olduğundan beri Robert’la ikisi kısıtlı alışveriş yapıyorlar, yalnızca gerektiği kadar satın alıyorlardı besbelli: Tylenol ya da Advil gibi soğuk algınlığı ilaçlarının en küçük kutularını, tuvalet kâğıdından en çok iki rulo alıp gelmiş, yemeklerini dışarıdan getirtmişlerdi. Hastane yolunda gördüğüm ilk süpermarkette durup büyük bir alışveriş yaptım. Eve dönünce, onları raflara dolaplara yerleştirdim, her yanı yiyecek, kâğıt malzeme ve ilaçla doldurdum. Ertesi gün, Karen’la bebeği görmeye gitmeden önce yine çıktım alışverişe, bu kez bebek öteberileri aldım: Bulabildiğim en minik tişörtleri, tulumları, elbiseleri topladım, Jessie onların bile içinde yüzerdi ya, neyse. Aldıklarımın arasında battaniyeler, beşik örtüleri, kauçuk yastıklar, bir tane hareket eden, birkaç tane yumuşak oyuncak vardı.</p>

  <p class="block_23">İlk iki gün hastaneye öğlene doğru gidip üç-dört saat kaldım, kâh Karen’ın yanı başında oturdum, kâh bebeğin. Eve döndüğümde bir saat kadar uyudum çünkü hastanede bulunmak, sürekli beklemek, bir doktorun yolunu gözlemek, bir testin yapılmasını ya da sonucunu beklemek bile yorucuydu.</p>

  <p class="block_23">Karen’a da öyle geliyordu. İkinci gün, “Burada çıldıracağım,” diye başlamıştı. “Hadi, vakit öldürmek için saçma sapan bir şey yapalım. Belki aşağıdaki dükkânda iskambil kâğıdı satılıyordur.”</p>

  <p class="block_7"><span class="text_3">Satılıyordu elbette. Böylece taburcu olmadan önceki son iki gün düzenli olarak yaptığımız işlerden biri bu oldu. Her birimiz sırayla gidip Jessie’nin yanında oturuyor, kulağına fısıldıyor, usulca onu okşuyor, sonra da Karen’ın odasında oturup amansız kâğıt oyunlarına başımızı gömerek, buna gereksindiğimiz için olsa gerek, bulunduğumuz ortamı unutup kendimizi kaptırıyorduk. Oyun sırasında Karen yüzünü kâh asıyor, kâh ekşitiyordu. Tıpkı çocuklar gibi vır vır konuşuyordu durmadan: “Çok</span> <span class="text_2">güzeeeeel,</span> <span class="text_3">bey’fendi, ama yeterli</span> <span class="text_2">değil.”</span> <span class="text_3">“Al, zeki çocuk, seni izliyorum bilesin.”</span></p>

  <p class="block_23">Arada bir elindeki kâğıtları hınçla formika masaya atıp kazandığını haykırırken, sonunda ona bir yararımın dokunduğunu düşünüyordum, büyürken buna fırsat vermemişti.</p>

  <p class="block_23">Jessie’nin durumuysa iyiye gidiyordu ya da bize öyle diyorlardı. Benim için bunu anlamak zordu. Hâlâ kendi başına soluk alamıyordu, oysa yardımcı olacak bir ilaç veriyorlardı, bir tür sürfaktan, ayrıca aldığı oksijen miktarını sürekli düşülüyorlardı. Üçüncü gün yanına girdiğimde, üzerindeki parlak ışıkları kapatmış, onu ayrı bir bölmeye koymuşlardı. Bunun anlamı, artık gözlerinin bağlanması gerekmediğiydi. Birdenbire yara bereli yüzünün büyük bir bölümünü, kirpiksiz gözkapaklarını görebilmiştim. Ancak gözlerini sık sık açmıyordu, çünkü sakinleştirici veriyorlardı. Solunum aygıtına bağlanan bebeklerin çoğuna bunu yaptıklarını öğrendim.</p>

  <p class="block_23">Yanı başında oturduğumda kulağına usulca şarkılar söylüyor ya da minicik elini parmaklarımla tutup fısıldıyordum. Ondan beni işitmesini, dokunuşumu hissetmesini istedim, sözümü dinlemiş gibiydi adeta. Bazen elleriyle parmağımı sıkıyordu, aklınıza gelebilecek en hafif biçimde. Hemşireler de aynı kamdaydılar: Titizlikle izledikleri monitördeki verilere göre yanında olduğum zamanlar sakinleştiğini söylüyorlardı.</p>

  <p class="block_23">Başının kanaması kafama takılmıştı; beynine kan aktığı düşüncesi tehlikeli geliyordu bana. Karen yanımda olmadığı bir anda doktora sordum bunu. Dedikleri kaygılarımı dindirecek türdendi. Kanama çok kısa sürdü, dedi. Kalp atışları biraz düşmüş, kan basıncı artmıştı, hemen denetim altına alınmıştı. Bebekte ne bir yara ne de hasar belirtisi vardı. Tüm bunlar iyiye işaretti.</p>

  <p class="block_23">Ona inanmak istedim. Ufak tefek, nazik bir adamdı. İspanyol kökenliydi. Aksam çok hoştu. Torunuma ‘Çessie’ diyordu, bana göre bu bebeğin dünyada bir birey olarak görülmesi, adının bir başkasının dilinde dile getirilmesi anlamına geliyordu.</p>

  <p class="block_23">Dördüncü gün -Karen eve dönmeden önceki gün- gidip plastik bir mama sandalyesiyle bebek karyolası aldım. Sandalyeyi eve getirip kutusundan çıkardım. Robert geç vakit hastaneden gelince kocaman, ağır karyola kutusunu arabanın bagajından içeri taşımama yardım etti. Sürükleyerek, soluklanayım diye arada bir mola vererek bebek odasına götürdük, orada çıkardık kutusundan.</p>

  <p class="block_23">Robert için karyolayı kurmak hiç zor olmadı, bu açıdan Joe’dan çok farklıydı. Gerekebileceğini düşündüğü bütün araç gereci önceden aldı yanına. İşe koyulmadan önce birkaç sayfalık kurma talimatını okudu. Kendisi vidalarla somunları sıkarken parçaları oynatmadan tutma görevini de bana verdi. Boyunbağıyla ceketini çıkarmış, gömleğinin kollarını sıvamış da olsa hâlâ iş kılığı vardı üstünde. Açık mavi gömleğine çok para ödediği belliydi, koyu renk pantolonu şıktı. Nasıl da yakışıklıydı! Çalışırken güçlü, narin ellerine bakıp, kol kaslarının gerilip gevşemesini seyrederek bunu geçiriyordum içimden. İlişki kurduğum hiçbir erkek böyle yakışıklı değildi. Kaliteli, düzgün, bakımlı, güven verici. Hiç Karen’ın tarzı değil diye düşündüm.</p>

  <p class="block_23">Çok genç yaşta evleniyorlar diye karşı çıkmıştım. Robert’ın kızım için -tam olarak bu sözlerle dile getirmemekle birlikte- çok özel olmadığını düşünüyordum. Hukuk öğrencisiydi alt tarafı. Öngörülebilir, güvenli bir yaşam uzanıyordu önünde. Karen ne demek istediğimi anlamıştı, ancak onun istediği tam olarak buydu. “Yaşa</p>

  <p class="block_32" id="calibre_pb_26">mim boyunca Robert’ın yanında olacağını, bana bakacağını biliyorum,” demişti.</p>

  <p class="block_23">Dehşete düşmüştüm. “Ama kimsenin sana bakmasına gerek yok ki, Karne.”</p>

  <p class="block_23">“Yok, biliyorum. Aslında gerek yok.” Kahkahası acıyla çınlamıştı. “Gene de ben öyle istiyorum.”</p>

  <p class="block_23">Karyolayı kurarken, kafamızı kurcalayan pek çok ciddi konu varken elimizden geldiğince havadan sudan konuşmaya çalıştık. Jessie’den pek az söz açtık, kanamanın ne kadar kaygı verici olduğundan ya da olmadığından, soluma aygıtından ne zaman kurtulacağından, şu ya da bu doktorun dediklerinden söz ettik. Çoktan ‘aştığını’ söyledi bana. Jessie’yi olduğu gibi kabullendiğini, başına ne gelirse gelsin, onu sevdiğini, edinebileceği en iyi yaşam koşullarında yaşamasını sağlamak istediğini belirtti. “Ne olursa olsun, hâlâ onun iyi olacağına inanıyorum, “ dedi, vidayı sıkmakla boğuşurken kaşlarını iyice çatarak. “O bir savaşçı, biliyorsun.”</p>

  <p class="block_23">“İyi biliyorum,” dedim. Bana da öyle geliyordu çünkü. Sakinleştirici etkisi altındayken bile çaba göstermekle geçiriyordu zamanın çoğunu. Durmadan yüzüyor, yüzüyordu.</p>

  <p class="block_23">Bir yıl kadar sonra daha çok odalı bir eve taşınabilecekleri olasılığını tartıştık. Karen’dan, işine dönmesinin daha ne kadar süre alacağından, en kısa zamanda müziğine kavuşmasının Robert için ne kadar önemli olduğundan konuştuk.</p>

  <p class="block_23">“Belki bir süre bunu istemez,” diye belirttim. “Çocuklar -çocuk- oyalar insanı. Hele Jessie... o daha çok oyalayacaktır, sanırım.”</p>

  <p class="block_23">“Bana göre hava hoş,” dedi. “O nasıl isterse, öyle olur.”</p>

  <p class="block_23">Benden de konuştuk, Robert, Vermont’taki yaşantımı sordu, biraz anlattım.</p>

  <p class="block_23">“Kararın ne, ne düşünüyorsun?” diye sordu.</p>

  <p class="block_23">“Dürüst olmam gerekirse, bilmiyorum. Şimdi buradayken, kendi evimde kalmasam bile, orası yıllar öncesinde kalmış gibi geliyor. Sanki birbirlerini dışlayan iki ayrı dünya. İkisine de inanmam kolay değil.”</p>

  <p class="block_23">Karyolayı köşesine ittikten sonra şilteyi içine yerleştirdik. Ben çarşafları torbasından çıkarıp sererek Jessie’nin yatağını yaparken, Robert da çarşıdan aldığım döner çıngırağı -Karen sevinsin diye minyatür tahta bir orkestra seçmiştim- yatak başına asıyordu, işimiz bitince bütün boş kutularla kâğıtları aşağı taşıyıp çöpe attı. Birbirimize iyi geceler dilerken saat on biri geçmişti. “Banyoya önce sen gir,” dedim. “Sabah erken kalkması gereken sensin.”</p>

  <p class="block_23">Çalışma odasına girip kentin göz kırpan ışıklarına bakan pencerelerin perdelerini çektim. Geceliğimi giyerken, Robert’la birlikte işimizi nasıl başarıyla yürüttüğümüzü, biriyle yaşamı paylaşmanın ne kadar hoş olduğunu, tek başına yaşamanın işime gelen yanları olmakla birlikte birisiyle yaşamayı ne kadar özlediğimi düşünüyordum.</p>

  <p class="block_23">Banyo sıram gelince içeri girdim, dişlerimi fırçalarken telefon çaldı; Robert’ın yatak odasının önünden geçerken Karen’la konuştuğunu anladım, sesi nazik ve güven vericiydi. Çalışma odasında uykuya dalmak üzereyken, sesinin ara ara yükselip indiği geliyordu kulağıma, sanki yeniden çocuk olmuştum da, alt kattaki mutfaktan gelen anneannemle dedemin konuşmalarına kulak kabartıyordum.</p>

  <p class="block_23">Karen eve dönünce, günlük görev akışında değişiklik oldu. Öncelikle onların evinden ayrıldım, eski arkadaşlarımdan Ellen Gerstein’ın konuk odasına taşındım. Artık Frye Okulu hakkında her gece yatmadan önce ve kahvaltıdan sonra kucak, dolusu dedikoduyla besleniyordum: diğer öğretmenlerin ne yaptıklarından tutun da kızların başlarına gelenlerden, annesiyle babası boşananlardan, okulun kurallarını çiğneyip sigara ya da içki içerken yakalananlara kadar.</p>

  <p class="block_23">Şöyle bir bakayım, ne yapacağıma karar vermek üzere daha sıkı düşünmeye kendimi zorlayayım diye bir gün Ellen’la birlikte okula gittim. Sabah erkendi, dolapların bulunduğu koridor bomboştu; kızlar dua odasındaydılar. İngilizce sınıfı karmakarışıktı, sandalyeler düzensiz duruyordu, tahtalar silinmemişti. Arkadaki tahtada cümle yazma denemeleri göze çarpıyordu, önde, kürsünün arkasındaki tahtada kızlardan biri iri, eğri büğrü harflerle şöyle yazmıştı: BU TARAFSIZ BİR SINAVSA, BİLİN BAKALIM??!!! BİZ NEDEN TARAFIZ?!!!</p>

  <p class="block_7"><span class="text_3">Koridordan biri seslendiğinde, çekmecelerde bıraktığım bazı dosyalarımı gözden geçiriyordum, ansızın beş kız birden çevremi sardı: “Bayan Hubbard, ayi’nanmıyom, geri</span> <span class="text_3">dönmüşsünüz! Ayi’nanmıyom!” Hepsi sabun, kolonya, kahve, saç spreyi ve sigara kokuyordu. Bir anda sıraya çöküverdim, başıma üşüşüp vıdı vıdı ederek son yıllarında onları bıraktığım için sızlanmaya başladılar. İçlerinden biri sırtıma yaslandı, bir başkası ilgimi çekmek için yüzüme dokundu, Lizzie Lanier’dı bu. Kendisi için bir tavsiye mektubu yazmamı istiyordu. Geç kalmıştı, ama olsun, yazmam gerekiyordu, yazmalıydım, bugün burada bulunmam güzel bir yazgıydı sanki, hem de</span> <span class="text_2">mükemmel.</span></p>

  <p class="block_23">O sırada Jessie geldi aklıma, onların yaşında olduğunu, baş belası kesildiğini, bir yüksek okula başvurduğunu, böyle koktuğunu, bana dokunduğunu getirdim gözümün önüne.</p>

  <p class="block_23">Ellen’ın evinde gördüğüm düşler karmakarışıktı, yabancı bir yatakta uyurken yaşardınız bunu ya da yaşantınız altüst olduğunda. Çoğu Jessie’yle ilgiliydi, nereye gitsem hortlak gibi onu da taşıyordum yanımda. Ancak düşlerimde başka kılığa giriyordu. Birkaçında kendi çocuklarımdan birine dönüşmüştü. Birinde Jeff ti; çıldırıp bağlı olduğu kabloları söküp atarak kurtulmaya çalışıyordu, bir keresinde de Fiona, komadaydı galiba, belki de ölmüştü. Bu düşlerde ben hep çaresiz, eli kolu bağlı biriydim, aynı zamanda da çılgın gibi. Çoğu kez uyandığımda parmaklarımla çarşafları tırmalarken, kalbim küt küt atarken buluyordum kendimi.</p>

  <p class="block_23">Karen ile Robert gereksindikleri için kalıyordum orada. Ev işlerini görmeye, temizlik yapıp alışverişe çıkmaya, yemek hazırlamaya hemen hiç vakitleri yoktu çünkü; bunları ben üstlendim, elimden bu geliyordu. Vermont’taki ziyafette, Joe’yla verdiğimiz davetlerde yemek hazırlarken gösterdiğim özeni orada da gösterdim.</p>

  <p class="block_7"><span class="text_3">Hastanenin yakınındaki küçük bir kafeteryada</span> <span class="text_2">Ka</span><span class="text_3">ren’la buluşuyorduk her gün. Sonra da gidip Jessie’nin başına geçiyordum, böylece Karen yürüyüş yapmaya ya da canı isterse eve gidip uyumaya fırsat buluyordu. O geri gelene dek ayrılmıyordum hastaneden, sonra alışverişimi yapıp akşam yemeğini hazırlamak için Karen’ın evinin yolunu tutuyordum.</span></p>

  <p class="block_23">İşi dönüşü Robert genellikle önce hastaneye uğrar, Karen oradan ayrılsa bile Jessie’yle baş başa kalmak için bir süre orada oyalanırdı. Biz evde onu beklerken, birer kadeh şarap içerdik ana-kız karşılıklı. Bazen Robert gelince kalkardım, bazen de birlikte yemek yiyelim diye tuttururlardı. Yemekten sonra ben çıkarken, Jessie’yi görüp kucağına almak, iyi geceler dileyip ertesi sabaha dek ona gelecekteki yaşamından ipuçları göstermek üzere birinden biri mutlaka benimle birlikte çıkar, hastanenin yolunu tutardı.</p>

  <p class="block_23">Artık bebeği tutabiliyorlardı. Oksijen çadırından çıkarılmıştı, ancak hâlâ solunum aygıtına bağlıydı, çünkü erken doğan tüm bebeklerde olduğu gibi Jessie’nin de kendiliğinden soluk alıp vermesini öğrenmek için zamana gereksinimi vardı. Olsun, kucaklarına alabiliyorlardı ya; bunu duyduklarında sevinçten uçacaklardı neredeyse.</p>

  <p class="block_23">Kuşkusuz ben de. Tüpler çıkarıldıktan sonraki gece, hep birlikte yemek yedikten sonra Jessie’nin yanına gittim. Dokuz sularıydı, içeride benden başka, erken doğmuş bir bebeğin ana-babası olan genç bir çiftle, günlerdir orada karşılaştığım iki baba vardı. Birbirimize el sallayarak selamlaştık erken doğum ünitesinin ‘müdavimleri’ olarak.</p>

  <p class="block_23">Jessie’nin hemşiresi gülerek karşıladı beni. “Neden geldiğinizi biliyorum,” diye fısıldadı.</p>

  <p class="block_23">“Aynen öyle,” dedim.</p>

  <p class="block_23">Yattığı kuvözün yanında sallanan bir koltuk duruyordu, hemşire oraya oturmamı işaret etti. Yandaki sürmeli kapağı açarak Jessie’yi usulca tuttuğu gibi kollarıma bıraktı. Burnuna oksijen verilen minik bir tüp, koluna da serum bağlıydı, yüzü ilk kez açık ve serbestti: Ağzından hortum sarkmıyor, o hortumu tutsun diye üst dudağında süt lekesini andıran bir bant durmuyordu.</p>

  <p class="block_23">Tüy kadar hafifti kollarımda, iki büklüm kıvrıldı, eğilip yanağını okşadım. Gözlerini kırptı bir kez. Derin bir soluk aldı, titredi, sonra gevşedi yeniden.</p>

  <p class="block_23">Hemşire gitme vaktini işaret edene kadar usul usul sallanarak orada oturdum, çocuklarıma yaptığım gibi dedemin bana söylediği şarkıları söyledim Jessie’nin kulağına. Bir ara uyandı, ama sıçramadan, kolumun üstüne uzanıp buğulu koyu gözlerini odanın alacakaranlığında açtı kocaman. Kaşlarını çatmış dikkatle beni süzüyordu, sanki ilk kez görmüşçesine yüzümü bellemeye çalışıyordu, yavaşça kaydediyordu belleğine, sonsuza dek silinmemecesine.</p>

  <p class="block_33" id="id_bookmark15"> </p>
</body>
</html>
