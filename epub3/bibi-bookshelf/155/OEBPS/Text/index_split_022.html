<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Sue Miller _ Aşağıdaki Dünya.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_18" id="calibre_pb_22">Leslie kahkahalarla gülerek “Gelin, buraya doğru gelin, dercesine,” diye kıkırdadı. Samuel da onayladı: “Öyle.”</p>

  <p class="block_7">Samuel da diğerleriyle birlikte gitti; kalıp bulaşıkları yıkamada bana yardım etmeyi önermişti, ama tek başıma yapsam daha iyi olur, dedim. Kalsaydı, diğer üçü arabalarına binmeden önce bu konuda gülüşüp neler söyleyeceklerdi kim bilir? <span class="text_2">“İşte</span> bakın, bu <span class="text_2">ilginç!”</span> “Orada bir şeyler <span class="text_2">dönüyor!”</span> Eninde sonunda konuşacaklardı hakkımızda, bunu biliyordum, ama Samuel onlarla birlikte ayrılınca o kadar emin olamazlardı. Biraz daha kuşkulanmaları, meraklanmaları gerekiyordu.</p>

  <p class="block_7">Ne var ki ortalığı toparlarken bir de baktım ben de aynı konuyu merak ediyorum. Samuel? Samuel ve ben? Bence o buna olabilir gözüyle bakıyordu. Ya ben?</p>

  <p class="block_7">Çok da tuhaf olmazdı. Aralarında bunca yaş farkı bulunan birçok çift vardı, hele belli yaşa geldikten sonra. Yaş farkı ne kadardı ki? Yirmi yıl mı, yirmi beş yıl mı?</p>

  <p class="block_7">Joe’yu düşündüm, kendisinden on beş yaş küçük biriyle evlendiğini. Ne şakalar yapmıştık bu konuda, hem Joe’yla, hem de çocuklarla. Ancak Fiona’ya o kadar gülünç gelmemişti. Olan biten çok öfkelendirmişti onu.</p>

  <p class="block_7">Ya bana, çok mu gülünç geliyordu? Bilmiyorum. Tabakları sabunlu suya daldırırken, Samuel ile flört –herhalde- etmenin nasıl olacağını hayal etmeye çalışıyordum. Onun yakından tanımak, peki ya cinsel ilişkiye girmek nasıl olurdu acaba? İtiraf edeyim, daha sonra elime alıp bir köşeye çekildiğim kitabın kapağında Samuel’ı görür gibi oldum, gerçek Samuel’ı değil de, dedemi aklıma getiren Samuel’ı.</p>

  <p class="block_7">Düşlerimdeki göl değildi Quabbin. Uçsuz bucaksızdı, gittiğimiz gün dalga vardı, dedemin beni götürdüğü yıllarda belleğimde iz bırakan dingin, dibi görünen yeşil sudan çok okyanusu andırıyordu. Bu gölün ortasında kapkara dağlık adalar yükseliyor, masmavi, buz gibi görünen su göz alabildiğine uzanıyordu. Görür görmez uğradığım hayal kırıklığıyla Samuel arasında bir bağlantı kurdum hak etmese de. Galiba büyülü gölüme yeniden gelmeyi hayal etmiştim, onunla baş başa... peki sonra?</p>

  <p class="block_7">Pek emin, değildim. Tek istediğim ilişkimizle yaşantım, geçmişim arasında bir bağlantı olmasıydı. Nedense bunu aramızdaki ilişkinin başlangıcını, ilişki olasılığını doğrulayan bir bağ olarak görüyordum.</p>

  <p class="block_7">Hayır, diye karşı çıktım. Hayır, burası hiç de böyle değildi.</p>

  <p class="block_7">Samuel karşı çıkmalarıma aldırmadı. Tartıştı benimle. Tek yapmamız gereken küçük bir girinti, bir koy, daha kuytu bir köşe bulmaktı ona göre, o zaman haklı olduğunu görecektim. Otomobille kıyı boyunca ilerlerken Samuel gevezelik ediyordu, bense ağzımı açmadan suspus oturuyordum. Şurada burada durduk. Sonra nereye gittiği belli olmayan o sözünü ettiği yollardan birine geldik. Arabayı park ettik, kıyıya doğru yürümeye koyulduk. Yol boyunca yükselen kel kalmış huş ağaçlarının kâğıt beyazı gövdeleri incecik ve kıvraktı. Kurumuş yapraklar yürürken ayaklarımızın altında pıtırdıyordu. Yolun bitip de gölle kavuştuğu yer sular altında kalmıştı.</p>

  <p class="block_7">“Bak,” diye açıklamaya çalışıyordu Samuel. “Senin gördüğün yer tıpkı bunun gibi korunaklı bir girintiydi, ne dersin? Olduğundan daha küçük görünmesine neden olan bir ortam... göl gibi.” Rüzgâr bizi geri itiyordu. Samuel’ın burnu kızarmıştı. Herhalde benimki de. Boynunda parlak kırmızı bir kaşkol vardı, boğazında düğümleyip iki yana sarkıttığı uçları omuzlarına çarpıyordu.</p>

  <p class="block_7">“Olamaz,” diye direttim. “Burası, orası değil.”</p>

  <p class="block_7">Gülümseyerek baktı, sonra arkasını döndü. Bir süre yan yana durup gölü seyrettik. Ansızın, “Çok inatçı bir kadınsın, değil mi, Cath?” diye sordu.</p>

  <p class="block_7">Yapma, demek geldi içimden. Yapma. Ama onun yerine “Hayır, bence değil,” diye yanıt verdim.</p>

  <p class="block_7">“Bence öyle,” deyip bekledi.</p>

  <p class="block_7">Ya da bana öyle geldi. Pes etmemi bekliyordu, kabul etmemi. Bunu yapmayı istiyordum aslında, bir an önce kurtulayım diye. Çünkü ansızın anlamıştım, teslim bayrağını çekenin o olmayacağını. Pes etmeyecekti. Neden söz ettiğimin farkında olduğumu kabul etmesi olası görünmüyordu. Yaşından olsa gerek diye düşündüm, bundan dolayı haklı olanın kendisi olduğundan kuşkusu yoktu, doğru bildiği düşüncelerine karşı çıkmam çocukçaydı ona göre; kadınsı bir inat sergiliyordum. Karısını getirdim gözümün önüne, kocasının yaptığı bir şeyi onaylamadığında nasıl bir tepki alırdı acaba? Belki de sevgiyle aptal yerine konmuştu hep, yıllar boyu. Geriye çekilmişti. Hepimiz biliriz ne kötü anlamlara gelebileceğini <span class="text_2">onaylanmamanın.</span></p>

  <p class="block_7">Kuru yapraklara bir tekme savurdum. “Burası çok güzel,” dedim. Öyle gelmişti içimden. Gerçekten güzeldi. Adadaki çamların koyu yeşili, kıpırdayan suda kırılıp oynaşan parlak ışık, ayaklarımızın altında parıldayıp dört bir yanımızı çeviren altın rengi yaprak örtü. Daha ne olsun; yetmez miydi? Didişmeyi bırakamaz mıydık?</p>

  <p class="block_7">Buruk bir gülücükle, “Evet,” dedi, “bu konuda anlaşalım.” Arkamı dönerek otomobile doğru yürümeye başladım.</p>

  <p class="block_7">İki-üç yerde daha durup suyun kıyısına kadar yürüdük. Son durduğumuzda boydan boya gölü geçen barajda yürüyüş yaparak yan tarafta uzanan sular altındaki vadiye tepeden baktık. Hemen hiç konuşmuyorduk, sanırım benim gibi o da, bu yolculuğun aramızda bir şeylerin başlangıcını simgeleme olasılığına karşın, artık bu olasılığın ortadan kalkmış göründüğünü düşünüyordu.</p>

  <p class="block_7">Dönüş yolunda otomobile atladığımızda, yeniden denedik, ikimizin de denediğini seziyordum. Samuel, kasabalardan biri resmi varlığını sona erdirmeden bir gece önce, şehir kulüplerinden birinde verilen bir dans partisine gittiğini anlattı uzun uzadıya. Denemelerinden birinde bundan söz etmeyi tasarlıyordu.</p>

  <p class="block_7">“Üzücü bir öykü, doğrusu çok dokunaklı, itfaiyeciler balosuydu, koca bir orkestra vardı. Gece yarısından hemen önce saatler on ikiyi vurmadan müziği kestiler, saat tam on ikiyi çaldığında, odanın her yerinden hıçkırık sesleri geliyordu.”</p>

  <p class="block_7">“Aman Tanrım!” dedim, az kalsın yerimden sıçrayacaktım. “Bu filmlere konu olabilecek bir şey, biliyor musun? Fonda keman çalar,” -kollarımı kaldırıp hayali bir kemanı çalar gibi yaptım- “şehir kulübünde insanlar dans ederken gece karanlığında her yerden sular fışkırır ve kamera onlara yaklaşır.”</p>

  <p class="block_7">Yatıştırıcı bir şey bulmuştuk, işe yaradı, anlaşma sağlayamadığımız konudan uzaklaşmak için kullandık. Yol boyunca çene çaldık. Kitabından söz ettik, dedemle anneannemden, Şükran Günü’nden; Chicago’daki kızının yanına gidecekti. Kızım Karen’dan konuştuk, yatakta geçirmekte olduğu şu günlerde hangi kitapların ilgisini çekeceğini tartıştık. Ancak su havzasından söz açmadık, gene de oranın düşündürücü havasını, gerçekliğini içimden atamıyordum, kurtulamadığım bir ürperti gibiydi, biz konuşurken sözcüklerin arasından kulağıma geliveren bir ezgi gibi.</p>

  <p class="block_7">Batı Barstow’a girdiğimizde hava kararmıştı. Samuel evine kahve ya da içki içmeye gelip gelmeyeceğimi sordu, Gibson’ların evine. Isınırdım, hem de evini görmüş olurdum. Galiba kopan parçaları yeniden bir araya getirebileceğimizi umut ediyordu, sanırım her ikimiz de aynı şeyi umut ediyorduk. Neyse, kabul ettim. Nedeni de buydu işte.</p>

  <p class="block_7">“Peki. Bir içki,” dedim. “Bir içki ve evde bir gezinti.”</p>

  <p class="block_7">Yüksek tavanlı, kocaman bir evdi. Mobilya koyu ve oymalı, eski modaydı. Tahta döşemelerin üstüne serilmiş Şark halıları öyle eskiydi ki hepsi solmuştu, motifleri hayal meyal görünüyordu. Dışarıdaki soğuktan sonra evin sıcaklığı içimi ısıttı, zamanla çay rengine dönüşen lekelerle kaplı eski lambaların göz okşayıcı, loş ışığı öyle rahatlatıcıydı ki iyi geldi.</p>

  <p class="block_7">Oturma odasındaki bütün eşyalar duvarlara dayalıydı, her bir parça arasındaki uzaklık olabildiğince eşit tutulmaya çalışılmış, hani sanki oturanların birbirlerine uzak olması özellikle düşünülmüştü. Samuel koltuğunu, üstünde gazete ve kitaplar dizili yuvarlak sehpanın önüne çekip yanına bir koltuk daha getirdi.</p>

  <p class="block_7">Yan yana oturduk. Onun oturduğu koltuğun yanında ayaklı bir lamba vardı. Lambadan süzülen bir ışık demeti ellerini koyduğu kucağını aydınlatıyordu. Yüzüyse gölgedeydi. Işığın altında elleri biçimsiz görünüyordu. Kendi ellerime baktım. Onlar da yamru yumruydu.</p>

  <p class="block_7">Samuel yarısı boşalmış bardağıma baktığımı sandı. Sehpadan şişeyi alıp sordu: “Biraz daha viski?”</p>

  <p class="block_7">“Sorulur mu hiç,” diyerek bardağımı uzattım. Sonra dolu bardağımla arkama yaslanıp içkimi yudumlamaya koyuldum. “Peki ya sen?”</p>

  <p class="block_7">“Yo, içmesem daha iyi.”</p>

  <p class="block_7">“Kendine bakıyorsun.”</p>

  <p class="block_7">“Öyle herhalde, çılgın düşler gördürüyor bu bana.”</p>

  <p class="block_7">“Biraz çılgın düş görmek bana iyi gelirdi. Yaşamımda hiçbir olay yok, nereden gelirse gelsin çılgınlıklara kapım açık.” Bunları derken, ne yaptığımı düşündüm birden; kur mu yapıyordum, yoksa ona sinyal mi veriyordum?</p>

  <p class="block_7">Peki ne için, diye kendime kızdım. Ne için? Bu davranışta bir tuhaflık olduğu kesindi, üstelik onu kendime bu kadar uzak gördüğüm bir sırada. Kes, şunu, dedim kendime.</p>

  <p class="block_7">“Olaysız yaşam konusunda yarışa girmesek,” diyordu o sırada, “kazanamazsın nasıl olsa.”</p>

  <p class="block_7">“Şey, bilmem,” dedim. Konuyu değiştirmek istiyordum. “Neyse, bana <span class="text_2">olay</span> sözcüğünden ne anladığını açıklasana.”</p>

  <p class="block_7">“Sen <span class="text_2">yaşam</span> sözcüğünden ne anladığını söyle.”</p>

  <p class="block_7">“Önce ben sordum.”</p>

  <p class="block_7">Uzun bir sessizlik oldu. “Olay,” diye başladı sonra. “Çocuklar. İş. Seks.” Sesinden yüreğinin sızladığı belli, diye düşündüm. İyi ki yüzünü tam göremiyordum.</p>

  <p class="block_7">“Adil değil,” diye karşı çıktım, alaycı bir tavırda konuşmaya çalışarak. “Ben bütün bunları <span class="text_2">yaşam</span> için sıralayacaktım.”</p>

  <p class="block_7">İçkisinin son yudumunu bitirdi, bardağı hâlâ elindeydi. “Peki <span class="text_2">olay</span> için ne derdin?”</p>

  <p class="block_7">“Şey, herhalde başımıza gelen kazaları. Savaş, hastalık. Kasırga. Sel. Salgın.” Sonra gülümsedim. “Çocuklar,” dedim. “Seks.”</p>

  <p class="block_7">Öne eğildi. Şimdi yüzüne ışık vuruyordu. Cildi kireç gibi göründü, kâğıt gibi. Kaşlarını çatmıştı. “İnsanın yaşamında an gelir o kazalar, onlar bile seyrelir, sence de öyle değil mi?”</p>

  <p class="block_7">“Olur mu hiç?” dedim. “Olması mümkün mü? Kazalar hep olur.”</p>

  <p class="block_7">Omuz silkti. “Bir tanesini elersin.” Arkasına yaslandı yeniden. “Birinin taşıdığı risk azdır, dolayısıyla insana öyle gelir ki bu olaylar başkalarının başına daha çok gelir. İşin içinde biraz ivedilik yoksa, bir olayı kişisel olarak hissetmek güçtür.” Bardağını <span class="text_2">küt</span> diye sehpaya bıraktı.</p>

  <p class="block_7">“Sana öyle mi geliyor?” diye sordum.</p>

  <p class="block_7">“Evet.”</p>

  <p class="block_7">Bir an benden bir şey istediği kanısına kapıldım. Sanki benden onun başına gelmemi istiyordu. Seçenek benim elimde diye düşündüm. Ben de bardağımı bırakabilir, yanına gidip ona dokunmaya, öpmeye başlayabilir, elinden tutup üst kata çıkarabilirdim. Uyuyan prensesi uyandırmaya gelen prens gibi ben de onun olayı olabilirdim.</p>

  <p class="block_7">Ya da hiçbirini yapmazdım, eninde sonunda bu an geçerdi ve güzel denilebilecek bir günün sonunda yürekleri kırık sohbet eden iki kişi olarak kalırdık.</p>

  <p class="block_7">Hiçbir şey yapmamayı seçtim. Samuel’ı çekici bulmadığımdan değil, çünkü tam tersini düşünüyordum - gençlik yıllarında çekilmiş bir fotoğrafını gördüğümde bana çekici gelmişti. Ama bitmişti. O an öyle hissetmiştim. Umut vaat eden, baştan çıkartan an geçip gitmişti. Pek çok şey yüzünden. En çok da gördüğüm yapıların hayal ürünü olduğunda, dedemle birlikte kürek çekerek geçtiğimiz kır gölünün onun gösterdiği kocaman gölle aynı olduğunda diretmesi yüzünden. Israrla yanıldığımı söylemesi yüzünden. İşte böyle ufak tefek hırçınlıkları yüzünden.</p>

  <p class="block_7">iki kocam birden geldi aklıma, acaba, dedim, bir nokta geldi de, onlar da küçük bir şeyi büyütüp kocaman bir soruna mı dönüştürdüler ansızın, dayanılmaz bir şeye - dişlerime bulaşan dudak boyası şapşallığımın göstergesi olmuştu belki, sesimdeki yalvaran tim ya da herkesin önünde aptalca bir laf etmem. Sonunda ellerinde olmadan şu karara varmış olabilirlerdi: <span class="text_2">Bitti.</span> Onunla birlikte bir gün daha geçiremem.</p>

  <p class="block_7">Öte yandan benimle bir gün daha geçirirlerdi elbet. Bir gün daha yaşarlardı. Sonra bir gün daha. Ta ki büyük, daha büyük, ondan da büyük bir şey olana dek bir gün daha geçerdi benimle. En sonunda kavga edecek, kadar kötü bir şey olana dek, ayrılmaya değecek kadar kötü bir şey.</p>

  <p class="block_7">Belki de minnet duymalıyım, diye geçti içimden, bu ufak olumsuzluk yaşandığı ve Samuel ile aramızda gereksiz büyük, çirkin sorunlar doğmasına ortam hazırlamadığı için.</p>

  <p class="block_7">Bir süre daha oturduk koltuklarımızda, sohbeti sürdürdük. Basketbolla ilgili gazete sütunları yazmak hoşuma gidecek mi diye merak ediyordu; yayın yönetmeninden böyle bir öneri almıştım. Ben de ona kaleme aldığı son denemesini sordum. Vermont’taki vergi yasalarından söz ettik. Vakit kolay geçiyordu, çakırkeyif olmam da buna yardım ediyordu, ne de olsa aç karnına iki koca ; bardak dolusu viski devirmiştim.</p>

  <p class="block_7">Evin yolunu tutmak üzere ayağa kalktığımda, o da kalktı, beni eve götüreceğini söyledi.</p>

  <p class="block_7">“Ne? Alt tarafı beş dakikalık yürüme mesafesi!” L “On,” diye düzeltti.</p>

  <p class="block_7"><span class="text_2">m</span> “Yedi buçuk,” dedim. “Uzlaşılmaz biri olmadığımı söyleyemezsin.” Hole doğru ilerlerken, “Yok, hayır, yok, hava almam gerek,” diye karşı çıktım. Ardım sıra geliyordu. “Karanlık ve soğuk,” dedi. “Arabayla götüreyim seni.”</p>

  <p class="block_7">Daracık holde, yüzüne bakmak için döndüğüm zaman az kalsın çarpışacaktık. “Beni götürmeni istemiyorum, Samuel,” diye belirttim. “Zorla mı bindireceksin otomobile?”</p>

  <p class="block_7">Bir adım geri attı. Portmantonun kapağını açıp kabanımı uzattı.</p>

  <p class="block_7">“Denersen, avazım çıktığı kadar bağırırım,” diye bir daha uyardım.</p>

  <p class="block_7">“Hadi, Cath, yapma.”</p>

  <p class="block_7">Çığlık attım. Bir kere. “Gördün mü? Dediğimi yaparım,” derken elim ister istemez havaya kalktı. Boğazım yanmıştı biraz.</p>

  <p class="block_7">Kendi paltosunu almak üzere uzandığı gibi öyle kalmıştı. Sonra kollarını indirdi. “Yaparsın, belli,” dedi; gücenmişti.</p>

  <p class="block_7">“Haydi Samuel, yapma!” diye avutmaya çalıştım. “Dargınlığın sırası mı? Ben yetişkin bir kadınım. Yetişkin bir insan. Ne istediğimi biliyorum. Eve yaya gideceğim. Tek başıma. Temiz hava alıp ayılmak istiyorum.”</p>

  <p class="block_7">“Besbelli buna razı olmam gerek.”</p>

  <p class="block_7">“Evet. Kesinlikle razı olacaksın.” Kabanımı giymiştim artık. Samuel hâlâ portmantonun önünde duruyordu. “İyi geceler,” dedim tatlı dille. “Teşekkür ederim.”</p>

  <p class="block_7">Üzgün çıkan sesimden, her ikimiz adına da özür dilercesine konuştuğum dikkatinden kaçmamıştı anlaşılan. Yaklaşıp ellerimi avucuna aldı, birkaç saniye öyle kaldıktan sonra “İyi geceler,” dedi.</p>

  <p class="block_7">Kapının önündeki kargacık burgacık yaya yoluna sendeleyerek çıkıp kaldırıma geldim. Arkama dönerek kalın buzlu camlı dış kapıda duran Samuel’a el salladım. O da karşılık verdi, arkasından içeri girip ahşap iç kapıyı kapadı.</p>

  <p class="block_7">Dışarısı buz gibiydi. Ne yıldız vardı, ne de ay. Viskinin etkisiyle uyuşmuştum biraz. Ona rağmen kabanımı boğazına dek düğmeledim, ellerimi ceplerime sokup bir hafta kadar önce kilise pazarından satın aldığım yün eldivenlerimi aradım. Burada kalacaksam, yakında bir de şapka edinmem gerekecekti ve kışlık kalın bir manto, <span class="text_3">üstümdeki yün kaban yetmiyordu. Peki kalacak mıydım? Umurumda değildi o an. Hissettiğim tek şey kaçar gibi oradan ayrılmanın verdiği çocuksu heyecandı.</span></p>

  <p class="block_7"><span class="text_3">Neden kaçar gibi? Onu da bilmiyorum. Güvenli bir yerden. Kök salmış, bana göre sınırlayıcı bir yerden. Başım dönüyordu, çakırkeyif, yaptığımdan hoşnuttum. Ayaza karşı hızla yürürken, eğri büğrü kaldırımda sarsak adımlarla gidiyordum, soluk alıp verişlerim kafamın içinde gümbürdüyordu. Ana cadde kalabalıktı, on beş kadar otomobil Grayson’ların bakkalının önünde durmuştu, akşam yemeği için son dakika alışverişine çıkmış kimseler ellerinde torbalarla dışarı koşuştururlarken birbirlerine iyi akşamlar dileyip tanıdıklarına selam gönderiyorlardı. Gazeteden tanıdığım bir kadını arabasından inerken gördüm, birbirimize el sallayıp</span> <span class="text_2">selam</span> <span class="text_3">dedik.</span></p>

  <p class="block_23">Anneannemlerin sokağında lamba bulunmazdı, oraya varınca karanlık, bir örtü misali sardı beni. Evin lambaları da yanmıyordu, bomboş ve buz gibi görünüyordu. Bahçeyi geçerken biraz yavaşladım.</p>

  <p class="block_23">İçeri girmeden önce bomboş gökyüzünü seyrederek verandada bir süre oyalandım, giderek coşkumu yitirdiğimi fark ediyordum, ancak yerini başka bir duygu da almıyordu, tuhaf bir boşluk, o kadar. İçeride lambaları yakıp yemek hazırlayarak dolaşırken de beni bırakmadı bu duygu.. Anneannemin yatağında tek başıma yatarken de benimleydi, ertesi sabah çok erkenden uyandığımda da. Önce kahvemi içtim, kahvaltı yaptım. Gri camlı kare pencereden dışarıya bakarak havanın aydınlanmasını seyrettim. Saat yeterince ilerlediğinde Boston’daki eski sevgilim Carl’ı işyerinden aradım telefonla.</p>

  <p class="block_23">Yerinde değildi. Telesekreterine bıraktığı mesajda bütün haftayı kent dışında geçireceğini belirtiyordu.</p>

  <p class="block_23">Mesaj bırakmadım. Ona ihtiyaç duymam, onu istemem, öylesine bir dürtüydü çünkü, arayıp bulamayınca uçup gidiverdi. Zaten asıl istediğim kişi Carl değildi. Yok, galiba benim istediğim dün gece Samuel’ın ister göründüğüyle aynıydı; Kendimden kaçmak istiyordum; karşı konulmaz, dayanılmaz duygulara boğulmak. Bir şey olsun istiyordum, bir olay başıma gelsin, beni alıp götürsün ve yaşantımı değiştirsin.</p>

  <p class="block_23">Değişim hiç beklenmedik bir yerden gelecekti.</p>

  <p class="block_30" id="calibre_pb_23"> </p>
</body>
</html>
