<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Sue Miller _ Aşağıdaki Dünya.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_19">BBB On Bir</p>

  <p class="block_7">Sanırım işin aslı beni evden göndermekti. Belki babam önceki yaz olduğu gibi bu yaz da tatil boyunca beni yanına alamayacağını dile getirmişti. Belki de anneannemle dedem artık baş başa kalıp kafalarını dinlemek istiyorlardı. Sonny’den ayrılmamı istedikleriyse kesindi. Beni bu durumdan uzaklaştırsınlar diye her türlü yolu denemiştim ne de olsa.</p>

  <p class="block_7">Gene de <span class="text_2">uzaklaştırıldığımı</span> düşünmedim. Hissettiğim özgürlüktü. Tutsaklıktan, en çok da kendi tutsaklığımdan kurtulmuşluk duygusuydu tattığım, hem de yoğun bir biçimde ve sonsuza dek.</p>

  <p class="block_7">Rue’nun yaşadığı ev Seine’in sağ kıyısında dar, uzun bir apartman dairesiydi. Öndeki açık pencerelerden hafifçe başınızı sarkıtınca Seine’in karşı kıyısındaki Eyfel Kulesi’ni görebilirdiniz. <span class="text_2">Eyfel Kulesi, Seine,</span> içimin kıpır kıpır etmesi için bu sözcükleri duymam yetiyor, onları görmekten bile daha etkili oluyordu.</p>

  <p class="block_7">Yatak odam dairenin arka tarafındaydı, iç avluya bakıyordu, belki bir zamanlar tertemiz olan o avlu, park edilmiş arabalarla doluydu şimdi, gürültü de eksik olmuyordu. Kapıcı sesini sonuna dek açtığı televizyonunu gece-gündüz hiç kapatmazdı. Daha çok yarışma programlarını izlerdi: Sunucunun tiz, çılgın sesini, stüdyo seyircilerinden geldiği anlaşılan neşesiz, mekanik kahkahaları duyabilirdiniz. Oraya açılan iki pencerem vardı, özellikle akşamları saatlerce oturur, yolun karşısındaki apartmanlarda üst üste yaşayanların yaşamlarında fark etmeden yaptıklarını seyrederdim.</p>

  <p class="block_7">Teyzem, Düşes, annemin daha yaşlı, daha zarif ve kesinlikle daha tutarlı bir benzeriydi. Sabahları onunla karşılaştığımda, tıpkı anneannem gibi çoktan üstünü değiştirmiş, iki dirhem bir çekirdek giyinmiş olurdu, Rue için bunun anlamı Chanel taklidi giysiler giymek, boynuna ve bileklerine sarılı İncili zincirler takmaktı. Yemek odasında kahvaltımızı ederdik, sofrayı Faslı hizmetçi Claude hazırlardı, aramızda en rahat davranan o’ydu; ayağında terlikler, üstünde iş elbisesiyle şarkılar söyleyerek dolaşırdı ortalıkta.</p>

  <p class="block_7">Her sabah kahvemizi içip ekmek ve meyvemizi yerken, o gün yapacaklarını anlatırdı Rue bana, öğleden sonra bir <span class="text_6">küllar</span> faaliyetine götürmek üzere beni almaya saat kaçta geleceğini söylerdi.</p>

  <p class="block_7">Günlerim düzenli geçiyordu. Sabahları Amerikalı Pierce ailesinin üç çocuğuna bakıyordum. Öğle yemeğinden sonra çocukları öğle uykusuna yatırıyordum. Eve gelir gelmez Madam Georges’tan Fransızca dersleri alıyordum. Ondan sonra Rue’nun gelip beni alacağı saate kadar serbesttim. Haftada birkaç kez akşamları da bakıyordum Pierce’ların çocuklarına, bunun karşılığında ayrıca para veriyorlardı. Ama eğer o akşam Rue’yla başka bir planımız varsa gitmek zorunda değildim.</p>

  <p class="block_7">Rue’dan hoşlanmıyordum, ama ona hayrandım. Kaçışı, Fransa’ya, Paris’e gelişi, kaldığı daire. Giyinme tarzı. Dünyaya bakışı. Hepsi bana ilginç, çekici geliyordu, hele Vermont gibi küçük bir kasabada yetiştiğini, annemin kardeşi olduğunu aklıma getirince. Kuşkusuz adım adım varmıştı bu noktaya. Hemşireydi; Avrupa’ya, İkinci Dünya Savaşı sırasında gelmişti. Savaştan sonra Fransa’da tanışmıştı kocasıyla. İşadamıydı kocası, kibirli bir burjuva ailesinden geliyordu; Rue’nun dediğine göre, teyzemle evlenmesi, ailesine başkaldırısını simgeliyordu, onlara karşı çıkışını. O zaman bana hiç akla yatkın gelmemişti söylediği; teyzemin yaşantısı da kibirli ve burjuva değil miydi sanki? Kurallar dünyasında yaşardı, nasıl oturacaksın, nasıl yiyeceksin, saçını nasıl yapacaksın, her gün karşılaştığın farklı kimselere nasıl hitap edeceksin. Bitmek bilmeyen bu kuralların çoğunu daha önce hiç duymamıştım. Yaşantımda bir değişiklik yaratmaya çalışıyordu <span class="text_2">-bunu işi edinmişti,</span> apaçık belliydi-, başardı da. En çok da değiştirmek istediği konularda başarılı oldu, başka değişiklikler de geçirdim.</p>

  <p class="block_7">Niyetini açıklardı, doğrudan bana değil de, benim önümde arkadaşlarına. Fransızca. Konuşmam gerektiğinde Fransızca diyeceklerimi kafamda tasarlamak için epey çaba harcamam gerekse de, yaz boyunca giderek onun dediklerinin çoğunu anlayabilecek düzeye geldim. Böylelikle benim yaşantımla ilgili düşüncelerini öğrenebilmiştim: “Öyle dar görüşlüydü ki, inanamazdınız.” Annemden söz ediyordu: “Büsbütün dengesini yitirmişti, gene de günlük yaşamı küçük çapta denetim altında tutabiliyordu.” Babam için aptal ve açması biri diyordu, ama sadıktı, buna kimse bir şey diyemezdi. Ya anneannemle dedem, ellerinden geleni yapıyorlardı kuşkusuz, ancak o yaştakilerden bunun üstesinden gelmeleri beklenebilir miydi? Peki anneannem! Öyle sorunlu bir çocuk yetiştirmişti ki, sonunda kendi canına kıymıştı o çocuk. Bunun üstüne başka ne denebilirdi?</p>

  <p class="block_7">İşte tüm bu yaşananlar arasında, diye sorardı acıklı bir havada, elindeki bardağı, fincanı ya da sigarasını kaldırırken şu zavallının (benden söz ediyordu) gerektiğince yaşam deneyimi, kültür ve sanat bilgisi edinmesini nasıl beklersin? Acınacak bir yaratıktım ben. Hele kültürel olarak öksüzün tekiydim.</p>

  <p class="block_7">Bir keresinde, arkadaşları, benim önümde, benden -annemle babamdan ve diğer aile üyelerinden- böyle söz etmesinin doğru olmadığını söyleyip karşı çıkınca, verdiği yanıt şuydu: <span class="text_2">“Boş veeeer.</span> Eğer hızlı konuşursan hiçbir şey anlamaz.” Zihnimde İngilizce’ye çevirmeye gerek kalmadan şıp diye anladığım ilk Fransızca cümleydi bu.</p>

  <p class="block_7">Bundan önceyse kendi içimde yitmiş biriydim, bir tür savunmaydı bu sanırım, bir ölçüde annemin hastalığı ve ölümü nedeniyle, biraz da ergenliğin belli döneminde olmam yüzünden. Oysa artık kendimi, <span class="text_2">hikâyeyi</span> Rue’nun gözüyle görmeye başlamıştım. Daha doğrusu bir hikâyem olduğunu görüyordum. Onunla da kalmadı. Kendimi, hikâyemin oluşumunu Fransızların gözleriyle görebiliyordum şimdi, beni nasıl görüyorlarsa, öyle görüyordum, Paris’te dolaşırken görüldüğüm gibi. Rue öğretmişti bunu bana: utangaçlığı. Ondan önce kendi dünyamın görünmez merkeziydim. Dünyam genişlemişti artık, ben de görünür olmuştum. Öncelikle de kendime. Pierceların çocukları bile kendime uzaktan bakmayı öğretmişlerdi bana. En büyükleri Nathalie bir gün yanıma sokulup en sevdikleri <span class="text_2">ikinci</span> bakıcıları olduğumu açıkladı. Kışın onlara bakan Danimarkalı kız Lene kadar komik değildim, ama daha sevimli, daha nazik, bazen de daha tatlıydım.</p>

  <p class="block_7">Birden anlayıvermiştim fazla can sıkıcı olduğumu, yeterince esprili olmadığımı; değişeceğime ant içtim.</p>

  <p class="block_7">Fransa’da geçirdiğim günlerin anlamı oldu bu: değişmek. Değişebilirdim. Bambaşka biri olacak, farklı bir yaşama hazırlanacaktım. Rue’nun ardı sıra dolaşıp mimarlık, sanat, giysiler, davranışlar ve yemek üstüne görüşlerini belledim, insanların kafa yorduğunu düşünmediğim, kötü ya da iyi yapıldığını hiç anlamadığım konulardı bunlar. Fransızların restoran ve kafelerde nasıl oturduklarını, biriyle konuşurken ya da onu dinlerken yüzlerinde beliren tasarlanmış ifadeyi ve takındıkları pozları izledim. Amma çaba gerekiyordu! Amma ilgi! Yalnızca sözcükler ve fikirler bile. Fransız kızlarının nasıl giyinip nasıl hareket ettiklerini, konuşmalarını, bir şeyler anlatırken sözcükleri hafifçe vurgulamalarını çalıştım, taklit ettim. Saçlarımı onlar gibi kestirdim. Kilo verdim. Pierce’lardan kazandığım parayla kendime yeni ayakkabılar, yeni giysiler satın aldım. Güzel ve göz alıcı olduğumu hissediyordum ve de ömrümde ilk kez korkusuzdum. Odamda ışıkları söndürüp pencereleri açarak Rue’dan arakladığım sigaraları içiyordum, başımı görkemli bir hareketle arkaya salıyor, aynada gevşek bıraktığım kollarımı izliyordum.</p>

  <p class="block_7">Orada kalışımın bir başka yönü daha vardı, bana sunulan bakış açısında bir başka değişiklik. Anneannemle dedemin ortak yaşamları hakkında Rue’nun kendine özgü bir görüşü vardı çünkü. Onlardan her söz edişinde çıkıverirdi su yüzüne: Anneannemi hor gördüğü belliydi, güvenilmez biri diye anlatırdı onu, dedemdense, derin güçlü kıskançlık duygularıyla karışık hayranlıkla söz ederdi. Annem, diğer anneler gibi normal bir kadın olsaydı da bizlere ailesiyle ilgili bir şeyler anlatsaydı, bizlere bunu açıklayabilirdi. Şöyle diyebilirdi örneğin: “Oh, Rue mu? O babama âşıktı neredeyse. Kabahati hep annemde aramasına şaşmamalı.”</p>

  <p class="block_7">Kendi adıma, anneanneme duyduğum sevginin de yardımıyla, işin gerçek yüzünü biraz anlamıştım, ancak olan biteni kuramsal annem kadar hafife almayı ya da dalga geçmeyi beceremiyordum. Yine de Rue’nun olaylara bakışında bir çarpıklık seziyordum. Bu kanıya Rue’nun annemin hastalığıyla ilgili görüşleri nedeniyle varmış olmalıyım, çünkü ona göre hastalanmasının nedeni anneannemdi. Ne de olsa bu, o günlerde dünyanın, özellikle de aydın kesimin görüşü buydu. Rue da tıp eğitimi almıştı. Çocuklardaki patolojik bozukluklar için ana babaları, özellikle de anneleri sorumlu tutan Freud’u -ya da en azından Freud’un çarpıtılmış kuramını- biliyordu.</p>

  <p class="block_7">Ben bile daha o yaşta annemin başına gelenin ailemizden herhangi biriyle ilgisi olmadığını biliyordum. Annem kadar huzursuz, ruhen çökmüş biriyle yaşamanın bana öğrettiği yararlı bir ders varsa, bu da bazı hastalıkların -benim açımdan özellikle anneminkinin- içsel nedenlerden kaynaklandığı, çok derinlerde ters giden ve baskın çıkan bir şeyin olduğuydu. Size annemin yalnızca hastalığında <span class="text_2">farklı</span> olduğunu rahatlıkla söyleyebilirim. İçinde öyle derin, davranışlarında kimyasal anlamda öylesine ters giden bir şeyler vardı ki, en alçak ebeveynlerin bile yol açamayacağı sonuçlar doğururdu. Üstelik Rue’nun yorumladığı gibi anneannemin anneliğinin neden alçakça olduğunu hiç aklım almadı.</p>

  <p class="block_7">Böyle bir yaklaşıma kulaklarımı tıkadım ya da duymazlıktan geldim. Yanlış olduğunu biliyordum. Giderek anlamaya başladığım gibi Rue’nun vardığı pek çok yanlış kanıdan biriydi bu da. (Fransızca konuşulanları <span class="text_2">çıkarabiliyordum,</span> bunu ona karşı kullandığımı, bütün dediklerini anlayabilecek düzeye geldikten çok sonra da benim önümde benimle ilgili konuşmayı sürdürdüğünü tahmin etmedi.)</p>

  <p class="block_7">Ne var ki bana anlattığı öyküyü -anneannemin sanatoryumdan biriyle ilişkisini- kulak arkası etmem pek kolay değildi, ayrıca sanatoryumla ilgili olup biten her şeyi ilk kez Rue’dan işitiyordum: evden gönderilme duygusunu, oradaki bambaşka, gerçeklerden kopuk yaşam biçimini. Adamın onu bırakıp batıda bir yerlere gittiğini. Anneannemin, de doktoruna, dedeme bel bağlayıp onu elde ettiğini (‘Gençlik fotoğraflarını görmüşsündür, çok güzel bir kızmış’); hem de kendini olduğundan farklı, tatlı ve saf göstererek. Üstelik masum. “O günlerde çok önemliymiş bu,” demişti Rue. “Anla işte, öyle bir çevreden gelen bir kızın cinsel deneyimi olması... Böylece topluma aykırı biri olup çıkıvermiş.” Sigarasından derin bir nefes çekmişti. Loş yemek odasında karşılıklı oturuyorduk. Benimle tek başınayken sigara içtiği pek görülmezdi Rue’nun, hele sokaktayken asla, ama yemekten sonra iki tane tuttururdu, dedemin puroları gibi kokan sert, filtresiz Fransız sigaralarından.</p>

  <p class="block_7">“Ya babam, ilk gecelerine kadar bu konuda hiçbir şey bilmezmiş meğer.”</p>

  <p class="block_7">“Hangi ilk geceden sonra?” diye sordum.</p>

  <p class="block_7">“Evlendikten sonra, şekerim.”</p>

  <p class="block_7">“Ama onu <span class="text_2">kandırmamış ya!</span> Buna inanmam.”</p>

  <p class="block_7">Rue kaşlarını kaldırdı, ancak hiçbir şey söylemedi.</p>

  <p class="block_7">“Ayrıca dedem ona âşık,” diye ekledim. “Ne fark eder?”</p>

  <p class="block_7">Yüzünü buruşturdu.</p>

  <p class="block_7">“Sana kim söyledi?” dedim.</p>

  <p class="block_7">“Ailede herkes iyi bilir,” dedi. “O günlerde herkes biliyormuş.”</p>

  <p class="block_7">“Peki sana söyleyen kim?”</p>

  <p class="block_7">“Şekerim.” Tedirgin olmuştu. Bir anlık suskunluğun ardından, “Ada söyledi,” dedi. “Teyzem. Senin büyük teyzen. Anneannenin kız kardeşi.”</p>

  <p class="block_7">“O nereden duymuş?”</p>

  <p class="block_7">“Anneannen tuttuğu günlüğü ortalıkta bırakmış, içinde mektuplar varmış, nikâhtan sonra bile yazmayı sürdüren adamdan gelen mektuplar. Ada Teyzem bulmuş onları.”</p>

  <p class="block_7">“Anneannemin günlüğünü <span class="text_2">okumuş</span> yani?”</p>

  <p class="block_7">Rue başını sabırsızca arkaya attı. “Sence hangisi yanlış: evlenmek üzere olduğu erkeği aldatmak mı, yoksa ortalarda bırakılmış bir günlüğü okumak mı?” Yanıt vermedim. “Yanlış düşünüyorsun, şekerim. Çocukça düşündüğün için kızıyorsun. İleride başka türlü düşünebileceksin. Bu işteki büyük yanlışlığı göreceksin.”</p>

  <p class="block_7">Sesinde kararlılık vardı; yargıya varılmıştı, bu noktadan sonra başka soru sormadım ona. Ancak daha sonra, anlattıkları ne zaman aklıma gelse, kafam karışırdı, ayrıntıları gözümün önüne getirirdim, bana bunları anlattığı ânı yeniden yaşardım adeta: Rue’nun yemek odasına vuran akşamın alacakaranlığını (gökyüzü hâlâ kararmamıştı, pencereden görülen damların üstüne güneş ışığı vurmuştu); yalnız bir bardak içmeme izin verdiği şarabı; masanın üstünde elimi gezdirdikçe avucuma gelen sertleşmiş ekmek kırıntılarını; Rue’nun sigarasının genzimi yakan dumanını; mutfaktan çalışırken Claude’un çıkardığı sesleri, bulaşıkları yıkarken kendi dilinde mırıldandığı şarkıları; Rue’nun anlattıklarından aldığı tuhaf zevki, sigarasını söndürürken defalarca bastırıp hiç ateş kalmamacasına izmariti nasıl ezdiğini. Parmakları ne kötü kokuyordur, diye düşünürdüm.</p>

  <p class="block_7">Rue’nun yanıldığı ortaya çıktı. Günlükte şöyle yazıyor:</p>

  <p class="block_7">5 Aralık: Bugün hava güneşli, yerdeki karlar cam gibi parlayan buza dönüştü. Akşama doğru John uğradı, bir süre salonda oturduk. Lekelendiğimi ona söyleyecek gücü kendimde buldum. Onun için önemli olmadığını söyledi.</p>

  <p class="block_7">Aralığın beşinde dedemin anneanneme evlenme teklif etmesinin, anneannemin de, düşünmesi gerektiğini söylemesinin üstünden tam bir hafta geçmişti. O gün öğleden sonra dedem atlı kızakla yolculuk yapıyordu -karla kaplı arka sokaklara otomobil giremiyordu- ve daha zilini çalacağı çok kapı vardı. Newport’ta ateşi çıkan ve boğazı ağrıyan bir çocuğa bakacak, Corinna’da ölmek üzere olan yaşlı bir hastaya uğrayacak, St. Albans’da, yarasının daha iyileşmediğinden ve hiçbir zaman da iyileşmeyeceğinden kuşkulandığı bir hastanın bacağındaki sargıları değiştirecekti. Yerde donmuş karlara yansıyıp gözleri kör edercesine parıldayan güneşe rağmen onun içi kararmıştı. Preston’dan evine doğru giderken içinden bir ses Rice’lara uğraması gerektiğini söylüyordu. Kararı vermesi için istediği süreyi Georgia’ya sağlamak düşüncesiyle söz verdiği gibi ondan uzak durmaya özen göstermişti son bir hafta, bir-iki dakikadan fazla kalmam diye geçirdi içinden. Sözünü bozmuş olmamak için atı soluklandıracak başka yer bulamadığı bahanesine başvuracaktı.</p>

  <p class="block_7">Kapıyı açan Georgia’yı görünce her zamanki gibi çarpılmıştı, zaten bu ânı iple çekiyordu, ne diyeceğini, ne yapacağını merakla bekliyordu, belki bir şey anlatır, belki de can sıkıntısını giderecek ya da neşesini bulmasına yardımcı olacak hoş bir harekette bulunurdu. Önlüğünü çarçabuk çıkarırken kızın yanaklarının al al olduğunu gördü. Üvey annesiyle birlikte mutfakta çalıştığını söyledi özür dilercesine. Noel kurabiyeleri yapıyorlardı. Birden o tanıdık tereyağlı, tatlı koku gelmişti burnuna. Kız salona aldı onu, içeride şömine ağır ağır yanmaktaydı.</p>

  <p class="block_7">Otururlarken ikisi de sessizliklerini bozmamıştı henüz. Herhalde havadan diye düşündü ilkin, dışarıdaki sersemletici soğuk, eve kapanmak zorunda olmak. Fakat sonra öyle olmadığını sezdi, kızdan kaynaklanıyordu her nedense. Farklı davranıyordu. İçine kapanık, biraz garip.</p>

  <p class="block_7">Konuşurken gözlerini kaçırmaya özen gösterdi. “Henüz sana diyeceğim bir şey yok.” Tam karşısında, alçak bir taburede oturuyordu.</p>

  <p class="block_7">“Buraya geliş nedenim bu değil.”</p>

  <p class="block_7">Kız başını kaldırıp yüzüne baktı. “Öyleyse neden buradasın?”</p>

  <p class="block_7">“Seni görünce belki içim açılır diye. Açıldı da.”</p>

  <p class="block_7">“Demek ki ferahlamaya ihtiyacın vardı?” Sesinden rahatladığı seziliyordu. Şaka bile yapmıştı.</p>

  <p class="block_7">“Hem de nasıl.”</p>

  <p class="block_7">“Peki öyleyse, işe yaradığıma sevindim,” derken dedem Georgia’nın gülümsediğini gördü, kendini tutmaya çalışıyorsa da elinde değil gibi görünüyordu. Gizlemek istercesine kalktı, arkasını dönerek pencereye gitti. Yüzünü döndüğünde, arkasından vuran ışık öyle parlaktı ki gözleri kamaştı. “Moralini bozan neydi?” diye sordu Georgia.</p>

  <p class="block_7">“Pek çok şeyin yanı sıra seni görememek.”</p>

  <p class="block_7">“Buna inansaydım...” Elini, aman sen de, dercesine havaya savurdu.</p>

  <p class="block_7">“Buna inansaydın, benimle evlenmeyi hemen kabul ederdin.”</p>

  <p class="block_7">Georgia başını pencereden yana çevirdi. “Soruna yanıt vermeye hazır olmadığımı söylemiştim.”</p>

  <p class="block_7">“Affedersin, Georgia.” Sanki içinden geçenleri anlayacakmış gibi dikkatle kızın sırtını seyrediyordu. “Şaka yapmıştım, ama yanlıştı, sen hâlâ... karar vermeye boğuşurken.”</p>

  <p class="block_7">“Öyle. Fakat bunun tek nedeni... Evlenecek olursak her şeyin apaçık olmasını istiyorum.”</p>

  <p class="block_7">“Kuşkun olmasın. Ben de aynısını istiyorum.”</p>

  <p class="block_7">Kızın derin iç çekişini duydu. “Her dediğime hemen karşılık veriyorsun, John. Hep yapıyorsun bunu. Bazen merak ediyorum, acaba beni can kulağıyla dinliyor musun?”</p>

  <p class="block_7">“Elbette. Elbette dinliyorum.” Doktor yerinden kalktı, ona doğru yürüdü, pencerenin önünde, hemen arkasında durdu. Kokusunu duyabiliyordu: Lavanta kokuyordu, saçlarından da her zamanki keskin koku yayılıyordu. Yakınlarda saçlarını kesip düzeltmiş olduğunu düşündü. Boynu uzun ve bembeyaz görünüyordu. “Açık olması gereken nedir?”</p>

  <p class="block_7">“Şey. Öncelikle, seni daha iyi sevmesini öğrenmem gerek.”</p>

  <p class="block_7">Erkeğin bundan anladığı, kızın şimdi kendisini sevmediğiydi, bir an için dünya duracak sandı. Oysa bunu çoktan biliyordu, bilmiyor muydu? Evlenme teklif ettiğinde, kıza olan aşkını dile getirdiğinde, yalnızca gülümsemekle yetinmişti Georgia; aynı şekilde karşılık vermemişti. Ancak birkaç dakika <span class="text_2">sonra, “Sence hu</span> olabilir <span class="text_2">mi?</span> Yapabilir misin?” diyebildi.</p>

  <p class="block_7">Dışarıdaki at koşumlarını oynatmaya başlamıştı, sanki artık gitme vaktinin geldiğini anlatmaya çalışıyordu. Çıkardığı şıngırtı içeriden hafif bir müzik parçası gibi duyuluyordu.</p>

  <p class="block_7">“Umudum var,” dedi.</p>

  <p class="block_7">Duydukları -Georgia’nın böyle ikircikli olması- yüreğini sızlatmış olsa da gülümsemeden edemedi doktor. İçten dürüstlüğü, hoşuna gitmişti. “Öyleyse ben de umut ediyorum,” dedi usulca.</p>

  <p class="block_7">“Bir şey daha var...” Sesini iyice alçalttı kız; doktor, Georgia’nın ne dediğini işitmek için ona doğru eğilmek zorunda kaldı. “Ben... ben lekelendim. Hepsi bu.” Pencereye öyle yakındı ki soluğu camda buğu yapıyordu.</p>

  <p class="block_7">Geçirdiği hastalıktan söz ettiğini sanmıştı doktor, akciğerlerinde duman olmasından, tuhaf bir biçimde içindeki sıkıntı dağılıverdi -buydu işte!-, gülmemek ya da sevinçten çığlık atmamak, için kendini zor tutuyordu. Belli ki Georgia bu konuya çok önem veriyordu, duygularını anlayışla karşılayarak dalga geçmemeye özen göstermeliydi. Bir yandan da kızı rahatlatmak, onun için önemli olmadığına inandırmalıydı. Bunun önemsiz bir ayrıntı olduğuna. “Bana göre hiç önemi yok,” dedi sesini biraz yükselterek. “Hem de hiç yok.”</p>

  <p class="block_7">Georgia sessiz kaldı bir süre. Seward’i öğrenmiş olabilir miydi? Sanatoryumdan biri yaşadıkları ilişki hakkında dedikodu mu yapmıştı? Umurunda değil miydi gerçekten? Gerçeği bilmesine, kulağına gitmiş olmasına rağmen gene de onu sevebilir miydi? Ellerini buz gibi cama değdirdi, öyle soğuktu ki parmakları dondu. “Kendinden çok emin konuşuyorsun,” dedi sonunda.</p>

  <p class="block_7">“Kendimden eminim de ondan. Hem de çok.” Yandan yüzünü süzüyordu.</p>

  <p class="block_7">Kız, doktorun gözlerini üzerinde hissetti gene. Geniş dünya deneyimi sayesinde <span class="text_2">{dünya</span> deyince aklına savaş, ölüm, bir de gördüğü Paris fotoğrafları geliyordu), tanıdığı genç erkeklere göre, her nasılsa daha engin ve bilgince bir <span class="text_2">yaşam görüşü kazandığını</span> düşünüyordu. Kendisini anlaması, bağışlaması. Karşısında bunları yapabilecek biri olduğunu düşününce heyecanlanmıştı Georgia.</p>

  <p class="block_7">“Eğer hepsi buysa, hepsi bu kadarsa, dilerim yanıtını en kısa zamanda verirsin,” diyordu yumuşak sesiyle.</p>

  <p class="block_7">“Hepsi bu,” diye karşılık verdi kız. Uzun bir süre düşüncelere daldı. Sonra ciddi bakışlarını ona yöneltti. “Veririm. Çok yakında yanıt vereceğim.”</p>

  <p class="block_7">Birkaç dakika sonra John’u uğurlamak için sessizce soğuk hole çıktı, onları duyan Bayan Erskine -yeni Bayan Rice- güle güle demek için mutfaktan çıkıp geldi. İriyarı, kahve-beyaz kırma köpeği sahibinin ardı sıra gelirken tırnakları ahşap döşemelerde tıkırdıyordu. Georgia kapıyı açınca, atı görüp havlamaya başladı, Bayan Rice köpeğin tasmasından tutmak zorunda kaldı ve Bay Holbrooke kapıdan çıkana kadar bırakmadı.</p>

  <p class="block_7">Ertesi gün evlenme teklifini kabul etti Georgia. Noel’den üç hafta sonra onun isteğine uygun olarak yalnızca yakın aile üyelerinin katıldığı küçük bir törenle evlendiler. Balayını Boston’da geçireceklerdi. Oradaki ikinci günlerinde tipi bastırınca, halaylarının kalan iki gününde koca kentin büründüğü görünümün, geride bıraktıkları Maine’in küçük kasabasından pek farkı kalmadığını gördüler. Trafik durmuş, dükkânlarla işyerleri kapanmıştı, insanlar kaldırımlarda yürürlerken neşe içinde birbirleriyle çene çalıyorlardı. Yeni damadın bayıldığı bir duvar sanatçısı olan Sargent’ın halk kütüphanesindeki son çalışmalarını görmek üzere oraya giderlerken karla kaplı yollarda tek sıra yürümek zorunda kaldılar. Nehir kıyısına gidip güneşin batışını izlediler. Her akşamüstü Parker House Oteli’nde çay içtiler. Her gece yatağa girmeden önce odalarında bir bardak vişne likörü içmeyi ihmal etmediler.</p>

  <p class="block_7">Yatağa girdiklerinde her yerini okşardı kocası; yumuşak, derin dokunuşlarla, sanki asıl amaç okşamaktı. Bir o kadar da konuşurdu. Dizlerinin yüreğini sızlattığını söylerdi ona. Ayak bileklerininse o sızıya merhem olduğunu. Bekleyebileceklerini belirtti, kendini hazır hissedene dek bekleyebilirlerdi.</p>

  <p class="block_7">Oysa okşayışları hazırlamıştı kızı. İstekli kılmıştı. Merakı da artmıştı — madem Seward’dan çok farklı okşuyordu, onunla sevişmek de farklı olmalıydı. Belki sevişmenin de değişik türleri vardı.</p>

  <p class="block_7"><span class="text_2">Farklıydı,</span> yavaş, dolu dolu. Yattıklarında odanın karanlık olması Georgia’ya yarıyordu. Aşırı ısıtılan otelde üzerlerinde yalnız bir-iki parça giysi olmasının yardımı oluyordu. Kocasının nazikliği yüreklendiriyordu Georgia’yı ona dokunması için; dahası ateşlendiriyor, çabuk olmaya itiyordu. O sıcak gecelerde adamın adını söylemeyi öğrendi.</p>

  <p class="block_7">Açlığı, merakı, rahatlığı doktoru şaşırttıysa bile bu konuda ağzını açmadı. Hiçbir şey sezmemişti. Yalnızca şanslı olduğunu düşünüyordu. Karısının böyle ateşli karşılık vermesi, başkalarından farklı yönlerinin bir parçası olmalıydı: yaşama olduğu gibi bakışı, gözleri yaşartan dürüstlüğü, öğrenme merakı gibi.</p>

  <p class="block_7">Maine’e döndüklerinde Pittsfield’in hemen dışında ahşap bir ev kiraladılar. Georgia hevesle ev işlerine adadı kendini, perdeler, yastık kılıfları dikmeye, yemek pişirmeye, armağan gönderenlere teşekkür mektubu yazmaya koyuldu.</p>

  <p class="block_7">Evlenmeden önce nişan yüzüğü yerine piyano istemişti. Doktor gene de yüzük taktı karısının parmağına, içinden öyle gelmişti, elmaslarla çevrili küçük bir aytaşı. Evlerine yerleşir yerleşmez, bir de piyano aldı. Georgia kararlıydı, doktorun hastalarından birinin önerdiği piyano öğretmeninden ders almaya başladı.</p>

  <p class="block_7">Ortak yaşamları giderek kendi düzenine girecekti. Hafta sonları Georgia’nın ailesini görmeye giderlerdi, bazen de babasıyla üvey annesi gelirdi onlara. Ya Ada, ya da Ada’yla Freddie de gelir, bazen yatıya kalırlardı. Çift olarak davetler almaya başladılar: Briç oynamaya, çay partilerine. Georgia’nın lise arkadaşlarından biri Pittsfıeld’de oturuyordu, sık sık gidip gelirlerdi birbirlerine. Baharda yollar kuruyunca John ona otomobil kullanmasını öğretmeye başladı.</p>

  <p class="block_7">Ogünlerden birinde akşamın ilk saatlerinde doktor eve dönerken, karısının piyanoda çaldığı ilk parçaları duydu, aynı bölümü defalarca tekrarladığını. Bu ezgiler onun kararlılığının, sağlam kişiliğinin en iyi göstergesiydi; yolunu yitirmişçesine olduğu yerde kalakaldı, sevgi, acıma ve arzuya boğulmuştu bir anda.</p>

  <p class="block_7">Temmuzun üçüncü cumartesi günü pikniğe çıkmayı tasarlamışlardı. Saco Irmağı’na gidecek, kıyısında battaniyelerini yayacaklardı. Doktor olta takımlarını da alacaktı yanına -gezinin görünüşteki amacı buydu- ancak asıl istediği Georgia’yla baş başa uzun bir yol gitmekti. Battaniyeyi karşılıklı tutmuş yere sererken, yiyecekleri paketlerinden çıkartırken hayal ediyordu karısını. Tabakları dizerken bileklerinin nasıl kıvrıldığını, ellerini nasıl açtığını gözünün önüne getiriyordu. Kollarını çabucak ve istekle hareket ettirişini. Seviyordu onu! İlk evlendikleri günlerden daha çok seviyordu. Cinsel yaşamları açığa vurmadıkları bir giz gibiydi aralarında, umut beslemeye bile cesaret etmediği her türlü zevk vardı içinde. Telaşla, sabırsızca eve her koşusunda yüreğinde duyuyordu bunu, Georgia’nın onu her karşılayışında, başını her oynatışında, her kıpırdanışında.</p>

  <p class="block_7">Eve girdiğinde içeride çıt yoktu, şaşırdı. Georgia ne mutfaktaydı ne de oturma odasında. Yatak odasının kapısıysa kapalıydı.</p>

  <p class="block_7">Uyuyor muydu? Hasta mıydı? Usulca kapıyı tıklattı.</p>

  <p class="block_7">“Evet,” dediğini duydu.</p>

  <p class="block_7">“Georgia?”</p>

  <p class="block_7">“Evet. İçeri gel.”</p>

  <p class="block_7">Yatağın yanındaki koltukta oturuyordu. Belki de pencereden onun gelişini seyretmişti. Yüzünü ona doğru çevirince gözlerinin şiştiğini gördü ancak, yüzü kızarmıştı.</p>

  <p class="block_7">“Ne oldu?” dedi. <span class="text_2">Babasına mı bir şey olmuştu?</span> “Sevgilim ne oldu?”</p>

  <p class="block_7">“Ah... yok,” dedi. Elini kaldırarak susmasını işaret etti. “John, şey... Özür dilerim. Yalnızca kendi...”</p>

  <p class="block_7">“Babanın bir şeyi yok, değil mi?”</p>

  <p class="block_7">Acılı, şaşkın bir kahkahayla güldü kız. “Yok,” derken başını iki yana salladı. “Yok, evdekiler iyi. Yalnızca - <span class="text_2">aah!”</span> Belli belirsiz bir harekette bulundu. “Ada’yla babam uğradılar. Bana gelen bir mektubu getirdiler.” O zaman gördü, eliyle gösterince, mavi yatak örtüsünün üstünde zarfı yırtık duran mektubu.</p>

  <p class="block_7">“Arkadaşımdan söz ediyor,” diye açıkladı. John’dan yanıt gelmeyince, ekledi: “Sanatoryumdaki gençten. Ölmüş. Ben... ben altüst oldum.”</p>

  <p class="block_7">“Sevgilim, çok üzüldüm.”</p>

  <p class="block_7">“Ah, John, ben de üzüldüm, çok üzüldüm.”</p>

  <p class="block_7">Kızın önüne diz çökmüş, onu kollarına almıştı. Kımıldamadan duruyordu Georgia, karşılık vermeden. Kollarını çekti doktor, aklı karışmıştı. Topuklarının üstüne çömeldi. “Hangi genç bu?”</p>

  <p class="block_7">“Sana anlattığım genç. Biliyorsun.”</p>

  <p class="block_7">“Hatırlamıyorum. Bana onu ne zaman anlattın?”</p>

  <p class="block_7">“John, unutmuş olamazsın.” Kaşlarını çatmıştı. Koltukta otururken kocasından daha uzun görünüyordu.</p>

  <p class="block_7">“Unutmuşum. Affedersin. Hatırlamıyorum.”</p>

  <p class="block_7">“Sana anlattığımda... daha evlenmemiştik. <span class="text_2">Anlattım,</span> Onunla ilişkimizi anlatmıştım sana.” <span class="text_6">Jolar</span> şaşkın gözlerle bakıyordu hâlâ. Georgia ellerini kucağında kavuşturarak ona baktı. “Sana şeyi söylediğim zaman... şey olmadığımı, bakire olmadığımı söylediğim zaman.”</p>

  <p class="block_7">Yüzüne tokat yemişçesine hızla başını çevirdi doktor. Karısının dudaklarından dökülen sözcüklerle afallamıştı. Kaba gelmişti ona. Neredeyse sendeleyerek kalktı. Şaşkına dönmüştü, bir yandan da Georgia’nın sözünü ettiği ânı anımsamaya çalışıyordu.</p>

  <p class="block_7">Evet, anımsıyordu — onu nasıl yandan süzdüğünü, dudaklarını nasıl araladığını, soluğunun camda yaptığı buğuyu. Saçlarının nasıl koktuğunu anımsadı, güneşin parlaklığını, dışarıdaki karlara vuruşunu, sabırsızca kişneyen atı.</p>

  <p class="block_7"><span class="text_2">Lekeliyim,</span> <span class="text_3">demişti.</span></p>

  <p class="block_7">Yok: <span class="text_2">Lekelendim,</span> Evet. Dedikoducuların ağzıyla, başkalarının onun, karısının hakkında söylenti çıkarırken kullanacağı söylemle konuşmuştu. Evet. Lekelendim. Öyle demişti.</p>

  <p class="block_7">Oysa o kendi istediği gibi yorumlamıştı bu sözcükleri. Öyle sanmıştı <span class="text_2">-çünkü aptaldı,</span> çünkü sersemin tekiydi-, akciğerlerinden söz ettiğini sanmıştı.</p>

  <p class="block_7">Akciğerlerine gelince, büyük olasılıkla daha sanatoryuma yatmadan iyileşmişlerdi. Daha âşığıyla karşılaşmadan önce. Oynaşıyla. Kendisinden önce onu beceren adamla. Onu lekeli bırakan adam. Adından söz edildiğini duyduğu, ama kim olduğunu anlamadığı erkek.</p>

  <p class="block_7">Georgia bir şeyler söylüyordu. “O zaman nasıl da içten ve bağışlayıcıydın. Umarım... şimdi de öyle davranabilirsin. En azından bir an için. Çünkü bu çektiğim acı geçici, sana güvence verebilirim.” Özür dilercesine konuşuyordu, mesafeli ve af beklercesine. İncindiğini düşünüyordu. Başka birisi için acı çekmesine üzüldüğünü sanıyordu. “Geçecek, biliyorum.”</p>

  <p class="block_7">Arkasını döndü karısına, dirseklerini çekmeceli dolaba dayadı, ellerini yumruk yapmış ağzında tutuyordu. Kollarını dayadığı yerde, bıraktığı ıvır zıvır duruyordu: bozuk paralar, ne zamandır kaldırmaya fırsat bulamadığı, Georgia’nın özenle katladığı bir demet mendil, babasından kalma gümüş arkalı fırça seti. Ama hiçbirini gözü görmedi.</p>

  <p class="block_7">“John, bunun sen ve benle bir ilgisi yok.”</p>

  <p class="block_7">“Bana kalırsa var.” Sesi kırıcı ve soğuk çıkıyordu; elinde değildi.</p>

  <p class="block_7">“Hayır, John. Sana yemin ederim, yok.” Korktuğu seziliyordu. Gördüğü tepkiye şaşırmıştı. Daha anlayışlı olacağını sanmıştı. Lekeli olmasına o kadar anlayış gösteren o değil miydi?</p>

  <p class="block_7">Ayağa kalktı. “Üstesinden geleceğim, John. Haklısın elbet. Haklısın. Böyle üzülmeye hakkım yok.”</p>

  <p class="block_7">Kocası hâlâ sesini çıkarmamıştı, kendi şaşkınlığı ve acısıyla baş başaydı.</p>

  <p class="block_7">“Biz... biz pikniğe gidelim, John.” Gelip yanında durmuştu. Elini kaldırıp sırtına koymayı denedi, hafifçe omzuna dokundu. “John, bak bana. Unuttum işte. Çoktan unuttum bile.”</p>

  <p class="block_7">Omuz silkerek karısından uzaklaştı. “Böyle konuşma. Böyle konuşman gerekmiyor.”</p>

  <p class="block_7">Bir an durduktan sonra sordu: “Peki ne yapmam gerek, John? Kızgınsın, bu açıkça görülüyor.”</p>

  <p class="block_7">“Eğer kızgınsam... evet <span class="text_2">öyleyim,</span> kızgınım, haklısın. Ama kendime kızıyorum.” Ne olursa olsun Georgia ona dürüst davranmıştı. Bin dereden su getirmemişti. Kendisiyle ilgili o aşağılık sözleri kullanmıştı. <span class="text_2">Lekeli.</span> Onu yanlış anladıysa, bu kadının suçu değildi ki.</p>

  <p class="block_7">“John,” diye başladı söze. Ellerini bir kez daha ona doğru uzattığını görüyordu. Dokunacaktı.</p>

  <p class="block_7">“Georgia, beni yalnız <span class="text_2">bırak!”</span> diye haykırdı.</p>

  <p class="block_7">Georgia bir adım geriledi. Bembeyaz kesilmişti. “Elbette,” dedi. “Yalnızca şunu diyecek...”</p>

  <p class="block_7">“Bunu iyice düşünmem gerek.” Doktor başını ellerinin arasına alıp bir süre kalakaldı.</p>

  <p class="block_7">“Elbette. Yalnızca...”</p>

  <p class="block_7">“Hayır. Georgia.” Yüzünü karısına döndü. “Beni yanlış anlıyorsun. Kızdığım sen değilsin. Aptalca davranmışım. Ben... yalnızca duymak istediğimi işitmişim. Ben...</p>

  <p class="block_7">O delikanlıdan söz ettiğin zaman ne söylemeye çalıştığını kavramamışım.”</p>

  <p class="block_7">“Fakat ben sana...”</p>

  <p class="block_7">“Ne söylediğini biliyorum. Hâlâ aklımda. Ama yanlış anlamışım. Ben bundan söz ediyorum. Az öncesine kadar farkında değildim senin benden önce bir... sevgilin olduğunu anlamamıştım. Evlenmeden önce yani.”</p>

  <p class="block_7">Georgia yatağın kenarına ilişti. “John, ben <span class="text_2">öyle</span> söylemiştim,” diye fısıldadı. “Sana anlatırken acı çekiyordum.”</p>

  <p class="block_7">“Georgia, biliyorum. Dediklerinden başka türlü anlamlar çıkarmak yerine seni doğru dürüst dinleyebilirdim.”</p>

  <p class="block_7">“Çok... çok iyi davranmıştın. Bağışlayıcıydın. Neyi anlattığımı sanıyordun?”</p>

  <p class="block_7">“Hastalığını. Ciğerlerini. Lekeli ciğerlerini. Aslında onların da lekeli oldukları kuşkulu ya.”</p>

  <p class="block_7">“Sen verem olmamdan söz ettiğimi mi sandın?”</p>

  <p class="block_7">“Evet.”</p>

  <p class="block_7">Georgia ansızın kahkaha attı, kısa, tek bir kahkaha.</p>

  <p class="block_7">“Evet,” diye yineledi adam.</p>

  <p class="block_7">Georgia’nın bakışlarını bir an donuklaştı. Derken ansızın kocasına döndü. “Demek ki sen... o zaman beni anlamamışsın. Beni bağışlamamışsın.”</p>

  <p class="block_7">“Bilmiyorum. Öyle. O zaman değil. Bağışlamadım. Bunu düşünmem gerek, Georgia.”</p>

  <p class="block_7">Uzun bir sessizliğe gömüldüler. Dışarıdan biri geçiyordu, yürürken anahtarlarını şangırdatıyordu keyifle. Georgia’nın aklı karmakarışıktı. Başı döndü. Kocasının o günkü hali geldi gözünün önüne, kendisini bağışlayınca, ona birden nasıl âşık olduğu. Sessizliği bozan yine ondan başkası değildi. “O zaman gözüme nasıl hoş görünmüştün bir bilsen, John. Nasıl... bilge ve sevecen!”</p>

  <p class="block_7">John’un umutsuzluğu yüzünden okunuyordu, dayanamayıp sırtını döndü kocasına. Mavi yatak örtüsünün üzerinde bir açıp bir kapadığı kendi parmaklarını seyre daldı bir süre, boğumlarını, çıkıntılarını. “Sana bir şans daha vermemi ister misin, John?”</p>

  <p class="block_7">“Bir şans daha mı?”</p>

  <p class="block_7">“Öyle.” Oturduğu yerde doğruldu. “Benim lekeli olmamın senin için önem taşıyıp taşımadığını söyleme şansı.”</p>

  <p class="block_7">“Sen benim karımsın, Georgia. Önemi olup olmaması artık hiçbir şeyi değiştirmez.”</p>

  <p class="block_7">Georgia bakışlarını ona dikti. Fısıltıyla, “Ne kadar aptalca konuşuyorsun,” dedi.</p>

  <p class="block_7">“Kendimi aptal hissediyorum.”</p>

  <p class="block_7">Göz göze gelmemeye özen göstererek birkaç dakika daha sessiz kaldılar. Pencereden gelen esinti perdeleri oynatıyordu. <span class="text_2">Keşke ölebilsem,</span> diye içinden geçti Geor<span class="text_2">gia’nın.</span> <span class="text_3">Keşke sanatoryumda ölseydim. Keşke vereme yenik düşseydim.</span></p>

  <p class="block_7">Sonra yeni aklına gelmişçesine sordu: “John, ciğerlerin lekeli bile sayılmazdı, derken ne demek istemiştin?” Jolar iç çekti. Kollarını göğsünde kavuşturmuş duvara yaslanarak duruyordu şimdi. “Gerçekte sağlıklı olduğunu.”</p>

  <p class="block_7">“Şimdi mi?”</p>

  <p class="block_7">“Evet, elbette. Hatta belki o zaman da. “Yani, beni sanatoryuma yolladığın zaman mı?”</p>

  <p class="block_7">“Galiba. Oraya yattığında belki çok hafif bereler vardı.”</p>

  <p class="block_7">“Oraya yatmam gerekmiyor muydu yoksa?”</p>

  <p class="block_7">“Fiziksel olarak gerekmeyebilirdi. Ancak hastalığı taşıyordun. Evde çektiğin sıkıntıları düşününce en akıllıca çözüm yolu gibi görünmüştü. Dinlenmeliydin, yoksa gerçekten hasta düşecektin. Sanatoryum sana dinlenme ortamı sağladı.”</p>

  <p class="block_7">“Oysa bana böyle dememiştin.” Sesi titriyordu. “Veremsin demiştin. Çok hastasın demiştin.”</p>

  <p class="block_7">“Öyleydi. Çok hasta değildin ama veremdin. Sende verem mikrobu vardı.”</p>

  <p class="block_7">“Ama oraya yatmam gerekmiyordu.”</p>

  <p class="block_7">Yaşadığı acı ve şaşkınlık içinde karısının konuyu değiştirmeye çalıştığını, tümüyle ilgisiz bir konuya değindiğini düşündü. “Bunun artık bir önemi yok, Georgia. Neden bunun üstünde duruyorsun?” Sesi sinirlenmiş gibi çıkıyordu. “Sanatoryumda dinlendin, gücünü topladın. Sana bir zararı oldu mu, tam tersine çok işine yaradı.”</p>

  <p class="block_7"><span class="text_2">“Ama yaşamım</span> değişti!” diye haykırdı kız.</p>

  <p class="block_7">Kızın, sanatoryumdaki genç adamdan söz ettiğini sandı. Delikanlıyla ilişkiye girdiği için onu -onu, ta kendisini- suçladığını düşündü. Soğuk bakışlarını karısına yöneltti, o da aynı şekilde karşılık verdi.</p>

  <p class="block_7">“Bunu yapmaya hiç hakkın yoktu,” dedi Georgia alçak sesle.</p>

  <p class="block_7">John başını çevirdi.</p>

  <p class="block_7">“Ha<span class="text_11">kkın</span> yoktu, John.”</p>

  <p class="block_7">“Ben senin <span class="text_2">doktorundum,</span> Georgia.” Bunu söylerken yumruğunu dolaba vurdu. “Senin için en iyisini yapmam gerekiyordu.”</p>

  <p class="block_7">“Gelgelelim benim de bu konuda söz söylemeye hakkım vardı.”</p>

  <p class="block_7">“Fikrini sorsaydım, babanın yanında kalır, bir deri bir kemik kalana dek ev işi yapmayı sürdürürdün.”</p>

  <p class="block_7">“Evet! Yanlışlık bunun neresinde? Bu benim <span class="text_2">görevimdi.</span> “</p>

  <p class="block_7">“Yapma, Georgia.”</p>

  <p class="block_7">“Evde kalırdım, babam evlenmezdi, Seward’la hiç karşılaşmamış olurdum, seninle de evlenmezdim, kendi yaşantımı sürerdim.” Bunları şimdi getiriyordu aklına; o günlere denebilseydi keşke, eski günlere, yalnızlığına, babasının evinde geçirdiği tuhaf günlere, bazen kitap okuduğu, bazen öylece oturup duvar saatinin her on beş dakikada bir çalışma kulak verdiği; her şeyin odak noktasında kendini gördüğü o uzun gecelere.</p>

  <p class="block_7">“Peki istediğin ne? Eski yaşamına dönmek mi?”</p>

  <p class="block_7">Georgia ağlıyordu. “Evet,” diyebildi hıçkırıklara boğulurken. “Bunu istiyorum.”</p>

  <p class="block_7">Ağlaması arada bir dinse de neredeyse iki gün sürdü, artık neye gözyaşı döktüğünü bile bilmiyordu. Her şeye. Sonsuza dek yitirdiği her şeye. Yuvasına, ailesine. Seward’a ve korkunç bir biçimde yapayalnız ölmesine. Sandığı kişi olmadığını anladığı Jolar’a. Kendine: Bütün bunlar başlamadan -şimdiki gibi yaşamı batağa saplanmadan- önce kendi olduğunu hissettiği kişiye.</p>

  <p class="block_7">O gün öğleden sonra John evden çıkıp akşama dek dere tepe arabayla dolaştı. Eve döndüğünde hava çoktan kararmıştı, yatak odasının kapısı kapalıydı. Soyunup salondaki divanda yattı, üstüne de annesinin evlilik armağanı olarak tığla ördüğü battaniyeyi örttü. Gece uyanıp da gözlerini açtığında tuhaf bir ışık ve tanımadığı şekiller gördü. Ne uyandırmıştı onu? Sonra sesler duydu: Kapının arkasından feryat figan ağlayan bir canlı sesi geliyordu, minnacık ve zavallı. Gitmedi yanına.</p>

  <p class="block_7">Ertesi sabah kiliseye gitmeden önce giyinmek üzere içeri girdiğinde, karısını örtülerin altında iki büklüm buldu, yastığı başına koymuştu. Odada bulunduğu süre boyunca onunla ne konuştu, ne de kımıldadı, oysa John gürültü yapmamak için özen göstermiyordu.</p>

  <p class="block_7">En arka sırada, tek başına oturdu, okunan ilahiler yanı başındaki boş sıralara eşit olarak yayılıyordu. Sıkıcı bir ayindi, verilen vaaz da boş ve yararsız. Biter bitmez oradan ayrılırken Dr. Scott’a zoraki selam verdi.</p>

  <p class="block_7">[Ellsworth’daki Empson Oteli’ne sürdü otomobilini, tıpkı ‘evlenmeden önce sık sık yaptığı gibi, öğle yemeğini orada yedi: Parker House ekmekleriyle birlikte verilen bezelye çorbası, fırında kızarmış tavuk, tavuğun iç organlarıyla taze fasulyeden yapılan sosla hazırlanmış patates, tatlı olarak da vanilyalı dondurma. Bundan hoşlandığına inandırmaya çalışıyordu kendini, ancak ağzındaki lokmaları çiğnerken arada bir duruyor, gözleri dalıyordu; kör talihine nasıl da şaşırıyordu. Hem kendinin hem de Georgia’nınkine. Ne de olsa karısı da onun hakkında yanıldığını düşünüyordu bunca zamandır.</p>

  <p class="block_7">Daha sonra otelin dinlenme salonunda bir koltuğa oturup purosunu tüttürerek gazetede yayınlanmış Sacco ile Vanzetti hakkındaki uzun makaleyi okumaya çalıştı. Akşamüstü muayenehanesine döndü, ayaklarını çalışma masasına kaldırıp düşüncelere dalarak öylece oturdu bir süre. Bir-iki kere uyukladı ve o sırada korkunç, karmakarışık düşler gördü. Sonuncusunda, Georgia küçük bir kızdı, güneşin vurduğu çayırda dururken annesinin yanına gidiyordu -başı dimdik, gözü pek ve tertemiz-, uyandığında kendim bomboş hissetti; sanki Georgia ölmüştü.</p>

  <p class="block_7">Ayaklarını aşağı indirip yumruğunu öfkeyle masaya indirdi; kendine kızıyordu. Georgia gözü pek ve tertemiz bir kadındı. Ona içini açmıştı, hem de tüm dürüstlüğüyle. Yalan söyleyen kendisiydi -verem olduğu konusunda, kendisinin yüce gönüllülüğü hakkında. İstemeyerek olmasının pek bir önemi yoktu. Eğer Georgia sanatoryumda erdemini yitirmişse, ne olmuş, onu oraya kim göndermişti? Onun için en iyisini bildiğini düşünen kimdi? Cennetteki Tanrı gibi davranarak ölümlüleri parmağında oynatan, Kendi arzusuna göre onların yazgılarını yeni baştan yazan kimdi?</p>

  <p class="block_7">Georgia. Burada, muayenehanesinde onu muayene ettiği günü anımsadı, göğüslerini gizlemek için omuzlarını öne doğru çıkartısını, sırtına uzanan uzun saçlarını. Parmaklarıyla hissettiği teninin nasıl kuruduğunu, ateşler içinde yandığını.</p>

  <p class="block_7">Derken yüzü olmayan bir erkekle yatarken gözünün önüne getirdi onu. Sonra kendisini okşarken düşündü karısını -nasıl da hoşuna gitmiş, nasıl şaşırmıştı-. Aynısını başkasına yaptığını canlandırdı gözünde. Canlandırmak için zorlandı; özenle, baştan sona.</p>

  <p class="block_7">Kendinden tiksindi. Yücegönüllülüğü nereye gitmişti? Ya bağışlayıcılığı?</p>

  <p class="block_7">Onu seviyordu. Seviyordu onu, değil mi? Eskiden kimse şimdi de o’ydu o.</p>

  <p class="block_7">Bir kez daha hava karardıktan sonra döndü eve. Yatak odasının kapısı yine kapalıydı. Oturma odasında uyudu. Sabahleyin Georgia’nın mutfakta çıkardığı seslerle uyandı. Hazırladığı kahvenin kokusuyla. Kalktı, özenle tıraş olup giyindi. Mutfağa gittiğinde kahvaltı masasında kendine de bir yer ayrıldığını gördü. Portakal suyuyla kahvesi hazır bekliyordu. Georgia ise ocağın başında, sırtı dönük duruyordu.</p>

  <p class="block_7">“Günaydın, John,” dedi.</p>

  <p class="block_7">“Günaydın.” Pencerenin hemen dışındaki gülhatmi tomurcuklarının açmak üzere oldukları gözüne çarptı. Şişko bir arı camdaki tel çerçeveye vurdu. O sırada Georgia ona doğru hafifçe dönüp yumurtasını nasıl istediğini soruyordu.</p>

  <p class="block_7">“Çırpılmış ve iyice pişmiş,” diye karşılık verirken karısının belli belirsiz gülümsediğini fark etti.</p>

  <p class="block_7">Uzun, çok uzun süre aralarında geçen tartışmadan söz açmayacaklardı.</p>
</body>
</html>
