<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Sue Miller _ Aşağıdaki Dünya.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_13">BBB Altı</p>

  <p class="block_7">Yargıydı. Ve yargı üzerlerine yapışmıştı, üstelik bu yargının işaretleri gözler önündeydi: Hemşirenin Ada ile Freddie’yi görmeye gelmesinin amacı çocuklara mikrop bulaşmadığını görmekti. Bayan Beston’a Georgia’nın dokunduğu her şeyi temizleme, kaynatma ya da yakma talimatı verildi. Komşuların ve kasabada yasala yan öbür insanların yargısı o evde uzun süredir bir şeylerin yolunda gitmediğiydi; daha anne hastalanmadan çok önce orada pek tuhaf şeyler olduğu konuşuluyordu t kasabada.</p>

  <p class="block_7">Herkesin anımsayıp birbirine anlattığı öyküler varmış. Dedikodular Ada’nın kulağına gelmiş; yüreği incinmiş ve Georgia’yı görmeye sanatoryuma ilk gittiğinde duyduklarını ona aktarmış. Böylece sevdiklerinden iyice koparıldığını hissetmiş Georgia. Kendi yaşamını hiçe saymak pahasına yaptıklarında başarısız olduğunu düşünmüş. Hastalanmış, ailesine gücenmiş.</p>

  <p class="block_7">Kendi başarısızlığı yüzünden, kendi başarısızlığı, -kendi başarısızlığı.</p>

  <p class="block_7">Sanatoryumda geçirdiği ilk haftalar önceden hiç tatmadığı kadar yoksun hissetmiş kendini Georgia. Yitirdiği her şey için gözyaşı dökmüş: yaşamı, onuru, bir günden diğerine ayakta kalma nedenleri. Sonunda annesinin arkasından da ağlamış, annesinin hastalığına, annesinin ölümüne. Annem sağ olsaydı, bunların hiçbirini, ama hiçbirini yaşamak zorunda kalmazdım diye sızlanmış hep. Ayda yalnızca bir kez gelip onu görmelerine izin verilen babasını, Ada’yla Freddie’yi özlediği için ağlamış. Arkadaşı olmadığı, yapayalnız kaldığı, ölecek diye korktuğu için akıtmış gözyaşlarını. Ya da yaşarsa, hiç evi enemeyeceği, çocuk doğurup olağan bir yaşantı kuramayacağı için. Ağlarmış çünkü kurallara uygun yaşamak yabancıymış ona, oysa burada günün her saati ne yapacağı kurallara göre belirlenirmiş. İlk geldiğinde bütün giysilerini çıkarıp kükürtlü sabunla yıkanmasını söylemişler, doktora gitmeden yıkandığını, saçlarını bile yıkadığını ne kadar anlatmaya çalıştıysa da kulak asmamışlar. Ne olursa olsun <span class="text_2">kurallar böyleymiş.</span> İlk birkaç hafta gece gündüz yataktan çıkmasına izin verilmemiş, banyoya gitmesine bile. Aşağılandığını hissetmiş yüreğinin ta derinlerinde, koğuşu onunla birlikte paylaşan diğer beş kadının yanında.</p>

  <p class="block_7">Üç hafta boyunca ne kitap okumasına, ne yazmasına ne de kimseyle konuşmasına izin vermişler. İyileşmeye giden ilk adım dinlenmesini gerektiriyormuş kesinkes. İlk ziyaretlerinde babasıyla Ada’nın yatağının başucuna gelip durmaları görülmedik, büyük bir hoşgörüymüş.</p>

  <p class="block_7">Bunların sonunda ayağa kalkmasına, günde bir-iki kez dolaşmasına -banyoya, geceliğini değiştirmek için dolabına gitmesine izin verildiğinde sevincinden havalara uçmuş. Başı dönmüş önce, uzun süre yatmaktan güçsüz kalmış çünkü, hemşirelerden biri yataktan kalkmasına yardım etmek zorunda kalmış, buna rağmen <span class="text_2">iyiye gittiğini</span> hissediyormuş, annesinin deyimiyle.</p>

  <p class="block_7">Öte yandan artık dökecek gözyaşı kalmamış. Doğal enerjisi ve merakı yavaşça kaplıyormuş içini. Bu yeni tuhaf evde yaşama geri geldiğini düşünüyormuş -ona göre bu <span class="text_2">uyanmak</span> ile eşanlamlıymış.</p>

  <p class="block_7">Bu dönüşümü anımsıyordu, kendindeki değişiklikleri fark ettiği ânı. Yatakta yatıyormuş. Koğuştaki kadınlar gevezelik ediyorlarmış. Hem de ne gevezelik! Georgia’nın yaptığı gibi ciğerlerini dinlendirip sessizce, kımıldamadan yatmaları, perdelere değip hışırdayan çam yapraklarının gri-yeşil iğnelerinden süzülen gri yağmuru seyretmeleri gerekiyormuş oysa. Puslu hava koğuşun içine de yayılır, her bir somyada uzanan silik görüntünün, odadaki her bir eşyanın çevresine birikirmiş. Gerçek değillermiş gibi. Georgia’nın burnu donmuş. Dokunmak için elini yorgandan çıkarıp duruyormuş, ama her çıkardığında eli de üşüdüğünden hemen geri koymak, geceliğinin açtığı düğmelerinin arasından sıcak etine götürmek istiyormuş. Üst üste örttüğü üç battaniye çenesine kadar çekiliymiş, ayrıca anneannesinin evden gönderdiği, sanatoryumda yıkandığından dezenfektan kokan yorgan. <span class="text_2">Pıt-pıt-pıt</span> yağmur yağarken hışırdayan yapraklar üzerlerine dökülen suyun ağırlığından sarkıyorlarmış.</p>

  <p class="block_7">“Kadını kapı dışarı ettiler,” diye anlatıyormuş o sırada Bayan Priley adlı kadın. <span class="text_2">“Hanımefendiyi</span> bir daha görmeyeceğiz.” Sesinden buna pek sevindiği belliymiş. Kim acaba, diye düşünmüş Georgia. “Bunu yapmazlar!”</p>

  <p class="block_7">“Başka ne yapabilirlerdi ki? İkisini birlikte basmışlar.” Georgia sırtüstü dönüp tavana dikmiş gözlerini. Kimden söz ediyorlar acaba, diye merak etmiş. “Peki nasıl fırsat bulabilmişler buna?” “Öğle yemeği sonrasında geride kalmışlar, diye duydum, sonra da geri zekâlılar soluk soluğa kalıp öyle sesler çıkarmışlar ki birisi gidip ölmek üzere olan mı var diye bakmış.”</p>

  <p class="block_7">“Öylesi bir ölümü seve seve kabul ederdim.” Kahkahalarla gülüşmüşler yaramaz kızlar gibi -oysa hiçbiri otuzun altında değilmiş. İşte bu kahkahayı duyunca dank etmiş Georgia’nın kafasına, onların erkeklerle kadınların yatmalarından söz ettikleri. Gözünün önünde bir sahne belirmiş: Pazar günü kiliseden dönüşlerinde babasının atlet fanilasının üstüne giydiği askılı pantolonuyla yüzü kızarmış et gibi pespembe, buram buram tıraş sabunu kokuları saçarak alt kata inmesi; sonra onlara tereyağlı, şekerli ekmek hazırlaması, kalın sürülmüş sarı tereyağı topaklarının üstünde kristal şeker tanelerinin elmas parçalarını andırırcasına parıldaması. Isırdıklarında ağızlarında eriyen bu karışımın damaklarını gıdıklayarak hoş bir tat bırakması.</p>

  <p class="block_7">Demek biriyle yatmak ölümle bir tutuluyormuş. Hiç duymamış o güne kadar. Fakat arada Bill March elini sırtına attığında, koluna dokunduğunda ölmek üzere olduğunu hissedermiş, yüreği duracakmışçasına, içinde bir şeyler sallanıyormuşçasına. Oysa öpüşmelerinden pek hoşlanmamış, ağzında beklemediği bir ıslaklık ve tat duymuş, bir de delikanlının lastiği çağrıştıran dudaklarını.</p>

  <p class="block_7">“Kim?” diye yüksek sesle sorunca kadınlar irkilmişler.</p>

  <p class="block_7">“Bakın hele, kim olacak canım, dinlenme saatinde bizi görmeye gelen baykuş,” diye atılmış Bayan Priley. <span class="text_2">“Kimdir, kimdir, kimdir</span> o?” Gülmeye başlamışlar gene hep bir ağızdan, hor gören, alay eden kahkahalarla.</p>

  <p class="block_7">O günden sonra Georgia’nın çevresinde işittikleri ve gördükleri daha çok ilgisini çelmeye, merakını çelmeye başlamış. Böylece artık orada, tuhaf görünen o insanlar arasında kalma isteği belirmiş içinde. Yitmişlik duygusu, acısı onu garip bir biçimde kışkırtıyormuş, önünde onu bekleyen geleceğiyle ilgilenmeye başlamış umutsuzca.</p>

  <p class="block_7">Bazı günler ayağa kalkabilen bir-iki hasta koğuşa onlarla sohbet etmeye gelirmiş, dedikodu yaparlar, öbür hastalarla ilgili bilgiler, haberler getirirlermiş. Kadının biri kalkıp gitmiş, hem de daha hastayken, doktorlara lanet okumuş ve pilisini pırtısını toplamış. Bir başkası ölmüş, kimse görmesin diye ölüsünü gece taşımışlardı, ancak koğuşundaki hastalar uyanıkmış, usulca koridordan geçerlerken ilahiler mırıldanmışlar. İki gece önce bir başkası kadınlar koğuşuna sızmış, elinde, birinin ona gizlice getirdiği bir şişe şampanyayla hem de.</p>

  <p class="block_7">Giderek belli adları bellemiş Georgia. Bayan Farraday, herkesin Ödünü, kopartan bir hemşire. Bay Bertke, durmadan kavga çıkaran ve kuralları çiğneyen bir hasta. Yanındaki yatakta kalan Bayan Shepard’ın bu adamla ‘ahbap’ olduğu sanılıyordu; iki kez gece uyandığında komşu yatağa bakınca, örtülerin olması gerekmediği kadar düzgün durduğunu görmüştü, öyle düzgün ki bomboş denebilecek kadar. Ne var ki sabah gözünü açtığında komşusu yatağındaymış, herkes gibi kalın kaymaklı sıcak süt dolu fincanların dağıtılmasını bekliyormuş.</p>

  <p class="block_7">Bazen sözü edilen kişileri görüyordu düşünde, onlarla henüz tanışmamıştı ama o güne dek tanıdığı, aklına gelen herkesten daha kışkırtıcıydılar, yüzsüz bedenleri, silik de olsa ısrarcı cinsellikleriyle.</p>

  <p class="block_7">Öyle ki Ada’yla babasının ikinci gelişlerinde Georgia onların verecekleri haberlerin eskisi kadar ilgisini çekmeyeceğinden, adlarını söyleyecekleri kişilerin - Bill March’ın bile - gözünün önüne gelmeyeceğinden korkuyordu; dahası kardeşiyle babasının da gözüne bir zamanlar gördüğü, eski yaşantısından kalma, mutlu bir düşün kahramanları gibi görünmelerinden çekiniyordu.</p>

  <p class="block_7">Artık ikindileri dinlenme saatinde taraçaya çıkmasına izin veriliyordu; batıya bakan özenle dizili şezlonglardan birinde uzanırken, yüzünü okşayan güneşin sıcaklığı, havadaki esinti ve kokular, çimenlerden aşağı tepeleme doğru uzanan manzara sayesinde kendini dünyaya yelden gelmiş gibi hissediyordu.</p>

  <p class="block_7">Ne çok değişmişti dünya! Ne de gizemliydi!</p>

  <p class="block_7">Böyle ikindilerden birinde o koğuşa girdiğinde, içeridekiler Bayan Moody’ye yapılan bir işlemin tam ortasındaydılar. Bluzu beline inmişti, beyaz sırtını gördü Georgia. Kürekkemiği boyunca derin bir kesik vardı, omuz çukurundaki açık, şişmiş yaradan korkunç ve iğrenç görünen pembe bir boru sarkıyordu. Koğuşa girmesiyle birlikte oradaki herkes - Bayan Moody, doktor, <span class="text_6">hemşire - aş kesilmişti</span>, çabucak oradan uzaklaşana dek poz verircesine birbirlerine sarılmışlardı. Gördüklerinden hiç kimseye söz etmedi, hiçbir anlam verememişti, ne var ki Özlerinin önündeki o sahne karşısında bir anda kapıldı - korku kendi hastalığı hakkındaki yargılarının bir parçası oluvermişti, iyileşmek için daha kararlıydı artık, söz dinleyecekti. Sıkıcı bütün kuralları yerine getirecekti bundan böyle.</p>

  <p class="block_7">Georgia’nın sanatoryumda geçirdiği dördüncü cumartesiydi, serin bir nisan akşamı, hastaların sahneye koyduğu bir müzikale gitmesine izin verilmişti. İnsan arasına çıkacağı ilk geceydi. Sevinçten başı dönüyordu. Kaç zamandır iple çekiyordu o günü. Yemekten sonra, daha önce hiç giymediği tertemiz giysilerini giydi, üstelik Bayan Priley’in saçlarını yepyeni ve daha kadınsı bir tarzda topuz yapmasına izin verdi. Koğuştaki bütün kadınlar hayran kaldılar bu yeni görüntüsüne. Olduğundan büyük gösteriyordu. Gibson kızlarına benzemişti. Önlerinde şöyle bir dönerek kendini gösterdi. Evlat edinilmiş gibi hissediyordu, övgü dolu sözlerinin tadını çıkardı, sonra da hakkında yapılan üstü kapalı dedikoduların arasında uzun, loş ahşap koridordan aşağı salınarak uzaklaştı. Diğerlerinin onunla bu denli ilgilenmesinde biraz şehvet dolu, aralarına yeni katliam kabul etmenin hoşnutluğunu gösteren bir hava olduğunu sezmemiş olabilirdi. Onlar da karmaşık amaçlarla genç kıza rasgele sunduklarına onun nasıl gereksinim duyduğunun farkında değillerdi.</p>

  <p class="block_7">Müzikalin sahnelendiği salon kitaplık olarak kullanılıyordu, ancak içeride topu topu birkaç kitap vardı, çoğu dinsel nitelikli, öğüt verici kitaplar. Kimse okumazdı onları, yalnız alaya almak için ellerine alırlardı; salon hastaların yandaki yemekhaneye girmeden önce toplandıkları alan olarak iş görürdü.</p>

  <p class="block_7">Georgia yemeklerini orada yemeye başlayalı daha bir hafta olmuştu, yataktan kalkmasına izin verildiği günden beri. Sanatoryumun sakinlerini ilk kez bir arada görüyordu, bazıları öylesine hastaydı ki, ağzı açık kalakaldı - onlardan biri olamazdı. O kadar solgun ve zayıf olmasına karşın aralarında gürbüz, katana gibi, yanakları al al duruyordu. Hoşuna gitti.</p>

  <p class="block_23">1 İlk kez Charles Dana Gibson (1867-1944) tarafından ortaya konan 1890’ların genç, modem Amerikan kadını.</p>

  <p class="block_7">Öğlen yemeğine gittiği ikinci gün aynı masada oturduğu kadınlardan biri öksürmeye başlamıştı, öyle şiddetli öksürüyordu ki, sandalyesinden hızla kalkıp hışımla salondan çıktı. Koridor boyunca koşarak uzaklaşırken, yukarıda yemek yiyenlerin kaşıklarını tabaklara değdirince çıkardıkları tın tın seslere karışan böğürme hâlâ geliyordu kulaklarına. Kimse ağzını açıp tek söz etmemişti bu konuda. Yemeği bırakan da olmamıştı.</p>

  <p class="block_7">Kitaplıktaki koltuklar o gece için taş şömineye dönük duran sedirin önünden başlayarak rasgele sıralanmıştı. Salonun ortasında bir piyano duruyordu, sedirle şömine arasında. Yemekhaneden alman tahta sandalyeler seçkin konuklara ayrılan koltukların ön tarafında dört-beş sıra oluşturuyordu. Georgia’yla arkadaşları içeri girip arka sıralara ilerlediler. Bayan Priley, buradan her şeyi daha iyi görürüz, dediğinde, Georgia onun sahnedeki oyunculardan değil, diğer hastalardan söz ettiğini anlamıştı. Anlaşılacağı üzere herkes öbek öbek içeriye akın etmeye başlar başlamaz, Georgia’nın sorumluluğunu üstüne almış izlenimi uyandıran yaşlı kadın kulağına eğilip gelenlerin adlarını ve onlarla ilgili bildiklerini fısıldamaya başladı. Şuradaki daha yeni ayağa kalktı, orada duran var ya, birkaç aydır yoktu o ortalarda - giydiği son moda elbiseyi gördün mü? O adamdan uzak dur, yeni gelen bütün kızların peşinden koşar. Buradaki iki kaburgasını aldırdı geçenlerde, işe yaradığını söylüyorlar, ama baksana, nasıl da iki büklüm olmuş! Gene de yakında çıkacağı söyleniyor.</p>

  <p class="block_7">Kulağı Bayan Priley’de olsa da göz ucuyla salondakileri süzüyordu Georgia. Aralarında gerçek anlamıyla yaşlı kimse olmadığı çarptı gözüne, kendi yaşıtı olan da pek yoktu. Buna rağmen hepsi sağa sola sesleniyor, kahkahalarla gülüp birbirlerine şakalar yaparak kendilerine oturacak yer ayarlıyorlardı. Sanki beşinci sınıf öğrencisiydiler. Yetişkinlerin böylesi çocuksu davranışlar sergilemelerine hiç tanık olmamıştı daha önce, ilk şaşkınlığı geçtikten sonra hoşuna gitti. Kim bilir, belki de sakin küçük kasabasının dışında farklı insanları, farklı yaşam biçimleri vardı.</p>

  <p class="block_7">Dahası birbirlerine kur yaptıklarını fark etti, Bill March’la ilişkilerinin yeni başladığı günlerden aklında kalan, ayrıca Bill’i seçmeden önce başkalarıyla oynadığı saçma sapan oyunları çağrıştıran işveli bakışlar atıyorlardı birbirlerine. Üstelik kadınların çoğu nikâh yüzüğü takıyordu. Uykuya daldığı acılar dünyasından silkinip girdiği dedikodu ortamını düşündü, sonra uykudayken duymazlıktan geldiği ya da üstünkörü kulak verdiği dedikoduları. Geceleri duyduğu sesleri. Kahkahaları. Bayan Priley biriyle çene çalmak için yerinden kalkınca, Georgia çevresini daha büyük dikkatle gözlemeye koyuldu.</p>

  <p class="block_7">İşte Rosanna Moody, soyunukken sırtındaki yarayı gördüğü, Georgia’ya, evde kendisini bekleyen üç çocuğu olduğunu söyleyen kadın, Bayan Moody. Ayakta duruyordu, uzun boylu, azıcık öne doğru beli bükülmüş, kızıl saçlı, üzerinde eski moda tüvit takım elbise olan bir adamla konuşuyordu neşe içinde. Bayan Moody’nin yanaldan pespembe kesmişti, elleri durmaksızın oynuyor, parmaklarını adamın ceketinin kolunda gezdiriyor, sonra kendi göğüslerine değdiriyor, yeniden adama uzatıp dirseğini okşuyordu, gösterircesine, İşte <span class="text_2">sana</span> dokunuyorum, dercesine. Yüksek sesle kesik kahkahalar atıyor, dalgalanan kahkahalarıyla sesi salonun dört bir köşesinde çınlıyor, yankılanıyordu.</p>

  <p class="block_7">Georgia’nın gözü ansızın adamın ellerine takılıverdi, kadının her yerinde dolaşıyordu o eller, orasında burasında. Oturacakları yere doğru ona yol gösterirken arkadan beline sarıldığını fark etti. Dirseğinin içine, giysisinin kol kıvrımından içeriye parmaklarını soktuğunu gördü. Neredeyse babası yaşında bir başka adamın Bayan Shepard’ın omuzlarından tutup kendine doğru çevirmesini, aynı anda da hafifçe belini geriye doğru kırmasını, <span class="text_2">‘Bak! İşte!’</span> diye üstüne abanıp ona bir şey göstermesini, belden aşağısının kendi önüne değmesine ramak kalışını seyretti. Adamın yüzü genç kadının omuzlarına yapışmıştı neredeyse; kadın bir anda iki başlı olmuştu sanki. Georgia yanaklarının birbirlerine değdiğine ant içebilirdi. Soluk soluğa kalmıştı; içini birden yoğun bir istek kapladı. Başını öte yana çevirdi.</p>

  <p class="block_7">İlk göstericiler - müzisyenler— göründü; önce bir erkek girdi salona kemanıyla, tombul bir kadın uzun uğraşlardan sonra piyanonun arkasındaki tabureye oturabildi.</p>

  <p class="block_7">Bir-iki akort çalışmasının ardından arka arkaya ! Stephen Foster’ın şarkılarını çalmaya koyuldular. Erkeğin derin soluklarını duyabiliyordunuz, keman yayıyla birlikte gövdesini oynatırken burun delikleri de açılıp kapanıyordu. Kapanışı ‘Aura Lee’ ile yaptılar, Georgia’nın babası sık sık söylerdi bu şarkıyı onlara. Özlem ateşi düştü birden içine.</p>

  <p class="block_7">Onlardan sonra genç bir kadın girdi salona, belki Georgia’dan bile daha gençti, gidip piyanonun başında durdu. Elinde hiçbir müzik aleti yoktu. Sıskacıktı, giydiği krem renkli elbisenin hiç yakışmadığını düşündü Georgia; kızın kansız tenini daha sağlıksız ve mor gösteriyordu o renk. Atkuyruğu yaptığı koyu saçları beline sarkarken solgun teninde öyle parlıyordu ki, mide bulandırıcı geldi Georgia’ya. Birden Bayan Priley’in yapmasına izin verdiği saç modeli de ucuz ve yapay göründü gözüne. Kendinden, utandı.</p>

  <p class="block_7">En kötüsünü müzik başladıktan sonra yaşadı. Kız yerine oturmadan çalacağı parçaları sıraladı: Chopin’den bir dizi prelüd. Georgia bu adı duymuştu ya, yapıtlarını dinlememişti hiç. Çalmaya başlayınca piyanodan yayılan müziğin büyüsüne, heyecanına, alıp götüren tınılarına kaptırdı kendini. Bilmese de duyumsadığı varlıklardan söz ettiğini <span class="text_2">- şarkılarını söylediğini -</span> anlamasa da özlediği bir yaşamı dile getirdiğini hissetti, babasının evinde geceleri yaşadığı huzur ve yalnızlıkla bağlantılı ; bir yaşamı. Müzik bitene dek kımıldamadan oturdu, ağzını bıçak açmadan, gözlerinden yaşlar akarak. <span class="text_2">Ölmek üzere -</span> annesi görse ‘tutulacak yeri kalmamış’ derdi - ölen kızcağızı alkışlarken önüne çıkan bütün fırsatları kaçırmış olmanın hüznü çöktü içine, yaşamında bir pencereden diğerine koşuşturmaktan, kurabiye ya da börek pişirmekten, çorap ya da pantolon yamamaktan başka bir şey yapmamışlığın hüznü. Yarın ölecek olsa, hangi başarısıyla anılacaktı?</p>

  <p class="block_7">Hiç, diye geçti içinden.</p>

  <p class="block_7">Sonra kendine şaşırdı, bu yeni ve tuhaf düşünce biçimi canını sıkmış, kafasını karıştırmıştı.</p>

  <p class="block_7">Ara verilince, izleyicilere karışık meyve suyuyla kurabiye ikram edildi. Birisi Georgia’nın yanına gelip el çabukluğuyla cebinden çıkardığı mataradan, meyve suyuna ‘biraz tatlandırıcı’ koymayı önerdi. Ama öneriyi geri çevirdi Georgia, “Yo, yapamam,” diyerek.</p>

  <p class="block_7">Kızgın bir sesle “Sen bilirsin,” diyerek yanından uzaklaştı adam.</p>

  <p class="block_7">Bayan Priley onu diğerleriyle tanıştırmaya koyulmuştu, bazen biriyle tam bir şeyler konuşacak gibi olurken, yeni bir tanıştırma töreni için onu çekip götürüyordu oradan. Bir an geldi, Georgia çevresindeki mırıltıların arasında kendi sesinin belirgin bir biçimde yükseldiğini fark etti, aklına ilk takılan soru, acaba ben de onlara mı benzeyeceğim, oldu. Affedersiniz, deyip yanlarından ayrıldı ve gidip tek başına oturdu. Herkes yavaşça yerine dönmeye başlamıştı zaten.</p>

  <p class="block_7">Ara bittikten sonra iki kişi daha çıktı sahneye. İlki sanatoryumun başhekimi Dr. Rollins’ti, oraya yattığı gün kendisini muayene eden doktor. Baladlar söyledi, şarkıları giderek kalınlaşan bir sesle okuyordu, sanki bıyığıyla boğarcasına genzinde yutarak.</p>

  <p class="block_7">Ardından genç bir kadın Tennyson’dan uzun bir şiir okudu. Sonuna geldiğinde seyirciler kibarca alkışladılar.</p>

  <p class="block_7">Salona sessizlik çöktü. Herkesin aklı karışmışa benziyordu. Gösteri bitmiş miydi? Sonu muydu bu? Öyleyse, neden açıklama yapılmamıştı? Ne de olsa oradakiler yönlendirilmeye, bir yerden bir yere, bir etkinlikten ya da etkinsizlikten diğerine güdülmeye alışkın kimselerdi. İçeridekiler öfkeli edilginliklerini dile getirmeye hazırdılar. Ancak birisinin başa geçmesi gerekiyordu. Kim olabilirdi bu?</p>

  <p class="block_7">Ansızın keskin bir çığlık duyuldu kulakları delercesine, hemen arkasından bir tane daha, hiç durmayan haykırışlar diğeriyle karıştı. Georgia, göğsüne bıçak saplanmış gibi hissetti. Gayda çalıyordu! Daha önce hiç duymamıştı, ama kitaplarda okumuştu, birkaç saniye süren şaşkınlıktan sonra anlamıştı ne olduklarını. Salondakiler hep birden başlarını müziğin geldiği yana çevirdiler, Georgia da.</p>

  <p class="block_7">Gayda çalan kimse oradaydı işte, sandalyelerle taraçaya açılan pencerenin bulunduğu duvar boyunca ağır adımlarla ilerliyordu. Şişkin tulum ve sivri boruları Georgia’ya tuhaf gelmişti, eski çağlardan kalma, içeriye vuran ölgün ışığın altında yürürken gaydacının gölgesi salonun ön tarafına vuruyordu. Derken ışığın altına geldi, etten kemikten olduğu ortaya çıktı, üç boyutlu. Gaydacının yetişkin bir adam olmadığını fark etti Georgia. ;, Soluk yüzlü bir delikanlıydı, kendinden birkaç yaş küçük, uzun boyluydu, alnına düşen diken gibi saçları vardı. O an baktığında üfleyen yanakları düzleşmişti, çenesinin biçimini gördü, salondakilerin nabzını tutarcasına çattığı kalın kaşlarının altındaki sert bakışlı, açık renk, gözlerini seçebiliyordu. Göz göze geldiklerinde büyülenmişti adeta; bakışlarını ayıramadı bir türlü, Bayan Priley, her zamanki gibi buram buram leylak kokuları saçarak ona doğru eğilip sesini alçaltmaya gerek duymadan, “Seward Wallace bu, öbür dünyaya gidip geri geldiğini duymuştum,” dediğinde bile.</p>

  <p class="block_7">Trajik müzik yeniden başladığında izleyiciler hoşnutsuzlukla onaylarmışçasına başlarını salladılar. Onlara katılmak istemeyen Georgia başını önüne eğdi.</p>

  <p class="block_7">Ertesi gün dinleme saatinde yandaki yatakta yatan Bayan Shepard hastaların çıkardığı haftalık gazeteyi Georgia’nın eline tutuşturdu; aslında kurallara aykırı bir şey yapıyordu çünkü henüz Georgia’ya okuma izni verilmemişti. Belli bir bölümü özellikle katlanmıştı gazetenin, şöyle bir taşlama göze çarpıyordu:</p>

  <p class="block_7"><i class="calibre1">Georgia Rice</i> <span class="text_3">(Rays okunur)</span> <i class="calibre1">Burası Bryce</i> <span class="text_3">(Brays okunur)</span> <i class="calibre1">Hoplattı yürekleri Hele biri var ki Çılgına döndü Adını söyleyemeyiz ki.</i></p>

  <p class="block_25">Onlar erkek, biraz da ürkek;</p>

  <p class="block_25">Solukları hırıltılı.</p>

  <p class="block_25">Uzun olmayabilir ömürleri</p>

  <p class="block_25">Gelgelelim kız burada ya</p>

  <p class="block_25">Açtı yüzlerinde güller</p>

  <p class="block_25">Ölseler de şarkının ortasında ölecekler.</p>

  <p class="block_7">Georgia okuduktan sonra gazeteyi usulca geri verdi, yüzü kıpkırmızı kesmişti birdenbire, hasta göğsünde gümbürdeyen kendi kalp atışları geliyordu kulağına<span class="calibre3" id="id_bookmark7">.</span></p>

  <p class="block_11" id="calibre_pb_14"> </p>
</body>
</html>
