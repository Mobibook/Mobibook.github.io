<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Sue Miller _ Aşağıdaki Dünya.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_13">BBB On Altı</p>

  <p class="block_7">Ertesi gün, Georgia’nın ona ‘bütün hikâyeyi’ anlatmasından sonraki gün, dedem öğlen eve gelip mantosunu giymesini, bir sürprizi olduğunu söylüyor anneanneme. “Eldivenlerini de giy,” diyor. “Dışarısı çok soğuk.”</p>

  <p class="block_23">Georgia üstündeki iş önlüğünü çıkarıyor. Hamileliğin bu döneminde içine sığabildiği tek mantosunu giyiyor, dün yediği yağmur nedeniyle hâlâ ıslak olan lacivert mantoyu. Karnının hemen üzerindeki tek düğmeyi ilikliyor. Şapkasını başına takıyor. John otomobile binmesine yardım ettikten sonra direksiyonun başına geçiyor.</p>

  <p class="block_23">Kocası koltuğa oturur oturmaz, neşeyle, “Tahmin edeyim mi?” diye soruyor. Rahatlamıştı. Sabah, kahvaltı boyunca John’un ağzını bıçak açmamıştı, düşünceliydi, gece ona açıkladıklarıyla, Seward’la ilgili anlattıklarıyla canını sıktı diye kaygılanmıştı Georgia. Onunla konuşmak, onu teselli etmek istemiş, ama sonra vazgeçmişti. Bazen beklemek harekete hemen geçmekten daha iyidir diye karar vermişti.</p>

  <p class="block_23">“Hayır,” diyor John gülümseyerek. “Hayır, çok şaşıracaksın, üstelik, dilerim çok sevineceksin.”</p>

  <p class="block_23">Belki de bebek için bir şey almayı tasarlıyordu. Örneğin, bir karyola — henüz bebek karyolası almamışlardı, bir tek John’un bebekliğinden kalma bir beşik vardı evlerinde. Bankanın önünde durduklarında içini bir heyecandır sardı. Önce heyecanlandı, arkasından da biraz korktu. Ev bütçesinden çalıntı parayı geri yatırmak üzere bir tür tören yapacakları kanısına kapılmıştı ansızın. Yok, canım, John öyle kaba bir adam değildi.</p>

  <p class="block_23">John’un ardı sıra bankaya girdi, kendilerini selamlayanlara başlarıyla karşılık veriyorlardı. Bankada herkes tanıyordu John’u. Kapısında MÜDÜR YARDIMCISI yazılı odaya girdiler.. Kocası Georgia’nın utanç verici davranışını bu yetkilinin önünde açıklayacaktı belki de. John, onu açgözlü biri olduğu ilk bakışta belli olan korkunç görünümlü adamla tanıştırdı, Bay Blake. Georgia bir koltuğa oturdu. Jolar’la Bay Blake de oturdular. Bay Blake tombul ellerini ovuşturarak “Peki, bugün sizin için ne yapabilirim?” diye sordu.</p>

  <p class="block_23">Kocasının, “Karımın adına bir hesap açtırmaya geldik,” dediğini duyunca Georgia öyle coştu ki, kahkaha atmadan edemedi, her kımıldayışında gerdanı sallanan Bay Blake’se hemen dönüp yüzünün her bir parçasını titreterek ona yöneltti bakışlarını.</p>

  <p class="block_23">Anneannem o sahneyi daha sonra bana anlatırken, “Bakışların öldürücü olduğu doğru olsaydı, ben çoktan ölmüştüm,” diye belirtmişti. Ama adam hemen toparlanıp yeniden Jolar’a dönerek aşırı kibarlıkla, “Aman, efendim, ne demek, elbette,” demiş.</p>

  <p class="block_23">Pek resmi bir ortam yaratılmış ansızın. Bay Blake’in sekreteri içeri çağrılıp, dedemin hesap bilgilerini getirmesi istenmiş. Geri gelip yerine oturduğunda, Bay Blake nasıl bir işlem yapılacağını anlatmış ona.</p>

  <p class="block_23">Sekreter, “Aman Tanrım!” diye haykırmış, hayranlıkla anneannemi süzerek.</p>

  <p class="block_23">Dedemin tanımladığı koşullan kabullenmek hiç de kolay değildi Bay Blake için. Hesap yalnızca karısının adına olacaktı. Hayır, Bay Holbrooke’un bilmesi gerekmezdi, aslına bakılırsa, hiç öğrenmek istemiyordu karısının ne zaman para yatırıp çektiğini; kararlıydı buna. Evet, tek başına karısının imzası yeterliydi bütün belgeler için. Evet, hesap açılırken gerekli para Bay Holbrooke’un hesabından aktarılacaktı. Evet, beş yüz dolar yatırılacaktı. Evet, elbette biliyordu kendi hesabında kalan paranın miktarını. Evet, iyi biliyordu. Hayır, hesap bilgilerinin ya da hareketlerinin kendisine gönderilmesini istemiyordu.</p>

  <p class="block_23">İşlem tamamlandıktan sonra yeniden gürültülü otomobillerine binerek evin yolunu tuttular; ancak Georgia’nın özene bezene hazırladığı öğle yemeğini yiyecek zaman kalmamıştı John için, kocasına bakarak, “Kırk yıl düşünsem aklıma gelmezdi, John,” dedi.</p>

  <p class="block_23">John karısını süzüyordu: Çocuklar gibi şendi. Kendisini yaşlı hissetti, nedense üzgündü, gene de gülümseyerek karşılık verdi: “Arada sırada da olsa seni şaşırtabildiğime sevindim.”</p>

  <p class="block_23">Anneannemin bu hikâyeyi -ya da duymam gereken bölümünü- bana ilk anlattığını anımsıyorum da çok etkilenmiştim. Onun adına bir hesap açtırmıştı. Ee, ne vardı bunda? Ancak bir süre sonra kafama dank edecekti dedemin ne kadar olağandışı bir işe kalkıştığı, işte o zaman anlamıştım onların dünyasıyla benim yaşadığım dünya arasındaki farkı, iki dünyanın birbirinden ne kadar uzak olduğunu.</p>

  <p class="block_23">Hikâyeyi anlatırken bana kendisi için bir kenara para ayırdığını söylemişti. “Daha yeni evliydik ve sanırım ben hâlâ kendi başıma olma isteğine kapılıyordum. Şu ya da bunu yapabilmek istiyordum. Sen de bilirsin, insan bazı şeyleri kendine saklamaktan hoşlanır.” Seward’dan hiç söz etmemişti, parayı ne için sakladığından da.</p>

  <p class="block_23">Ben öyle anlamıştım. Kısaca, anneannem, bütün masumiyetiyle, dedemin ona verdiği paranın bir miktarını tırtıklamıştı, bağımsızlık duygusunu koruyabilmek adına yapmıştı bunu - bu duygunun birinin kızıyken değil de, bir adamın karısı olduktan sonra daha çok önem kazanması tuhaftı. Ama mantıklıydı bana göre, bir zamanlar babasının evinde yalnızlığını, kendi dünyasının sahipliğini hissetmek için sabahlara dek tek başına uyanık kalan bir kız olan bu genç kadın, yeni yaşantısında da kendine özel bir şeylerin olmasını diliyordu. Gerekirse bu uğurda hırsızlık bile yapmayı göze almıştı.</p>

  <p class="block_23">Hikâyenin bu versiyonunda, tıpkı gerçekte yaşandığı üzere, sonunda dedeme açıklıyordu her şeyi. Ama bu versiyonda, yalnızca parayı aldığından söz ediyor, nerede kullandığına değinmiyordu elbette. “Ne yaptı biliyor musun?” diye sormuştu. Bald Dağı’nda yabanmersini topluyorduk, meyvelerin kovalarımıza tıngırtıyla düşmesi anlattığı masala eşlik eden bir fon müziği oluşturuyordu.</p>

  <p class="block_23">Hayır, bilmiyordum.</p>

  <p class="block_23">“Şey, elbette, afallamıştı ilkin, galiba. Böyle bir şeyi yapmaya gerek duymama şaşırmıştı. Oysa deden ne istersem verirdi. Asıl sorun da buydu işte benim için ya da sorunun bir bölümü diyelim. İstediğim her şeyi tek tek ona söylemek istemiyordum. Her şeyin ondan bana armağan olması hoşuma gitmiyordu.” Elleri çalıların alt dallarında hızla dolaşırken yabanmersinleri kovasına akıyordu adeta. Benimse daha çok emek harcamam gerekiyordu, teker teker topluyordum meyveleri.</p>

  <p class="block_7"><span class="text_3">“Ama hepsini anlayışla karşıladı, benim söylememe bile gerek kalmadan hem de. Beni çok iyi anladı. Ertesi gün</span> <span class="text_2">tıpış tıpış</span> <span class="text_3">bankaya gittik, Bay Blake adında kaba saba şişko bir adamın önüne oturduk.” Anneannem gülümseyerek bakmıştı yüzüme. “Şimdi gözümün önüne geliyor da, koyun pirzolası olmaya adaydı. Her neyse, her şeyi ayarladık orada. Yaptığımın yanlış olduğu konusunda bana tek söz etmedi. Bugün bile bilmem öyle düşünüp düşünmediğini.” Çömeldiği yerden kalkıp az ileriye, meyveleri toplanacak el sürülmemiş çalıların yanına gitmişti.</span></p>

  <p class="block_23">Acaba zamanla hikâyenin bu versiyonuna mı inandırmıştı kendini? İşlediği en kötü suçun, evliliğine karşı yaptığı en kötü yanlışlığın hırsızlık olduğuna mı? Hikâyeyi bana anlattığında, parayı Seward için çaldığı aklından uçup gitmiş miydi? Dedeme göre yaptığı hırsızlığın en önemsiz olumsuzluk olduğunu düşünmemiş miydi?</p>

  <p class="block_23">Kuşkusuz hikâyenin bana aktarılmasının altında yatan neden, dedemin eli açıklığını övmekti, anneannemin versiyonunda bile epey eli açık olarak anlatılıyordu. Yoksa bir çocuğa -ergenlik çağında olsa bile- neden öteki versiyonu anlatsındı? Dedemin eli açıklığının içinde karısının Seward Wallace’a duyduğu aşkı ve onunla ilişkisini kabullenişinin ve onu bağışlamasının da yer aldığı versiyon.</p>

  <p class="block_23">O gün bakın ne yazmış günlüğüne:</p>

  <div class="calibre4">
    <div class="block_34">
      <span class="bullet_1">18 </span><span class="calibre5"><span class="text_3">Mart. Hava bütün gün açıktı. Öğlen Jolar gelip kendi adıma hesap açtırmak için bankaya götürdü beni. Bay Blake kulaklarına inanamadı. Öyle uzun sürdü ki John’un yemek yemeye zamanı kalmadı! İkindi uykusuna yattım öğleden sonra, akşamüstü çaya Susie Morrell geldi. Akşam yemeğinde sote var. Bu akşam bir battaniyenin kenarlarını kıvırdım.</span></span>
    </div>
  </div>

  <p class="block_23">Dedem o günlerde böyle biriymiş. Aldatılmış, karısı tarafından parası çalınmış bir adam olarak onun neden bunları yapma gereği duyduğunu anlamaya, yaşantılarını bir daha bu yollara başvurmasına gerek kalmayacak şekilde düzenlemeye çalışmış.</p>

  <p class="block_23">Belki de durum buydu. Bu yüzden vermişti karısına bu beklenmedik armağanı.</p>

  <p class="block_23">Onu kendisinden daha iyi anlamış olabilir elbet. Belki de daha o günden karısının yaşamı üzerinde çok fazla gücü olduğunu, eğer kendisini serbest bırakmazsa, karısına biraz özgürlük tanımazsa, onun başkaldırma yoluna gitmeyi seçeceğini görmüştür.</p>

  <p class="block_23">Belki de aralarında belli eşitlik sağlanana dek ister Seward’la ilgili olsun ya da Georgia’yı sanatoryuma gönderdi diye çıkan tartışmaların sonunun gelmeyeceğini, gelemeyeceğini anlamıştır. Karısı ev bütçesinden para tırtıklamayı kendince bu dengeyi sağlamanın bir yolu olarak görmüştür belki, dolayısıyla bir daha asla böyle bir yola başvurmasına gerek kalmasın diye adaleti sağlamayı uygun bulmuştur.</p>

  <p class="block_23">Kuşkusuz her şey çok daha basit ve daha az kişisel olabilir. Ne de olsa kadınlar seçme hakkına yeni kavuşmuşlardı. Georgia’nın ondan habersiz parayı kendi özel istekleri uğruna harcaması kocasını uyandırmıştır, evliliklerinin ne kadar eski kafalı yöntemlerle yürüdüğünü anlamıştır. Blake’in odasına girerlerken, aynı zamanda birlikte çağdaş dünyaya adım atmış olabilirler.</p>

  <p class="block_23">Bilemem. Tek diyebileceğim, kendi adına nelerden vazgeçmesi gerektiyse gereksin, neleri sakladıysa saklasın, anneannemin yaptığı hırsızlığa tepki olarak dedemin gösterdiği davranış tümüyle onun kişiliğini yansıtmaktadır. Gecenin geç saatlerinde başka kalıba sokulmuş muayenehanesinde oturmuş, onun hikâyesi diyebileceğimiz bölük pörçük parçaları bir araya getirdiğimde, tüm bunlar yaşanırken her ikisinin de çektikleri acıya gözyaşı döktüm. Zor elde ettikleri zafere ağladım.</p>

  <p class="block_23">Eğer zaferse elde edilen.</p>

  <p class="block_23">Evlilikleri bu noktada gerçek anlamda başlamış gibi gelebilir. Bütün yanlış anlaşmalar giderilmiş, bütün yanlış başlangıçlar çözüme ulaşmıştı. Tüm bunların ardından daha bir ay geçmeden annem Dolly doğmuştu, ‘tombul, sağlıklı’ bir bebek diye yazıyor Georgia’nın günlüğünde. (Günce bu tarihten sekiz ay sonra bitiyor, o güne kadar düzensiz de olsa günlük tutmayı kararlılıkla sürdürmekle birlikte, besbelli doğumla birlikte bundan vazgeçiyor.)</p>

  <p class="block_7"><span class="text_3">Peki ya Dolly’nin doğumundan beş ay sonra neden taşmıyorlar? Anneannemin</span> <span class="text_2">yuvam</span> <span class="text_3">diye ağzından düşürmediği Maine’den ayrılıp pek çok yönüyle oradan pek farklı olmayan Vermont’un güneyinde küçük bir kasabaya göçüyorlar?</span></p>

  <p class="block_23">Anneannem, yıllar sonra herkesin önünde dedemle dalga geçerken bu konuyu şakayla karışık getirirdi gündeme. Şöyle derdi: “Ah, şu dedeniz var ya! Beni kimseyle paylaşmayı göze alamazdı, kendi ailemle bile, bu yüzden kaçırdı beni, o günlerde dünyanın öbür ucuna gitmekten farksızdı bu, şuradan şuraya gitmek çok zaman alırdı.”</p>

  <p class="block_23">Bu sözlerde sanatoryum konusuna, dedemin onun yaşantısı üzerinde denetim kurduğu biricik döneme gönderme yapan azıcık bir kızgınlık ya da gücenme belirtisi bulunmuyordu. Dedem de farkındaydı bunun. Diğer şakaları pek hoş karşılamazken, bu şakaya aldırmazdı. Her zamanki edasıyla dalgınlıkla gülümsemekle yetinirdi.</p>

  <p class="block_23">Oradan ayrılmalarının en basit nedeni, dedemin bir iş teklifi almış olmasıydı. Meslektaşlarından biri emekli mi olmuştu yoksa ölmüş müydü ne; duyduysam da aklımda kalmamış. Daha iyi bir iş olduğu kesindi - yıllık geliri daha yüksek, kasaba daha büyük, yolları (ki bu çok önemliydi) daha iyi ve daha bakımlıydı.</p>

  <p class="block_23">Öte yandan birtakım şeyleri geride bırakma isteği hiç mi söz konusu değildi? Geçmişteki acıları bir yana bırakıp her şeye yeniden başlama arzusu.</p>

  <p class="block_23">Hangi şeyleri?</p>

  <p class="block_23">İlişkilerinin başlangıcı, örneğin. Georgia’nın hastalığını çağrıştıranlar, bu konuyu bilenler. Hatta babası, onun için önem taşıdığını düşündüğü kimseler, artık Bayan Erskine’e ait olan eski yuvası. Bayan Rice’ın evi. Grace’in.</p>

  <p class="block_23">Bir de Seward elbette. Beyaz ve soğuk ve sonsuza dek genç kalacak Seward; mezarında yatan, hiç değişmeyecek olan Seward, onu oraya getirmek için Georgia’nın yaptıkları, çaldığı para.</p>

  <p class="block_23">Hepsi geçmişte kalmıştı, bütün o anıları geride bırakmışlardı. Geride bıraktıkları yerin bir parçasıydı artık onlar. Bölük pörçük parçalar halinde bize anlatacakları bir hikâye. Orayı gidip görecek yaşa geldiğimdeyse eksik kalan parçaları birleştirecektim aklımca, her şey değişmişti. Sanatoryumun yerinde şık bir konferans merkezi vardı. Georgia, Ada ve Fred’in annelerini ölüm döşeğinde izleyerek büyüdükleri küçük Preston Kasabası birkaç yıkık dökük binanın sıkış tıkış boy gösterdiği adsız bir kavşak noktasıydı artık. Seward ve annesiyle babasının, ablalarından en az birinin gömüldükleri mezarlık dolup taşmış, talan edilerek eski taşları çalınmış ya da tekmelenip yere atılmış, ölülerin taşlara oyulan adları asit yağmurlarının etkisiyle zamanla silinip okunmaz hale gelmişti.</p>

  <p class="block_23">Peki geriye ne kalır? Kuşaktan kuşağa aynı kalan nedir? Sınırlar yer değiştirir, mülteciler ölür ya da taşıyabildikleri ne varsa sırtlayıp kaçış yolunu tutarlar, sular azar azar barajların arkasını doldurur, eskiden var olan her şey sonsuzluğa dek yiter gider; düşlerle anılarda yaşarlar bir tek.</p>

  <p class="block_23">Kuşkusuz benim düşlerimle anılarımda Vermont vardı, anneannemle dedem için tam olarak yuva olmayan, tası tarağı toplayıp kaçtıkları, yeni dünyalarına ilk adımı attıkları yer. Kendime sürgün yeri olarak seçtiğim geçmiş burada kök salmıştı. Düşünü gördüğüm yer burasıydı: köy ve onların yaşadıkları ev. Evi saran yanık ahşapla karışık nem, portakal ve gülsuyu kokusu. Anneannemin ikindi uykusuna yattığı saatlerde eve çöken sessizlik, o sessizlik sırasında köyün başka bir köşesinden yükselip çınlayarak kulağıma gelen yaşam sesleri. On kapıda birbirine dolanmış leylakları düşlerdim bir de. Evin arkasındaki böğürtlen çalılarını, meyvelerin üzerine üşüşen yanar döner Japon böceklerini. Böğürtlenleri topladıktan sonra kaynatılan reçelin kokusunu, yaz geceleri uçuşan ateş böceklerini, kışın karanlık gökyüzünü aydınlatan kar yağışını.</p>

  <p class="block_7"><span class="text_3">En çok da anneannemle dedemin orada geçirdikleri günleri düşlerdim -sanki hep orada yaşamışlarcasına- günlük alışkanlıklarını, ritüellerini, konuşma biçimlerini. Daha kırılgan küçük bir kızken kapıldığım hayal dünyasının etkisiyle hep orada</span> <span class="text_2">olacaklarını</span> <span class="text_3">sanırdım. Her zaman bana kucak açıp üzerime titreyeceklerdi. Her zaman sığınabileceğim bir yer vereceklerdi: sıcak bir yuva.</span></p>

  <p class="block_23">Ocak ortalarında Fiona New York’a döndü. Birkaç gün sonra Frye Okulu’nda dersler başladı. Aylardır tek başıma bir yön vermeye çalıştığım yaşantım ansızın doluvermişti. Hâlâ her gün Jessie’yi görmeye gidiyor, Karen ve Robert’ın akşam yemeğini hazırlamalarına yardım ediyordum, şimdi bunlara bir de kendi işimin yükü binmişti. Eve en erken akşam dokuzda dönebiliyordum; sabahın altısında da uyanıp uzun günün hazırlıklarına başlıyordum.</p>

  <p class="block_23">Bir akşam geç vakit eve girerken antrede postacının kapının altından attığı zarflara ayağım takıldı, mantomu çıkarıp fırlattım. Yere eğildiğimde bir de baktım ki aralarında özel bir mektup var; üstündeki adres bazı harfleri doğru dürüst basmayan eski moda bir daktiloyla yazılmış. Mektup Samuel’dandı. Elime alıp mutfağın yolunu tuttum, kendime bir sandviç yapıp bir bardak, da kırmızı şarap doldurarak masaya kuruldum ve zarfı açtım.</p>

  <p class="block_23">*</p>

  <p class="block_23">Sevgili Cath,</p>

  <p class="block_23">Evine neredeyse yerleştim sayılır ve burada olduğuma her gün şükrediyorum. Odadan odaya dolaşırken seni düşünüyorum sık sık, yaşamında her şey yolunda mı diye merak ediyorum, kızınla bebeğini de. Dilerim bebek serpilip büyür.</p>

  <p class="block_23">Burada kış iyice bastırdı. Çok kar yağıyor, don var, hava ayaz. Bir süreliğine otomobil kullanmamaya tam karar vermiştim (böyle havalarda yollarla başa çıkmak için çok yaşlıyım) ki, bundan önce yakınlarda bulunduğu kulağıma çalman küçük bir havzaya gittim. Su üstünde dolaşamadıysam da senin dedenle gittiğini anlattığın göl orası gibi geldi bana. Bak rehberde nasıl anlatmışlar tarihçesini: “Wilmington yakınlarındaki ırmağa baraj yapıldı, ortaya çıkan havzaya da bir değirmenler grubu inşa edildi. Bir zamanlar yaklaşık üç yüz nüfusa sahip sanayi alanı bugün artık Mountain Mills diye bilinmekte. İçinde üç katlı bir binanın da bulunduğu bu eski refah toplumu, Harriman Havzası’nın altında sulara gömüldü. Kalıntıları ancak sular çekildiğinde görülebilir ancak.”</p>

  <p class="block_23">. Anlayacağın gibi ben bok yemişim. Bu havza Quabbin’den çok daha küçük ve çok daha yakın, suyun altında sapasağlam duran yapılarıyla senin gittiğin yer buydu demek ki, sen ne dersin? O vardı, senin gördüğünü sandığın su altındaki o dünya.</p>

  <p class="block_23">Abartılı inatçılığım için lütfen özürlerimi kabul et, ayrıca sana yeni yılda ve yeni yüzyılda her şeyin en iyisini dilerim. (Gelecekte yaşama duygusu sana tuhaf gelmiyor mu?)</p>

  <p class="block_7"><span class="text_3">Her zaman</span> <span class="text_12">senin, Samuel</span><span class="text_3">.</span></p>

  <p class="block_23">Şahane mutfağımda bir köşeye kurulup başladım anneannemin evindeyken onu gözümün önünde canlandırmaya. Samuel’ı. Her şey çok uzakta kalmış gibiydi, ona doğru yaklaşabileceğim an, beni öptüğü o an. Gene de mektubundan etkilenmiştim. Ansızın yapıların suda nasıl bir görünüp bir kaybolduklarını, bir zamanlar aşağıda var olan o dünyayı, sonra nasıl var olmadığını ve yeniden ortaya çıkışını düşünmeye başladım. Aşağıya bakarken nasıl duygular yaşamıştım, yitip giden o yere duyduğum özlemle nasıl başım dönmüştü ve oranın yok olup gitmesiyle yaşamımın da yok olup gideceğini düşünmüştüm her nedense.</p>

  <p class="block_23">Aynı zamanda o gün öğleden sonra tek başıma eve geldiğimde -dedem balıkları ayıklamak için bahçede kalmıştı- anneannemi beni beklerken bulduğumu anımsadım. Dedemin Fransa konusunu açıp açmadığını, oraya gitmek isteyip istemediğimi merak ediyordu. Evet, konuyu açtı, evet, gideceğim, diye yanıtladığımdaysa, “Sana iyi gelecek, Cath. Bu bir fırsat,” demişti, istemediğimi düşünerek beni kandırmaya çalışır bir ses tonuyla.</p>

  <p class="block_7"><span class="text_3">Gitmek</span> <span class="text_2">istiyorum</span> <span class="text_3">demeye çalıştığımı hatırlıyorum, gitmeye</span> <span class="text_2">niyetliyim,</span> <span class="text_3">ama nedense beni duymuyordu; isteksiz torununa karşı kılıç çekmiş, ikna etmek için ısrarla dil döküyordu sanki.</span> <span class="text_2">Kimi zaman kendi kendimizin üstesinden gelmek adına güç görünen şeyler yapmak zorunda kalırız.</span> <span class="text_3">Biraz sonra anladım ki, dedem gibi o da benim yolculuğumla onun genç bir kızken sanatoryuma yatmak üzere çıktığı yolculuk arasına benzerlik kurmaktaydı; buna değer demeye çalışıyordu, kendisine iyi gelmişti. Önünde yepyeni ufuklar açmıştı ve onu değiştirmişti, işte Fransa’nın da benim yaşantımda aynı değişiklikleri gerçekleştirmesini umut ediyordu. Aklımda kaldığı kadarıyla, o gün -boş yere bana gitmem gerektiğini anlatmaya çalıştığı gün- bana ilk kez uzaklara gittiği, sanatoryumda geçirdiği günlerden olumlu bir yaklaşımla söz etmiş, yaşantısında yarattığı değişiklikleri hoş karşıladığını ifade etmişti.</span></p>

  <p class="block_23">San Francisco yağmurları başlamıştı, okyanustan kopup gelen çılgın dalgaların kıyıları dövmesiydi buralara özgü kış. Yatağımda uzanmış suların damdan aşağı yuvarlanmasına kulak veriyordum. Her şey ıslaktı sanki, sabahları üzerime geçirdiğim giysilerim bile. Yerdeki toprak öylesine suya doymuştu ki, daha adımını atmadan izi suyla doluyordu.</p>

  <p class="block_23">Bir gün akşama doğru Robert’la Karen’ın North Beach’teki evlerine yakın, alışveriş etmeyi yeğlediğim bir kasap dükkânının dışındaki parkmetrenin önünde durdum, şemsiyem yağmurun davul yerine kullandığı kocaman kenarlı bir şapka gibi başımın üzerinde, sapı kolumun altında, cüzdanımın bozukluk gözünden, doğru madeni paraları çıkarmaya çalışıyordum. Birden dank etti kafama, bana gereken çeyreklikleri es geçip bende olmayan paraları arıyordum, frank, pezo, kuruş ya da riyal, kim bilir? Hayali bozuklukları, sizin anlayacağınız. Bir an güldüm kendime. “Çeyreklik iş görür,” dedim yüksek sesle.</p>

  <p class="block_23">“Ne?” diye soran bir ses duydum, şemsiyesinin altında yanımdan geçen bir kızdan.</p>

  <p class="block_23">“Yok, bir şey,” dedim, ama çoktan gözden kaybolmuştu.</p>

  <p class="block_23">Karen’la Robert’ın evine vardığımda, olanları Karen’a anlattım. Yağmura yükledim suçu da. Kendimi muson yağmurlarının yağdığı ülkelerden birinde sandım herhalde, diye yorumladım.</p>

  <p class="block_23">1 Kuzey Kumsalı.</p>

  <p class="block_23">“O kadar da abartma,” dedi. “Vermont’ta kalsaydın daha kötüydü ya. Bugün haberlerde dinledim, New England’a kar yağmış, hem de tipi.”</p>

  <p class="block_23">Kar. Yemek hazırlarken yardım etmek üzere kızımın mutfağında dolaşırken, gözümün önüne geldi yağan kar tanelerinin anneannemin evinin üstüne düşmesi. Derken, yıllar önce anneannemi ziyarete gittiğimi anımsadım, kar fırtınasında anneannemi ölüm döşeğinde görmeye gidiyordum.</p>

  <p class="block_23">Bizim adımıza işlerimizi yürüten bir aile dostu telefon ettiğinde, kolay bir ölüm olacağını sandığını, anneannemin giderek daha uzun süreli uyuduğunu belirtmişti. Birkaç hafta alabilirdi, vedalaşmak istersem, şimdi, beni tanıyıp konuşabilecek durumdayken, gelmemin daha doğru olacağını söylemişti.</p>

  <p class="block_23">Yaşantım karmakarışıktı. Joe’yla evliydim, öğretmenlik yapıyordum, bu kadarla kalsa iyi. En önemlisi çocuklardı. Henüz ilk gençlik çağındaydılar, her birinin izlemesi gereken sıkı programları, benim de katılıp alkışlamam gereken etkinlikleri vardı. Ajandam gidilecek yerler ve saatlerle doluydu. Evden uzaklaşmam hiç kolay değildi.</p>

  <p class="block_7"><span class="text_3">Gitmemek için gerekçeler bulmaya çalışıyordum. Belki de veda etmek</span> <span class="text_2">istemiyordum.</span> <span class="text_3">Yıllarca onu her ziyaret edişimin sonunda defalarca veda etmiştik, öpüştükten sonra anneannem ellerimi tutar, “Şimdi sana son bir kez doya doya bakayım. Belli mi olur?” derdi.</span></p>

  <p class="block_23">Gene de gittim. Gittim elbette. Gitmem gerekiyordu. Joe, Jeff’i büyük basketbol maçına götüreceğini söyledi. Fiona’nın sınıf arkadaşlarına vereceği parti için yemek pişirip pasta da yapacaktı. Zaten birlikte yaşarken yapmaya bayıldığı şeylerdi bunlar. Severek yerine getireceğini belirtti, doğru söylediğini biliyordum.</p>

  <p class="block_23">Uçakla doğu kıyısına giderken yükseklerde gökyüzü güneşli ve pırıl pırıl olsa da aşağıda kar fırtınası vardı. Alçalırken bulutların ardı kapkaranlık görünüyordu. Hartford’a inince bir otomobil kiraladım. Yola çıktığımda gece olmuştu, kar yağışı hafif de olsa devam ediyordu. Saatte altmış kilometre hızla karla örtülü karayollarını aşarak kuzeye doğru ilerlerken arada bir ağır işleyen bir kar makinesinin ardında takılıp kaldığım oldu.</p>

  <p class="block_23">Karanlıkta ön cama düşen iri kar taneleri, sileceklerin gürültüyle durmaksızın çalışması, önümden giden araçların ancak hayal meyal görünmesi - her şey hipnotize ediciydi. Anneannemin evinin önünde park edip motoru susturunca, bir süre yerimden kımıldamadan sessizlikte sakinleşmeye çalıştım, aynı zamanda karşılaşabileceklerime hazırlıyordum kendimi. Arabanın üstüne düşen karlar motorun sıcaklığıyla ânında su oluveriyorlardı. Evin alt katında bütün ışıklar yanmaktaydı, bahçeye vuran ışık aralıksız yağan karı olduğundan daha yoğun ve iri göstermekteydi.</p>

  <p class="block_7"><span class="text_3">Dikiz aynasında yüzüme baktım. Yorgun gözlerimin altındaki torbaları yumuşatmaya çalıştım, elimle saçlarımı düzelttim. Rujumu tazeledim - sanki nasıl göründüğümün bir önemi vardı. Gelgelelim bu vedalaşmadan ne beklediğimi bilmiyordum. Ölümü ya da ölmekte olan birini hiç görmemiştim daha önce. Bu olay hep benim seyirci olmadığım sahnelerde yaşanmıştı. Başıma gelecekler beni ürkütüyordu. Bir de sanırım, her ne kadar ne olduğunu bilmesem de bir şeyin beklentisi içindeydim. Bir an için olsun beni tanımasını. Bir tepki göstermesini. Yaşantıma anlam katacak bir-iki söz etmesini.</span> <span class="text_2">Benden</span> <span class="text_3">bir şey isteyeceğini asla kestiremezdim.</span></p>

  <p class="block_23">Otomobilin kapısını açtığımda hava durgundu, tuhaf ama soğuk değildi. Yürüme yolundaki karlar kürenmemişti, ayakkabılarını eve giden kısacık yolda karla doldu. Kapıyı vurmamla açılması bir oldu, kilitli değildi, hemşire evin arka tarafından çıkıp geliverdi. Haftalardır sürekli telefonda konuşuyorduk, ancak hiç karşılaşmamıştık. Gençti, otuzuna gireli çok olmamıştı besbelli, çilli yüzünde hiç boya yoktu. Blucin giymişti, üstünde penye bir gömlek, ayağında kocaman yeşil pofuduk terlikler vardı. Ayakkabılarımı çıkarırken mantomu aldı, berbat araba yolculuğuna, kötü hava koşullarına sövüp sayıyordu. Mutfaktaki televizyondan haberleri okuyan ya da carcar konuşup program yapan birinin sesi geliyordu.</p>

  <p class="block_23">Derken sıradan bir şey söylermişçesine pattadan, dehşet verici, bir havada şöyle dedi: “Hemen içeri gir. Yolda olduğunu söyledim, yanılmıyorsam seni bekliyor.”</p>

  <p class="block_23">Georgia uykudaydı, salonun ön tarafında kendi yatağıyla değiştirilmiş bir hastane yatağında yatıyordu. İncecik kalmıştı, onu hiç böylesine ince anımsamıyordum. Beni ilk sarsan bu oldu. Avurtları çökmüş, burnu sivrilmişti. Saçları da kısacıktı, erkek çocuklar gibi. Kulakları azıcık kepçeydi. Eski bildik bir gecelik vardı üzerinde, boğazına kadar düğmeli. Birbirine kavuşturduğu, elleri sanki başkası tarafından özellikle oraya konmuşçasına çarşafın üstünde duruyordu.</p>

  <p class="block_23">Yanma yaklaşırken ıslak çorapların içindeki ayaklarımdan hiç ses çıkmadı, fısıldayarak konuşup usulca dokundum ona; önce ellerine, sonra yüzüne. Cildi, beklediğim gibi, bebeğinki kadar yumuşacıktı.</p>

  <p class="block_23">Gözlerini birkaç kez kırpıştırdıktan sonra açtı, kahverengiydiler, yeşile çalan kahverengi: ela. Neden şimdiye dek dikkat etmemiştim acaba? Görüntümü odaklamaya çalışır gibiydi belleğine kazımak istercesine. “Ben’im, anneanne,” dedim, “Cath. Bir süre yanında kalmaya geldim.”</p>

  <p class="block_7"><span class="text_3">Hareketlerimden, yüzümden ne okunuyordu acaba, beni başkasıyla karıştırmasına yol açan neydi ya da başkasına benzetmesine? Nedeni dedemdi, sanırım: Prensi onu uyandırmaya gelmişti. Yüzü sevinçle aydınlandı, ellerini bana doğru uzatarak mutluluk çığlığı attı: “Oh! Sonunda gelebildin</span> <span class="text_2">işte!”</span> <span class="text_3">Işıl ışıl gülümsüyordu. “Artık beni eve götürebilirsin!”</span></p>

  <p class="block_23">O” anda özlediği kişi olabilme rolümü üstlenebilme, anneannemi kendi dünyasına geri verebilme gücünü bana veren nasıl bir sevgiydi, nasıl bir duyguydu? Ona, “Evet,” diyebilmemi sağlayan nasıl bir güçtü?</p>

  <p class="block_7"><span class="text_3">“</span><span class="text_3">Evet, elbette, elbette götüreceğim.</span><span class="text_3">”</span></p>
</body>
</html>
