<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Sue Miller _ Aşağıdaki Dünya.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_22">BBB Beş</p>

  <p class="block_7">Kuşkusuz gözümde büyütmüştüm onları. Başlarından geçen öyküden parçalar alıp büyük ve karmaşık bir aşk hikâyesi yarattım, anneannemin masalcı sesiyle uyumlu derin ve sağlam bir sadakatin, bağlılığın öyküsü belirdi kafamda. Benim gibi büyüyen biri neden böyle bir hikâyeye inanmak istemesin? Yıllar geçip yaşantım yetişkinlere özgü çetrefillerle örülünce de o görüşümü gözden geçirmedim. Tersine daha da büyüdüler gözümde. Öyle istiyordum. Kendi yolumu çizerken vardığım dünyadan daha basit, daha temiz, daha güzel olduğu bir dünyaydı istediğim.</p>

  <p class="block_7">***</p>

  <p class="block_7">Arada sırada ilk kocam Peter’dan haberler ya kulağıma gelir ya da bir yerlerde okurum. Bir zamanlar siyasal eylemci olarak tanınmış biriydi; şimdi bile ortaya Çıktığı oluyor, kendini gömdüğü yerden çıkarak ününün doruğunda olduğu eski günlerle ilgili yorumlar yapıyor. Bir gün televizyonda o günleri anlatan bir belgesel izlerken, karşıma çıkıverdi, hem genç, hem de yaşlı haliyle. Genç olarak daha çok anımsıyordum onu, o zamanlar tanıdığımız herkese, hatta bizlere bile bulaşan o saçma sapan giyimiyle, saçları, giysileri, konuşma tarzıyla eski fotoğraflara ya da filmlere <span class="text_6">baktığrauzdaki</span> gibiydi. Belleğimde böyle yer etmesi söz konusu değil elbette. Anılarımda, olduğumuz gibiyiz hâlâ, genç, güzel ve ateşli. Oysa çekilen filmlerde, dönemin gülünç, giysileri var üzerimizde: tüylü, acayip desenli, özellikle tüyleri dökülmüş, yıpratılmış; hippice. Bu alaysılama çağıyla dalga geçmeye gelmişiz gibi konuşuyoruz.</p>

  <p class="block_7">O belgeseli izlerken Peter ile dalga geçmeyecektim. O dönemde bütün söylediklerine -yaşam üzerine, devlet üzerine, Vietnam üzerine anlattıklarına inanmıştım.</p>

  <p class="block_7">Yaşlı hali afallatıcıydı. Üzüntülü görünüyor. Mahzun, narin çizgileri gevşemiş, kalınlaşmış. Saçları geriye yapışık. Islaklar sanki. Gözünde çerçevesiz gözlük. Sözünü ettiğim, belgeselde Jerry’nin, Abbie’nin ve Rap’in yazgısını anlatıyordu. Siyasal yanıtlarla hayal kırıklığını, kendini gerçekleştirmenin ve düşünceli yaşamanın önemini vurguluyordu.</p>

  <p class="block_7">Saçmaladığını söylemek istemiyorum. Bana göre saçmalamıyordu. Yitmiş biri izlenimi veriyordu daha çok. Yıkılmış görünüyordu. Geçen onca zamanda yaşadıkları çökertmişti onu.</p>

  <p class="block_7">***</p>

  <p class="block_7">Ayrıldığımız günlerde onu çökerttiğimi söylerdi.</p>

  <p class="block_7">Fiona’yı yeni doğurmuştum. Süt verme, uyuma ve bebek bakımı arasında şaşkın günler geçiriyordum. Apış aram şişmiş, yara olmuştu. Vücudum irileşmiş, pelte gibi yayılmıştı. Hantal ve sarkık karnımla hâlâ gebeydim sanki. Tek yakındığı bunlar da değildi. Evle ilgilenişim, daha doğrusu ilgilenmeyişin! onu rahatsız ediyordu. Peter, her tuvalete gidişinde suya bastırılmış kirli bebek bezleriyle karşılaşırdı. Mutfakta bir paket unu yere dökmüş olurdum, üstelik temizlemem üç günümü alırdı, bu üç gün boyunca da öbür iki çocuğum, kum havuzunda oynar gibi un yığını içinde oynarlardı, sanki kendilerine oyun bahçesi hazırlanmışçasına. Evin her yanına unlu yollar uzanır, eşyaların üzerinde minik beyaz el izleri bulaşırdı. Ben aldırmazdım, ama Peter’a göre bağışlanamaz bir durumdu bu.</p>

  <p class="block_7">Pek bir şeyi umursamazdım doğrusu, günü geçirmekten başka. Eve günlerce kahve almaz, çocuklara hazırladığım kolay yiyeceklerden başka yemek yapmazdım: fıstık ezmesi ve reçel sürülmüş ekmek, peynirli makarna. Çocuklardan, biri oturma odasının duvarlarına ispirtolu kalemle yazılar doldurdu. Aldırmazdım. Peter, benimle yaşamanın zombi gibi yaşamaktan farksız olduğunu söylüyordu.</p>

  <p class="block_7">Korkunç ölçüde aldatılmış hissediyordum kendimi. İlk iki doğumda yaptıklarını unutmuş görünüyordu; her ikisinde de benimle birlikte zombi olmuştu. Geceleri uyanır, bebeğin -Karen ya da Jeff in- altını değiştirir, emzireyim diye yanıma getirirdi. Uykuya dalmadan dertleşirdik bazen. Bebek meme emerken birbirimize yaslanıp uyuduğumuz da olurdu. Sabahları hep birlikte yatakta ederdik kahvaltıyı. Tüm bunları evliliğimizin en mutlu günleri olarak anımsıyorum.</p>

  <p class="block_7">Arada geçen zamanda o sabrından hiç iz kalmamıştı. Orta batıdaki doktora sonrası görevi bitince yeniden California’ya taşınmıştık. San Francisco’daki hocasına kendini kanıtlamak için yanıp tutuşuyordu. Bunun üstüne Fiona’nın doğması fazla geldi Peter’a. Dönem sonuna dek bir ay daha okula gidecekti, işlerin en yoğun olduğu bu ayda okunacak onca kâğıt, hazırlanacak onca sınav sorusu, dönem sonu konferansları, sonbahar için planlar vardı. İyi ve ilginç yaşantısını bozduğumuz düşüncesine kapılıp benden ve çocuklardan gözle görünecek kadar uzaklaştı böylece.</p>

  <p class="block_7">İşte bu noktada her şey bitiverdi.</p>

  <p class="block_7">Güneşli bir öğleden sonrası çocukları evin yakınındaki yokuşun aşağısındaki parka götürmeyi kararlaştırdım. Suçluluk duygusuna kapılmamın payı büyüktü bu kararımda: Gün boyu üç kez uykuya yatmış, öğünlerde karınlarını yemek yerine mısır gevreğiyle doyurmuştum,, ayrıca saatlerdir birbirleriyle dalaşıp kavga ediyorlardı. Pekâlâ, dedim, üçünü birden yanıma çağırıp. Planımız şu. Gezmeye gidiyoruz. Yürüyüş <span class="text_2">yapalım</span> biraz.</p>

  <p class="block_7">Ayakkabıları bulup çıkardım. Biraz zamanımı aldı elbet. Düşünceli davranarak -nasıl da düşünceli davrandığımın farkındaydım- Fiona’ya fanila ve minik bir şapka giydirdim. Arabasını öndeki basamaklardan aşağı tangır tungur indirdikten sonra parlak ikindi güneşi altında hep birlikte yola koyulduk.</p>

  <p class="block_7">Çocuklar tutsaklıktan kurtulmuşçasına taşkın davranışlar gösteriyorlardı. Belki biraz da heyecandan -çünkü oyun bahçesinin yanına gelen arabadan onlara dondurma almıştım. Sonra birer tane daha aldım, böylece akşam yemeğini meyve ve sütle geçiştirebilecektim. Elleri, yüzleri yapış yapış, kan ter içinde koşuşturup kumda yuvarlandılar. Eve doğru yollandığımızda saatin kaç olduğundan haberim yoktu -saatimi takmamıştım- ancak parktaki öteki çocuklarla annelerin çoğu çoktan gitmişlerdi, ayrıca dönüş yolunda kaldırımdaki gölgelerimizin uzadığı dikkatimi çekmişti.</p>

  <p class="block_7">Bebek uykuya dalmıştı, ama öbür diğer ikisi mızmızlanıp hırçınlaşmaya başladı. Holde kavgaya tutuştular, birbirlerinin saçlarını çekiyor, birbirlerine tekme atıyorlardı. Kucağımda bebekle çömelip onları ayırmaya, kimi tutarsam kolundan çekmeye çalışıyordum. Jeff in parmaklarının arasında sımsıkı tuttuğu metal bir kibrit kutusu vardı. Onu bırakmadan yüzüme bir yumruk savurdu, ağzıma geldi. Can havliyle haykırdım, ansızın ikisi birden taş kesilip gözlerini bana diktiler. Dilime kan tadı geliyordu, derken ağzım, kanla doldu ve çenemden aşağı akmaya koyuldu. Bebeğin fanilasında kocaman bir kan lekesi belirdi önce, sonra üç oldu, onlar birleşip geniş bir leke oluşturdular. Karen ağlıyordu.</p>

  <p class="block_7">Bebek arabasından aldığım temiz bezi ağzıma dayadım. Çocuklara odalarına gitmelerini söylerken sesim duyulmayacak kadar tizdi. Korkudan hemen yaptılar dediğimi.</p>

  <p class="block_7">Bebeği yatağa yatırıp doğru banyoya koştum. Üst dudağım, boydan boya kesilmiş, şişmeye başlamıştı bile. Sabunla yıkadım. Üstüne havlu bastırdım. O sırada bebek mızırdanıp ağlamaya koyuldu. Gidip altındaki beze bakmak için eğildiğimde, üstüne başına damlayan kanlar her yanını kapladı. Havluyu ağzıma tıkaç yaparak giysilerini çıkardım. Yeniden giydirip sakinleştirdiğimde gene banyoya giderek Peter’ın kantaşlarından birini buldum. Sonunda kanamayı yavaşlatmayı başarmıştım, kalın bir sızıntı kalmıştı geriye.</p>

  <p class="block_7">Fiona’yı kucağıma alarak mutfağa gittim. Dolaptan biraz muz ve elma çıkardım. Çocukların odasına çıktım, Karen’ın yastığına yaslanarak onlar meyvelerini yerken ben de bebeği emzirdim. Tatlı bir sesle şarkı söyledim onlara: ‘Otobüsün Tekerleri’; ‘Bir Keçi Aldım’; ‘Bay Tavşan, Bay Tavşan’; ‘Clementine’. Güneş ışığı yandan odaya vuruyordu, derken kızardı ve gözden kayboldu. Çocuklar birbirlerine sarılmış yatıyorlardı. Bebek meme emmeyi bırakmış, ağzı açık, gözleri uykudan kapanmak üzereydi. Bir an için kalkıp Jeff le Karen’ı küvete sokmayı düşündüm. Bir-iki dakika içinde tertemiz çizgili pijamalarını giydirebilirdim. Arkasından bir masal okur, üzerlerini örter, Peter eve gelmeden ortalığı biraz toparlardım.</p>

  <p class="block_7">Ansızın eşikte gölgesi belirdi, holün ışığı arkadan vuruyordu.</p>

  <p class="block_7">“Aman Tanrım!” dedi, üç adımda yanıma gelmiş, bebeği hızla kollarımdan almıştı. <span class="text_2">“Ne boktan?..”</span></p>

  <p class="block_7">Karen homurdanarak yan dönüp ellerini bacaklarının arasına sıkıştırdı. Bebek ağlamaya başlamıştı. “Şşşşşt, şşşşşt...” diyordum.</p>

  <p class="block_7">“Defol git buradan!” dedi. “Kalksana lanet olası!”</p>

  <p class="block_7">Bebek kucağında, holdeki lambanın altında duruyordu. Kızcağızın her yanı kan içindeydi. Korkunç görünüyordu, bunun farkındaydım. Demek ki o kucağımda uyurken yaram yine kanamıştı. Fiona’nın yüzü gözü kan içindeydi. “Ondan değil,” dedim, kir pas içinde uyuyan çocukların üzerine kapıyı kaparken.</p>

  <p class="block_7">“Bu ne biçim cehennem?” dedi. Kanın nereden geldiğini anlamaya çalışarak bebeği sertçe evirip çevirirken Fiona’dan boğuk çığlıklar yükseldi.</p>

  <p class="block_7">“Ver,” onu yatıştırmak amacıyla babasının kollarından almaya çalıştım.</p>

  <p class="block_7">Dirseğiyle hızla itti beni, dengemi yitirip yere kapaklandım. Başını kapının pervazına çarptı; haykırdım. Donuk gözlerle bana bakıyordu, kan içinde kalmış şiş dudağıma, önü açık bluzuma, sütten ağırlaşmış memelerime, kirden kapkara ayaklarıma. Bakışlarından, yaşandığını sandığı olayların olmuş olabileceğini düşündüğünü gördüm; bebeğe zarar vermiş olabilirdim, hem de çok, hem de farkına varmadan, belki de umursamadan.</p>

  <p class="block_7">Her şey nasıl da değişiyor? Sevdiğin bir şeyden pekâlâ nefret edebiliyorsun. Onca sevgi tükeniyor demek! Her ne olursa olsun, Peter’da hiç kalmadığı kesindi. Hiçbirine dayanamıyordu artık, ne şaşkın halime, ne bayılmama, ne vücudumun yıpranmasına, ne de kendimi çocuklara vermeme. Sıramı savmıştım besbelli. California’ya taşındığımızdan bu yana bizi terk etmişti. Araba yoktu, dolayısıyla alışverişe gitmenin herhangi bir yolu da; hoş alışveriş yapacak para var mıydı sanki? Farkında mıydı bilmem, ancak bebek daha iki haftalıktı. Nasıl olur da ona vermezdim kendimi? Başka ne yapabileceğimi sanıyordu acaba?</p>

  <p class="block_7">Bir an geldi, “Bunların hiçbirini ben istemedim,” deyiverdi, bu sözleri bana öyle saldırgan geldi ki! ‘Bunlar’ bizim çocuklarımızdı. Ona evden ayrılmasını söyledim. Gitmeden önce aynı şeyleri birkaç kez daha yaşadık. Dudağım yine kanadı. Bebeği bir daha emzirdim. Sonunda arabanın anahtarlarını alıp kapıya yöneldi.</p>

  <p class="block_7">“Arabayı bırak,” dedim. Böyle demem her şeyin sona erdiğini anlamama yardım etti. Benim pratik yanım. Katılığım.</p>

  <p class="block_7">İrkilmişti.</p>

  <p class="block_7">“Üç çocuğum var. Alışverişe, doktorlara, sağa sola gitmem gerek. Arabayı burada bırakıyorsun.”</p>

  <p class="block_7">“Aman Tanrım!” dedi. Gene de anahtarları elinden bırakıp öyle çıktı kapıdan. Anlaşılan geceyi geçirebileceği başka yerler vardı, oysa aynısı benim için söylenemezdi.</p>

  <p class="block_7">Hak yerini bulacaktı -ah, geç de olsa buldu-, onun için de zor geçecekti günler. Yaşamında ne varsa paramparça olmuştu. Savaş sona ermiş, Watergate davası sonuçlanmış, Nixon gitmiş, Saygon düşmüş ve utanç içinde terk edilmişti. Akademik siyasal bilimin şaşaalı günleri bitmişti. Gençliği gitmişti elden. Görevinde kalmayı umut eden yardımcı profesördü artık, bir zamanlar öfkeyle baktığı küçük burjuva yaşantısını kaçırmak istemiyordu. Tutuklanmalar, dergi röportajları, kokteyl partiler, gece boyu strateji belirlemeler, televizyonda görünmeler, ünlüler ve düşmüşlere, kadınlara, uyuşturuculara, bedava yemeklere erişebilme olanaklarının hepsi çoktan tükenmişti, hepsi.</p>

  <p class="block_7">Tanıştığımızda bu yaşantıya daha yeni adım atıyordu, ben de yanındaki hayranı, uysal, seksi yoldaşıydım. Cicili bicili bilmiş kadın. Stokely Carmichael’ın sözlerine karşılık veren akıllı kızlardan biri. Kadınların hareketteki tek görevi yüzükoyun yatmaktır, dediğinde <span class="text_2">kuşkusuz sırtüstü demek istedi</span> demiştik hep bir ağızdan. Bir anlık baskın çıkma coşkusuyla ne söylenenlerin anlamına ne de erkek arkadaşlarımızla sevgililerimizin bu sözleri nasıl anladıklarına dikkat etmiştik: Harika bir espriydi. Derken kahkahalar kesilmiş ve ben çocuklarla baş başa kalmıştım.</p>

  <p class="block_7">Peter gittikten sonraki birkaç hafta içinde anlaştık: Yazın doğuya gidecektim, o da Alabama Caddesi’nde kiraladığımız eve taşınacaktı. Sonbahara kadar kalacak başka bir yer bulacaktı kendine, ben de geri gelecektim, sonra da boşanma koşulları üzerine karar verecektik. Yaşım yirmi yediydi, yaşamımın tükendiğini hissediyordum. Yıpranmıştım.</p>

  <p class="block_7">Altı günde Vermont’a vardık çocuklarla. Onların uyuduğu saatlerde gece bire, ikiye kadar araba kullanıyordum. Bir mola yerinde durup bebeği emzirdikten sonra ben de uyuyordum. Sabah gün ağarırken motoru çalıştırıp çocuklar uyanana dek birkaç saat yol alıyordum. Kahvaltı molası verip hep birlikte top oynuyor, uçurtma uçuruyor, sağı solu geziyorduk. Las Vegas’ın içine dalıp Mesa Verde Ulusal Parkı’nı gördük, Chicago’da Bilim ve Endüstri Müzesi’ni gezdik, Indiana tepeciklerini dolaştık. Aylardır yaptıklarımdan çok daha fazlasını yaşadık çocuklarla. Mutluydular. Öğle yemeğinden sonra uykuya daldıklarında yeniden geçiyordum direksiyonun başına. Yol kıyısında bir yerde uzun bir piknik yapıyorduk günbatımına yakın, akşam bastırmadan önce de arabaya doluşuyorduk yeniden.</p>

  <p class="block_7">Çocukların ne kadar korktuğumu görmelerine izin vermedim; ben ne olacaktım? Onlar ne olacaktı? Korkumu kendime sakladım. Geceleri araba kullanırken bastırıyordu akın akın. Korkulu, saplantılı düşüncelerin art arda aklıma gelmesine göz yumuyordum. İş bulmam gerekecekti, peki ama ne yapabilirdim? Daktilo yazmasını bile bilmiyordum. Çocuklara kim bakacaktı? Giderlerimizi nasıl karşılayacaktık? Bana kim bakacaktı?</p>

  <p class="block_7">Haziranın ilk günleriydi, anneannemin evine gelmiştik işte. Akşam serinliğinde dışarı çıkıp karşıladı bizi, saçlarını ensede topuz yapmış, süveteriyle eteğinin üstüne önlük takmıştı, altında jartiyerli’ çorapları ve alçak ökçeli ayakkabıları vardı. Ön kapının yanındaki leylak yeni çiçek açıyordu. Lavanta kokuyordu anneannem, belki de vanilya, her şey tertemiz, iç açıcıydı. Bana sarıldığında gözyaşlarımı tutamadım.</p>

  <p class="block_7">Anneannemin yanında geçirdiğim son uzun dönemdi o yaz. Sürekli uyuma isteğimin sonunda bittiği, çocukların onun alışkanlıklarına kısa sürede ve kolayca uyum sağladıkları, <span class="text_2">lütfen</span> ve <span class="text_2">teşekkür ederim</span> demeyi, sofradan kalkarken tabaklarını mutfağa götürmeyi öğrendikleri yaz. Öğleden sonraları hepimizin birkaç saat şekerleme yaptığı, kalkınca mısır tarlasının arkasındaki gölete gidip suya girdiği, iribaş yakaladığı, benimkilerin öbür çocuklarla oynadığı günler. Akşam yemeklerinden sonra bebeği alıp bir saat yürüyüşe çıktığım, saçımı kestiğim, bisiklete bindiğim, kilo verdiğim, bebeğin geceleri deliksiz uykuya dalarak geçirmeye başladığı, evdeki lambaların akşam dokuzda söndüğü, güneşin ilk ışıklarıyla birlikte kahvaltı kokuları, Karen, Jeff ve anneannemin mutfaktan gelen cıvıltıları, bir de bebeğimin yatağımın bitişiğindeki beşiğinde tiz sesleri arasında uyandığım aylar, iyiydim artık. Bana ve bütün dünyaya yayılan hastalıktan kurtulmuştum. Dudağımdaki kesik derin bir yaraya dönüştü önce, sonra kırmızı bir lekeye, ardından da bugün de taşıdığım beyaz ince bir çizgiye.</p>

  <p class="block_7">Güz gelince San Francisco’daki küçük evime döndüm. İlk birkaç yıl boyunca Peter arada sırada bize destek oldu. Lawrence da yardım etti. Ben de çalışma saatleri esnek olan kısa süreli bir dizi iş buldum. Çiçek bakıcılığı yaptım Barbara Botanik Evi için, Fiona sırtımdaki çantada San Francisco’nun bütün yeşillikli işyerlerini dolaşıp çiçekleri budadım, yapraklarını ıslattım, toprağını suladım, gübre verdim, mevsime hazırladım. Bir yemek şirketi için çalıştım, pişirdiğim <span class="text_2">‘dacquoise’</span> ve limonlu kekle belli bir müşteri kitlesi arasında ün saldım. Lise öğrencilerine dönem ödevleri ve üniversiteye başvuru tezleri konusunda destek olan bir dershanede iş buldum.</p>

  <p class="block_7">Frye Kızlar Okulu’ndaki geçici işi duymam da o dershanedeki öğrencilerden birinin velisi aracılığıyla olmuştu. Bir dönem boyunca yedek öğretmen olarak çalıştım, bir yıl sonra yer açılınca kadrolu öğretmenlik başvurum kabul edildi. Karen’la Jeff artık okula başlamışlardı, Fiona da yuvaya gidiyordu, dolayısıyla sürekli çalışmam pek sorun yaratmadı. Birdenbire gerçek bir aylık kazancım olmuştu, kendimizi varlıklı hissediyorduk, i Aynı yıl ev sahibimiz o küçük evi satmaya karar verdi. Ön ödemeyi babamdan borç alarak yaptım, Lawrence ipotek için kefil oldu -o sıralarda Peter’la görüşmelerisiniz iyice seyrelmişti- ve ev bizimdi artık. Yaşamımın bu dönemini sevdiğimi söylemezsem kendime haksızlık etmiş olurum. Çocuklarımı delicesine seviyordum, ağızlarından çıkan her söze, fiziksel varlıklarına hayrandım: seslerine, bedenlerine, sözcükleri kullanışlarına, hareket etme biçimlerine, akıl yürütme yöntemlerine. Evi seviyordum. Benim olduğu için mutluydum. Günün sonunda eve dönmeye bayılıyor, duvarlarını boyamaktan, eşyaların yerlerini değiştirmekten hoşlanıyordum. İşimde severek çalışıyordum, bana kazandırdığı bağımsızlık duygusunu seviyordum. Başka hiçbir şeyin pek önemi kalmamıştı, özellikle de erkeklerin. Dışarı çıktığım geceler yılda iki ya da üçü geçmiyordu. Bir-iki ilişkiye girecek gibi oldum -sonradan Boston’a taşman Carl bunlardan biriydi- ama kısa sürdüler. Kendine yeten, mutlu yaşantıma girmiş parazite, karmaşaya benzettim onları.</p>

  <p class="block_7">Joe’yla tanışmamız dört yıl sonraydı. Karen on üçüne girmek üzereydi, müziğe yetenekli olduğunu keşfetmiştik. Param olduğu bir anda ona piyano almaya karar verdim; piyano çalışmak için her gün dersten sonra okulda kalıyordu o güne kadar.</p>

  <p class="block_7">Eagle and Sons1 marka piyanolarda büyük indirim vardı. Girdiğimiz mağaza serin ve loştu; toz ve tahta kokuyordu. Aksanından Doğu Avrupa kökenli olduğu anlaşılan yaşlıca bir adam duvar piyanolarının arka salonda bulunduğunu söyledi.</p>

  <p class="block_7">Karen piyanoların başına oturup onları denemeye koyuldu, o birbiri ardına kusursuz ve özenle müziğini çalarken, arkadaki bürodan yaşlı adamın birisiyle tartıştığı kulağıma çalındı -para konusunda tartışıyorlardı, borç alman bir miktar para söz konusuydu. Tartıştığı <span class="text_2">oğlu</span> olmalıydı. <span class="text_2">Baba,</span> diyordu durmadan diğer erkek sesi. <span class="text_2">Baba, sen daima; baba, sen asla.</span></p>

  <p class="block_7">Karen gam yapıyordu. Kalın perdeden çaldı bir süre, sonra arpejlerde sesi yükseltti. Parmakları hızlıydı, hangi tuşa gideceklerini biliyorlardı, sanki doğduğundan beri bu işi yapmaktaydı, sanki tek görevi piyanoları değerlendirmekti. <span class="text_2">Üff, buradaki çok korkunç.</span> Ben de etiketleri okumakla meşguldüm, bir yandan da içeridekilere kulak kabartmıştım. Fiona mağazanın ön salonundaki dev piyanoların tuşlarına rasgele dokunuyor, ünlü yapıtlardan parçalar çalıyordu (!) Karen, <span class="text_2">“Ihh, iğrenç!”</span> diye haykırdı. Oğul para istiyordu, para koymaya değecek bir yatırım yapacaktı. Baba bütün bu masalları daha önce de duymuştu, zaten verecek parası da yoktu. İşler iyi değildi. Şuraya bak, dedi. Kimse bir şey satın almıyor. Herkes ucuzluk peşinde. Peki ya ihtiyarlık günlerine ne demeli? Neyle geçinecekti?</p>

  <p class="block_23">‘ Eagle vs. Oğulları.</p>

  <p class="block_7">Oğul hem yumuşak huyluydu hem de inatçı. O da aynı masalları duymuştu önceden. “Bak sana ne diyeceğim,” dedi babasına. “Parayı ilk doğan çocuğuma harcayacağım. “</p>

  <p class="block_7">“Çocuk mu?” diyen yaşlı adam ekledi: “Çocuğunun doğması için önce karın olması gerek.”</p>

  <p class="block_7">Karen’ın “Bu güzel,” dediğini işittim o arada. “Fiyatı da yalnızca bin iki yüz dolar.” Etkileyici bir akor basarak vereceği resital için ezbere bildiği Beethoven’in sonatına başladı, arkasından gelen tınılarla sürdürdü çalmasını. Taburelerden birine oturup dinlemeye koyuldum. Yaşlı adamla oğlu bir saniye içinde büronun kapısında beliriverdiler, müziğin etkisinde kalmışlardı. Oğul ihtiyarın arkasında duruyordu, uzun boyu, özenle bırakılmış siyah sakalı gözüme ilişti. Yanında abası ufak tefek ve porsumuş görünüyordu. Karen parçayı bitirince ıslıklar eşliğinde alkışlayarak kutladı.</p>

  <p class="block_7">Joe buydu işte.</p>

  <p class="block_7">Karen bir an şaşırıp kaldı. Dinleyicileri olduğunun farkında değildi. Ancak hemen toparlanıp kendinden hiç beklenmeyecek bir davranışta bulundu, ayağa kalkarak selam verdi, yüzü ışıl ışıl parlıyordu. Mahcup sevinci nasıl da güzelleştirmişti onu birden. İleride Joe o ânın şakasını sık sık yapacaktı, ilk görüşte ona âşık olduğunu, bana olan aşkının daha sonradan başladığını söyleyecekti.</p>

  <p class="block_7">Joe hakkında neler anlatayım? Neden kurtulmam gerektiğinin bilincinde olmaksızın Joe’nun beni kurtardığını hissettiğimi mi? Ona güven duyduğumu mu? İkisi de doğruydu. Joe’yu kurtardığımı aklıma bile getirmemiştim. Ona nasıl güvenli ve rahatlatıcı bir paket sunduğumu hiç düşünmedim. Mutlu bir kadındım, evi olan bir kadın; sevimli, zeki çocukları, işi, geliri, dostları ve alışkanlıkları olan bir kadın.</p>

  <p class="block_7">Evimize taşındı. Evlendik. Eve bir oda daha ekledik, mimarın dilinde yatak odası, ebeveyn dairesi olmuştu. Joe yatırımından -Sonoma Vadisi’ndeki üzüm bağları- kazançlı çıkmıştı. Zamanı geldiğinde çocuklar üniversiteye gidebildiler, ben asla tek başıma üstesinden gelemezdim bunun. Sonradan kentte bir lokanta işine girdi. Yemek yiyip şarap içmesini bilen kimselerle tanıştık. Evin mutfağını yenileyip akşam ziyafetleri, hafta sonlarında geç saatlere dek süren öğle yemekleri düzenlemeye başladık. Artık hiç boş zamanı yoktu Joe’nun. Onlarca arkadaşı olmuştu. Geceyi ne kadar sık dışarıda, kentin kuzey yakasında geçirdiği başlangıçta pek dikkatimi çekmemişti, bana ne kadar ilgisiz ve uzak kaldığı da.</p>

  <p class="block_7">Onunla tanışmıştım elbette, Edie’yle, boşandıktan sonra Joe’nun evlendiği kadınla. Bir arkadaşın evinde yenen akşam yemeği sırasında. Kocamın onu tavlamasını izlemiştim, beni de öyle tavlamıştı, her zaman işe yarayan öykülerini anlatarak. Annesiyle babasının ikinci Dünya Savaşı patlar patlamaz Polonya’dan Güney Amerika’ya kaçışlarının, tek kelime İngilizce bilmeden, beş parasız San Francisco’ya gelişlerinin, babasının elindeki tek varlığın piyano akort etmekte usta oluşunun öyküsünü. İlk dükkânını kiralamaya giderken çevirmenlik yapsın diye Joe’yu yanına almıştı.</p>

  <p class="block_7">“Anlaması çok zor,” olmuştu Edie’nin yorumu. “Geçmişinden, tanıdık olan her şeyden tümüyle uzaklaşmak. Hele bir çocuğa ne ağır gelmiştir. Joe, yazık sana. Annesiyle babası için hep arada köprü olmak zorunda kalmış. Bir de şu sürgünde yaşamak duygusu,”</p>

  <p class="block_7">“Ah, Joe,” demiştim ilgisizce. Aynı öyküyü o kadar sık dinlemiştim ki, üstelik Joe’nun babası ya da annesine nasıl acımasız davrandığını gözlerimle görmüştüm. Edie’ye anlattıklarıyla ilgili olarak -ona yaslanmalarını, İngilizce konuşurken bazen yanlış yapmalarını, sonsuza dek yitirdikleri şeyleri hiç dillerinden düşürmemelerini kınardı hep. “Joe her zaman sığınmacı kartını oynar,” diye çıkıverdi ağzımdan. “Çoğu zaman da işe yaramıştır bu.”</p>

  <p class="block_7">Sonradan o kadına âşık olduğunu, onunla birlikte olabilsin diye boşanmak istediğini anlatınca, o akşam yemeği gelmişti aklıma, dediklerimle dostlarımızı nasıl kahkahadan kırıp geçirdiğimi düşünmüştüm –çünkü onlar da iyi tanırlardı Joe’yu, kim bilir Edie beni nasıl soğuk, sevimsiz, katı biri olarak görmüştü. Kuşkusuz Joe’yu nasıl gördüğünde de etkim olmuştu. Kendisi için önemli konularda kendisiyle dalga geçen bir kadınla evli bir erkek, başından geçenleri ve annesiyle babasının yaşantılarının anlamını, bu yeni dünyada yollarını bulmalarını, doğup büyüdükleri ve sıcak yurtları diye bildikleri ülkeden çok uzaklarda yaşamak zorunda kalmalarını alaya alan bir karısı olan adam.</p>

  <p class="block_7">O kadın ben değilim demek isterdim ona. Onun beni sevdiğinden daha çok ve daha uzun süreli sevmiştim Joe’yu. Babasıyla annesini sevmiştim, sürgünde geçirdikleri yaşantılarını nasıl biçimlendirdiklerine hayrandım. Babasının ölüm döşeğinde yatarken, bulunduğu yer ve zamanı şaşırıp doğduğu topraklarda olduğunu sanarak yalnız Eşkenazi dilini ve Lehçe’yi konuştuğu bitmek bilmeyen o uzun günlerde başucunda oturan bendim. Onun yaşadığı zaman ve yer kavramlarındaki karmaşa tuhaf gelmemişti bana. Böyle olmalı, demek böyleyiz diye düşünmüştüm. Geçtiğimiz bütün sınırları, yuva diye gördüğümüz yerlerin uzaklığını düşünmeye sevk etmişti beni. Amerika’da yaşayan kim yurdunda yaşıyordu ki?</p>

  <p class="block_7">***</p>

  <p class="block_7">Anneannemin yanında son kez kaldığım, Peter’dan ayrıldığım -ya da Peter’ın beni terk ettiği- o yaz bir gece geç saatlere dek yan verandada oturmuştuk.</p>

  <p class="block_7">Yok, aslında pek geç sayılmazdı. Olsa olsa dokuz sularıydı. Aylardan ağustostu, hava dokuzda kararıyordu, ay çıkmış, dört bir yanı aydınlatıp her şeyi görünür kılmıştı.</p>

  <p class="block_7">Sıcaktan kavrulan tavan arasındaki odalarında çocukları yataklarına yatırmış, geri gelmiştim. Üzerlerine ‘birer çarşaf örtmüş, ıslak saçlarının döküldüğü nemli kulaklarına birer öpücük kondurmuştum. Banyoda, sarı lambanın ışığı altında küveti yıkayıp temizlemiş, renkli plastik oyuncakları sepete kaldırmıştım. Karanlıkta sallanan sandalyeye oturdum, yaşlı bir kadın gibi, tıpkı anneannem gibi, gecenin seslerini dinlemeye koyuldum, yalnız bu saatlerde şakıyan kuşları, böcekleri. Ansızın dönüşü düşünmeye başladım. Birkaç hafta içinde nasıl gidecektim geri, nasıl dönecektim eve? Çocuklarla tek başına yaşamak nasıl olacaktı acaba? Ev nasıl darmadağınıktı kim bilir. Ocakta taşındığımızdan bu yana el sürülmemiş kutular vardı daha. Peter’ı yeniden görmek epeyce zor olacaktı. Bu sakinlikte, bu düzende, bu barış ortamında her şey nasıl da uzak görünüyordu.</p>

  <p class="block_7">İç çektim. “Yaşantım sana çok tuhaf geliyor olmalı,” dedim anneanneme dönerek.</p>

  <p class="block_7">Bir süre yanıt vermeyip sessiz kaldı. “Ah, bilmem,” dedi sonra. Sandalyesinde ileri geri biraz daha sallandı. Öyle ufak tefekti ki geriye giderken ayakları yerden kesiliyordu. “Doğrusunu istersen, herkesin yaşamı biraz tuhaftır, öyle değil mi? Açık konuşursan elbet.”</p>

  <p class="block_7">“Bilmem, ben evliliğimden söz ediyordum. Yani üç çocuk, sonra boşanma. Seninle dedemin yaşadıklarına hiç uymuyor.”</p>

  <p class="block_7">“Doğru, uymuyor.”</p>

  <p class="block_7">Bu yanıt yeterli değildi benim için. Biraz daha deştim: “Sizlere çok... çok yabancı gelmiş olmalı. Ayrılmamız yani. Çok... Neyse işte. Yeni türedi bir karar mı desem? Çok modern? Kötü anlamda demek istiyorum.”</p>

  <p class="block_7">Yeniden konuştuğunda sesi daha da yumuşaktı. “Eğer kastettiğin buysa, yeterince çaba göstermediğini düşünmüyorum, Cath.”</p>

  <p class="block_7">“Sanırım onu kastediyorum.”</p>

  <p class="block_7">Ay ışığında beyaz saçları gümüş gibi parlıyor, başının çevresinde belli belirsiz bir çember oluşturuyordu. Gözlüğü gözünde değildi, bu ışık altında çok güzel görünüyordu, belki gençliğinde olduğundan daha güzel. Birkaç saniyelik suskunluktan sonra, “Dinle bak, senin sandığın kadar eski kafalı değilimdir belki,” dedi.</p>

  <p class="block_7">“Değilsin galiba,” dedim. O sırada caddeden gürültüyle geçen egzozu patlak otomobilin ardından hâlâ içinde çalman müziğin sesi duyuluyordu.</p>

  <p class="block_7">“Sanatoryumda geçirdiğim günleri sana anlatmış mıydım hiç?” diye soruverdi ansızın, “Dedenle evlenmeden öncesini?”</p>

  <p class="block_7">“Birazını.” Evet anlatmıştı. Ancak çocukken ailenizle ilgili anlatılanların yaşananlarla bire bir örtüşmesi gerekmez, çünkü büyükler eskiden dünyayı nasıl gördüklerini tam olarak açıklayamazlar. Bambaşkadır her şey. Farklı görünür. Küçüklüğümde çevremdeki yetişkinler öykülerini hiç esirgemezlerdi, özellikle de anneannem, ona sorduğum her şeyi anlatırdı bana, daha bile fazlasını. Bu anlamda bilmem gereken pek bir şey kalmamıştı geriye. Öte yandan bilmekle anlamak arasındaki farkı unutmamak gerek.</p>

  <p class="block_7">Bildiklerim şunlardı: Anneannem tüberküloza yakalanmıştı. Bir süre sanatoryuma yatması gerekiyordu. Çocuk gözüyle benim için, ‘suçiçeği çıkardı’, ‘kabakulak oldu’ demekle eşanlamlıydı bu. Ölüm korkusunun, mikrop bulaştırma duygusunun ve tanıyla birlikte gelen incinmenin ne demek olduğunu nereden bileyim? Bütün aile -anneannem, onun babası, kız kardeşiyle küçük erkek kardeşi- yaşamlarının sonsuza dek değişmesini ve bu değişimin yarattığı gözle görünür utanç duygusunu yaşamış olmalı. İşte anneannemin o gece benden anlamamı istediği, buydu.</p>

  <p class="block_7">“Uzun sürmedi,” diye başladı. “Altı aydan kısa sürmüştü, yanılmıyorsam. O günlerde sanatoryumlarda ortalama kalış süresi bu kadardı galiba. Sonradan anlaşıldığına göre, o kadar uzun kalmam gereksizdi belki.” Sözcük <span class="text_2">beki</span> olarak çıkmıştı ağzından. “Orada kalmam bile gerekmeyebilirmiş. Deden söyledi bunu. Çok sonra. Söylemek için beklemiş. Öyle kızdım ki yaptığına pişman oldu,” diyerek “hah!” diye bağırdı.</p>

  <p class="block_7">Yüzünü göremiyordum, karanlıkta başını öbür yana çevirmişti. Bağırmasının altında herhangi bir sevinç belirtisi var mıydı çıkaramadım.</p>

  <p class="block_7">Anlatmayı sürdürmeden önce bir süre sustu. “Ama öyle olmuştu, kendimi ansızın orada buluvermiştim. Daha gencecik bir kızdım. Genç ve toy. İlk günlerde çok mutsuzdum.” Sonra ilk kez o günkü duygularıyla ilgili içini döktü bana, hapse girmiş gibiydi, başkalarının kendisini soyup banyo yaptırmasına katlanmak, kımıldamadan yatmak zorunda kalmak, oraya yatışından sonraki üç hafta boyunca konuşma, okuma ya da yazma olanağı tanınmamasını kabullenmek, sıkı beslenme kurallarına uymak, utanç, yitmişlik, terk edilmişlik duygularını yaşamak korkunç gelmişti. Günlerce gözyaşı dökmüştü. “Kendimi nasıl pis hissediyordum bilemezsin. Yaşamımda o güne dek yapmaya çalıştığım her şeyde başarısızlığa uğradığımı düşünüyordum.”</p>

  <p class="block_7">Ağlamasının kesilmesinin ve yeni yaşantısına adım atmasının ne uzun zaman aldığını anlattı. Bunun kendisi için nasıl önemli olmaya başladığını. “Olaylar böyle gelişti,” dedi. Sesi değişmişti. “O sıralarda hepimize bir şeyler oluyordu. Dünyayı umursamaya başlıyorduk ve dünya tuhaf bir yerdi. Belki daha duyarlı ya da akıllı davranmalıydım, anlaman gerek, annemin ben daha çok gençken ölmesi nedeniyle yaşamda olup bitenlerle ilgili <span class="text_2">daha</span> toy, <span class="text_2">daha</span> az farkında olduğumu söylemeliyim. Tam tersine hızla büyüyüp olgunlaştığımı sanabilirsin, doğru, bazı yönlerden olgunlaşmıştım. Bazı yönlerdense genç kalmamı sağlamıştı bu durum. Galiba belli bir yaşta durdum, kaldım. Duyarlı ya da akıllı değildim.” Onaylamadığını gösterircesine başını salladı. Kaşları çatıktı. “Neyse, sanatoryuma gittiğimde öyle biriydim. Biraz salak ve toy. Ormanda bir kuzu, dediklerinden. Sanatoryum... neyse, çağın dışında kalmış bir yerdi, desem yanlış olmaz sanırım. Herkes kolundan tutulup getirilmişti, benim gibi, sen de bilirsin, sıradan yaşamlarından, yürüdükleri yoldan çıkarılıp oraya bırakılmışlardı. Galiba hepimiz bundan utanç duyuyorduk. Of! Üstelik çoğunun umudu kalmamıştı, hem de hiç. İşte, herhalde şöyle denir... yaşam konusunda hepimiz açgözlüydük, kaçırdıklarımız ya da kaçıracaklarımız ya da geride bıraktıklarımıza yanıyorduk. Belki hiç gidemeyecektik geri. Herkes korkunç düşüncelere kapılıyordu. Pervasız.” Gülümsedi. “Bu da bizleri, senin diyeceğin gibi, <span class="text_2">modern</span> kılmaktaydı. Çoğu âşık oldu. Herkes. Herkes romantik ilişkisini yaşadı.” Ansızın acıyla konuşmaya başladı, epey şaşırmıştım, anlattıklarına değil, ses tonuna. Bunu sezmiş olmalı ki yeniden konuşmaya başladığında ses tonunu değiştirdi. Yumuşamıştı, cırcırböceklerinin durmak bilmeyen şakımaları arasında onu işitmek için öne doğru eğilmek zorunda kaldım. “Kepazelikler yapardık, inan bana.”</p>

  <p class="block_7">Yanıt vermedim.</p>

  <p class="block_7">Yeniden konuşmaya başladığında, sesi daha yüksek ve daha doğal çıkıyordu, “iyileştiğinde -eğer iyileşirsen- döndüğün yaşam, sanatoryumda yaşadığından bambaşka bir yere gitmekti. Unutmak zorunda oldukların... ooh, saymakla bitmez. Eski kuralları, eski yol yordamları yeniden anımsamak. Kolay değil.”</p>

  <p class="block_7">Sandalyesini öne doğru sallarken tatlı, dolu dolu gülümsemesiyle, “Sanki,” diyerek sürdürdü konuşmasını, “sanki geleceğe ışınlanmış gibiydik, bildiğimiz tüm kurallar paramparça olmuştu. Ya da kökten değişmişti. Bir süre orada yaşamıştık. Sanırım alışmamıza yetecek kadar. Derken lanet bozuldu ve bütün o dünya yerle bir oldu, bize de eski yaşantılarımıza dönmenin bir yolunu bulmak kaldı.</p>

  <p class="block_7">“Çifte güçlükle karşı karşıydık, anlayacağın. Önce oraya gitmeye zorlanmıştık. Sonra, tam da oradaki koşullara uyum sağlamışken, rahat etme umudu doğmuşken, gerisin geriye gönderildik. O duygu hep vardı içimde. Başka bir dünyada yaşadığım duygusu. Belki de yaşadığım birkaç yaşam daha vardı. Uzaklarda. Asla geri dönemeyeceğim bir yerlerde. Uzakta olmakla kalmayıp artık var olmayan bir yerde. Böyle yaşamak.” Sandalyesini sallamayı kesmişti bir süredir, sonra yeniden başladı ve ekledi: “İşte gördün.”</p>

  <p class="block_7">Evet, görmüştüm. Bir bölümünü. Yeterliydi bu kadarı. Yetmişti ki görmediklerimi sormaya gerek duymadım, ancak sormamı beklediğini, dahası istediğini anlamıştım. Ama yapmadım. Ne <span class="text_2">romantik ilişki</span> ile ne demek istiyorsun diye sordum, ne de <span class="text_2">kepazelikler</span> derken. O sırada bunlarla ya da daha önceden Teyzem Rue’nun, Düşesin bana anneannemle ilgili aktardıklarıyla bağlantı kurmak aklıma gelmiş miydi, kuşkuluyum. Hayır, anneannemin bana sunduğu armağan o an için yeterliydi: yaptığı benimkilere koşut yanlışların, yaşadığı koşut kayıpların armağanı. Onun yaşadığı utancın benim üzerimdeki şifa veren etkisi. Benim ona verebileceğim armağanı düşünmemiştim, bana daha fazlasını anlatmasını istememiş, her şeyi sayıp dökmesine fırsat vermemiştim. Oracıkta, yanında oturup karanlık bahçede, yanıp sönerek kendi şarkılarını okuyan ateşböceklerinin eşliğinde ayın göğe doğru yükselmesini, giderek daha da beyaza bürünmesini izlemiştim.</p>

  <p class="block_24" id="id_bookmark5"> </p>
</body>
</html>
