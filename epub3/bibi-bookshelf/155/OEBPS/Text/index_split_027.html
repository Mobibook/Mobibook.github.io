<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Sue Miller _ Aşağıdaki Dünya.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_13">BBB On Dört</p>

  <p class="block_7">Ta Noel’de kiracılarını ayrılana dek kendi evime taşınamadım. O arada Vermont’a yolculuk yaptım. Dört gün kaldım topu topu; eşyalarımı toplamak, oradakilerle vedalaşmak, yeniden o eve taşınabileceğini Samuel’a bildirmek, kiralık arabayı geri vermek için, çünkü öyle kararlaştırmıştık. Geri taşınıyordum. Eski yaşantıma dönüyordum -aynı zamanda yeni bir yaşantı sayılırdı ya neyse-, San Francisco’ya, herkesin bir yerlerden kaçıp geldiği o tuhaf kente. Yalnız İtalya’dan, Çin’den ya da Güney Amerika’dan değil, aynı zamanda doğu kıyısından, orta-batıdan, geçmişin darboğazlarından.</p>

  <p class="block_23">Oysa bu kez kaçış gibi gelmiyordu bana, daha çok yaşama isteğiydi. İleriye gittiğimi düşünüyordum, geleceğe. Jessie’nin varlığı, yalnızca yaşaması bile yaşamımı değiştirmiş, beni Vermont’tan çağırıp daha gerçek, daha karmaşık ve daha bilinmez bir ortama dönmeye zorlamış gibi geliyordu.</p>

  <p class="block_23">Batı Barstow’u doğru dürüst göremedim bile, aklımda bir tek eve dönmek vardı. Her günün en önemli olayı akşama doğru Jessie’nin nasıl olduğunu öğrenmek için yaptığım telefon konuşmasıydı benim için. Gelişimi ağır ilerliyordu, fakat gelişiyordu. Daha az risk taşıyan bebekler bölümüne aktarılmıştı, burnunda bir tek beslenme tüpü vardı, ‘büyüyen ve beslenen’ bir bebekti artık. Meme emmeye bile başlamıştı azar azar. Karen bunu söylerken ağlamaya başladı telefonun diğer ucunda. Jessie’nin ne zaman eve geleceğinden söz ettik, iki buçuk kilo sınırına varması için daha uzun yol vardı önünde. Noel’de ne yapacağımızı konuştuk, ertesi ders yılında Frye Okulu’na döneceğimi.</p>

  <p class="block_23">Samuel’ı görmekten kaçınıyordum, düşüncesi bile kaygı veriyordu, sanırım son görüşmemizdeki gergin ve üzüntülü ortamın sürmesinden korkuyordum; belki de aramızda başka hiçbir şey yaşanmamış olmasından. Gelgelelim elinde çiçeklerle gülücükler saçarak çıkageldi. İçkiyi senin evinde içmeyelim, dedi. Bayağılık yapmayalım. Babrock Oteli’nin barına gidecektik.</p>

  <p class="block_23">Yukarı koşup blucinimi değiştirdim. Arabayla iki kasaba öteye gittik, duvarları ahşap kaplamalı barda loş bir köşeye oturarak hamburger, patates kızartması ve sert tadı olan kırmızı şarap söyledik.</p>

  <p class="block_23">Samuel ben yokken yetmiş üç yaşına bastığını açıkladı. Onu kutluyorduk; kadehlerimizi tokuşturduk.</p>

  <p class="block_23">“Ne armağanlar aldın?” diye sordum.</p>

  <p class="block_23">“Ha! Zevksiz bir kart, altında çocuklarımın her ikisinin imzası. Tam ihtiyarlara göre.”</p>

  <p class="block_7"><span class="text_3">“Yok canım, zaten kim</span> <span class="text_2">öteberi</span> <span class="text_3">istiyor ki onlardan? Artık bana ıvır zıvır alıyorlar. Yolun yarısını geçtiğimi öyle anlıyorum. Üstelik onlarla ne yapacağımı da bilemiyorum bir türlü.</span> <span class="text_2">Sergi</span> <span class="text_3">mi açayım? Yakında kendimi vuracağım. “</span></p>

  <p class="block_23">“Doğru. Ivır zıvır. Sonunda da başkalaşım geçirip karta dönüşüyorlar.”</p>

  <p class="block_23">“Öyle olsa çok sevinirim, içtenlikle söylüyorum,” diyerek şarabımdan yudum aldıktan sonra, “geçen yıl fıstık ezmeli bisküvi verdiklerini belirtmeliyim,” diye ekledim.</p>

  <p class="block_23">“Bu ıvır zıvır sayılmaz ama, sayılır mı?” dedi.</p>

  <p class="block_23">Gülüştük. Yaşlılıktan söz ettik, sonra tam tersinden, Jessie’den ve onun torunlarından. Derken gene ıvır zıvırdan. Acıdan. Keyif almaktan.</p>

  <p class="block_23">Evden konu açıldığında, satmak istediğimden emin olmadığımı dile getirdim. Biraz daha bekleyebileceğini belirtti. Yeniden oraya taşınmaktan mutlu olacağını söyledi. “Kuşkusuz orada anılarımın olmasının etkisi de var. Margaret’ın da.”</p>

  <p class="block_23">Kar lastikleri takınca benzin tüketiminin arttığından konuştuk, yazdığı denemelerden, siyasal kampanyalardan. Bir şişe şarabı bitirdikten sonra beni arabayla eve getirdi, kapıya kadar eşlik etti.</p>

  <p class="block_7"><span class="text_3">“İçeri buyur, demeyeceğim,” diyerek eşyalarımı toplamayı daha bitirmediğimi, erkenden yola çıkacağımı, tam açıklamaya başlayacaktım ki, “Yo, lütfen</span> <span class="text_2">deme,”</span> <span class="text_3">diye bana kahkaha attıran bir gülümsemeyle sözümü kesti. Derken bir adım öne atarak öptü beni. İki koluyla sıkıca kucaklayıp bedenimi kendininkine sımsıkı bastırarak öpmesi, şarap tadı ve kokusuyla karışınca soluksuz kaldım bir an.</span></p>

  <p class="block_7"><span class="text_3">Bir an öylece kaldıktan sonra bıraktı, gideyim diye geri çekildi. “İşte!” diye fısıldadı,</span> <span class="text_2">tuş</span> <span class="text_3">dercesine.</span></p>

  <p class="block_23">“Ya,” diye karşılık verdim.</p>

  <p class="block_23">Çizmeleriyle karlı çimenlerde yürüyerek uzaklaşırken, oracıkta öyle üzgün ve ahmakça kalakaldığımı çünkü kendimi böyle görüyordum -görmesin diye kapıyı açıp eve girdim hemen.</p>

  <p class="block_23">Kabanımı çıkarmadan karanlık holde bir köşeye oturup motoru çalıştırarak otomobili sürmesini bekledim. Amacı, bu duyguları hissetmemse, neye yüz çevirdiğimi göstermekse, başarmıştı. Kendimi bomboş ve bir başına hissediyordum.</p>

  <p class="block_23">Orada ne kadar oturduğumu bilmiyorum, sonunda kalktım. Düşünmeden dışarı çıktım. Ana caddeyi boydan boya geçtim, parka vardım, tıpkı güz başında buraya yeni geldiğimde yaptığım gibi. Evlerin ışıkları yanıyordu, Samuel’ın evinin de, bir de kilisenin. Önünden geçerken içeriden gelen seslere kulak verdim; kilise korosu prova yapıyordu. Hepsini bir nefes gibi içime çekip eşyalarımı toplamak üzere ağır adımlarla eve yürüdüm. Her şey, ama her şey hoş göründü gözüme, yitik ve değerli, ne de olsa artık oradan ayrılacağımı biliyordum.</p>

  <p class="block_7"><span class="text_3">San Francisco Havaalanı’nda, Fiona karşıladı beni; o da önceki gün gelmişti. Evin durumunun iyi olduğunu, kutulardaki bazı eşyalarımın geldiğini söyledi. İki kez Jessie’yi görmeye gitmiş, onu kollarında tutmuş, ‘süslerine’ bakmıştı - orasına burasına takılı</span> <span class="text_2">kordonlara.</span></p>

  <p class="block_23">Park yerine gitmek üzere terminalden çıktığımızda, havadaki bunaltıcı nem, çevremizi saran tepelerin yeşili beni bir kez daha heyecanlandırdı. Oysa Vermont’ta yerler ara ara karla kaplıydı. Derin bir soluk aldım. “Ah, California’nın kışı, ah!”</p>

  <p class="block_23">“Biliyorum,” diye Fiona da bana katıldı. “Buraya geldiğimde üstümde bir parka vardı.”</p>

  <p class="block_23">“New York’a geri döndüğünde işine yarayacak.”</p>

  <p class="block_23">Otomobilde, Jessie’den konuştuk. Fiona onun bu durumunun daha ne kadar süreceğini sormaya çekinmişti.</p>

  <p class="block_23">“Sormadığına sevindim doğrusu,” dedim. “Bundan söz etmek onlar için hiç kolay değil. Risk yüksek, gibi görünmüyor ama kafasında kanama vardı. Sonra da... bilmiyorum. İlk doğduğunda soluk alması biraz zaman almış. Öyle şeyler işte. Dürüstçe konuşmak gerekirse, bence kimse ne olacağını bilmiyor.”</p>

  <p class="block_23">Bir süre yoldaki diğer araçları seyrettim. Sonra yeniden Fiona’ya döndüm.</p>

  <p class="block_23">“Yani, bazı şeyleri biliyorlar. Örneğin, iyiye gittiğini. Gerçekten iyiye gittiğini. Ancak bilemedikleri şeyler var. Neyi nasıl yaptığını görene kadar da bilemeyecekler.”</p>

  <p class="block_23">Fiona, “Ben olsam aklımı oynatırdım,” diyerek altını çizmek için direksiyona bir yumruk attı.</p>

  <p class="block_7"><span class="text_3">“Sahi oynatır miydin?” diye sorarken, henüz aklımı oynatmadığımı fark ettim; bu konu artık rahatsız bile etmiyordu beni. Hem de hiç. Robert’ın deyimiyle</span> <span class="text_2">aşmıştım.</span></p>

  <p class="block_23">“Evet. Dalga mı geçiyorsun?” Yan gözle beni süzüyordu. “Bilmezmiş gibi konuştun.”</p>

  <p class="block_23">“Jessie yaşayacak, Fee. Kendi başına soluk alıp veriyor. Meme emiyor. Yüzüne bakıyor, tepki gösteriyor. Bir süre önce bunları yapamayacak diye korkuyorlardı. Şimdi seviniyorlar. Artık başardı gözüyle bakıyorlar. Başardı da. Hem de bu kadar küçükken! Soluk alıp vermesi bir mucize! O mucizeyi başardı!”</p>

  <p class="block_23">“Anne, gene de...”</p>

  <p class="block_23">“Ah, Fee. Ne demek istediğini biliyorum, anlıyorum elbette. Ama bunu asla bilemezsin.”</p>

  <p class="block_23">“Sen ne demek istiyorsun?”</p>

  <p class="block_7"><span class="text_3">“Hiç. Yalnızca... şey,</span> <span class="text_2">sen,</span> <span class="text_3">örneğin. Doğrusunu isterseniz üçünüz de. Şizofren olabilirdiniz. Büsbütün delirmiş bir annenin kızı olarak bundan hiç korkmadığımı mı sanıyorsun? Ya da birer şey olup çıkabilirdiniz... keş, örneğin. Her an için.” Yüzünü buruşturarak elini ‘aman, sen de’ dercesine salladı. “Peki, daha açık konuşalım,” dedim. “Bir nedenden ötürü benden nefret edebilirdin ve sonsuza dek düşman olabilirdik. Ya da Jeff. Güney Amerika’da kalabilirdi ve onu bir daha hiç görmeyebilirdik.”</span></p>

  <p class="block_23">“Olacak iş değil,” diye karşı çıktı.</p>

  <p class="block_7"><span class="text_3">“Değil, ama ne dediğimi anladın. Kısaca, kimin ne olacağını asla bilemezsin, sanırım, çocuklarının ne olacağını. Başımıza ne geleceğini de. O artık</span> <span class="text_2">bizimle</span> <span class="text_3">olduğuna göre, Jessie’nin ne olacağını bilmemek, her birinizin ne olacağını bilmemekten hiç de daha zor gelmiyor bana.”</span></p>

  <p class="block_7"><span class="text_2">“Hiç</span> <span class="text_3">mi?” Kaşlarını kaldırıp baktı yeniden. “Hiç mi daha zor değil, sence?”</span></p>

  <p class="block_23">“Şey, belki azıcık daha zor. Ama azıcık. Gerçekten.”</p>

  <p class="block_23">“Ya, ya. Sen onu külahıma anlat.” Oturduğu yerde kıpırdanıp direksiyona abandı. Bir süre öylece arabayı sürdükten sonra konuştu: “Sen öyle bir...”</p>

  <p class="block_23">“Neyim?”</p>

  <p class="block_23">“Bilmem. Annesin, sanırım.”</p>

  <p class="block_23">Gülümsedim, hemşire de Jessie için aynısını söylemişti. “Peki, tatlım, sağ ol,” dedim.</p>

  <p class="block_23">Evin önüne park ederken, Fiona’nın içeriye bir ağaç koyduğunu gördüm. Minik beyaz lambaları oturma odasının penceresine yansıyordu.</p>

  <p class="block_23">“Oh, Fee,” dedim. “Yuvama döndüm sanki.”</p>

  <p class="block_23">“Ne demek istiyorsun, seni koca aptal? Zaten yuvana döndün.”</p>

  <p class="block_23">Arabadan indik, Fiona çantamı eve taşıdı. Ağacı önceki gün almış, lambaları da kendi takmış. Daha fazla süslemek için benim gelmemi beklemiş. Çantadaki giyeceklerimi dolaba yerleştirip üzerimi değiştirdikten sonra, kendime bir fincan kahve yaptım ve nem kokan kutulardaki süs eşyalarını çıkarıp birlikte işe koyulduk. Fiona sevinç çığlıkları atıyordu, her yıl böyle davranırdı, tanıdık eşyaları görmek sevindirirdi onu: çaydanlık, Noel Baba, teneke melek.</p>

  <p class="block_23">Çalışırken sohbet ediyorduk. Bir an geldi, “Kalıyorsun, değil mi?” diye sordu.</p>

  <p class="block_23">“Burada kalmaktan mı söz ediyorsun?”</p>

  <p class="block_23">“Evet.”</p>

  <p class="block_23">“Kalıyorum.”</p>

  <p class="block_23">“Güzel,” dedi, balmumu kaplı bir armudu özenle asarken. “Samuel’ın mükemmel biri olduğunu sanmıştım da.”</p>

  <p class="block_23">“ Aslında öyleydi. Mükemmeldi.”</p>

  <p class="block_23">Sırıtıyordu.</p>

  <p class="block_23">Omuz silktim.</p>

  <p class="block_23">Elimizdeki her bir süsü eşit aralıklarla ağaca asmak için nerede boşluk kalmış görelim diye geri gidip uzaktan bakıyorduk.</p>

  <p class="block_23">“Geri geldiğine üzgün müsün?”</p>

  <p class="block_23">“Hayır,” dedim. “Hiç de değil.”</p>

  <p class="block_23">“Merak ettim. Gerçekten, nasıl... yani orada yaşayabileceğini düşünüyor muydun? Yaşam kurabilir miydin orada?”</p>

  <p class="block_23">“Sence düşünmeli miydim?”</p>

  <p class="block_7"><span class="text_3">“Bilmem. Bir bakıma bana öyle gelmişti ki... Diyeceğim: Orada Samuel vardı, örneğin, ayrıca, anneannenin eski yaşamını kopyalıyordun sanki. Çok, ama çok ihtiyarlamak gibi gelmişti bütün bunlar bana ve de çok hızlı. Ölüme hazırlanmak gibi. Söylemek istediğimi</span> <span class="text_12">anla iş</span><span class="text_3">-</span></p>

  <p class="block_23">Anlamıştım.</p>

  <p class="block_23">“Fakat sonra, yok, dedim, olamaz dedim,” diye sözüne devam etti, “işin aslı, benim düşündüğümün tam tersi. Bambaşka bir yerde her şeye yeni baştan başlamayı düşünmen senin ne denli gözü pek olduğunu gösteriyordu aslında.” Kendini kanepeye pat diye bıraktı. “Bilmiyorum,” diye ekledi tırnaklarından birini kemirirken. “Sanırım, ben bunu göz önüne getirmeyi denemekten bile vazgeçmiştim, aklım iyice karışmıştı.”</p>

  <p class="block_23">Karşısına oturdum. Pencerelerden dışarıdaki alacakaranlık görünüyordu, ağaçtaki lambaların ölgün ışıkları salonu doldurmuştu. Yansıyan ışık Fiona’nın gözlerini yaşlı gösteriyordu.</p>

  <p class="block_23">“Diğer yandan,” diye söze başladım, “bence buraya dönmek ölmeye hazırlanmaya daha çok benziyor.”</p>

  <p class="block_23">“Ne demek şimdi bu?”</p>

  <p class="block_23">Yüzüne baktım.</p>

  <p class="block_7"><span class="text_3">“Şu demek, burada gerçekten</span> <span class="text_2">anneanneyim.</span> <span class="text_3">Azrail geldiğinde sırada ilk ben varım. Onunla sizin aranızdaki tamponum, senin anlayacağın. ‘Affedersiniz, bayım,’</span> <span class="text_12">derim ona,”</span> <span class="text_3">-bu arada elimle göğsümü işaret ettim- “önce buraya uğrayınız.”</span></p>

  <p class="block_23">“Haydi, yapma.”</p>

  <p class="block_7"><span class="text_3">“Neden? Ama öyle. İçimden öyle geliyor. En çok da Jessie için. Artık onun yaşamı</span> <span class="text_2">önemli,</span> <span class="text_3">benimki değil.”</span></p>

  <p class="block_23">“Kes lütfen!” diye homurdandı.</p>

  <p class="block_23">“Yo, doğru söylüyorum, Fee.”</p>

  <p class="block_7"><span class="text_3">“Gerçek demek? Burada sonsuza dek genç kalırsın. Burası</span> <span class="text_2">California,</span> <span class="text_3">unuttun mu? Her şeyi yapmana izin var. Dansöz olmak ister misin, hemen şimdi? Kaç yaşında, elli iki mi? Sorun yok. Başka bir şey olmak? Ne bileyim, örneğin: Joe’ya bak. Yeni baştan başlamak, yeniden, bir daha, bir daha.”</span></p>

  <p class="block_23">“Belki istemiyorum.”</p>

  <p class="block_23">“Neyi istemiyorsun?”</p>

  <p class="block_23">“Yeni baştan başlamayı.”</p>

  <p class="block_23">Elini ‘aman, sen de’ dercesine havaya savurdu. “Bu hiç de Amerikanca değil. Çıkar aklından. Büyü artık. Gerçek dünyaya dön, anne.”</p>

  <p class="block_23">Omuz silktim. “Hangi dünyada yaşarsam yaşayayım böyle hissediyorum.”</p>

  <p class="block_23">Konuşmadan oturduk bir süre, parıldayan süslerle beyaz lambaları seyrederek.</p>

  <p class="block_23">Yemekten sonra arkadaşlarıyla buluşmak üzere Fiona dışarı çıktı. Onun arkasından bütün ışıkları söndürüp bir tek ağaçtakileri yanık bıraktım. Annie Fischer imzalı Schubert ve Liszt’in yapıtlarının yer aldığı bir albümü CD-çalara koyarak kanepeye uzandım. Işıklar kırılıp tavanda delice şekillere dönüştü. Kulağım müzikte gözlerimle onları takip ederken bir başka şey ilişti gözüme. Kara lekeler. Onlar da başka bir şekil oluşturmuştu. Kalkıp ışıkları yaktım.</p>

  <p class="block_23">Ayak izleriydi tavandakiler, çıplak ayakla basılmıştı, belli belirsiz ve griydiler.</p>

  <p class="block_23">Yaratıcı yeniyetme kiracılarımın akrobasi denemeleriydi besbelli. Tavandaki izler ön pencereye dek uzanıyor, derken yok oluveriyorlardı. Derken piyanodan ansızın sesler yükseldi, yüksek sesle bir kahkaha kopardım.</p>

  <p class="block_23">Acaba neden yapmışlardı? Yanıtı yoktu herhalde. Eğlence olsun diye. Olmayacak bir şey olduğu için. Benim gibi bodur bir ev sahibini, dünyayı baş aşağı çevirmeyi acaba nasıl becerdiler, diye meraktan çatlatmak için. Belki de kaçış fikriydi altında yatan. Ya da hiçbir şey. Işıkları kapatıp yeniden kanepeye kuruldum. Badanayla silinir giderlerdi nasıl olsa.</p>

  <p class="block_23">Gene de böyle bir işe kalkıştıklarına göre besbelli çıldırmışlardı.</p>

  <p class="block_23">Noel’de birbirimizle pek ilgilenemedik, Fiona’nın sınavları vardı, ben sağda solda koşturmakla meşguldüm, Karen’la Robert’ın tüm ilgileri Jessie’deydi. Ancak birbirimize ufak tefek armağanlar almayı ihmal etmemiştik, Jeff de Güney Amerika’dan bir kutu yollamıştı - hoş o daha kiracılar evdeyken varmıştı zaten. Hep birlikte Jessie’nin armağanlarını açtık önce: oyuncak hayvanlar, giysiler, kitaplar; Jeff in gönderdiği kutu, tuhaf kokulu el dokumalarıyla, güzelim, ucuz takılarla doluydu. Sonra oyuncaklardan birkaçını da yanımıza alarak hastanenin yolunu tuttuk. Erken doğum ünitesinin kapısı bizimle aynı fikri paylaşan pek çok kimseyle doluydu elbette, içeriye sırayla girebildik ancak. Robert’ı bir saat kadar orada bırakıp akşam için yemek hazırlamak üzere eve döndük.</p>

  <p class="block_23">Robert ikindi vakti geri geldi, hepimiz mutfakta durmuş son hazırlıklarla uğraşıyorduk, pencereden dışarı baktığımda arka avluya güneş vurduğu gözüme ilişti birden, oradaki bitkiler yemyeşil parıldıyordu. “Bakın!” diye seslendim. “Ne kadar güzel!”</p>

  <p class="block_23">Karen, “Haydi çıkıp fotoğraf çekelim!” diye bir öneri attı ortaya. “İlk Noel’inden anı olarak ileride gösteririz Jessie’ye. Her birimiz sırayla diğerlerini çeker.”</p>

  <p class="block_23">“İlk Noel’i ve daha şimdiden evinden uzakta geçirdiği bir Noel,” diye homurdandı Fiona. “Ne çağdaş bir kız bu böyle!”</p>

  <p class="block_23">“Birkaçını da Jeff’e göndeririz, hoşuna gider,” diye konuyu değiştirdim. “Burada olmadığına üzülsün.”</p>

  <p class="block_23">Mantolarımızı giyip avluya çıktık. İlk fotoğrafçı Robert’tı. Hepimizin arka merdivenlere dizilip tırabzanları tutmamızı istedi.</p>

  <p class="block_23">Fiona, “Bu çok yapmacık,” diye karşı çıktı.</p>

  <p class="block_23">“Aile fotoğrafında yapmacıklık çok önemlidir,” diye karşılık verdi Robert.</p>

  <p class="block_23">Zeytin ağaçlarına doğru ilerledik. Önce Fiona, arkasından Karen bizi otururken çektiler. Sonra Karen makineyi otomatiğe ayarladı ve batan güneşi arkamıza alıp hep bir arada dizilerek objektife baktık. Üç poz çekildi böyle, her defasına makineye koşup herkesi bir çerçeveye almak üzere ayar yapıldı, derken güneşin bir anda gözden yitip gitmesiyle hava soğuyuverdi. İçeriye koştururken, Karen’ın Robert’a, “Yanından ayrılırken Jessie iyi görünüyor muydu?” diye sorduğunu işittim ve kızım için ikiye bölünmüş bir yaşamın başladığı dank etti kafama, yüreğinin yarısı hep başka yerde atacaktı bundan böyle, her an çağrılmaya ve çağrılığında orada bulunmaya hazır, içimde bir sızı duydum, sevecenlik ve gıptayla karışık bir duygu.</p>

  <p class="block_23">O fotoğraflara hâlâ bakıyorum. Güneş ışınları yüzünden gözlerimizi kıstığımız için pek güzel çıkmamış olsak da, bayılıyorum bakmaya. Noel’den sonraki hafta Karen vermişti benim için bastırttıklarını. O güne dek Vermont’tan eşyalarım gelmişti artık, hepsini çoktan yerleştirmiştim bile. Porsukla mavi balıkçılı da çıkarmıştım kutularından. Kuşu piyanonun üstüne, porsuğu mutfağa koymuştum; yerlerde kök söküyordu sanki. Günlükler çalışma masamın üzerindeki rafta sıralıydı, Karen’dan gelen fotoğrafların beş-altı tanesini de aynı rafa dizdim.</p>

  <p class="block_23">Geç saatlere kadar kaldığı gecelerden birinde fotoğraflara bakarken, Fiona’nın gözüne eski ciltli defterler ilişti. “Ah, bur’dalar işte, ninemin günlükleri!” diye haykırdı.</p>

  <p class="block_23">“Evet. Onları ne yapacağıma bir türlü karar veremedim.”</p>

  <p class="block_23">Parmaklarını açıp iz peşindeymiş gibi oynatarak, “Gizli kapaklı bir şeyler var mı içlerinde?” diye sordu.</p>

  <p class="block_23">“Biraz,” dedim.</p>

  <p class="block_23">“Hadi ya, ama hepsi mutlu sonla bitiyor, değil mi?”</p>

  <p class="block_23">“Mutlu sayılır,” dedim.</p>

  <p class="block_23">Son bölümleri toparlamam bayağı zamanını almıştı. Aslında Vermont’taki son gecemde uyku tutmayınca bir bardak ılık süt içmek üzere alt kata inene dek elimi sürmemiştim desem daha doğru olur. Samuel’la birlikte yemeğe çıktığımız o geceydi, beni öptüğü, onu arzu etmeme yol açtığı gece. Huzursuzdum, canım sıkkındı, yitip gitmiş gibiydim, güvensizlik duyuyordum. O kafayla dedemin çalışma odasına girdim. Masaya oturup her okuduğumda aklımı karıştıran o sayfayı bulana dek birinci günlüğün sayfalarını karıştırdım: Aradığım Seward Wallace’la ilgili tek bir nottu, çok sonradan, onun ölümünden, anneannemle dedemin aile kurmalarından çok sonra alınmış bir not. Şöyle diyordu:</p>

  <p class="block_7"><span class="text_3">18 Mart: Don var. Çamurlu, buz gibi bir hava. S W ile son bir kez vedalaşmak için Bangor’a yapılan berbat bir yolculuk. Eve dönüş yolu daha da berbat. Gece boyunca olup biten her şeyi John’a anlattım. Sonunda her şeyi çözdük gibi.</span> <span class="text_2">Mutlu son!</span></p>

  <p class="block_7"><span class="text_3">Arılamıyordum işte, var mıydı daha ötesi! O saatten sonra ‘son bir veda’ nasıl olabilirdi? Seward önceki yaz Colorado’da ölmemiş miydi? Üstelik pat diye adının baş harflerini kullanmaya başlaması da tuhaftı. Ancak Seward’dan söz ederken aynısını daha önce de yaptığım o gece o sayfaya bakarken fark ettim. Ama nerede? Bu kez sayfaları geriye doğru karıştırmaya başladım, Seward’la ilk tanıştığını, sanatoryumda günlerinin nasıl geçtiğini anlattığı bölüme, öte yandan ondan söz ettiği diğer yerlerde açık adını kullanmıştı: Seward, Seward, Seward. Nerede görmüştüm acaba?</span> <span class="text_2">SW</span> <span class="text_3">Adını nerede böyle kısaltarak kullanmıştı?</span></p>

  <p class="block_23">Sonra anımsadım. ‘Defteri kebirde’: tuttuğu hesaplarda. O döneme ait kocaman kitabı açtım, mart ortalarını buldum. Alışıldık dökümlerden başka bir şey gözüme çarpmayınca yapılan harcamaların dökümünü gösteren sayfalara göz attım.</p>

  <p class="block_7"><span class="text_3">İşte oradaydı, Ocak ayında başlıyordu adı geçmeye:</span> <span class="text_2">SW.</span> <span class="text_3">Diğer bütün baş harflerin ve isimlerin arasında haftalık ve aylık dökümlerde çıkıyordu karşıma:</span> <span class="text_2">Bayan B,</span> <span class="text_3">piyano öğretmeni;</span> <span class="text_2">LG,</span> <span class="text_3">buzcu;</span> <span class="text_2">Bay P,</span> <span class="text_3">baca temizlikçisi. Bir de</span> <span class="text_2">SIV.</span> <span class="text_3">Yavaşça geri giderken baş harflerinin yanında her hafta yaklaşık 5 ya da 6 dolarlık bir harcama kaydedildiğini fark ettim. Sonuncusu ekim ayma aitti. Derken biti veriyordu. Ocak ayına dek sayfaları karıştırmayı sürdürdüm. Seward’ın baş harflerinin geçtiği son kayıttan yaklaşık bir hafta kadar sonra</span> <span class="text_2">Bayan Wallace</span> <span class="text_3">adına yapılan 65 dolarlık büyük bir harcama gözüme çarptı.</span></p>

  <p class="block_7"><span class="text_3">Bir süre yerimde oturup yeniden günlüğe göz gezdirdim, bunun ne anlama geldiğini bulmaya çalışıyordum, öldükten sonra bu kadar parayı Seward’ın adına harcamanın ne anlamı vardı, ayrıca o para neden Seward’ın ailesinden birine verilmişti:</span> <span class="text_2">Bayan Wallace’a?</span> <span class="text_3">Üstelik ben bu kayıtları defalarca okumuştum, hiç farkına varmadan.</span></p>

  <p class="block_33" id="calibre_pb_28"> </p>
</body>
</html>
