<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Kralın maiyeti geminin kenarına yığılmış</span>, gelişimizi izliyorlardı. Kralın kadınları ve savaşta yer almamış olan rahipler arasında hanımımın solgun yüzünü seçtim. Oğlu da yanındaydı.</p>

  <p class="block3">Gemidekiler kayıkta yatan Firavun'u görünce korkuyla bağırdı|ar Kadınlar ağlamaya, erkekler umutsuzlukla köpekler gibi ulumaya başladılar.</p>

  <p class="block3">Kadınlar içinde hanımım en öndeydi. Birinci eşi olarak kocasına bakmak onun göreviydi. Diğerleri kenara çekilirken o eğildi ve kralın yüzündeki çamurları eliyle sildi. Kral onu tanımıştı, titrek bir sesle adım söyleyip oğlunu sordu. Hanımım prensi yanına çağırdı, kral oğlanı görünce hafifçe gülümsedi, okşamak için elini kaldırdıysa da, gücü yetmedi, kolu yana düştü.</p>

  <p class="block3">Firavun'un hemen dairesine taşınmasını emrettim. Hanımım yanıma gelip alçak sesle, "Tanus ne oldu? Yaşıyor mu?</p>

  <p class="block3">Taita, ne olur bana onun ölmediğini söyle," diye fısıldadı.</p>

  <p class="block3">'Yaşıyor. Ona hiçbir şey zarar veremez. Sana falda çıkanları anlatmıştım. Bütün bunların olacağını biliyordum. Ama şimdi kralın yanına gitmeliyim, yardımına ihtiyacım olacak. Memnon'u dadılarına bırak ve benimle gel."</p>

  <p class="block3">Firavun da hendeğe düştüğü için benim gibi o da tepeden tırnağa kadar çamur içindeydi. Kraliçe Lostris ile karılarından ikisine onu temizleyip temiz örtülere yatırmalarını söyledikten sonra güverteye döndüm, denizcilerin çektiği iki kova suyla iyice yıkandım.</p>

  <p class="block3">Bu arada bataklığa sığınmış olan ordumuzun kalıntılarına bakıyordum. Bir zamanların önünde durulmaz gücün bu hale geldiğini görünce içim utanç ve korkuyla dolmuştu. Sonra Tanus'u dimdik ayakta gördüm. Onu görenler de kalkıyorlar, askeri bir disiplinle çevresinde toplanıyorlardı.</p>

  <p class="block3">Düşman, askerini bataklıklara gönderirse kıyım ve bozgun artık tam olacak, koca ordumuzdan bir tek kişi bile ayakta kalamayacaktı. Ancak doğuya baktığımda korktuğum gibi piyade kalkanlarından safları göremedim.</p>

  <p class="block3">Abnub ovasında o müthiş toz bulutu olduğuna göre arabalar işlerine devam etmekteydiler. Ancak üzerine düşman piyadesi gelmedikçe Tanus hâlâ bu korkunç günden bir şeyler kurtarabilirdi. Bu dersi çok iyi hatırlayacak ve ilerki yıllarda bundan yararlanacaktık. Savaş arabaları çarpışmayı kazanabilirlerdi, ama ancak piyadeler durumu sağlama bağlayabilirlerdi.</p>

  <p class="block3">Nehir kıyısındaki savaş artık Tanus'un işiydi, bense şimdi krallık isinin kamarasında ölümle başka bir savaşa girmek üzereydim.</p>

  <p class="softbreak">&nbsp;</p>
</body>
</html>
