<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Teb'den Elefantin'e iki gün iki</span> gecede gittim. Saraya vardığımda hanımımın yattığı bahçeye gidip kendimi ayakları dibine atacak gücüm kalmamıştı.</p>

  <p class="block3">Hanımım, dedim tozdan kurumuş boğazımdan sesim güçlükle çıkarak. "Firavun büyük bir zafer kazandı. Sizi evinize götürmeye geldim."</p>

  <p class="block3">Teb'e nehirden döndük. Prensesler de yanımızdaydı. Güvertede annelerine şarkılar söylüyorlar, gülüyorlar, onu da güldürmeye çalışıyorlardı. Ancak annelerinin gözlerinde bir keder ifadesi vardı.</p>

  <p class="block3">Kraliçe Lostris yaralı bir kuş kadar zayıf düşmüştü. Kemiklerinin ağırlığı kalmamıştı ve eti sedef saydamlığındaydı. Onu on yaşındayken olduğu gibi kolaylıkla kucaklayabiliyordum. Uyku çiçeği ve diğer tozlar artık karnını korkunç pençeli bir yengeç gibi parçalayan ağrıları dindiremiyordu.</p>

  <p class="block3">Teb surları göründüğünde onu güverteye taşıdım. Zayıf omuzlarına kolumu atıp ayakta tutarken gençliğimizin o binlerce mutlu anısını bir kere daha yaşadık.</p>

  <p class="block3">Ancak bu çabadan yorgun düşmüştü. Memnon Sarayının rıhtımına yanaştığımızda Teb halkının yarısı kendisine karşılayıcı çıkmıştı. Bu büyük kalabalığın en başında da Firavun Tamose duruyordu.</p>

  <p class="block3">Hanımım koltuğuyla dışarı çıkarıldığında halk kendisini alkışladı. Çoğu onu hayatlarında hiç görmemişlerdi, ancak merhametli kraliçenin efsanesi onun uzakta olduğu yıllar boyunca ağızdan ağza yayılmıştı. Anneler kutsaması için çocuklarını havaya kaldırıyorlar, koltuğun kenarından sarkan elini tutmak için uzanıyorlardı.</p>

  <p class="block3">Hapi'ye bizim için dua et. Bizim için dua et, Mısır'ın Anası, diye yalvarıyorlardı.Firavun Tamose annesinin yanında sıradan biriymiş gibi yürüyor, Tehuti ve Bekata da onu izliyorlardı. Her iki prenses de gülüyor olmalarına karşın gözleri yaşlıydı.</p>

  <p class="block3">Aton kraliçenin dairesini hazırlamıştı. Daireye girince hepsini, hatta kralı bile gönderdim. Hanımımı terastaki asmanın altına yatırdım. Oradan sevgili Teb'inin parıltılı duvarlarını görebilirdi.</p>

  <p class="block3">Karanlık basınca yatağına taşıdım. Keten çarşaflara uzanır uzanmaz gözlerini açtı. Taita, bana son bir kere AmonRa falına bakar mısın?" diye fısıldadı.</p>

  <p class="block3">Hanımım, senin için her şeyi yaparım.</p>

  <p class="block3">Yatağının yanına oturdum, ilaçları hazırlayıp kendisini selamladıktan sonra içtim. Ardından gözlerimi kapatarak gerçeğin öte yanına geçmeyi bekledim.</p>

  <p class="block3">Öteki yandan döndüğümde kandiller sönmek üzereydi ve sarayda ses yoktu. Nehirden de, karşı kıyıda uyumakta olan kentten de ses gelmiyordu. Tek ses bahçedeki bir bülbülün ötüşüyle ipekli yastığının üstünde yatan hanımımın hafif solumasıydı.</p>

  <p class="block3">Onun uyuduğunu sanmıştım. Ama alnımdaki buz gibi terleri silmek için elimi kaldırdığımda gözlerini açtı. "Zavallı Taita, o kadar kötü müydü?"</p>

  <p class="block3">Her seferinden daha kötü olmuştu. Başım ağrıyor, gözlerim kararıyordu. Bir daha fala bakmayacağımı biliyordum. Bu sonuncuydu ve onun için yapmıştım.</p>

  <p class="block3">"Nehrin iki yakasında duran akbabayla kobrayı gördüm. Suların yüz mevsim yükselip alçaldıklarını gördüm. Yüz mısır koçanı gördüm ve yüz kuş nehrin üzerinden uçtu. Onların altında savaş dumanlarını ve kılıç parıltılarını gördüm. Yanan kentlerin dumanının tozlara karıştığını gördüm.</p>

  <p class="block3">Sonunda kobrayla akbaba birleştiler. Onların saf mavi ipekten bir örtü üzerinde çiftleştiklerini gördüm. Kent duvarlarında ve tapınak sütunlarında mavi bayraklar dalgalanıyordu."</p>

  <p class="block3">Dünyanın her tarafına yayılan arabalarda mavi bayraklar gördüm. On bin yıl ayakta duracak kadar yüksek ve sağlam anıtlarla elli ayrı milletin insanlarının onların önünde eğildiklerini gördüm.</p>

  <p class="block3">İçimi çekerek parmaklarımı zonklayan şakaklarıma bastırdım. "Gördüklerim bu kadardı," dedim.</p>

  <p class="block3">Bir süre ikimiz de konuşmadık. Sonra hanımım sakin bir sesle söze başladı. "İki krallık birleşene kadar yüz mevsim geçecek, Hiksosların Mısır'dan atılmaları için yüz yıl sürecek savaşlar yapılacak. Halkım için çok acı yıllar olacak bunlar."</p>

  <p class="block3">Ama mavi bayrak altında birleşecekler, diye sözünü keserek yorumu ben tamamladım. "Senin soyundan gelen krallar dünyaya hakim olacaklar."</p>

  <p class="block3">Mutluyum, diyerek uyuyakaldı.</p>

  <p class="block3">Bana daha sonra ihtiyacı olacağını bilerek uyumadım.</p>

  <p class="block3">Bir daha gecenin en karanlık saati olan şafaktan bir saat önce uyandı. "Sancı! Tatlı İsis, bu nasıl sancı!" diye kıvrandı.</p>

  <p class="block3">Hemen bir Kızıl Shepenn hazırladım. Bir süre sonra, "Sancı geçti, ama üşüyorum," dedi. "Beni vücudunla ısıt, Taita."</p>

  <p class="block3">Onu kollarımın arasına alıp uyuttum.</p>

  <p class="block3">Şafağın ilk çekingen ışıkları teras kapısından içeri uzanırken uyandı bir daha.</p>

  <p class="block3">Yaşamım boyunca sadece iki erkek sevdim ve onlardan biri de sendin, dedi. "Belki de gelecek yaşamımızda tanrılar bize daha iyi davranırlar."</p>

  <p class="block3">Ona verecek yanıtım yoktu. Gözlerini son kez kapatırken benden sessizce uzaklaşıp gittiğini anladım. Son nefesi bir öncekinden farklı değildi. Dudaklarını öptüğümde soğukluğu hissettim.</p>

  <p class="block3">Elveda, hanımım. Elveda, sevgilim, diye mırıldandım.</p>

  <p class="softbreak">&nbsp;</p>
</body>
</html>
