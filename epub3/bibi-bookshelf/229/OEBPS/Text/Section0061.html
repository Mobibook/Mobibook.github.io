<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Ben prensin hekimiydim ama aslında</span> onun tıbbi yeteneklerime hiç ihtiyacı yoktu. Oğlanda babasının sağlığı ve gücü vardı. İştahı ve sindirimi örnek sayılırdı. Ağzına konan her şeyi bir aslan iştahıyla yutuyordu; öteki ucundan çıkan her şey de istenen biçim ve kıvamdaydı.</p>

  <p class="block3">Oğlan kesintisiz uyur ve aç uyanırdı. Parmağımı gösterecek olsam o iri kara gözleriyle bir yandan öteki yana gidişini gözler ve yakınına geldiği anda yakalayıp doğrulmaya çalışırdı. Gerçekten de doğrulmayı başka çocuklarda görmediğim bir çabuklukla başardı. Başkalarının ancak doğrulabildikleri yaşta o emeklemeye başlamıştı bile.</p>

  <p class="block3">Oğlanın ilk adımlarını attığı gün Tanus da oradaydı. Kızıl düzmecenin güçleri Asyut'u ele geçirdikleri için son iki aydır seferdeydi. Kuzey savunmamızın kilit kentiydi Asyut ve Firavun da Tanus'a tüm donanmasıyla gidip kenti geri almasını emretmişti.</p>

  <p class="block3">Savaşın ne kadar şiddetli olduğunu çok sonraları Kratas'tan öğrendim. Ama sonunda Tanus duvarlarda bir gedik açan Mavilerinin başında kente ilk giren kişi olmuştu. Düzmece firavunu kentten atmışlar ve Asyut'u bir kere daha krallığın topraklarına katmışlardı.</p>

  <p class="block3">Tanus, Teb'e döndüğünde kendisine minnettar olan Firavun omuzlarına bir altın zincir daha taktı ve ona bu zaferi kazandıran askerlerin birikmiş aylıklarını ödedi.</p>

  <p class="block3">Tanus kralın yanından doğruca onu beklediğimiz bahçeye geldi. Ben kapıda nöbete geçtiğimde Tanus ile hanımım ayrı kaldıkları sürece yanan o ateşin tüm şiddetiyle kucaklaştılar. Sonunda bu kucaklaşmanın nereye varacağını bildiğim için kendilerini ayırdım.</p>

  <p class="block3">Lord Tanus, Prens Memnon sabırsızlanıyor, diye seslendim. İstemeye istemeye birbirlerinden ayrıldılar ve Tanus oğlanın yanına gitti.</p>

  <p class="block3">“Selamlar, Prens Hazretleri. Size zafer müjdesi getiriyorum...” diye Tanus alayla söylenirken babasını tanıyan Memnon sevinçle bağırdı. Sonra parlak zincir dikkatini çekti. Güçlü bir hareketle ayağa kalktı, sallanarak dört adım attı, zinciri yakalayıp iki eliyle sarıldı.</p>

  <p class="block3">Bunu hepimiz alkışlarla karşıladık. Memnon da sanki olup bitenin farkındaymış gibi gülümseyerek çevresine bakındı.</p>

  <p class="block3">“Horus'un kanatları adına, sarı maden hiç gözünden kaçmıyor, Taita,” diyerek güldü Horus.</p>

  <p class="block3">“Onu çeken altın değil, altının nasıl kazanıldığı,” dedi hanımım. "Bir gün o da Cesaret Altınını taşıyacak göğsünde."</p>

  <p class="softbreak">&nbsp;</p>
</body>
</html>
