<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3" id="id_baslik"><span class="text3">Beni bir gece alıp Masara'nın odasına</span> götürdüler. Oda bir tek kandil aydınlanıyor ve kusmuk kokuyordu. Kız odanın ortasındaki hasırın üzerinde kıvrılmış, kusmuğu arasında yatmaktaydı. Midesini tutarak ağlıyordu, çok acı çektiği belliydi.</p>

  <p class="block3">Hemen işe koyulup muayeneye başladım. Karnını taş kadar sert bulacağımdan korkuyordum. Bu, içinde barsağının şişip patlaması demekti ki, o zaman barsaklarının içindekiler karnına boşalırdı ye tüm bilgime karşın ben bile onu ölümden kurtaramazdım.</p>

  <p class="block3">Neyse ki, kamı yumuşak ve sıcaktı. Kanında da sıcaklık yoktu. Ben muayeneye devam ettikçe inleyip çığlıklar atıyordu ama acısının nedenini bulamıyordum. Sonra birden yüzünün acıyla kasılmış olmasına karşın dikkatle gözlerimin içine bakmakta olduğunu fark ettim.</p>

  <p class="block3">Düşündüğümden de kötüymüş, diyerek iki kadın gardiyana döndüm. "Onu kurtarmamı istiyorsanız sandığımı getirin."</p>

  <p class="block3">Kadınlar kapıdan çıkınca kıza eğilip, "Sen akıllı bir kız ve usta bir oyuncusun," diye fısıldadım. "Boğazını tüyle mi gıdıkladın?"</p>

  <p class="block3">Kız gülümseyerek baktı yüzüme. "Seni görmemin başka yolu yoktu. Kadınlar Geez dilini öğrendiğini söyledikleri zaman birbirimize yardım edeceğimizi düşündüm."</p>

  <p class="block3">Bu mümkün olur umarım.</p>

  <p class="block3">O kadar yalnızım ki. Bir arkadaşla konuşmak bile benim için büyük bir sevinç olacak. Güveni o kadar içtendi ki, duygulanmıştım. "Belki de aramızda bu korkunç yerden kaçmanın bir yolunu buluruz."</p>

  <p class="block3">Dışarda kadınların sesleri duyuldu. Masara elimi yakaladı.</p>

  <p class="block3">Benim dostumsun, değil mi? Bir daha gelecek misin?</p>

  <p class="block3">Dostunum ve geleceğim.</p>

  <p class="block3">Gitmeden önce çabuk söyle. Adı neydi?</p>

  <p class="block3">Kimin?</p>

  <p class="block3">O ilk gün nehirde yanınızda olanın. Genç bir tanrıya benzeyenin.</p>

  <p class="block3">Onu adı Memnon'dur.</p>

  <p class="block3">Memnon! Güzel bir ad. Ona uyuyor.</p>

  <p class="block3">Kadınlar odaya girerlerken Masara sağlıklı karnını tutup sanki ölmek üzereymiş gibi inlemeye başladı. Ben kadınlara bakıp başımı sallarken kıza iyi gelecek bir karışım hazırladım ve sabaha tekrar geleceğimi söyledim.</p>

  <p class="block3">Masara sabahleyin biraz düzelmiş olduğu için yanında daha fazla Kalabildim. Kadınlardan sadece biri vardı içerde, o da bir süre sonra sıkılıp odanın öteki ucuna gitti. Masara ile birkaç kelime konuşabildik.</p>

  <p class="block3">Memnon bana bir şey demişti ama sözlerini anlayamamıştım. Ne demişti?</p>

  <p class="block3">Seni almaya geleceğim. Cesaretli ol.</p>

  <p class="block3">Bunu demiş olamaz. Beni tanımıyor bile. Sadece o anda görmüştü. Kız başını salladı, gözleri yaşla dolmuştu.</p>

  <p class="block3">Gerçekten öyle mi demek istemişti dersin, Taita? Sesinde beni etkileyen bir yakarış vardı, Ona daha fazla işkence çektiremezdim.</p>

  <p class="block3">O Mısır veliahtıdır ve sözünün eridir. Onu demek istemiş olmasaydı asla söylemezdi.</p>

  <p class="block3">O gün ancak o kadar konuşabildik, ama ertesi günü bir daha gittim yanına. Bana söylediği ilk şey, "Memnon bana ne söylemişti, bir daha anlat," oldu.</p>

  <p class="block3">Arkun'a Masara'nın sağlığının düzeldiğini, ancak her gün dışarı çıkıp biraz yürümesi gerektiğini söyledim. "Aksi halde sağlığından sorumlu olamam," dedim.</p>

  <p class="block3">Arkun bunu bir gün düşündü. Ancak Masara, karşılığında bir at yükü gümüş verdiği değerli bir mal olduğu için sonunda izin verdi.</p>

  <p class="block3">Nöbetçiler bizi birlikte görmeye alıştıkça günlük yürüyüş zamanımız da uzadı. Sonunda Masara ile sabahları hep birlikte olmaya ve Adbar Seged duvarları boyunca konuşa konuşa yürümeye başladık.</p>

  <p class="block3">Masara, Memnon hakkında her şeyi bilmek istiyordu. "Bana kraliçe annesinden söz et. Tanrılarınızı ve Memnon'un çocukluğunu anlat," derdi. Ben ailemi özlediğim için isteklerini seve seve yerine getirirdim. Bunlardan söz etmek beni onlara yaklaştırıyor gibiydi.</p>

  <p class="block3">Masara bir sabah perişan bir halde geldi yanıma. "Dün gece korkunç bir rüya gördüm," dedi. "Rüyamda Memnon'u bana dönmüş gördüm ama söylediklerinden hiçbir "şey anlamadım. Bana Mısır dilini öğretmelisin, Taita. Hemen bu dakika başlayacağız."</p>

  <p class="block3">Kız öğrenmeye hevesli ve zekiydi. Dilimizi öğrenmesi güç olmadı. Çok geçmeden aramızda nöbetçilerden korkmadan konuşmaya başlamıştık.</p>

  <p class="block3">Memnon'dan söz etmediğimiz zamanlar kaçmayı konuşuyorduk.</p>

  <p class="block3">Kuşkusuz, ben Adbar Seged'e geldiğimden beri kaçmayı düşünüyordum ama onun da aynı konuda düşünmesi şimdi daha yararlı oluyordu.</p>

  <p class="block3">Bu kaleden kaçsan bile, yardım almadan bu dağlardan kaçamazsın, diye uyardı beni. "Patikalar bir yün yumağı gibidir. Onları asla bulamazsın. Her kabile bir başkasıyla savaş halindedir. Yabancılara güvenmezler ve casussun diye boğazını keserler."</p>

  <p class="block3">Ne yapmalıyım öyleyse? diye sordum.</p>

  <p class="block3">Kaçabilirsen doğruca babama git. O seni korur ve kendi halkının arasına dönmene yardım eder. Memnon'a nerede olduğumu söylersin, o da gelir beni kurtarır. Bunu öylesine bir güvenle söylemişti ki, gözlerinin içine bakamadım.</p>

  <p class="block3">O zaman Masara'nın kafasında gerçeğe dayanmayan bir Memnon hayali yarattığını anladım. Bir tanrıya âşıktı, kendisi gibi genç ve deneyimsiz bir delikanlıya değil. Ve anlattığım hikâyelerle bundan ben sorumluydum. Ama şimdi onu bu hayalin gerçekten ne kadar uzak olduğunu söyleyerek yaralayacak değildim.</p>

  <p class="block3">Baban Prester Benilon'a gidersem beni Arkun'un casuslarından biri sanıp kafamı kestirir, diyerek bana verdiği sorumluluklardan kurtulmaya çalıştım.</p>

  <p class="block3">Sana ona ne söyleyeceğini öğretirim. Sadece onun ve benim bildiğimiz şeyleri. O zaman benden geldiğini anlar.</p>

  <p class="block3">Bu yolu kapattığı için başka bir yol denedim. "Babanın kalesinin yolunu nasıl bulabilirim? Yolların bir yün yumağından fark sız olduğunu söylemiştin."</p>

  <p class="block3">Sana yolu anlatırım. Sen çok akıllı olduğun için her şeyi hatırlarsın.</p>

  <p class="block3">Artık kızı kendi prenseslerimi sevdiğim kadar seviyordum. Onu incinmekten korumak için her şeyi yapardım.</p>

  <p class="block3">İki uzun yıl boyunca Adbar Seged'in tepesinde bir tek kaçış yolu bulamadık. Ama Masara inancını hiç kaybetmemişti.</p>

  <p class="block3">Her gün Memnon'un kendisine ne söylediğini soruyordu.</p>

  <p class="block3">Sonunda Adbar Seged'den güzel bir atın sırtında kaçtım. Arkun, Prester Benilon'a yeni bir sefer düzenlemişti. Ben hekimi ve dom oyuncusu olarak ona eşlik edecektim.</p>

  <p class="block3">Gözleri bağlı atımı köprüden geçirirken arkama baktığımda Masara'yı gördüm. Bana Mısır dilinde seslendi. Rüzgârın uğultusu arasında sesini ancak duyabiliyordum.</p>

  <p class="block3">Ona kendisini beklediğimi söyle. Cesur olduğumu söyle. Ve sonra, işittiğimden pek de emin olamadım. "Ona kendisini sevdiğimi söyle."</p>

  <p class="block3">Amba Kamara'ya doğru at sırtında giderken rüzgâr yanaklarımdaki gözyaşlarını buz tanelerine dönüştürüyordu.</p>

  <p class="softbreak">&nbsp;</p>
</body>
</html>
