<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Tanus'la üzerinde kafa yorduğumuz bir konu da</span>, ele geçirdiğimiz üç haydut reisiyle Örümcekler arasından bize geçen muhbirleri ne yapacağımızdı.</p>

  <p class="block3">Örümceklerin ne kadar etkin olduklarını bildiğimizden onları Mısır'da tutamazdık. AkhSeth ile diğer reislerin onlara erişemeyecekleri güvenli bir tek hapishane yoktu; onları ya güç kullanarak ya da rüşvetle serbest bıraktırırlar ya da zehir veya başka yolla sustururlardı. AkhSeth'in başı gizli ama ayakları hükümetimizin, hatta varlığımızın her yerine erişebilen bir ahtapota benzerdi.</p>

  <p class="block3">İşte Safaga'lı tüccar dostum Tiamat'ı o sırada hatırladım.</p>

  <p class="block3">Kızıldeniz'deki limana köle kervanı olarak değil de, Mavi Timsah Muhafızları olarak Gallala'ya gittiğimizin yarısı kadar bir sürede döndük. Tutsaklarımız Tiamat'ın bizi bekleyen gemilerinden birine dolduruldu ve kaptan hemen Arabistan kıyılarına doğru yelken açtı. Tiamat'ın burada İec Bakuan adında köle kampı olarak kullandığı bir adası vardı. Adanın çevresindeki sularda mavi köpekbalıkları devriye gezerlerdi. Tiamat bana adadan kaçmaya çalışan birinin nöbetçilerinin gözünden ve köpekbalıklarının iştahlarından asla kurtulamayacağını söylemişti.</p>

  <p class="block3">Tutsaklarımızdan sadece biri adaya gönderilmemişti. Bu, idam tehdidi karşısında ilk teslim olan genç Hui'ydi. Denize doğru yürürken Tanus genci yanından ayırmamış ve kişiliğinin tüm çekiciliğini ona yöneltmişti. Hui artık onun kulu kölesi olmuştu. Tanus'un hiç beklenmedik kişilerin sadakatini kazanabilmesi beni hep şaşırtmıştı zaten. Kafasının kesilmesi tehdidiyle o kadar çabuk pes eden Hui'nin şimdi değersiz yaşamını Tanus için seve seve vereceğinden hiç kuşkum yoktu.</p>

  <p class="block3">Hui bir zamanlar kan yeminiyle bağlı olduğu aşireti hakkında hatırlayabildiği her şeyi anlatmıştı. Tanus onu sorguya çekerken ben de elimde kalemim yanlarında bulunmuş ve söylediklerini not almıştım.</p>

  <p class="block3">Zalim Basti'nin kalesinin Cebel Umm Bahri çölünün her yandan dik yamaçlarla korunan o düz tepeli dağlarından birinin en üstünde olduğunu öğrenmiştik. Nil'in sağ yakasından ve kervan yollarından sadece iki günlük uzakta olan bu gizli ve erişilmez yer soyguncu için mükemmel bir yuvaydı.</p>

  <p class="block3">Hui, “Tepeye kayalara oyulmuş bir tek merdivenden başka bir yol yoktur," dedi. "Ve merdiven sadece bir insanın geçebileceği kadar geniştir."</p>

  <p class="block3">Başka yol yok mu yani? diye Tanus sordu. Hui sırıtarak komplo kurarmış gibi parmağını burnuna sürttü.</p>

  <p class="block3">Bir yol daha var. Ben görevimden kaçıp hanım dostuma gidip gelirken onu çok kullanmışımdır. Basti görevimi ihmal ettiğimi bilseydi beni öldürtürdü. Tırmanmak tehlikelidir ama esaslı beş on adam oradan çıkıp öteki yoldan arkadaşları gelene kadar yamacın tepesini tutabilirler. Seni oraya götüreceğim, AkhHorus.</p>

  <p class="block3">Bu adı ilk kez duyuyordum. AkhHorus, büyük tanrı Horus'un kardeşi. Hui ile diğer tutsaklarımız doğal olarak Tanus'un kimliğini bilmiyorlardı. Ama o basitlikleri içinde onun bir tür tanrı olduğunu anlamışlardı. Tanrıya benziyor, tanrı gibi dövüşüyordu ve savaşın tam ortasında Horus'a seslenmişti. O nedenle Horus'un kardeşi olmalıydı.</p>

  <p class="block3">AkhHorus! Mısır önümüzdeki aylarda bu adı nasıl da öğrenecekti! Tepeden tepeye iletilecekti bu ad. Kervan yollarında taşınacaktı. Gemicilerin ağzında Nil boyunca tekrarlanacak, kentten kente, krallıktan krallığa götürülecekti. Her anlatışta yaptıkları abartılacağı için bu adın çevresinde bir efsane örülecekti.</p>

  <p class="block3">AkhHorus kardeşi Horus tarafından kötülüklere, AkhSeth'e, Örümcekler reisine karşı sonsuz savaşı sürdürmek için gönderilen savaşçıydı.</p>

  <p class="block3">AkhHorus! Mısır bu adı her tekrarladığında insanların yürekleri taptaze bir umutla dolacaktı.</p>

  <p class="block3">Tüccar Tiamat'ın bahçesinde otururken tüm bunlar gelecekteydi. Tanus'un Basti'yi yakalamak için nasıl sabırsızlandığını bir tek ben biliyordum. Bunun nedeni Basti'nin tüm çete reislerinin en acımasızı olması değildi.</p>

  <p class="block3">Tanus'un onunla görülecek kişisel bir hesabı vardı.</p>

  <p class="block3">Tanus benden AkhSeth'in, babası Harrab Lordu Pianki'yi yok etmek için aracı olarak Basti'yi kullandığını öğrenmişti.</p>

  <p class="block3">Sizi Cebel Umm Bahri yamaçlarına götürebilir, Basti'yi size teslim edebilirim, diye söz verdi Hui.</p>

  <p class="block3">Tanus bunun zevkini karanlıkta düşünürken bir süre konuşmadı. Orada öylece oturup Tiamat'ın bahçesindeki bülbülleri dinledik. Bu, sözünü ettiğimiz kötü şeylerden o kadar uzak bir sesti ki. Tanus bir süre sonra içini çekerek Hui'yi gönderdi.</p>

  <p class="block3">Hui gittikten sonra Tanus bana döndü. "Geceleri sık sık yattığım yerde senin babam hakkında anlattıklarını düşünürüm," dedi. "Onu ölümüne yol açan felakete götüren kişiden intikam almak için tir tir titriyorum. Kendimi güçlükle tutuyorum. Senin AkhSeth'i yakalamak için planladığın bu dolambaçlı yolu kullanmak istemiyorum. Onu bir an önce yakalayarak çıplak ellerimle kalbini koparıp almak istiyorum."</p>

  <p class="block3">Bunu yaparsan her şeyi kaybedersin, dedim. "Ve bunu da gayet iyi biliyorsun. Benim dediğim gibi yaparsan hem kendinin, hem de babanın onurunu kurtarmış olacaksın. Benim yolumda ilerlersen senden zorla alınan mallara ve servete yeniden sahip olacaksın. Ayrıca Lostris ile AmonRa falında sizin için gördüğüm hedefe de kavuşacaksın. Güven bana, Tanus. Hanımımın hatırı için güven bana."</p>

  <p class="block3">Sana güvenemezsem kime güvenebilirim ki? diyerek kolumu okşadı. "Haklı olduğunu biliyorum, ama her zaman sabırsız olduğumu bilirsin."</p>

  <p class="block3">"Bir an AkhSeth'i unut. Sadece önümüzdeki yolda karşımıza çıkacak ilk şeyi düşün. Zalim Basti'yi. Babanın doğudan gelen kervanlarını yağmalayan oydu. Lord Harrab'ın kervanlarından hiçbiri beş yıl boyunca Karnak'a dönemedi. Hepsi de yolda saldırıya uğradılar. Babanın Sestra'daki bakır madenlerini basan, mühendislerini ve işçilerini öldüren de oydu.</p>

  <p class="block3">O günden beri o zengin yataklar işletilmedi. Babanın Nil boyunca topraklarını basan, kölelerini öldüren, ürününü yakan da oydu. Sonunda tarlalarda otlardan başka şey yetişmez oldu ve baban onları değerlerinin binde birine satmak zorunda kaldı."</p>

  <p class="block3">Bunlar doğru olabilir, ama Basti'ye emir veren AkhSeth'ti.</p>

  <p class="block3">Buna kimse inanmayacaktır. Firavun bile bunu Basti'nin ağzından duymadıkça inanmaz. Neden bu kadar inatçısın sen? Bunu yüz kere konuştuk. Önce reisler, sonra da yılanın başı olan AkhSeth.</p>

  <p class="block3">"Sen akıl yolunu seçiyorsun, biliyorum. Ama beklemek benim için o kadar güç ki. Ben intikam arzusuyla kıvranıyorum. Şerefimden ihanet lekesini silmek istiyorum. Dostum, benim için çok şey yaptın. Sen olma. saydın bu kadar şeyi başaramazdım. Beni aramaya gelmeseydin şimdi hâlâ sarhoş bir halde pis bir fahişenin kolları arasında olurdum. Sana olan borcumu asla ödeyemem, ama benimle şöleni paylaşmanı da istemiyorum. Cebel Umm Bahri'ye benimle gelmeyeceksin. Seni ait olduğun yere, Lady Lostris'in yanına gönderiyorum. Seni kıskanıyorum dostum, senin yerine onun yanına gidebilmek için ölümsüzlük umudundan bile vazgeçebilirim."</p>

  <p class="block3">Hemen ona karşı çıktım tabii. Tek istediğimin o haydutlara bir saldırı fırsatının daha olduğunu, yeni seferde bana yanında bir yer vermezse çok üzüleceğimi söyledim. Ama bu arada Tanus'un verdiği karardan dönmeyeceğini bilmenin rahatlığı içindeydim.</p>

  <p class="block3">Doğrusunu söylemek gerekirse bu çılgın kahramanlıklardan ve insanların beni öldürmeye çalışmalarından bıkmıştım.</p>

  <p class="block3">Ben asker değildim. Çölde sefere çıkmanın sıkıntılarından hiç hoşlanmazdım. Nil Ana' nın yeşil sularını görmeden bir hafta daha o sıcak ve sineklerle boğuşamazdım. Tertemiz yıkanmış ve yağlanmış tenimde temiz ketenlerin dokunuşunu arıyordum. Hanımımı sözlerle dile getirilemeyecek kadar çok özlemiştim.</p>

  <p class="block3">Tanus haklıydı, bana ihtiyacı yoktu artık. Ama ona hemen evet demenin beni gözünde küçük düşüreceğinden de korkuyordum. Sonunda hevesliliğimi saklayarak beni ikna etmesine izin verdim ve dönüş hazırlıklarıma başladım.</p>

  <p class="softbreak">&nbsp;</p>
</body>
</html>
