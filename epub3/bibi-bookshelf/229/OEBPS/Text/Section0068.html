<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Teb'den ayrılırken ok yaralarıyla karşılaşacağımı</span> bildiğim için kaşıklarımı da yanıma almıştım. Gazze'de ve Memfis'te iki sahtekârın iddialarına karşın bunlar benim icadımdı. Kaşıkları kandil alevinde kutsadıktan sonra ellerimi sıcak şarapla yıkadım.</p>

  <p class="block3">Hazırlıklarımı izlemekte olan hanımım, "Okun başı bu kadar derinde ve kalbin bu kadar yakınındayken kaşıklarını kullanmak bence akıllıca olmaz," dedi. Kimi zaman ustasını geçmiş bir çırak gibi konuşurdu.</p>

  <p class="block3">“Oku içerde bırakırsam eti çürütecektir. O zaman kafasını kesmişim gibi mutlaka ölecektir. Onu kurtarmanın tek şansı bu.”</p>

  <p class="block3">Bir an birbirimizin gözleri içine baktık. AmonRa falıydı bu. Kendimiz için iyi olacak sonuçlardan kaçınmak istiyor muyduk?</p>

  <p class="block3">“O benim kocam,” dedi. "Firavun." Sözlerini vurgulamak için elimi tuttu. "Kurtar onu, Taita. Elinden geliyorsa, kurtar onu."</p>

  <p class="block3">“Bunu yapacağımı biliyorsun”.</p>

  <p class="block3">“Sana yardım etmemi ister misin?” Daha önce de bana yardımcı olmuştu. Başımı sallayarak kralın üzerine eğildim.</p>

  <p class="block3">Oku çıkarmanın üç yolu vardı. Birincisi çekmekti. Şam'da bir cerrahın okun ucuna taze bir ağacın dalını bağladığını duymuştum. Dalı serbest bırakınca ok canlı etten çekilirdi. Ben bu vahşi tedaviyi hiç uygulamamıştım ve buna pek fazla hastanın dayanabileceğini hiç sanmıyordum.</p>

  <p class="block3">ikinci yöntem oku yaradan içeri itip dikenli ucunun öteki taraftan çıkmasını sağlamaktı. Bunun için bir çivi çakar gibi çekiç kullanmak gerekirdi. Sonra dikenli uç kesilir ve ok çıkarılırdı. Ancak bu tedavi de birincisi kadar vahşiydi.</p>

  <p class="block3">Benim yöntemim Taita kaşığını kullanmaktı, önce devrilen Hiksos arabasından aldığım oku inceledim. Ok başının bronz değil de, çakmaktaşından olduğunu görünce şaşırmıştım. Kuşkusuz, çakmaktaşı daha ucuzdur ve çok daha kolay üretilir, ama bir krallığı almaya giderken ekonomiyi düşünen bir generali de hiç duymamıştım. Bu taş ok başı Hiksosların kısıtlı kaynaklarını gösteriyor ve Mısır'a saldırma nedenlerinden birini açıklıyordu. Savaşlar toprak ya da servet elde etmek için yapılırdı ve Hiksosların bunların ikisine de ihtiyaç duydukları anlaşılıyordu.</p>

  <p class="block3">Firavun'un göğsüne saplanan okun da aynı biçimde olduğunu ummak zorundaydım. Kaşıklarımdan keskin taş uç biçiminde olan ikisini seçtim. Kaşıklarım çeşitli boylardaydı ve benim seçtiklerim de dikenleri içine alacak biçimdeydi.</p>

  <p class="block3">Bu arada ilaç etkisini göstermiş, Firavun bulut beyazı keten örtülerinin üzerinde kıpırdamadan yatıyordu. Okun kırık ucu beyaz kıllarla kaplı göğsünden bir parmak dışardaydı. Başımı göğsüne dayadım ve ciğerlerinde fokurdayan soluğunu duydum. Yaşadığını anlayınca kaşıkları koyun yağına batırdım. Sonra bir yana koyup en keskin neşterlerimden birini aldım.</p>

  <p class="block3">Kraliçe Lostris'in bana seçtiği dört güçlü muhafıza başımla işaret edince Firavun'un el ve ayak bileklerinden tutup sıkıca bastırdılar. Kraliçe Lostris de kralın başucuna oturup çantamdan aldığı tahta boruyu dudakları arasından boğazına kadar sokmuştu. Bu soluk borusunu açık tutacağı gibi dilini ısırmasına ve yutmasına engel olacaktı.</p>

  <p class="block3">Kendi kendime, "Önce okun çevresindeki yarayı genişletmeliyim ki, okun başına erişeyim," dedim. Neşterin ucunu okun boyunca bastırdım Firavun'un vücudu kasıldı ama adamlar acımasızca abandılar üzerine.Hastanın yaşaması için çok hızlı çalışmak gerektiğini biliyordum.</p>

  <p class="block3">Okun iki yanında birer yarık açtıktan sonra neşteri bırakıp yağlı kaşıkları aldım, okun yanından yaranın içine sokarak uzun saplarından tutup aşağıya ittim.</p>

  <p class="block3">Firavun artık çırpınmaya başlamıştı, vücudundan terler boşanıyor, çığlıkları tüpün içinden tüm gemiye yayılıyordu.</p>

  <p class="block3">Ben hastalarımın bağırmalarına alıştırmıştım kendimi. Kaşıkları daha derine daldırarak uçlarının okun başına değdiğini hissettim. Sonra saplarını cımbız gibi kullanarak ok başını kavradım. Artık dikenlerini madeni kaşıklar arasına hapsetmiştim. Sonra kaşık saplarını ve oku sımsıkı kavrayarak çekmeye başladım. Dikenler hâlâ serbest olsalardı kralın etlerine takılacak ve geri çekilemeyecekti. Ama ilk çekişimde hafif bir oynama olduğunu fark edince sevinçten bağırabilirdim.</p>

  <p class="block3">Kamış, taş ve madenden top içinden çekilirken Firavun müthiş acı çekiyordu. Verdiğim ilacın etkisi çoktan kaybolmuştu arak. Vücudunun içinde büyük hasarlar yarattığımın farkındaydım.</p>

  <p class="block3">Sonunda kanlı ok elime geldiğinde çekişimin şiddetinden geri fırlayıp kamaranın duvarına çarptım. Harcadığım çabayla bir an durdum, açılan yaradan yarı yarıya pıhtılaşmış kan fışkırırken kendimi güçlükle toparlayıp yanına döndüm.</p>

  <p class="block3">Yaraya kendi hazırladığım merhemden sürüp temiz bezlerle iyice sardım. Çalışırken bir yandan da yara sarma duasını okuyordum:</p>

  <p class="block8">“Seni sarıyorum,</p>

  <p class="block8">Seth'in yaratığı,</p>

  <p class="block8">Ağzını tıkıyorum.</p>

  <p class="block8">Kızıl akıntı, çekil önümden,</p>

  <p class="block8">Ölümün kızıl çiçeği çekil önümden.</p>

  <p class="block8">Seni kovuyorum, Seth'in köpeği.”</p>

  <p class="block3">Bu bir kılıç ya da ok yarasında okunacak duadır. Yanıklardan aslan Pençesi yaralarına kadar her tür yara için ayrı ayrı dualar vardır. Bunları öğrenmek hekimlik eğitiminin büyük bir bölümünü oluşturur. Bunların ne kadar yararlı olduklarını bilmiyordum ama elimden gelen her şeyi yapmak hastalanma karşı olan görevimdi.</p>

  <p class="block3">Her neyse, yarası sarıldıktan sonra Firavun biraz daha rahatlamış gibiydi. Onu kadınlarının bakımına bırakıp güverteye çıkabildim. Kendime gelmem için nehrin serin havasına ihtiyacım vardı, çünkü ameliyat Firavun'u olduğu gibi beni de tüketmişti.</p>

  <p class="block3">Bu arada akşam olmuştu, güneş çıplak batı tepelerinin ardında batarken savaş alanını son kızıl ışıklarıyla aydınlatmaktaydı. Hiksos piyadesi saldırmamıştı ve Tanus hâlâ yenik ordusunu kıyıdan nehirde demirlemiş gemilere nakletmeye çalışıyordu.</p>

  <p class="block3">Bu, tarihimizin en feci günü olacaktı. Tam o anda Hiksos arabalarının kaldırdığı toz bulutunun Teb'e doğru ilerlemekte olduğunu gördüm. Bulutlar gün batımının rengiyle kızıla boyanmış gibiydiler.</p>

  <p class="softbreak">&nbsp;</p>
</body>
</html>
