<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Ertesi sabah Osiris tapınağında yerimi</span> aldığımda hiç uyumamış olmama karşın dipdiriydim.</p>

  <p class="block3">Kalabalık bir gün öncesine göre çok daha fazlaydı. Teb'de başvezirin düşüşünü duymayan tek kişi kalmamıştı. Kendi yetiştirmeleri, onun kötü yönetiminden en çok çıkar sağlayanlar bile, hasta ve yaralı liderlerini yiyen sırtlanlar gibi şimdi aleyhine dönmüşlerdi.</p>

  <p class="block3">Tahtın önüne getirilen Örümcek reislerinin üzerinde paçavralar vardı ve elleri bağlıydı, Lord İntef ise en güzel ketenlerini ve gümüşlü sandallarını giymişti. Saçlarını taze bukle yapmış, yüzünü boyamıştı. Övgü Altını zinciri boynunda asılıydı.</p>

  <p class="block3">Çete reisleri kralın önünde diz çöktülerse de, Lord İntef muhafızlardan biri kendisini kılıcıyla dürtmesine karşın çökmeyi reddetti.</p>

  <p class="block3">“Bırak ayakta dursun,” dedi kral. "Nasıl olsa mezarında yeteri kadar yatacak." Firavun ondan sonra tüm görkemi ve öfkesiyle ayağa kalktı. İlk kez gerçek bir krala benziyordu. Onu ve zayıflıklarını artık iyi bilen ben bile karşısında dehşete kapılmıştım.</p>

  <p class="block3">"Lord İntef, ihanet ve cinayetle, soygunculuk ve korsanlıkla ve daha yüzlerce suçla itham ediliyorsun. Halkımın her katından, lordlardan ve kölelerden elli kişi aleyhine tanıklık etti. Krallık vergi tahsildarlarından sakladığın çalıntı servetini gördüm. Hazine sandıklarında senin özel mührünü gördüm. Bütün bunlarla suçluluğun bin kere kanıtlanmış oldu. Ben sekizinci Mamose, bu Mısır'ın hükümdarı ve Firavunu, seni itham edildiğin tüm suçlardan suçlu buldum, kralın bağışlamasına ve merhametine de hakkın olmadığı kararına yardım."</p>

  <p class="block3">“Yaşasın Firavun!” diye bağırdı Tanus. Teb halkı da on kere aynı şeyi bağırdı. "Sonsuza kadar yaşasın."</p>

  <p class="block3">Ortalık sessizleşince Firavun yine konuştu. "Lord İntef, Övgü Altını zincirini takmışsın. Onu bir hainin göğsünde görmek beni rahatsız ediyor." Tanus'a baktı. "Altını tutsağın göğsünden çıkar."</p>

  <p class="block3">Tanus zincirleri Lord İntef’in boynundan çıkarıp krala götürdü. Kral altın zinciri iki eliyle aldı, ancak Tanus geri çekilirken bir el onu durdurdu.</p>

  <p class="block3">“Lord Harrab'ın adı ihanet suçlamasıyla lekelenmiştir. Baban zorla bir hainin ölümüne gönderildi. Sen sesini yükselttin ve babanın masumluğunu kanıtladın. Harrab Lordu Pianki'ye verilen bütün cezaları bağışlıyorum ve kendisinden alınan tüm unvan ve itibarını iade ediyorum. Bu unvan ve itibar bundan sonra oğlu olan senin olacaktır.”</p>

  <p class="block3">“BakHer!” diye bağırdı halk. "Firavun çok yaşasın! Yaşasın Tanus! Yaşasın Harrab Lordu."</p>

  <p class="block3">“Sana miras kalanların dışında şimdi yeni bir unvan vereceğim. Sana verdiğim görevi yerine getirdin. Örümcekleri ortadan kaldırdın ve başlarını adalete teslim ettin. Tacımıza yaptığın bu hizmete karşılık sana Cesaret Altınını veriyorum. Diz çök, Lord Harrab, ve kralın verdiği onura layık ol.”</p>

  <p class="block3">Firavun daha önce Lord İntef’in olan altın zincire şimdi bir de cesaret yıldızı ekleyip Tanus'un boynuna geçirdi. "Kalk, Lord Harrab."</p>

  <p class="block3">Tanus geri çekilirken Firavun dikkatini tutuklulara çevirdi. "Lord İntef, Teb Lordu unvanın geri alınıyor. Adın ve unvanların tüm kamu anıtlarından ve Soylular Vadisinde hazırladığın mezarından silinecek. Tüm malların, toprakların ve yasadışı yollardan elde ettiğin hazinelerine devletçe el konmuştur. Bunlardan Harrab Lordu Pianki'ye ait olanlar gerçek sahibi olan Tanus'a verilecektir."</p>

  <p class="block3">“BakHer!”' diye bağırdı halk. Firavun akıllıdır! Çok yaşasın Firavun!" Yanıbaşımda hanımım hiç çekinmeden hüngür hüngür ağlıyordu. Hoş, kadınların yarısı da ondan fark sızdı ya. Pek azı saçları göğsündeki altın zincirleri gölgeleyen bu kahraman erkeğe dayanabiliyordu.</p>

  <p class="block3">Kral birden beni çok şaşırtan bir şey yaptı. Hanımımın yanında oturduğum yere çevirdi başını. “Tacımıza sadık hizmetlerde bulunmuş olan biri var; kendisi bize çalıntı hazinenin yerini göstermiştir. Köle Taita ayağa kalksın."</p>

  <p class="block3">Gidip tahtın önünde durdum. "Hain İntef ve yardakçısı Rasfer'in elinde çok işkence çektin," dedi kral. "Onlar adına devlete karşı iğrenç suçlar işlemeye zorlandın. Ancak bunlar senin aklından çıkmış suçlar değildi. Bir köle olarak efendinin istediğini yapmak zorundaydın. Bu nedenle senin bütün suçlarını bağışlıyorum. Ve bize yaptığın hizmete karşılık sana hain İntef'in el konan hazinesinden ödenmek üzere iki tak altın verilmesini emrediyorum."</p>

  <p class="block3">Bunun üzerine kalabalık arasından heyecanlı bir mırıltı yükseldi, ben de kendimi tutamayarak hafif bir çığlık attım.</p>

  <p class="block3">Müthiş bir servetti bu. Ülkenin en zengin lordlarınınkiyle boy ölçüşebilecek bu servetle nehir boyunca en verimli toprakları alabilir, o topraklarda villalar inşa ettirebilir, topraklarımda çalışacak üç yüz güçlü köle satın alabilir ve bir ticaret filosu kurup servetimi kat kat arttırabilirdim. Bu insanın hayalini durduracak bir miktardı, ancak kralın sözü henüz bitmemişti.</p>

  <p class="block3">“Bir köle olduğun için, bu ganimet sana değil, Firavun'un eşi olan hanımın Lady Lostris'e ödenecektir.” Firavun'un parayı aileden dışarı çıkarmayacağını tahmin etmeliydim.</p>

  <p class="block3">Kısa bir an Mısır'ın en zengin insanlarından biri olmuş olan ben kralı eğilerek selamlayıp hanımımın yanına döndüm.</p>

  <p class="block3">Hanımım beni avutmak için elimi okşadı ama ben zaten mutsuz değildim. Kaderlerimiz öylesine iç içe geçmişti ki, onun bir parçasıydım ve bir daha asla maddi sıkıntı çekmeyeceğimizi biliyordum. Hanımımın servetiyle nasıl en iyi şekilde yatırım yapacağımı düşünmeye başlamıştım bile.</p>

  <p class="block3">Kral sonunda suçlulara cezalarını bildirmeye başlamıştı.</p>

  <p class="block3">Doğrudan doğruya Lord İntef'e bakarak konuşuyordu. "İşlediğiniz suçların bir eşi görülmemiştir. Size uygun ağırlıkta bir ceza daha önce ülkemizde verilmedi. Size verdiğim cezayı açıklıyorum. Osiris festivalinin sonuncu günü şafak vakti Teb sokaklarından bağlı ye çıplak olarak geçirileceksiniz. Kentin giriş kapısına ayaklarınızdan başaşağı gelmek üzere canlı canlı çivileceksiniz ve kargalar tüm etlerinizi yiyene kadar orada kalacaksınız. Daha sonra kemikleriniz alınıp toz haline getirilecek ve Nil Ana'ya atılacaktır."</p>

  <p class="block3">Cezayı duyan Lord İntef bile sararmıştı. Dünyevi bedenlerini mumyalanmayacak biçimde yok etmekle Firavun tutukluları karanlığa mahkûm ediyordu. Bir Mısırlı için bundan ağır bir ceza olamazdı. Cennetin tarlalarına sonsuzluğa dek erişemeyeceklerdi.</p>

  <p class="softbreak">&nbsp;</p>
</body>
</html>
