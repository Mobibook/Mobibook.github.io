<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Sedyenin sarsıntısına karşın bacağım</span> iyileşmeye başlamıştı. Etiyopyalılar bundan o kadar etkilendiler ki, çok geçmeden aralarından hasta ve yaralıları getirmeye başlamışlardı. Bir keresinde kumarda öfkeli arkadaşlarından çok para kazanmış bir adamın yaralarını diktim. Etiyopyalılar tartışmalarını hançerle çözümlemek gibi bir huya sahiptiler.</p>

  <p class="block3">Atlardan biri binicisini bir yardan aşağı attığında adamın kırılan kolunu iyileştirdim. Kol sakat kalmayınca ünüm daha da arttı. Etiyopyalı reis artık bana saygı gösteriyordu, o iyi parçaları seçtikten sonra yiyecek tası diğerlerinden önce bana uzatılıyordu.</p>

  <p class="block3">Bacağım yürüyebilecek kadar iyileştiğinde kampta gezinmeme izin verdiler. Ancak beni bir an bile gözlerinden ayırmıyorlardı. Silahlı bir adam arkamda beni izliyor, hatta kayaların ardına en mahrem işimi görmeye gittiğimde başımda nöbet bekliyordu.</p>

  <p class="block3">Masara'dan uzak tutuluyordum ve kızı ancak her gün yola çıkarken ve akşamları kamp kurarken görüyordum.</p>

  <p class="block3">Dağlardaki uzun yolculuk boyunca hep ayrıydık, ben kervanın başlarındaydım, o da en sonunda. Yanında hep kadın muhafızları vardı ve genellikle silahlı nöbetçiler tarafından çevriliydi.</p>

  <p class="block3">Birbirimizi gördüğümüzde Masara sanki kendisine yardım edebilecekmişim gibi yalvaran bakışlarla bakıyordu. Kızın önemli bir tutsak olduğu belliydi. O kadar güzel bir genç kızdı ki, gün boyu hep onu düşünür, tutsaklığının nedenini anlamaya çalışırdım. Sonunda onun kocasına götürülen isteksiz bir gelin ya da politik bir entrikanın piyonu olduğuna karar verdim.</p>

  <p class="block3">Dillerini bilmeden ne neler olup bittiğini anlayabilir, ne de bu Etiyopyalılar hakkında bir şeyler öğrenebilirdim. Böylece Geez dilini öğrenme karar verdim.</p>

  <p class="block3">Bende müzik kulağı olduğu için çevremdeki konuşmaları dikkatle dinleyince seslerinin yükselip alçalmasını iyice kavradım. Daha önce reisin adının Arkun olduğunu öğrenmiştim. Bir sabah kervan yola çıkmadan önce Arkun topladığı adamlarına emirler veriyordu. Onun uzun ve ateşli konuşmasını bitirmesini bekledim, sonra aynı ses tonlarıyla bir kere de ben tekrarladım.</p>

  <p class="block3">Beni şaşkın bir sessizlik içinde dinlediler, sonra da kahkahalarla gülmeye, birbirlerinin sırtına vurmaya başladılar. Saf ve basit bir mizah anlayışları olduğu için bundan çok hoşlanmışlardı. Ne söylemiş olduğumu bilmiyordum ama doğru konuşmuş olduğumu anlamıştım.</p>

  <p class="block3">Konuşmamdan parçaları birbirlerine tekrarlıyorlar, başlarını sallıyorlar, Arkun'un o abartmalı tavırlarını taklit ediyorlardı. Ortalığın yatışması uzun sürdü, ama sonunda Arkun yanıma gelip beni suçlarcasına bir şey sordu.</p>

  <p class="block3">Söylediğinin tek kelimesini bile anlamamıştım ama kelimesi kelimesine aynı şeyi ben de ona sordum.</p>

  <p class="block3">Bu kez tam bir kıyamet koptu. Millet düşmemek için birbirine dayanıyor, bağırıp çağırıyor, gözlerinden akan yaşları siliyordu. Hatta biri ateşe düşünce sakalı tutuştu.</p>

  <p class="block3">Arkun da onlarla gülmüş ve sırtımı okşamıştı. Ondan sonra kamptaki herkes benim öğretmenim oldu. Bir nesneyi işaret etmem onun Geezce deki karşılığını hep bir ağızdan söylemeleri için yeterliydi. Kelimeleri cümleler halinde birleştirmeye başladığımda konuşmamı hevesle düzeltiyorlar ve gösterdiğim ilerlemeyle gurur duyuyorlardı.</p>

  <p class="block3">Gramerlerini sökmem biraz uzun sürdü. Fiiller Mısır diline çok yabancıydı ve isimlerin çoğulları farklıydı. Ancak on güne kalmadan epey anlaşılabilir bir Geezce konuşuyordum ve esaslı bir küfür sözlüğüm de olmuştu.</p>

  <p class="block3">Onların dilini öğrenip hastalıklarını tedavi ederken gelenek ve göreceklerini de inceliyordum. Müthiş kumarbaz olduklarını ve o taşlarla oynanan oyunun en büyük tutkuları olduğunu öğrenmiştim. Buna dom adını veriyorlarsa da, aslında bizim bao oyununun daha basit bir şekliydi Taş ve tahtadaki çukurların sayısı farklı, oyunun kurallarıysa aynıydı.</p>

  <p class="block3">Arkun dom şampiyonuydu ama oyununu seyrederken klasik taş kuralından habersiz olduğunu anladım. Dört boa protokolünü de bilmiyordu. Ve bu ikisi olmadan hiçbir bao oyuncusu üçüncü sınıf usta derecesine bile erişemezdi.</p>

  <p class="block3">Arkun gibi kendini beğenmiş bir zorbayı oyunda yenmenin tehlikelerini düşündüysem de, sonunda onun üzerinde ancak bu yolla üstünlük sağlayabileceğime karar verdim.</p>

  <p class="block3">Çadırının önünde oturup da bıyıklarını burarak onunla oynayacak bir oyuncu beklerken ilk hevesliyi bir kenara itip karşısında bağdaş kurdum.</p>

  <p class="block3">O basit Geezcemle, "Bahse girecek gümüşüm yok, sadece taşların aşkına oynayabilirim," dedim.</p>

  <p class="block3">Başını salladı. Oyunun bir tutkunu olarak bu duyguyu anlamıştı. Arkun'a karşı oynayacağım haberi kampa yayılınca çevremiz bir anda doluverdi.</p>

  <p class="block3">Arkun'un doğu kalesine üç taş yerleştirmesine izin verdiğimde düşkırıklığıyla birbirlerini dürtükleyerek oyunu bu kadar çabuk kaybedeceğim için başlarını salladılar. Doğuya bir taş daha soktu mu oyunu kazacaktı. Benim güneye yerleştirdiğim dört boğanın önemini anlamamışlardı. Ben boğalarımı harekete geçirdiğimde savunmasız taşları önünde hiçbir şey yoktu ve dört hamle sonra tahta benim olmuştu. Yedi taş kuralını uygulamamıştım bile.</p>

  <p class="block3">Bir an şaşkın bir sessizlik oldu. Arkun'un yenildiğini hemen fark edemediğini sanıyorum. Yenildiğini anlayınca o korkunç mavi kılıcına sarıldı. Yanlış hesap yaptığımı, kafamı ya da en azından bir kolumu keseceğini sandım.</p>

  <p class="block3">Kılıcı havaya kaldırıp öfkeyle indirdi. Tahtayı birkaç dakikada paramparça etti. Sonra sakalını yolup bana tehditler yağdırarak çekti gitti.</p>

  <p class="block3">Arkun'un tahtasını tekrar hazırlayıp beni karşısına çağırması için aradan üç gün geçmesi gerekti. Zavallıcık başına neler geleceğini bilmiyordu.</p>

  <p class="block3">Geez diline olan hakimiyetim her gün biraz daha arttıkça Arkun ve dağlar arasındaki uzun yolculuk hakkında daha fazla bilgi elde edebilmiştim.</p>

  <p class="block3">Arkun'u küçümsemiş olduğumu anladım. Bir kabile reisi değil, bir kraldı. Gerçek adı, Krallar Kralı ve Etiyopya Aksum devleti hükümdarı, Arkun Gannuci Maryam'dı. Daha sonraları yüz atlı ve elli karılı her soyguncu çetesi reisinin bu ülkede kendini kral ilan ettiğini ve her an yollarda soygun peşinde olan yirmi kadar Krallar Kralı olduğunu öğrenecektim.</p>

  <p class="block3">Arkun'un en yakın komşusu Aksum devleti hükümdarı olan Krallar Kralı Prester Benilon'du. Bu iki hükümdar arasında rekabet vardı ve o nüne kadar bir dizi sonuçsuz savaş yapmışlardı.</p>

  <p class="block3">Masara, Prester Benilon'un en sevdiği kızıydı. Henüz tacını giymemiş ve Krallar Kralı unvanını almamış olan başka bir soyguncu çetesi reisi tarafından kaçırılmıştı. Arkun da kızı ondan bir at yükü gümüşe satın almıştı. Arkun kızı babasına götürerek politik çıkar sağlamak istiyordu. Böyle bir malı adamlarına teslim etmekten çekinerek Prenses Masara'yı babasına kendi eliyle götürmeye karar vermişti. Kervanımız şimdi Arkun'un kalesine gitmekteydi.</p>

  <p class="block3">Yolculuğumuzun sonuna yaklaşırken kervanın içinde başgösteren heyecanı fark ediyordum. Sonunda keçi yolundan daha geniş olmayan bir patikadan çıkınca bir ambarın tepesine vardık. Bu ambarlar merkezi Etiyopya'nın sıradağlarını oluşturuyordu. Her biri yamaçları onu diğer dağdan ayıran ovaya dimdik inen dümdüz tepeli dağlardı.</p>

  <p class="block3">Dağın tepesine çıkınca ülkenin bu kadar çok krallık ve prensliğe bölünmüş olmasının nedeni kolayca anlaşıldı. Her amba doğal ve aşılmaz bir kaleydi. Bunun tepesinde oturan insanı yenmek olanaksızdı ve böylece hiç korkmadan kendine kral diyebilirdi.</p>

  <p class="block3">Yanıbaşımda at süren Arkun güneydeki dağlan gösterdi. "İşte at hırsızı Prester Benilon haydudunun saklandığı yer.</p>

  <p class="block3">“Çok hain bir insandır." Sonra rakibinden yana bir tükürük salladı.</p>

  <p class="block3">Arkun'un zulümde ve hainlikte pek boş verilmeyecek bir kişi olduğunu öğrenmiştim. Prester Benilon bu alanlarda gerçekten ustaysa, Masara'nın babası müthiş biri olmalıydı.</p>

  <p class="block3">Amba Kamara düzlüğündeki taş duvarlı izbelerden oluşan köyler ve mısır tarlaları arasından geçtik. Tarlalardaki köylülerin hepsi uzun boylu, kıvırcık saçlı insanlardı ve kılıçlarıyla yuvaklar bakır kalkanları var di. Onlar da kervanımızdakiler kadar savaşçı ve vahşi görünüyorlardı Ambanın öteki ucundaki patika bizi gördüğüm en olağanüstü kaleye götürdü. Dağın masa biçimindeki düzlüğünün ötesinde bir çıkıntı dağdan korkunç bir uçurumla ayrılmıştı. Bu uçurumun üstünde kayalardan dar ve doğal bir köprü vardı. Köprü iki atın yan yana geçemeyeceği kadar dardı ve bir kere geçmeye başladıktan sonra atın dönmesine olanak yoktu. Ya öteki uca kadar gider ya da aşağıdaki uçuruma düşerdi. Burası öylesine tehlikeliydi ki, atlılar köprü başına gelmeden inip atlarının gözlerini bağlıyorlar ve onları yedeğe alarak karşıya geçiriyorlardı. Ben aşağı bakmaktan korkarak titrediğimi fark ettim. Kendimi yere atıp kayalara tutunmamak için olanca irademi kullanmak zorunda kaldım, Bu kayalığın üzerinde taş bloklardan yapılma çatısı sazla ve kamışla kaplı çirkin bir kale vardı. Açık pencereler deri perdelerle örtülüydü, Kalenin duvarlarında sanki bayraklar ve süsler gibi kadın ve erkek cesetleri sallanıyordu. Bazıları o kadar uzun süredir oradaydılar ki, çatılarda ötüşen kargalar kemiklerine varıncaya kadar gagalayıp iskeletlerini çıkarmışlardı. İçlerinde hâlâ sağ olanlar da ayaklarından asılmışlar ve ölmek üzereydiler. Çürüyen cesetlerin kokusunu en sert rüzgârlar bile dağıtamıyordu. Kral Arkun kargalara piliçlerim diyordu. Kimi zaman onları böyle duvarlarında besliyor, kiminin yiyeceğini de köprüden uçuruma atıyordu. Adbar Seged, yani Rüzgâr Şarkısı Evinin tepesindeki günlük yaşamın bir parçası bir talihsizin uçuruma atılırkenki çığlıklarıydı.</p>

  <p class="block3">İdamlar, günlük kırbaçlamalar, el veya ayakların kesilmesi, kızgın maşalarla dillerin kopartılması Kral Arkun'un dom oynamadığı ya da komşu krallardan birine baskın planlamadığı zamanlar kendini eğlendirme yoluydu. Kral Arkun zaman zaman baltayı ya da maşayı kendi kullanır ve kahkahaları kurbanlarının çığlıklarına karışırdı.</p>

  <p class="block3">Kervanımız Adbar Seged'in büyük avlusuna girdiğinde Masara kadın gardiyanları tarafından taş koridorlardan oluşan bir labirente sokuldu, ben de Arkun'un dairesinin yanındaki odama götürüldüm.</p>

  <p class="block3">Bana taş bir hücre vermişlerdi. İçersi karanlık ve esintiliydi. Açık alçak duvarları isten kapkara ediyor ve fazla bir ısı vermiyordu. Ülkenin yünlü elbiselerini giymeme karşın Adbar Seged'de hiç ısınamadım. Mısır'ımın o parlak vahasını ve Nil'de parıldayan o güneşi nasıl da özlerdim. O rüzgârların süpürdüğü duvarlara oturur, ailemi, Memnon ile Tanus'u, küçük prenseslerimi, ama en çok da hanımımı özlerdim.</p>

  <p class="block3">Kimi zaman geceleri gözlerim ıslak olarak uyanır, Arkun'un o kalın taş duvarın ardından hıçkırıklarımın duymaması için koyun postu battaniyemle başımı örterdim.</p>

  <p class="block3">Sık sık ona beni salıvermesi için yalvarırdım.</p>

  <p class="block3">Beni neden terk etmek istiyorsun, Taita? '</p>

  <p class="block3">Ailemin yanına dönmek için.</p>

  <p class="block3">Senin ailen artık benim, derdi gülerek. "Ben senin babanım."</p>

  <p class="block3">Onunla bir iddiaya girdim. Eğer arka arkaya yüz dom oyunu kazanırsam beni salıverecek, Nil'e kadar götürmesi için yanıma birkaç adam da verecekti. Yüzüncü oyunu kazandığımda kıs kıs gülerek bu saflığım karşısında başını salladı.</p>

  <p class="block3">'Yüz mü demiştim? Hiç sanmıyorum. Bin demiştim belki de." Adamlarına döndü. "Bin oyuna mı pazarlık etmiştik?"</p>

  <p class="block3">Bin! diye bağırdılar, "bindi."</p>

  <p class="block3">Hepsi de bunu büyük bir şaka olarak görüyorlardı. Ben öfkemden onunla bir daha oyun falan oynamayacağımı söyleyince beni ayaklarımdan kalenin duvarına astı ve oynayacağımı söyleyene kadar orada tuttu.</p>

  <p class="block3">Arkun beni çıplak görünce kahkahayı basıp gülmüştü. "Dom tahtası başında başarılı olabilirsin, ama sen kendi taşlarını kaybetmişsin, Mısırlı." Tutsaklığımdan beri ilk kez bana yapılanlar yüzüme vuruluyordu. O günden sonra insanlar beni yine "hadım" diye çağırarak kalbimi kırdılar.</p>

  <p class="block3">Ancak sonunda onun da yararını gördüm. Eğer tam bir erkek olsaydım Masara'ya gitmeme asla izin vermezlerdi.</p>

  <p class="softbreak">&nbsp;</p>
</body>
</html>
