<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Abnub savaşı yenilgisinden sonra Memnon</span> Sarayına döndüğümüzden bu yana hanımım naipliğin kendisine yüklediği devlet görevlerini yürütmekle meşguldü. Vezirleri ve danışmanlarıyla uzun saatler süren toplantıların sonu gelmiyordu.</p>

  <p class="block3">Elefantin adasındaki sarayda ona verdiğim ilk eğitimin meyveleri görülmeye başlamıştı. Ona güç ve etkinlik labirentinde yolunu şaşmadan bulmasını öğretmiştim. Henüz yirmi bir yaşındaydı, ama bir kraliçeydi ve kraliçe gibi hüküm sürüyordu.</p>

  <p class="block3">Zaman zaman kendisini özellikle şaşırtan bir sorunla karşılaştığında beni çağırtırdı. Ben silahhanede ya da ahırlardaki veya kendi salonunun az Mersinde bana verdiği küçük yazı odasındaki işimi hemen bırakıp ona koşardım.</p>

  <p class="block3">Bazen de günlerce onun tahtının altında oturur ve güç kararları almasında kendisine yol gösterirdim. İnsanların dudaklarını okuma yeteneğim burada da işe yarıyordu. Salonun gerilerinde oturan bir soylu komşusuyla komplo kurarken benim bunu anında hanımıma naklettiğimi asla bilemezdi. İkimiz de bu karanlık ve kaygı dolu günlerde fazla dinlenecek zaman bulamıyorduk.</p>

  <p class="block3">Günlerimiz doluysa da, gecelerimiz uzundu. O sonu gelmeyen savaş ve devlet toplantıları gece yarılarından sonraya kadar sürerdi. Bir bunalımı atlattığımızda hemen ardından bir başkası boy gösterirdi. Hiksoslar her gün bize olan tehditlerini arttırıyor ve Tanus'un nehir hattındaki savunması zayıflıyordu.</p>

  <p class="block3">Giderek umutsuzluk ve kadere boyun eğme hepimizi sarmıştı, insanlar pek az gülümsüyor, asla yüksek sesle kahkaha atmıyorlardı. Çocukların oyunları bile sessizleşmişti. Nehrin karşısına bakmak düşmanın her gün biraz daha güçlendiğini görmek için yeterliydi.</p>

  <p class="block3">Yetmiş gün sonra Firavun'un mumyalanma işlemi tamamlanmıştı. Kralın cesedini korumak için yaptığım ilk girişimler başarılı olmuş ve mumyacılar loncasının büyük ustası beni hanımımın önünde kutlamıştı. Kralın cesedini zeytin fıçısından çıkardığında hiçbir çürümeye rastlamamıştı ve en çabuk çürüyen organ olan karaciğer bile sağlamdı.</p>

  <p class="block3">Ceset mumyalanıp aralarına altın ve değerli taşlardan büyülerle muskalar yerleştirilmiş, sargılarla sarıldıktan sonra sıra Ağız Açma törenine gelmişti. Bu tören genellikle Firavun'un en yakın akrabası tarafından yapılırdı. Ancak Memnon çok küçük olduğu için yerine annesi çağırıldı.</p>

  <p class="block3">Hanımımla şafak sökerken tapınağa gittik ve kralı örten örtünün açılmasına tanıklık ettik. Firavun'un başı mucizevi bir şekilde korunmuştu. Gözleri kapalı, yüz ifadesi sakindi. Mumyacılar yüzünü boyamışlar ve allık sürmüşlerdi, böylece yaşamında olduğundan daha sağlıklı görünüyordu.</p>

  <p class="block3">AmonRa başrahibiyle mumyacılar loncası büyük ustası tören araç gerecini hazırlarken biz İkinci Kere ölmeye Karşı Dua'yı okuduk.</p>

  <p class="block8">O yansımadır ayna değildir.</p>

  <p class="block8">O müziktir lir değildir.</p>

  <p class="block8">O taştır, taşa biçim veren çekiç değildir.</p>

  <p class="block8">O sonsuza kadar yaşayacaktır.</p>

  <p class="block8">İkinci bir kere ölmeyecektir.</p>

  <p class="block3">Başrahip hanımıma altın kaşığı verip onu elinden tutarak cesedin yattığı taşın yanına götürdü.</p>

  <p class="block3">Kraliçe Lostris, Firavun'un cesedi üzerine eğilerek yaşam kaşığını boyalı dudakları üzerine koydu.</p>

  <p class="block8">“Bir kere daha konuşman için dudaklarını açıyorum.</p>

  <p class="block8">Soluk alabilmen için burun deliklerini açıyorum.”</p>

  <p class="block3">Sonra kaşıkla gözkapaklarına dokundu.</p>

  <p class="block8">“Bu dünyanın görkemini ve bugünden sonra yaşayacağın Tanrıların öteki dünyasını görmen için gözlerini açıyorum.”</p>

  <p class="block3">Kaşığı kralın sargılı göğsüne değdirdi.</p>

  <p class="block8">“Sonsuza kadar yaşaman için kalbini hızlandırıyorum.</p>

  <p class="block8">İkinci bir kere ölmeyeceksin.</p>

  <p class="block8">Sonsuza kadar yaşayacaksın!”</p>

  <p class="block3">Sonra mumyacıların Firavun'un başını sarıp reçineyle örtmelerini bekledik. Reçineyle ıslatılmış bezlere alttaki yüzün biçimini verdikten sonra üzerine dört cenaze maskesinin birincisini geçirdiler.</p>

  <p class="block3">Bu, daha önce saf altından yapıldığını gördüğümüz ilk maskeydi. Firavun daha sağken heykeltıraşa poz verdiği için maske tıpatıp kendisine benziyordu. Kristal ve obsidiyen taşından gözler maskenin altındaki adamın bir zaman sahip olduğu tüm insanlıkla bana bakıyor gibiydi.</p>

  <p class="block3">Mumya bundan sonra altından iç tabuta yerleştirildi. Bu mühürlendikten sonra üzerinde başka bir ölüm maskesi olan ikinci bir altın tabuta yerleştirildi. Lord İntef'in depolarından alınan hazinenin yarısı bu tabutların yapımına gitmişti.</p>

  <p class="block3">Toplam olarak yedi tabut vardı ve altın kızak üzerinde duran dev mermer lahit de bunlardan sonuncusuydu. Altın kızak da Firavun'u uzak tepelerdeki mezarına götürmek üzere bekliyordu. Ama hanımım buna izin vermedi.</p>

  <p class="block3">Ben kutsal yemin ettim, dedi. "Kocamı Hiksos barbarlarının yağmalayacakları bir mezara gömemem. Sözümü yerine getirene kadar Firavun burada kalacak. Ona sonsuzluk boyunca yatabileceği güvenli bir mezar bulacağım. İstirahatını kimsenin bozmaması için söz verdim ona."</p>

  <p class="softbreak">&nbsp;</p>
</body>
</html>
