<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Kralın o geceyi Nil'in batı kıyısında</span>, kara tepelerdeki son istirahat yerine yakın nekropoliste geçirmesi için lüks bir barınak hazırlanmıştı.</p>

  <p class="block3">Ölüler kenti nekropolis hemen hemen Karnak kadar geniştir. Burada anıt mezarın yapımı ve bakımıyla ilgili olanlar barınırlar. Kuzeydeki az bizimki kadar hazine düşkünü olduğundan ve çöldeki soyguncu çetelerin cüretleri her gün biraz daha arttığından, kutsal yerleri korumak için seçkin askerlerden oluşan bir de alay vardı.</p>

  <p class="block3">Ustalar ve çırakları da burada kalırlardı. Verilen ücret ve yiyeceğin hesabını ben tuttuğum için kaç kişi olduklarını tam olarak biliyordum. e ödeme gününde sayıları dört bin sekiz yüz on bire ulaşmıştı. Onların dışında on bin de köle vardı.</p>

  <p class="block3">Bu kadar insanı beslemek için her gün kesilen öküz ve koyunu ya , Nil'den kaç araba balık getirildiğini veya bu kalabalığın susuzluğunu dindirmek için kaç fıçı bira hazırlandığını sıralayacak değilim.</p>

  <p class="block3">Nekropolis bir kentti ve bu kentte kralın bir sarayı vardı. Çok yorucu bir günden sonra geceyi geçirmek için oraya vardığımızda hepimiz derin bir soluk aldık. Ancak bana pek dinlenme fırsatı yoktu.</p>

  <p class="block3">Hanımıma erişmeye çalıştım, ama sanki beni ondan uzak tutan bir komplo var gibiydi. Küçük kara hizmetçilerine göre önce tuvaletteydi, sonra banyoda, ondan sonra da dinleniyordu ve rahatsız edilemezdi. Sonunda hâlâ onun dairesinin önünde beklediğim bir sırada babası beni çağırttı ki, ona gitmemek olamazdı.</p>

  <p class="block3">Efendim İntef dairesine girdiğimde odada bulunan herkesi dışarı çıkardı. Yalnız kalınca beni öptü. Onun bu iyiliğine şaşırmış, heyecanlı tavırlarından rahatsız olmuştum.</p>

  <p class="block3">İktidar ve servetin yolu nasıl da hiç beklenmedik yerlerden geçer! diyerek yanağımı okşadı. "Bu kez de bir kadının bacakları arasında işte. Hayır, benim eski sevgilim, saf rolünü oynamana gerek yok. Bütün bu işlerde senin kurnazlığını görmemek olası değil. Firavun bana kendisine bir erkek evlat sahibi olmak için neler yapması gerektiğini söylediğini anlattı. Çok kurnazsın, değil mi? Bana aklından geçenleri hiç çıtlatmadan her şeyi kendi başına yaptın."</p>

  <p class="block3">Yine gülerek saçlarımı okşadı. "Şimdiye dek konuşmadığımız halde neyi arzuladığımı anlamışsın. Ve bunu elde etmem için çalıştın. Seni bu küstahlığın için cezalandırmalıydım." Saçımı gözlerimi yaşartıncaya kadar çekti. "Ama çifte tacı elimi uzatıp tutacağım kadar yaklaştırmışken sana nasıl kızabilirim ki?" Saçımı bırakıp bir daha öptü. "Az önce kralın yanındaydım. İki gün sonra, festival sonunda kızım Lostris ile nişanını ilan edecek. Düğünün de hemen o gün yapılmasını sağladım.</p>

  <p class="block3">Düğünü engelleyecek bir aksiliğin ortaya çıkmasına izin veremeyiz değil mi?"</p>

  <p class="block3">Böylesine ani bir kral evliliği olağanüstüydü ama duyulmamış değildi. Politik amaçla ya da yeni fethedilen toprakların pekiştirilmesi için es seçildiğinde düğün genellikle hemen o gün yapılırdı.</p>

  <p class="block3">Efendim benim sıkıntımı fark etmemiş gibiydi. Kendi çıkarlarım düşünmekle meşguldü. "Evliliğe resmen onayımı vermeden kraldan, kızım kendisine bir erkek evlat doğurursa onu birinci eş ve kraliçe durumuna yükselteceği sözünü aldım." Önleyemediği bir sevinçle ellerini çırptı.</p>

  <p class="block3">Bunun ne demek olduğunu biliyorsun kuşkusuz. Torunum hükümdarlık yapabileceği yaşa gelmeden Firavun ölürse, o zaman onun büyükbabası ve en yakın erkek akrabası olarak kral naibi... Sözünü birden kesip yüzüme baktı. Aklından neler geçtiğini hemen anlamıştım. Gevezeliğinden pişmandı, bu düşüncenin dile getirildiğini kimse duymamalıydı. Bu resmen ihanetti. Lostris, Firavun'a bir erkek evlat doğurursa Firavun fazla yaşamayacaktı. Bunu da anlamıştık. Efendim İntef kralın öldürülmesinden söz etmişti ve bunu duyan tek kişi olan köle Taita'yı ortadan kaldırmayı düşünüyordu.</p>

  <p class="block3">Bunu da çok iyi anlamıştık.</p>

  <p class="block3">"Efendim, her şeyin planladığım gibi olmasına çok memnun oldum. Kızınızı kralın yoluna bilerek çıkardığımı ve onu gelecekteki oğlunun anası olarak tanıttığımı kabul ederim. Gösteriyi de dikkatini üzerine çekmek için düzenlemiştim.</p>

  <p class="block3">Ancak bütün bunlar başarılı olmadan konuyu size açamazdım. Fakat önümüzde yapacak çok şeyimiz var, eğer garantilemek istiyorsak.... Ve Mısır tacını ele geçirmeden çıkabilecek aksilikleri hemen orada uydurup sıralamaya başladım. İsteklerini gerçekleştirmek istiyorsa bana daha ne kadar ihtiyacı olacağını açıkça belirttim. Konuşmamı dinlerken sakinleştiğini görünce hiç olmazsa bir süre paçayı kurtardığımı anladım."</p>

  <p class="block3">Efendimin yanından çıkıp hanımımı içinde bulunduğu durum hakkında uyarmak için acele ediyordum. Ancak daha kapısına varmamıştım ki, onu uyarmamın hiçbir yararı olmayacağını, hatta kızı çıldırmaya ya da intihara götüreceğini fark ettim. Olayların trajik sonla noktalanmasını istemiyorsam daha fazla vakit kaybetmemeliydim.</p>

  <p class="block3">Artık başvurabileceğim bir tek kişi vardı.</p>

  <p class="softbreak">&nbsp;</p>
</body>
</html>
