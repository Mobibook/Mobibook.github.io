<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Şafak sökerken güçlükle uyandım</span>. Gözlerimi kapayalı birkaç dakika geçmiş gibiydi. Bronz aynadaki görüntüm süzgün, gözlerimin altı mosmordu. Bu zavallı görünüşümü örtmek için hemen biraz makyaj yaptım. Köle oğlanlardan ikisi de saçlarımı taradılar. Sonuçtan o kadar memnundum ki, büyük teknenin bağlı bulunduğu başvezirin özel rıhtımına koşarken neşelenmiştim bile.</p>

  <p class="block3">İskeledeki kalabalığa en son katılanlardan biri de bendim ama geciktiğimi fark eden olmamıştı. Hatta teknenin güvertesinde yerini almış olan hanımım Lostris bile. Bir süre durup onu seyrettim.</p>

  <p class="block3">Lostris Firavun'un kadınları arasına kabul edilmişti. Bunlar yalnız karıları değil, çok sayıda cariyesi ve bütün kızlarıydı.</p>

  <p class="block3">Kızları Firavun'un mutsuzluğunun temeliydi, yerde emekleyenden evlilik yaşına varmışına kadar bir sürü kız ve aralarında bir tek oğlan bile yok. Oğlu olmayınca Firavun'un ölümsüzlüğü nasıl sürdürülecekti?</p>

  <p class="block3">Lostris'in bir iki saatten fazla uyumadığına inanmak çok güçtü: bahçemdeki çöl gülleri kadar taze görünüyordu.</p>

  <p class="block3">Firavun'un adamları tarafından toplanmış ya da imparatorluğun uçlarındaki satrapları tarafından armağan olarak gönderilmiş o güzeller arasında Lostris çöl kargaları arasında bir kırlangıç gibi durmaktaydı.</p>

  <p class="block3">Tanus'u arandım ama adamlarıyla nehrin ilersine gitmiş olduğun göremedim. Tam o anda davul sesleri duyulunca kalabalık Firavun saraydan çıkıp gemiye gelişini izlemek üzere döndü. Firavun bu sabah katlanmış ketenden yapılan ve başına altın bir bantla tutturulan tacını giymişti. Kobra yılanı biçimindeki bandın yılan başı iki kaşının ortasındaydı ve yakut gözleri parıldıyordu. Kobra, Firavun'un tebaası üzerindeki yaşam ve ölüm gücünü simgelerdi. Kralın elinde sadece altın asası vardı. Çifte taçtan sonra bu asa kraliyet hazinesinin en değerli parçasıydı ve bin yıllık olduğu söylenirdi.</p>

  <p class="block3">Tüm bu gösterişine karşın Firavun makyajsızdı. Sabah güneşinin ilk ışıklarında, gerçeği saklayacak makyaj da olmayınca Mamose gösterişsiz bir insandı.</p>

  <p class="block3">Önümden geçerken beni tanımış olacak ki, hafifçe başını eğmişti. Ben hemen yere yattım, o da yanına yaklaşmam için bir İşaret yaptı. Emekleyerek yanına yaklaşıp başımı üç kere yere vurdum.</p>

  <p class="block3">Sen şair Taita değil misin? diye sordu o ince ve huysuz sesiyle.</p>

  <p class="block3">Ben köle Taita'yım, majesteleri. Alçakgönüllülük kimi zaman iyidir. "Arada sırada zavallıca bir şeyler karalarım."</p>

  <p class="block3">Eh, köle Taita, dün gece iyi karalamışsın öyleyse. Bir gösteride bu kadar eğlendiğimi hatırlamıyorum, paralamalarının resmi olması için bir ferman çıkaracağım.</p>

  <p class="block3">Bunu bütün maiyetinin duyabileceği kadar yüksek sesle söylemişti. Hemen arkasında olan efendim İntef bile memnunlukla gülümsedi. Onun kölesi olduğum için bu şeref benden çok onun sayılırdı. Ancak Firavun'un söyleyecekleri henüz bitmemişti.</p>

  <p class="block3">Taita, söyle bakalım, sen bana yakınlarda ilaç veren hekimdin, değil mi?"</p>

  <p class="block3">Majesteleri, ben hekimlikten de biraz anlayan sadık kölenizim.</p>

  <p class="block3">İlacın etkisini ne zaman gösterecek peki? Sesini ancak benim duyabileceğim kadar alçaltmıştı.</p>

  <p class="block3">Efendimiz, olay size sıraladığım koşulları yerine getirdikten dokuz ay sonra gerçekleşecektir. Şimdi hekim-hasta ilişkisinde olduğumuz için biraz cesaretlenmiştim."Size hazırladığım rejimi uyguladınız mı?"</p>

  <p class="block3">Firavun'un gözleri parladı. "Boğa hayalarıyla o kadar doluyum ki, neredeyse sarayın önünden geçen inek sürülerini görünce böğüreceğim geliyor."</p>

  <p class="block3">Keyfi yerinde olduğundan ben de bir şaka yapmaktan kendimi alı koyamadım. "Firavun hazretleri söylediğim düveyi buldular mı acaba?» Ah, hekim, bu ne yazık ki, göründüğü kadar kolay değil. En güzel çiçekler arıların ilk ziyaret ettikleri oluyor. Onun hiç el değmemiş olmasını söylemiştin, değil mi?</p>

  <p class="block3">El değmemiş, bakire ve ilk kızıl ayında... Bu tanıma uyan birini bu. dunuz mu, majesteleri?</p>

  <p class="block3">Firavun'un yüz ifadesi yine değişti, kaşlarını çatarak gülümsedi, o melankolik yüzde gülümseme o kadar yabancı duruyordu ki. "Bakalım' diye mırıldandı. "Göreceğiz." Sonra dönüp tekneye bindi. Efendim İntef yanımdan geçerken kendisini izlememi işaret ettiğinden ben de arkasın. dan gemiye bindim.</p>

  <p class="block3">Güverteye çıkar çıkmaz efendim beni bir kenara çekti. "Ah, eski sevgilim, beni hâlâ şaşırtacak gücün var doğrusu," diye fısıldayarak kolumu sıktı. Tam da sadakatinden kuşkulanmaya başladığım sırada hem de."</p>

  <p class="block3">Rasfer'in kırbacının yaraları hâlâ sırtımdayken bu iyi niyet gösterisi karşısında şaşırmıştım. Ancak yüz ifademi saklamak için başımı eğerek konuşmaya devam etmesini bekledim.</p>

  <p class="block3">Ben kendim deneseydim Tanus'u Firavun'un önünde bu kadar küçültecek bir şey yazamazdım. O aptal Rasfer'in başarısız olduğu anda sen yine her zamanki gibi günümü kurtardın. O anda anladım ne demek istediğini. Tanus'un o baştan sona hatalı olan konuşmasını benim kendisi için yazdığımı sanıyordu. Tapınaktaki o gürültüde Tanus'u uyardığımı duymuş olamazdı.</p>

  <p class="block3">Memnun olmanız beni mutlu etti, diye fısıldadım. Durumum sarsılmadığı için birden içim rahatlamıştı. Ancak o anda sadece kendi canımı düşünüyor değildim. Tanus ile Lostris'i de düşünüyordum. Önlerindeki fırtınalı günlerde kendilerine yapacağım her yardıma ihtiyaçları olacaktı. Onlara yararlı olabilecek durumda bulunduğum için minnettardım.</p>

  <p class="block3">Bu benim görevimdi, diyerek umulmadık fırsattan yararlandım.</p>

  <p class="block3">Sana minnetimi göstereceğim. Bir süre önce sözünü ettiğimiz Thoth tapınağı ardındaki araziyi hatırladın mı?</p>

  <p class="block3">Evet, efendim. İkimiz de on yıldır o toprak parçasının peşinde olduğumu çok iyi biliyorduk. Yaşlılığımda çekilip sadece yazılarımla meşgul olabileceğim mükemmel bir yazar köşesiydi.</p>

  <p class="block3">“Artık senindir. İlk toplantımda tapusunu getir de imzalayayım." Böylesine özlemini duyduğum bir şeyin yaptığım hayali bir hilekârlıkla mülkiyetime geçmesi beni sersemletmişti. Bir an için armağanını almayıp reddetmeyi düşündüm. Ancak şaşkınlığımdan kurtulduğumda kanalın ağzına gelmiş, Firavun Mamose'nin büyük anıt mezarına yaklaştık. Bu kanalın haritasını krallık mimarlarının pek az yardımlarıyla ben çıkarmıştım. Firavun'un cesedinin öldüğü yerden alınarak mumyalanarak mezara getirilmesi gibi karmaşık nakliye işini de tek başıma hazırlamıştım.</p>

  <p class="block3">Firavun'un pek sevdiği Elefantin adasındaki sarayında öleceğini varsaymıştım. Bu nedenle cenazesi devlet gemisiyle nehirden getirilecekti. Kanalı o büyük gemiyi alacak biçimde planlamıştım. Şimdi de tekne kınına giren bir kılıç gibi rahatça girmişti içeri.</p>

  <p class="block3">Hançerim kadar dümdüz olan kanal tam iki bin adım boyundaydı. Onbinlerce köle yıllarca çalışmışlar, kanalı kazdıktan sonra taş bloklarla çevrelemişlerdi. Tekne kanala girince iki yüz güçlü kuvvetli köle halatlara asılıp çekmeye başladılar.</p>

  <p class="block3">Kanal kıyısında çalışan köylüler de bizi karşılamak için su kıyısına geldiler, krallarını palmiye yaprakları sallayarak selamladılar.</p>

  <p class="block3">Sonunda yarısı tamamlanmış tapınağın taş rıhtımına yanaştık. Hesaplarım o kadar inceydi ki, teknenin küpeştesindeki çıkış kapısı tapınağın ana girişinin tam önüne gelmişti.</p>

  <p class="block3">Büyük tekne durunca burundaki borazancı geyik boynuzundan borusunu öttürdü, kapı yavaş yavaş kalktı ve ardında krallık cenaze arabasıyla yanındaki elli Osiris rahibiyle mor giysileri içinde mumyacılar göründü.</p>

  <p class="block3">Rahipler ilahiler söyleyerek cenaze arabasını tahta ayakları üzerinde yuvarlayarak teknenin güvertesine ittiler. Firavun sevinçle ellerini çırparak bu garip aracı incelemeye koyuldu.</p>

  <p class="block3">Bu çirkinlik örneğinin yapımında ben rol almış değildim. Hepsini Yapan rahiplerdi. Şu kadarını söyleyeyim ki, çıplak güneş ışığında gereğinden fazla kullanılmış altın süsler insanın gözüne batıyordu. Bunca altının ağırlığı rahipleri kanter içinde bırakmıştı. Bu korkunç şey güverteye yerleşince tekne tehlikeli bir şekilde yana yattı. Onca altın Yukarı Krallığın tahıl depolarını silme doldurabilirdi ya da bununla elli savaş gemisi filosu yapılabilir ve tayfaların on yıllık paraları ödenebilirdi. Beceriksiz usta yaptığı şeyin çirkinliğini hazinelerle örtmeye çalışmıştı.</p>

  <p class="block3">Bu çirkinlik anıtı Firavun'un cesediyle mezara konacaktı. Yapımının krallığın mali felaketine neden olmasına karşın Firavun çok memnundu.</p>

  <p class="block3">Efendim İntef'in önerisi üzerine Mamose araca binip mumyasını taşıyacak platforma oturdu. Oraya çıkınca krala yakışan ağırbaşlılık ve ciddiyeti unutarak çevreye gülücükler yağdırmaya başladı. Tüm sıkıntılı yaşamı boyunca olmadığı kadar eğleniyor olmalı, diye düşündüm. Yaşam enerji ve beklentisinin en doruk noktasıydı ölümü.</p>

  <p class="block3">Sonra içgüdüsel bir jestle efendimi de yanına çağırarak kalabalıkta bir başkasını ararmış gibi çevresine bakındı.</p>

  <p class="block3">Aradığını bulmuş olmalıydı ki, hafifçe eğilip başvezirine bir şeyler söyledi.</p>

  <p class="block3">Efendim İntef gülümseyerek Firavun'un işaret ettiği yöne dönüp Lostris'in yanına gelmesini emretti. Lostris şaşırmış, makyajına karşın kızarmıştı. Ama kendini hemen toparlayıp arabaya bindi.</p>

  <p class="block3">Lostris kralın önünde diz çöküp alnını üç kere yere vurdu. Firavun tüm maiyetinin ve rahiplerin önünde olağanüstü bir şey yaptı bunun üzerine. Uzanıp Lostris'in elinden tuttu, kızı ayağa kaldırdı ve yanına oturttu. Protokole asla sığmayan ve benzeri görülmemiş bu davranış karşısında vezirlerinin şaşkın şaşkın birbirlerine baktıklarını gördüm.</p>

  <p class="block3">Ancak ondan sonra onların bile fa. onda olmadıkları bir şey oldu. Ben küçükken köleler bölmesinde yaşlı ve sağır bir köle vardı. Bana insanların dudaklarını okumasını öğretmişti. Bu çok yararlı bir beceriydi. Böylece çevremde yüz kişi gülüşüp bağırırken kalabalık bir salonun öteki ucunda konuşulanları izleyebiliyordum.</p>

  <p class="block3">Şimdi de Firavun'un hanımıma şöyle dediğini okudum dudaklarından: "Gün ışığında bile tapınağın meşale alevlerindeki tanrıça İsis kadar güzelsin."</p>

  <p class="block3">Mideme bir yumruk yemiş gibi oldum. Kör müydüm yoksa sadece aptal mı? Benim budalaca araya girmemin sonunda kaderin zarlarının nasıl düşeceğini bir geri zekâlının bile anlaması gerekirdi.</p>

  <p class="block3">Krala verdiğim tavsiyenin onu hanımıma yöneltmiş olduğu kesindi. Sanki zihnimin gerilerinde kötü bir şey ona ilk erkek evladının annesini tanımlamış gibiydi. İlk ayının çiçeklendiği mevsimde ülkenin en güzel bakiresi Lostris'ti. Ve onu gösteride başrole çıkararak krala en uygun koşullar altında göstermiştim.</p>

  <p class="block3">Bundan sonra olacaklar, sanki bilerek yapmışım gibi, sadece benim suçumdu. Daha da ötesi, bundan sonra yapabileceğim hiçbir şey yoktu.</p>

  <p class="block3">Rahipler kanter içinde cenaze arabasını tekneden indirip kapıdan içeri sokarlarken kalabalık arkalarından yürüdü. Ben de akıntıya kapılmış bir yaprak gibi aralarında sürüklendim. Kendime geldiğimde anıt mezarın avlusundaydım.</p>

  <p class="block3">Bir rahip ekibi arabayı iterk en, ikinci bir takım arkadaki yuvarlak kalasları alıp altın aracın önüne yerleştiriyorlardı. Ben hemen araba yolunun iki yanındaki taştan oyma dev aslanların arkasına geçerek arabayla aynı hizaya gelene kadar koştum.</p>

  <p class="block3">Arabanın yanına vardığımda Lostris'in hemen aşağısındaydım, kıza dokunacak ve krala her söylediğini duyacak kadar yaklaşmıştım. Firavun'un kendisine gösterdiği beklenmedik ilginin şaşkınlığından kurtulmuş, ona hoş davranmaya çalışıyordu. Tanus'la evlenme izni koparmak için bunu nasıl planladığını anladım. O zaman söylediklerini genç kız saçmaları olarak önemsememiştim ama şimdi her şey gözlerimin önünde oluyordu ve bunu önlemek ya da kızı girmekte olduğu tehlikeli sular konusunda uyarmak artık benim gücümün ötesindeydi.</p>

  <p class="block3">Hanımım çok genç olmasına karşın, kimi zaman yaşının çok ilersinde bir olgunluğa sahipti. Mısırlı kızlarımız Nil güneşi altında erkenden çiçek açarlar. Lostris aynı zamanda çalışkan bir öğrenciydi, yıllar boyunca geliştirmek için elimden geleni yaptığım kıvrak bir zekâsı vardı.</p>

  <p class="block3">Benim öğretmenliğim sayesinde rahiplerle en tartışmalı dini konuları konuşabilir, Nil'in sularının kullanımını düzenleyen Sulama Yasası ve Toprak Kiralama Yasaları konusunda saray avukatlarıyla boy ölçüşebilirdi. Saray kütüphanesindeki bütün papirüsleri tek tek okumuştu. Zaten tıbbi konulardan deniz savaşı taktiklerine, adlar üzerinde astrolojik bilgimden okçuluk ve kılıç oyunları konularına kadar bunlardan yüzlercesi tenim elimden çıkmıştı. Lostris mimarlık ilkelerimi benimle bile tartışabilir. bunları büyük İmhotep'inkilerle kıyaslayabilirdi.</p>

  <p class="block3">Böylece kız astrolojiden savaşa, politika ya da mimariden Nil sularının ölçülmesi ve düzenlenmesine kadar Firavun'un hoşuna giden bu konuyu konuşmaya hazırlıklıydı. Kısacası, mizah anlayışına sahip üstün bir konuşmacıydı. Sesi büyüleyici, kahkahası neşeliydi. Ona hiç^ erkek ya da tanrı direnemezdi, özellikle erkek evladı olmayan biri.</p>

  <p class="block3">Onu uyarmam gerekirdi, ama bir köle kendinden bu kadar yüksek te olan insanların konuşmalarına nasıl katılabilirdi?</p>

  <p class="block3">Kralın hoşuna gitmek için en büyüleyici sesiyle konuşan hanımımın konuşmalarını dinleyerek arabanın yanında heyecanla yürümeye devam ettim.</p>

  <p class="block3">Lostris, Firavun'a anıt mezarının, doğum anındaki ay ve zodyakın durumu gözönüne alınarak nasıl en uygun şekilde planlandığını anlatı. yordu. Bütün bunları benden öğrendiği bilgilerle satıyordu kuşkusuz. Ancak o kadar inandırıcıydı ki, onun açıklamalarını sanki ilk kez duyuyormuş gibi dikkatle izliyordum.</p>

  <p class="block3">Firavun tapınağın morgunu teftiş etmeyi bitirip avluya çıktığında öğle olmuştu. Saray aşçıları burada büyük bir açıkhava şöleni düzenlemişlerdi.</p>

  <p class="block3">Buraya gel otur da yıldızlar konusunda konuşmaya devam edelim! Kral bir kere daha geçmiş uygulamaları çiğneyerek hanımımı şölen sofrasında yanına oturtmuş, hatta bunun için kıdemli eşlerinden birinin de yerini değiştirmişti. Yemek sırasında hep hanımımla konuştu. Lostris de artık çok rahattı ve zekâsıyla kralı da, çevresindekileri de büyülemişti.</p>

  <p class="block3">Ben köle olduğumdan sofrada yerim yoktu, hatta hanımımı kralın önünde biraz daha tedbirli davranması için uyaracak kadar bile yanına yaklaşamıyordum. O granit aslanlardan birinin kaidesinde oturacak bir yer bulmuştum, oradan sofrayı görüyor ve olup biten her şeyi dikkatle izliyordum. Tek gözlemci ben değildim ama; efendim İntef de, ağının ortasındaki yakışıklı ama öldürücü bir örümcek gibi o parlak ve amansız gözleriyle her şeyi izlemekteydi.</p>

  <p class="block3">Yemeğin ortasında başlarımızın üzerinden aniden uçan sarı gagalı bir çaylak alaycı bir çığlık koyverdi. Hangi tanrının kuş biçimine girip bizim bu önemsiz işlerimize karışmayı aklına sokmuş olduğunu bilemeyerek hemen kem göz işareti yaptım.</p>

  <p class="block3">Yılın bu en sıcak mevsiminde saray erkânı yemekten sonra bir saat kadar dinlenmeye alışkındı. Ancak Firavun o gün öylesine heyecanlıydı ki, buna izin vermedi.</p>

  <p class="block3">Simdi de hazine dairesini ziyaret edeceğiz, dedi. Kralın grubu yokken birinci hazinenin kapılarındaki nöbetçiler yana çekilip selama Hurdular, kapılar içerden açıldı.</p>

  <p class="block3">Bu altı hazine dairesini sadece Firavun'un son on iki yıldır toplamakta olduğu hazineleri depo etmek üzere planlamamıştım; içersi aynı zamanda küçük bir sanatkâr ordusunun hazineye sürekli eklemeler yaptıkları bir atölyeydi.</p>

  <p class="block3">İlk girdiğimiz salonda kralın öteki dünyaya birlikte götüreceği silahlar vardı. Lord İntef'in onayı üzerine sanatkârların masaları başında bulunmalarını sağladığım için Firavun onları çalışırken görebilecekti.</p>

  <p class="block3">Firavun sıra sıra tezgâhların önünden geçerken öylesine ciddi ve teknik sorular soruyordu ki, rahipler ve soylular bunları yanıtlayamıyordu. Bunun üzerine çevrede yanıtlayabilecek birini aradılar. Ben kalabalığın arasından çağırılıp kralın önüne çıkarıldım.</p>

  <p class="block3">Öyle ya, diye beni tanıyan kral gülümsedi. "Gösteriler düzenleyen ve hastaları iyi eden alçakgönüllü köle. Burada kimse şu adamın bana yapmakta olduğu ok yayının ipinin neden yapıldığını bilmiyormuş."</p>

  <p class="block3">Efendimiz, bu maden beş ölçü bronz, dört ölçü gümüş ve bir ölçü de bakırdır. Altın sadece batı çölünde Lot madeninden çıkarılan kırmızı türdendir. Tele esnekliğini sadece o verebilir.</p>

  <p class="block3">Doğru. Peki bunları bu kadar ince nasıl yapabiliyorsun? Hiçbiri saçımın telinden kalın değil."</p>

  <p class="block3">Efendimiz, sıcak madeni benim özel yaptığım bir rakkas üzerinde sallayarak çekiyoruz. Arzu ederseniz bunu daha sonra altın dökümhanesinde görebiliriz.</p>

  <p class="block3">Böylece tur boyunca kralın yanında kalıp dikkatini bir ölçüde Lostris'ten başka yana çekmeyi başarabildimse de, hanımımla konuşma fırsatı bulamadım.</p>

  <p class="block3">Oradan silah deposuna geçtik. Buradaki silah ve zırhlardan bir kısmı Firavun'un atalarından kalmaydı ve ünlü savaşlarda kullanılmıştı; diğerleri yeni yapılmıştı ve hiçbir savaşta kullanılmayacaktı. Hepsi de birer ustalık şaheseriydi.</p>

  <p class="block3">Miğferler, bronz, gümüş ve altın göğüslükler, fildişi kabzaları değerli mücevherlerle süslü kılıçlar, kralın seçkin birlikleri komutanlarının tören üniformaları, Suaygırı ve timsah derilerinden kalkanlar vardı.</p>

  <p class="block3">Oradan mobilya deposuna girdik. Burada yüz marangoz sedir akasya ve değerli abanoz ağacından kralın uzun yolculuğu için gereken eşyayı yapmaktaydılar. Bizim vadimizde pek az ağaç yetiştiği için odun çok pahalı bir nesneydi ve ağırlığınca gümüş ederdi. Her bir kütük yüzlerce millik çölden geçirilerek getirilir ya da güneydeki esrarengiz ülkelerden nehir boyunca taşınırdı.</p>

  <p class="block3">Ustaların Firavun'un yatağını sedeflerle ve değişik tahtalardan süslerle bezemelerini seyrettik bir süre. Diğerleri sırtlan gümüş aslan başlı ve kol dayayacak yerleri altın şahin başlı koltukları yapıyorlardı. Elefantin adasındaki sarayda bile kralın mezarını süsleyecek böyle usta işi parçalar yoktu.</p>

  <p class="block3">Mobilya dairesinden heykeltıraşlar salonuna geçtik. Ustalar yüz çeşit renkte mermer ve graniti sürekli işlediklerinden salonda incecik bir toz bulutu vardı. Taşçı ustaları ağızlarını ve burunlarını keten bezlerle örtmüşlerdi, yüzleri tozdan bembeyaz kesilmişti. Kimi maskelerin ardında mesleklerine özgü o kuru öksürükle sarsılıyorlardı. Otuz yıl çalıştıktan sonra ölmüş olan pek çok yaşlı heykeltıraşın cesedini teşrih etmiştim. Hepsinin de ciğerlerinin taşlaşmış olduklarını görmüştüm, o nedenle aynı hastalığa tutulmamak için orada mümkün olduğu kadar az kalırdım.</p>

  <p class="block3">Ancak yarattıkları ürünleri seyretmenin tadına doyum olmazdı. Tanrıların ve Firavun'un heykelleri canlı gibiydi.</p>

  <p class="block3">Firavun'un tahtında otururken, ölü veya canlı, tanrı ya da ölümlü insan biçiminde heykelleri vardı. Bunlar anıt mezardan o anda tepelerde kazılmakta olan en son mezarına kadar uzanan yolun iki yanına dizileceklerdi. Öldüğü zaman yüz beyaz öküz tarafından çekilecek olan altın cenaze arabası, dev boyutlu lahidini son istirahat yerine taşıyacaktı.</p>

  <p class="block3">Henüz tamamlanmamış olan bu granit lahit, taşçılar salonunun tam ortasındaydı. Lahit aslında Assoun madenlerinden çıkarılmış tek bir granit blokuydu. Özel olarak inşa edilmiş bir tekneyle nehrin aşağısına taşınmıştı. Bloku kıyıya indirmek ve makaralarla şimdiki yerine taşımak için beş yüz köle çalışmıştı. Beş adım boyunda ve üç buçuk adım yüksekliğinde bir parçaydı.</p>

  <p class="block3">Taşçılar işe üstünden kalın bir tabaka çıkararak başlamışlardı. Şimdi bir usta bu granit kapağın üstüne mumyalanmış Firavun'un benzerini oymakla meşguldü. Diğerleri de bu büyük blokun içini oymaktaydılar.</p>

  <p class="block3">Bu yuvaya birbiri içine geçen yedi tabut konacaktı. Dış lahitle tam yedi tabut çocuk oyuncağı gibi iç içe geçecekti.En iç tabut som altından olacaktı ki, onu da daha sonra altın ustaları salonunda külçe altından dövülerek biçim verilirken görecektik.</p>

  <p class="block3">İşte altın cenaze arabası, kralın kefene sarılmış cesedinin içinde bulunduğu bu taş ve altın dağını tepelere kadar tam yedi günde taşıyacaktı. Cenaze arabası her gece yol boyunca aralıklarla inşa ettiğimiz küçük tapınaklardan birinde kalacaktı.</p>

  <p class="block3">Kralın o gün son ziyaret ettiği yer kuyumcular salonu oldu. Fırınların parıltısı masaları üzerine eğilmiş dikkatle çalışan ustaların yüzlerini garip bir ışıkla aydınlatıyordu. Onları iyi eğitmiştim. Firavun ve maiyetinin girmesiyle hepsi birden kalkıp başlarını üç kere yere vurduktan sonra yine işlerine döndüler.</p>

  <p class="block3">O büyük salonda bile fırınların alevlerinden çıkan hava o kadar kükürtlüydü ki, soluk almakta güçlük çektik ve çok geçmeden de ter içinde kaldık. Ancak Firavun kendisine sunulan hazinelere daldığından boğucu havayı hissetmedi bile.</p>

  <p class="block3">Doğruca en usta kuyumcuların altın tabut üzerinde çalıştıkları ortadaki yükseltilmiş bölmeye gitmişti. Ustalar parıltılı madende Firavun'un yaşayan yüzünü tam olarak yakalamışlardı. Maske kralın bezle sanlı yüzüne tam olarak uyacaktı.</p>

  <p class="block3">Gözleri sert obsidiyen taşındandı ve kobra başlı band kaşlarının üstündeydi. Bin yıllık uygarlığımızda bu kadar usta bir parça yapılmış olmadığına gerçekten inanıyorum. Bu hepsinin en doruk noktasıydı. Henüz doğmamış kuşaklarca insan bir gün bunun görkemi karşısında hayretlere düşeceklerdir.</p>

  <p class="block3">Firavun maskeyi her açıdan dikkatle incelemesine karşın yanından fazla ayrılamıyor gibiydi. Günün geri kalan bölümünü alçak bir taburede, önüne açılan kutu kutu mücevherleri inceleyerek geçirdi.</p>

  <p class="block3">Böylesine bir servetin bundan önce aynı anda aynı yerde bulunduğuna asla inanamam. Parçaların listesini yapmak bile bu serveti ve Çeşitliliği anlatamaz. Ama şu kadarını söyleyeyim ki, sedir ağacından kutular içinde şimdiden altı bin dört yüz elli beş parça vardı ve kuyumcular koleksiyona her gün yeni parçalar ekliyorlardı.</p>

  <p class="block3">Firavun'un el ve ayak parmakları için yüzükler, altından tanrı ve tanrıça heykelcikleri, gerdanlıklar ve bileziklikler, yeryüzünün gökyüzünün ve nehrin bütün hayvanlarının resmedildiği madalyonlar, insanın değeli saydığı her taştan yapılma taçlar vardı.</p>

  <p class="block3">Bütün bunların çizim ve yapımı geçmiş bin yılda yapılanların u kat üstündeydi. Bir ulus en güzel sanat eserlerini genellikle çöküş zamanında yaratır. İmparatorluğun oluşma yıllarında fetih ve serveti yaratmak önemlidir. Bu elde edildikten sonra rahatlama ve sanatları geliştirme isteği başlar; bunları yaptırabilecek güçlü ve zengin insanlar ortaya çıkarlar.</p>

  <p class="block3">Cenaze arabasıyla maskenin ve bu soluk kesen koleksiyonun diğer parçalarının yapımında kullanılan altın ve gümüşün ağırlığı beş yüz tah'ı geçmişti; yani şimdiden bunları kaldırmak için beş yüz güçlü insan gerekiyordu. Bu miktarın, yazılı tarihimizin bin yılında çıkarılan altın ve gümüşün onda biri olduğunu hesaplamıştım. Ve Firavun bütün bunları kendiyle birlikte mezarına götürecekti.</p>

  <p class="block3">Bir kralın ölümsüz yaşam için ödemeye hazır olduğu bu bedeli düşünmek benim gibi bir kölenin ne haddine? Yalnız şunu da söylemeden geçemeyeceğim: Bu hazineyi toplarken aynı zamanda Aşağı Krallıkla savaş halinde olan Firavun hemen hemen tek başına Mısır'ımızı dilenciliğe itmişti.</p>

  <p class="block3">O zaman Tanus'un konuşmasında, halkın karşılaştığı en büyük felaketin vergi tahsildarları olduğunu belirtmesinde şaşacak bir şey yoktu. Onlarla ülkenin dört bir yanındaki soyguncu çeteleri arasında kalan bizler, hiçbirimizin taşıyamayacağı kadar ağır bir yükün altında eziliyorduk. Sağ kalmanın tek yolu vergi tahsildarının elinden kurtulmaktı.</p>

  <p class="block3">Böylece bizi kendi çıkarı için yoksulluğa iten kral, aynı zamanda hepimizi suça da sürüklemiş olmaktaydı. Büyük ya da küçük, zengin ya da yoksul, içimizde pek azımız geceleri rahat uyuyabilirdik. Hepimiz korkuyla tahsildarın kapıya inecek yumruğunu bekleyerek gözlerimiz açık uyurduk.</p>

  <p class="block3">Zavallı ülke nasıl da inliyordu bu boyunduruğun altında!</p>

  <p class="softbreak">&nbsp;</p>
</body>
</html>
