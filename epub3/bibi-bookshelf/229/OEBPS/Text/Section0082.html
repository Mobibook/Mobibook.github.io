<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Kehanet için seçtiğim yer yarısı tamamlanmış</span> Memnon Sarayının Horus tapınağının iç avlusuydu. Tapınak henüz tanrıya adanmamış ve heykeli dikilmemişse de, Horus'un iyi etkisini oraya kadar uzattığından emindim.</p>

  <p class="block3">Ben ruhumun gözlerini açmak için hazırlanmış büyücü şurubunu içerken hanımımla Tanus da karşımda oturuyorlardı.</p>

  <p class="block3">Fildişi taşları önlerine koyup her ikisine de onları okşamalarını, böylece ruhlarını ve temsil ettikleri milletin ruhunu onlara geçirmelerini istedim. Onların fildişi taş dizilerini ayırdıklarını görünce kanımdaki ilacın güçlendiğini, küçük ölüm beni örterk en kalbimin yavaşladığını hissediyordum.</p>

  <p class="block3">Son dizide kalan son iki taşı alıp göğsüme bastırdım. Taşlar ısınmaya başladılar ve ilk düşüncem üzerimi sardığını hissettiğim karanlıktan kaçınmak oldu. Ama kendimi ona terk ettim.</p>

  <p class="block3">Hanımımın çok uzaklardan gelen sesini duyuyordum. "Çifte taç ne olacak? Barbara karşı nasıl direnebiliriz?"</p>

  <p class="block3">Gözümün önünde hayaller belirirken önümüzdeki gelecek günlere taşındım ve daha yaşanmamış olayları gördüm.</p>

  <p class="block3">Falın uzun yolculuğundan döndüğümde sabah ışıkları çatıdaki açıklıktan Horus sunağına vuruyordu. Gördüğüm garip şeylerin ve uyuşturucu ilacın etkisiyle başım dönüyor, midem bulanıyordu.</p>

  <p class="block3">Uzun gece boyunca hanımımla Tanus yanımda beklemişlerdi. Döndüğümde ilk gördüğüm şey onların kaygılı yüzleri oldu.</p>

  <p class="block3">“Taita, iyi misin? Konuş. Bize gördüklerini anlat." Hanımım kaygılıydı. Beni AmonRa falına bir kere daha zorlamış olmaktan doğan suçluluğunu saklayamıyordu.</p>

  <p class="block3">“Bir yılan vardı.” Sesim sanki dışardan geliyormuş gibiydi. "Çölde kıvrıla kıvrıla giden büyük yeşil bir yılan."</p>

  <p class="block3">Yüzlerindeki şaşkın ifadeyi görüyordum, ancak gördüklerimin anlamını ben de düşünmüş olmadığımdan onlara bir yardımda bulunamazdım.</p>

  <p class="block3">“Çok susadım,” diye fısıldadım. "Ağzım kupkuru ve dilim yosun kaplı bir taştan fark sız."</p>

  <p class="block3">Tanus bir şarap testisi alıp önümdeki kabı doldurdu, kana kana içtim.</p>

  <p class="block3">Tası indirdiğim an hanımım, "Bize yılanı anlat," dedi.</p>

  <p class="block3">Gövdesinin sonu yoktu ve güneşte yeşil yeşil parıldıyordu. Uzun boylu çıplak insanların, garip ve çok güzel hayvanların yaşadığı yabancı bir ülkeden geçiyordu.</p>

  <p class="block3">Hanımım, “Yılanın başını ya da kuyruğunu göremedin mi?" diye sorunca başımı salladım.</p>

  <p class="block3">“Peki, sen neredeydin?” diye sordu.</p>

  <p class="block3">“Ben yılanın sırtındaydım ama yalnız değildim.”</p>

  <p class="block3">“Yanında kim vardı?"</p>

  <p class="block3">“Siz vardınız, hanımım, ve Memnon. Öteki yanımda Tanus vardı ve yılan hepimizi taşıyordu.</p>

  <p class="block3">“Nil!” diye bağırdı hanımım. “Yılan nehirdi. Nehirde yapacağımız bir yolculuğu gördün."</p>

  <p class="block3">“Hangi yöne gidiyordu?” diye sordu Tanus. O da hanımım gibi kendinden geçmişti. "Nehir hangi yöne akıyordu."</p>

  <p class="block3">Tüm ayrıntıları hatırlamaya çalıştım. "Güneş solumdan doğmuştu."</p>

  <p class="block3">“Güneye!” diye bağırdı Tanus.</p>

  <p class="block3">“Afrika'ya,” dedi hanımım.</p>

  <p class="block3">Sonunda önümüzdeki yılanın başlarını gördüm. Gövdesi ikiye ayrılmıştı ve her birinin ucunda bir başı vardı.</p>

  <p class="block3">“Nil'in iki kolu mu vardır acaba?” diye hanımım yüksek sesle düşündü. "Yoksa bu kehanetin daha derin bir anlamı mı var?"</p>

  <p class="block3">“Taita'nın anlatacaklarını dinleyelim,” dedi Tanus. "Devam et, dostum."</p>

  <p class="block3">"Sonra tanrıçayı gördüm. Yüksek bir dağın tepesinde oturuyordu.</p>

  <p class="block3">“Yılanın iki başı da ona tapındı."</p>

  <p class="block3">Hanımım kendini tutamadı. "Hangi tanrıçayı gördün? Çabuk söyle." "Bir erkeğin sakallı başına ama kadın memelerine ve cinsel organına sahipti. Rahminden çift başlı yılanın açık ağızlarına iki büyük su sütunu fışkırtıyordu."</p>

  <p class="block3">“Nehir tanrıçası Hapi,” dedi Kraliçe Lostris. "Nehri içinde yaratır ve dünyaya boşaltır."</p>

  <p class="block3">“Başka neler gördün?” diye Tanus atıldı.</p>

  <p class="block3">“Tanrıça bize gülümsedi, yüzü sevgi ve iyilikle ışıldıyordu. Denizin ve rüzgârın sesiyle konuştu."</p>

  <p class="block3">“Ne dedi?” diye sordu Kraliçe Lostris.</p>

  <p class="block3">“Çocuğum bana gelsin, onu çok güçlü yapacağım ve milletim barbarlar karşısında yok olmayacak,” dedi. Sözcükler kafamın içinde hâlâ çınlıyordu.</p>

  <p class="block3">Hanımım, "Ben nehir tanrıçasının kızıyım," dedi. "Doğumumda beni ona adamışlardı. Şimdi beni çağırıyor ve onun Nil'in ucunda oturduğu yere gitmeliyim."</p>

  <p class="block3">“Taita ile bu yolculuğu çok önce düşünmüştük," dedi Tanus. "Ve bunu şimdi tanrıça istiyor. Ona karşı gelemeyiz."</p>

  <p class="block3">“Evet, gitmeliyiz ama geri döneceğiz,” diye yemin etti hanımım. "Bu Mısır benim ülkemdir. Yüz kapılı Teb benim kentimdir. Onları sonsuza dek terk edemem. Teb'e döneceğim. Buna yemin ediyorum ve tanrıça Hapi'yi yeminime tanıklık etmeye çağırıyorum. Döneceğiz!"</p>

  <p class="softbreak">&nbsp;</p>
</body>
</html>
