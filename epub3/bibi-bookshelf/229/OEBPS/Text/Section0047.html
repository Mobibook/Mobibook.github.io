<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Şeref konuğu olmama karşın şölenin hazırlıklarını</span> aşçılara ve kıkır kıkır gülen köle kızlara bırakamazdım. Ne de olsa hanımımın ünü söz konusuydu. Tarlaların ve nehrin eri iyi, en taze ürünlerini almak İçin şafak sökmeden pazar yerine gitmiştim.</p>

  <p class="block3">Aton'a şölene çağırılacağını söylediğimde kralın şarap mahzeni bana açıldı ve istediğimi almama izin verildi. Kentin en iyi müzisyenleri ve cambazlarını da tutmuştum. • Akşam hava kararırken saray kadınları en iyi giysileri içinde, takmış takıştırmış olarak geldiler. Bazıları saçlarını bile kazıtmışlar, yoksulların karılarının çocuklarını beslemek için sattıkları saçlardan yapılma gösterişli perukalar takmışlardı. Hanımımın ısrarıyla arkasındaki yerimi alacağıma yanına oturduğumda konuklardan çoğunun bu ayıp davranış karşısında dehşete düştüklerini gördüm. Yelpazeleri arkasında birbirleriyle fısıldaşmaya başlamışlardı. Ben de en az onlar kadar huzursuzdum ve utancımı gizlemek için kölelere şarap kadehlerini dolu tutmalarını, müzisyenlere çalmalarını ve oyunculara da dans etmelerini İşaret ettim.</p>

  <p class="block3">Şarap iyi, müzik uyarıcı ve dansçılar hep erkekti. Onların çırılçıplak dans etmelerini emretmiştim. Hanımlar bu gösteri karşısında öylesine kendilerinden geçtiler ki, benim sofrada bulunmamdan dolayı hakarete uğradıklarını çok geçmeden unuttular. Erkek dansçılardan çoğunun haremden sabahtan önce ayrılmayacaklarından emindim. Saray kadınlarının bazıları büyük iştahlarıyla ünlüydüler ve kral çoğunu yıllardır ziya. ret etmiyordu.</p>

  <p class="block3">Sonunda hanımım önünde eğilmemi emretti. Ben eğilirken saray kadınlarından bir mırıltı yükseldi. Üzerimde en iyi ketenden kısa bir etek vardı ve köle kızlar saçlarımı bana en yakışan biçimde taramışlardı. Boynumdaki Övgü Altını dışında başka bir mücevher takmamıştım. Bu kadar gösteriş arasında benim sadeliğim hemen göze çarpıyordu Sürekli yüzme ve idmanla Lord İntef'in dikkatini çeken atlet vücudumu da iyi korumuştum.</p>

  <p class="block3">Kadınların birbirlerine, "Mücevherlerini kaybetmiş olması ne yazık. O kadar hoş bir oyuncak olurdu ki," dediklerini duydum. Başka koşullar altında bana acılar verecek olan bu sözleri bu gece önemsemeyebilirdim.</p>

  <p class="block3">Hanımım kendinden pek memnun görünüyordu. Vereceği armağanı benden saklamayı başarmıştı. Çoğunlukla beni atlatacak kadar kurnaz değildi oysa. Önünde eğilmiş başıma bakıp o anın keyfini çıkararak konuşmaya başladı.</p>

  <p class="block3">Köle Taita. Tüm yaşamım boyunca bana bir kalkan oldun. Benim öğretmenim ve yol gösterenim oldun. Bana okumayı ve yazmayı öğrettin. Yıldızların ve eski sanatların gizemlerini açıkladın. Dans etmesini ve şarkı söylemesini öğrettin. Pek çok şeyde mutluluğu ve doyumu bulmayı öğrettin. Sana minnettarım.</p>

  <p class="block3">Saray kadınları yine huzursuzlanmaya başlamışlardı. Daha önce bir kölenin böyle övüldüğünü duymuş değillerdi.</p>

  <p class="block3">Hamsin günü bana yaptığın hizmeti mutlaka ödüllendirmem gerekir. Firavun sana Övgü Altınını bahşetti. Benim de sana bir armağanım var.</p>

  <p class="block3">Lostris elbisesinin altından renkli iplikle bağlanmış bir papirüs çıkardı. "Önümde bir köle olarak eğilmiştin. Şimdi de özgür bir insan olarak ayağa kalk." Papirüsü uzattı. "Bu senin azat emrindir. Saray kâtipleri hazırladılar. Bugünden sonra özgür bir insansın."</p>

  <p class="block3">Başımı kaldırdım ve kulaklarıma inanamayarak yüzüne baktım. Papirüsü elime sıkıştırıp gülümseyerek baktı yüzüme.</p>

  <p class="block3">“Bunu beklemiyordun, değil mi? O kadar şaşırdın ki, bana söyleyecek söz bulamıyorsun. Bir şeyler söyle, Taita. Bana ne kadar minnettar olduğunu söyle."</p>

  <p class="block3">Her sözü zehirli bir oktu sanki. Onsuz bir yaşamı düşündükçe dilim ağzımda taşlaşıyordu. Özgür bir insan olarak bir daha yanına giremeyecektim. Ne yemeklerini hazırlayacak, ne de banyosunu yaparken yanında olacaktım. Uyumaya hazırlanırken üzerini örtemeyecek, sabah o koyu yeşil gözlerini açtığında orada olamayacaktım.</p>

  <p class="block3">“Mutlu ol, Taita,” diye emretti. "Sana verdiğim bu yeni özgürlüğünde mutlu ol."</p>

  <p class="block3">“Bir daha asla mutlu olamayacağım”, dedim. "Beni kovdun. Bir daha nasıl mutlu olabilirim?"</p>

  <p class="block3">Lostris'in yüzündeki gülümseme soldu, şaşkın şaşkın baktı yüzüme. "Sana verebileceğim en değerli armağanı verdim: Sana özgürlüğünü verdim."</p>

  <p class="block3">Başımı salladım. "Bana çok büyük bir ceza verdiniz. Beni yanınızdan uzaklaştırıyorsunuz. Bir daha mutluluk nedir bilemeyeceğim."</p>

  <p class="block3">“Bu bir ceza değil, Taita, bir ödüldür. Bunu anlamıyor musun?”</p>

  <p class="block3">“Benim sizden istediğim tek ödül yaşamımın sonuna kadar yanınızda kalmaktır.” Gözlerime dolan yaşları tutmakta güçlük çekiyordum. "Size yalvarırım, hanımım. Beni yanınızdan uzaklaştırmayın. Eğer içinizde bana karşı en küçük bir duygu varsa yanınızda kalmama izin verin."</p>

  <p class="block3">“Ağlama,” dedi. "Ağlarsan ben de tüm konuklarımın önünde seninle birlikte ağlayacağım yoksa." O ana kadar yaptığı bu yanlış iyiliğin sonuçlarını düşünmediğinden eminim. Gözyaşlarını yanaklarımdan aşağı süzülmeye başlamıştı.</p>

  <p class="block3">“Kes artık. Benim istediğim bu değildi.” O da ağlamaya başlamıştı. "Ben sadece kral gibi seni onurlandırmak istemiştim."</p>

  <p class="block3">Papirüsü uzattım. "Lütfen bunu parçalamama izin verin. Beni yeniden hizmetinize alın. Bana arkanızdaki yerimi almama izin verin."</p>

  <p class="block3">“Yeter, Taita. Kalbimi parçalıyorsun.”</p>

  <p class="block3">“Ben sizden sadece ömrümün sonuna kadar size hizmet etme hakkını istiyorum. Bunu lütfen geri alın, hanımım. Bana bunu yırtma iznini verin.”</p>

  <p class="block3">Lostris başını salladı. Papirüsü yırttım, sonra bir kere daha yırttım, bununla da yetinmeyerek parçalarını kandile tutup yaktım.</p>

  <p class="block3">“Bir daha beni kovmayacağınıza söz verin. Beni bir daha özgürlüğüme kavuşturmayacağınıza yemin edin.”</p>

  <p class="block3">Lostris gözyaşları arasında, "Seni kölem olarak tutacağıma, bir daha serbest bırakmayacağıma yemin ederim," dedi.</p>

  <p class="block3">Sonra beni kaldırmak için elini uzattı. "Şimdi ayağa kalk, aptal adam, kalk ve görevine devam et, kadehim boşalmış görmüyor musun?" dedi.</p>

  <p class="block3">Hemen arkasındaki yerimi alıp kadehini doldurdum. Sarhoş kalabalık bunun kendilerini eğlendirmek için hazırlanmış bir oyun olduğunu sanarak alkışladılar, takdir ettiklerini göstermek için de çiçekler fırlattılar.</p>

  <p class="block3">Hanımım kadehini dudaklarına götürürken bana bakıp gülümsedi Gözleri hâlâ ıslaktı ama o gülümseme bütün keyfimi yerine getirdi, beni yeniden mutlu etti. Kendimi ona hiç olmadığım kadar yakın hissettim o anda.</p>

  <p class="softbreak">&nbsp;</p>
</body>
</html>
