<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Ertesi sabah erkenden tek başıma</span> kayığıma binip balığa çıktım. Ancak en az on köle ve nöbetçinin adadan ayrıldığımı görmelerini de sağlamıştım.</p>

  <p class="block3">Bir laguna girince deri torbamı açıp içinden yaşlı ve hastalıklı bir kedi çıkardım. Uzun süredir hayvanı ıstırabından kurtarmak için cesaretimi toplamaya çalışıyordum. Şimdi de ona zehirli bir parça et verip ölmesini bekledim. Sonra da boğazını kestim.</p>

  <p class="block3">Kedinin kanını kayığın içine döküp leşini suya attım. Timsahlar az sonra izini bile bırakmazlardı. Zıpkınımla diğer araç gerecimi kayıkta bırakıp sığ suya indim ve kayığı iterek akıntıya gönderdim. Sonra papirüs yataklarından geçerek karaya çıktım.</p>

  <p class="block3">Hanımımın ortalığı gürültüye vermek için gece karanlığına kadar beklemesini kararlaştırmıştık. Kana bulanmış kayığı ancak ertesi gün bulacaklar ve benim ya timsahlar tarafından yendiğimi ya da Örümcekler tarafından öldürüldüğümü sanacaklardı.</p>

  <p class="block3">Kıyıya çıktıktan sonra yanımda getirdiğim eşyaları giydim. Bir Osiris rahibi kılığına girecektim. Hanımımı eğlendirmek için onların abartılı yürüyüşlerini ve gösterişli tavırlarını hep taklit ederdim zaten. Bir peruka biraz makyaj ve giysiler değişimi yapmak için yeterliydi. Rahipler nehir boyunca sürekli yolculuk ederler, bir tapınaktan diğerine giderken dilenirlerdi. Pek dikkati çekmeyecektim ve kılığım Örümceklerin saldırısını da önleyebilirdi. Onlar da genellikle kutsal kişilere dokunmaktan kaçınırlardı.</p>

  <p class="block3">Lagünün çevresini dolaşıp Batı Elefantin kentinin yoksul kesimine girdim. Rıhtımda deri torbalarda mısır ve toprak testilerde yağ taşıyan teknelerden birinin kaptanına gidip gerekli küstahlık gösterisiyle tanrı adına Karnak'a bedava gitmek istediğimi bildirdim. Adam omuzlarını silkip yere tükürdüyse de, gemiye binmeme izin verdi. Tüm insanlarımız rahiplerin bu davranışlarına alışkındırlar. Rahiplerden nefret edebilirler, ama onların hem dini, hem de resmi nüfuzlarından korkarlar. Hatta kimileri rahiplerin en az Firavun kadar güçlü olduklarını bile söylerler.</p>

  <p class="block3">O gece dolunay vardı ve kaptan Amiral Nembet'ten daha usta bir denizciydi. Gece hiç demir atmadık. Rüzgârın ve akıntının yardımıyla rahat bir yolculuktan sonra beşinci gün bir dönemeci geçince karşımızda Karnak'ı gördük.</p>

  <p class="block3">Burası benim kentim olduğu ve her dilenci ve serseri beni iyi tanıdığı için korkuyla girdim kente. Tanınırsam Lord İntef bunu ben daha kent kapılarına varmadan duyacaktı. Ancak kılığımın da yardımıyla arka sokaklardan geçerek kolayca Tanus'un evine yardım.</p>

  <p class="block3">Sokak kapısı kilitli değildi. Sanki hakkım varmış gibi içeri girdim ve kapıyı arkamdan kapattım. Odalar terk edilmişti ve araştırınca Tanus'un nereye gittiğini gösterecek bir ipucu bulamadım. Tanus'un uzun zaman önce gittiği belliydi; belki de hanımım Karnak'tan ayrıldığından beri. Pencere yanındaki testi içindeki süt sert peynire dönüşmüş, yanındaki tabaktaki bir dilim ekmek küf bağlamıştı.</p>

  <p class="block3">Görebildiğim kadarıyla evde eksik olan bir şey yoktu; Lanata yayı bile hâlâ yatağın üzerindeki rafta duruyordu. Tanus'un onu almadan gitmiş olması gerçekten şaşırtıcıydı. Çünkü yayı neredeyse vücudunun bir parçası gibiydi. Yayı alıp bu eve ilk geçtiği zaman yaptığım yatağın altındaki gizli bölmeye sakladım. Gün ışığında kentte dolaşmak istemediğimden orada geceyi bekledim, vakit geçirmek için de odaları bir güzel temizledim.</p>

  <p class="block3">Karanlık basıp da nehir kıyısına indiğimde Horus'un Soluğu'nun bağlı olduğunu gördüm. Son gördüğümden bu yana epey savaş gördüğü belliydi; burnu parçalanmış, orta güverte kalasları yanmıştı.</p>

  <p class="block3">Ancak ne Tanus'u, ne de Kratas'ı görebildim. Tanıdığım ast rütbeli subaylardan biri nöbetteydi, ama ona seslenmek de istemediğimden kıyıda denizcilerin bulunduğu yerleri dolaşmaya çıktım.</p>

  <p class="block3">Saygın meyhanelerden birinde Kratas subay arkadaşlarıyla zar atıp içki içiyordu. Kendisine yaklaşmadan uzaktan seyretmekle yetiniyordum. Bu arada her iki cinsten zevk kuşları beni ortaya cömertçe sundukları güzelliklerini tatmam için karanlık bir sokağa çekme heyecanıyla fiyatlarını durmadan indirmekteydiler. Hiçbiri benim mavi cam boncuklardan oluşan rahip yakama aldırış etmiyordu.</p>

  <p class="block3">Kratas sonunda dostlarına veda edip sokağa çıkınca arkasına düştüm.</p>

  <p class="block3">Yanına vardığımda, "Benden ne istiyorsun, tanrıların sevgilisi?" diye öfkeyle gürledi. "Altınımı mı, yoksa kıçımı mı?"</p>

  <p class="block3">Rahiplerden çoğu eşcinselliği çok benimsemişlerdi.</p>

  <p class="block3">“Altınını,” dedim. "O ötekinden fazladır, Kratas." Kratas olduğu yerde çivilenmiş gibi durup kuşkuyla baktı.</p>

  <p class="block3">“Adımı nereden biliyorsun?” Beni omuzlarımdan yakalayıp aydınlık bir kapı önüne çekti. Yüzümü dikkatle inceledikten sonra perukamı çekip çıkardı. "Seth'in basurları üzerine yemin ederim ki, Taita bu!"</p>

  <p class="block3">“Adımı tüm dünyaya duyurmaya çalışmasan daha iyi olur,” deyince hemen ciddileşti.</p>

  <p class="block3">“Gel! Evime gidelim.”</p>

  <p class="block3">Yalnız kaldığımızda iki bakraç bira doldurdu. “Yeteri kadar içmedin mi?" dedim.</p>

  <p class="block3">“Bunu sabaha anlarız,” diyerek güldü. "Bana sert davranma, Taita. Son üç haftadır kızıl düzmecenin donanmasını kovalıyoruz. Senin o burun boynuzun müthiş başarılı. Kızıl düzmecenin yirmi gemisini parçalayıp haydutlarından iki yüzünün kellesini uçurduk. Bu iş insanı çok susatıyorsa da, o süre içinde ağzıma sudan başka bir şey girmedi. Bana birazcık birayı çok görme şimdi. Sen de benimle iç haydi."</p>

  <p class="block3">“Tanus nerede?" diye sordum.</p>

  <p class="block3">“Tanus kayboldu,” dedi. Şaşkınlıkla baktım yüzüne.</p>

  <p class="block3">“Kayboldu mu? Ne demek istiyorsun? Nehir seferinin başında o yok muydu?”</p>

  <p class="block3">Kratas başını salladı. "Hayır. Gitti. Ortadan yok oldu. Teb'de aramadığımız ne sokak kaldı, ne de ev. İzine bile rastlayamadık. Taita, onun için gerçekten çok kaygılanıyorum, inan bana."</p>

  <p class="block3">“Onu en son ne zaman görmüştün?”</p>

  <p class="block3">“Kralın düğününden iki gün sonra. Sen krallık filosuyla Elefantin adasına gittiğinde. O kalın kafasına söz geçiremedim.”</p>

  <p class="block3">“Peki, o ne dedi?”</p>

  <p class="block3">“Horus'un Soluğu'nu ve birliğin komutasını bana bıraktı.”</p>

  <p class="block3">“Bunu yapamazdı ama.”</p>

  <p class="block3">“Yapabilirdi. Firavun'un şahin mührünün verdiği yetkiyi kullandı.”</p>

  <p class="block3">Başımı salladım. "Peki, sonra ne yaptı?"</p>

  <p class="block3">“Söyledim ya. Ortadan yok oldu.”</p>

  <p class="block3">Düşünmeye çalışarak biramı yudumladım, bu arada Kratas pencereye gidip dışarıya işedi. Yoldan geçen birinin, "Nereyi ıslattığına dikkat etsene, pis domuz," diye bağırdığını duydum.</p>

  <p class="block3">Kratas neşeyle eğilip istense adamın kafasını kırabileceğini bildirince adamın homurtuları hemen kesildi. Kratas bu küçük zaferine kıs kıs gülerek odaya döndü. "Sizden ayrıldığında durumu nasıldı?" diye sordum.</p>

  <p class="block3">Kratas yine ciddileşti. "Hiç görmediğim kadar öfkeliydi. Tanrılara ve Firavun'a lanetler yağdırıyordu. Lady Lostris'e bile küfür edip kralın fahişesi dedi."</p>

  <p class="block3">Bunu duyunca irkildim. Ama böyle konuşanın benim Tanus'um olmadığını biliyordum. Bu umutsuz aşkın sesiydi.</p>

  <p class="block3">Firavun'un tehdidini gerçekleştirip kendisini boğdurabileceğini ve buna hazır olduğunu söyledi. Onu avutacak hiçbir şey yapamadım.</p>

  <p class="block3">"Hepsi bu kadar mı? Ne yapmak istediği konusunda bir imada bulunmadı <span class="calibre3">mı? Kratas başını sallayıp bakracını yine doldurdu."</span></p>

  <p class="block3">“Şahin mührüne ne oldu peki?”</p>

  <p class="block3">“Bana bıraktı. Artık ona ihtiyacı olmadığını söyledi. Ben de Horus'un Soluğu'nda sakladım mührü.”</p>

  <p class="block3">Peki seninle konuştuğum öteki işleri yaptın mı?</p>

  <p class="block3">Kratas suçlulukla baktı birasına. 'Yapmaya başlamıştım ama Tanus gittikten sona bunun bir anlamı kalmadığını düşündüm. Üstelik o zamandan beri nehir boyunca işlerim vardı."</p>

  <p class="block3">Böyle güvenilir olmamak sana yakışmıyor, Kratas, dedim. "Hanımım Lostris sana güvenmişti. Sana tam olarak güvendiğini söyledi bana. Kratas bir kayadır dedi."</p>

  <p class="block3">Kratas da hanımımın en ateşli hayranlarından biri olduğu için sözlerimin etkili olduğunu görüyordum.</p>

  <p class="block3">Lanet olsun, Taita, ben sanki dizleri titreyen zayıf bir insanmışım gibi konuşuyorsun... Yanıt vermedim, ama sessizlik sözlerden daha huzur kaçıncı olabilirdi. "Horus aşkına, Lady Lostris benden ne istiyor?"</p>

  <p class="block3">Elefantin adasına gitmeden önce senden ne istediysem o da aynısını istiyor. Bira bakracını öfkeyle masaya vurdu.</p>

  <p class="block3">Ben bir askerim. Askerlerimin yarısını alıp çılgın bir serüvene atılamam. Tanus şahin mührüne sahipken iş başkaydı...</p>

  <p class="block3">Ama mühür şimdi sende.</p>

  <p class="block3">Yüzüme dik dik baktı. “Tanus'un izni olmadan onu kullanamam."</p>

  <p class="block3">“Sen onun vekilisin. Mührü sana kullanman için verdi. Onunla ne yapabileceğini biliyorsun. Yap onu! Ben Tanus'u bulup geri getireceğim, ama sen de o zamana kadar hazır olmalısın. Önümüzde çok önemli ve kanlı işler var. Tanus'un sana ihtiyacı olacak. Onu bir daha düşkırıklığına uğratma.”</p>

  <p class="block3">“Bu sözlerini sana tek tek yutturacağım,” dedi.</p>

  <p class="block3">Bu da bana verebileceğin en güzel yemek olacaktır. Kahraman ve namuslu insanlara bayılırım, öyle kolay idare edilirler ki...</p>

  <p class="softbreak">&nbsp;</p>
</body>
</html>
