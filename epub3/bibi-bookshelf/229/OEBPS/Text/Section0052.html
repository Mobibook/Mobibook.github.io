<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Başvezirin sarayının kabul salonuna büyük</span> kapıdan girdik. Firavun kapıda durakladı. Rasfer’in kılıcının yarası hafifse de, kolunu iyice sarıp bir askıya yerleştirmiştim.</p>

  <p class="block3">Firavun salona ağır ağır göz gezdirdi. Bir uçta başvezirin tahtı duruyordu. Som mermerden yapılmış taht Firavun'un Elefantin adasındaki tahtından daha az görkemli değildi. Yüksek duvarlar dümdüz kille sıvanmış, üzerlerine benim eserim olan en etkileyici freskler yapılmıştı. Büyük salon bir neşe bahçesiydi sanki. Hepsinin eserim olmasına karşın baktıkça ben bile büyük zevk alıyordum.</p>

  <p class="block3">Sadece bu eserlerin bile beni ülkemiz tarihinin en büyük sanatçısı olduğum iddiamı desteklediğinden hiç kuşkum yoktu. Onları yaratan kişinin şimdi yok edecek kişi olması bu büyük günün zaferini gölgeliyordu.</p>

  <p class="block3">Firavun'u salona soktum. Bugünlük protokolü bir yana bırakmıştık ve Firavun bir çocuk kadar heyecanlıydı. Arkamdan heyecanla gelirken neredeyse ayaklarıma dolanacaktı. Maiyeti de kendisini aynı heyecanla izliyordu.</p>

  <p class="block3">Onları tahtın arkasındaki duvarın önüne götürdüm ve güneş tanrısı AmonRa'yı simgeleyen sahnenin önünde durduk.</p>

  <p class="block3">Resme bakan kralın yüzündeki saygı ifadesini sezmemek olanaksızdı.</p>

  <p class="block3">Büyük salon kralın maiyetiyle dolmuştu şimdi. Tüm saray erkânı savaşçılar, soylular ve kendilerine vaat ettiği bu heyecanlı an için tüm boya kutularından vazgeçmeye hazır olan saray kadınları hazırdılar Hanımım en öndeydi. Tanus kralın bir adım gerisinden geliyordu. O ve Maviler kral muhafızlığı yapmaktaydılar.</p>

  <p class="block3">Kral, Tanus'a döndü. "Adamların Lord İntef'i getirsinler," dedi.</p>

  <p class="block3">Kratas buz gibi bir saygıyla İntef'i duvarın önüne getirdi, ancak kendisi de kılıcını çekerek kralla adamın arasına girdi.</p>

  <p class="block3">'Taita, işine devam edebilirsin," dedi kral. Ben duvarın köşesinden başlayarak otuz adım saydım ve getirdiğim bir tebeşirle duvara bir işaret koydum.</p>

  <p class="block3">Bu duvarın ardında başvezirin özel dairesi vardır, diye anlattım. "Saray son onarım sırasında bazı değişiklikler geçirmiştir. Lord İntef servetinin yakınında olmasını istiyordu."</p>

  <p class="block3">Kimi zaman çok gevezelik ediyorsun, dedi Firavun. Sarayın mimarisi hakkındaki konferansımı dinleyecek durumda değildi. "Haydi, devam et, be adam. Burada neler olduğunu görmek için sabırsızlanıyorum.</p>

  <p class="block3">Taşçı ustaları gelsin!" diye seslendim. Deri önlüklü ustalar gelip alet torbalarını duvarın dibine bıraktılar.</p>

  <p class="block3">Ustabaşından tahta cetvelini alıp duvara bir dörtgen çizdim. Sonra ustaya, "Çok dikkatli ol, fresklere mümkün olduğunca az zarar ver. Bunlar büyük sanat eserleridir," dedim.</p>

  <p class="block3">Ustalar çalışmaya başladılar. Çok geçmeden kil sıva sökülmüş altından blok taşlar görünmüştü. Firavun toza dumana aldırmadan duvara yaklaştı ve sıvanın altında görünen biçime baktı. Taş blokların ortasında başka renk taştan bir şekil belirmişti.</p>

  <p class="block3">Burada gizli bir kapı var, diye bağırdı kral. "Hemen açın şunu!"</p>

  <p class="block3">Ustalar kilit taşını çıkardıktan sonra diğer taşlar kolaylıkla yerlerinden çıkarıldı. Ortaya karanlık bir dehliz çıkmıştı. Artık işi ele almış olan Firavun heyecanla meşalelerin yakılmasını emretti.</p>

  <p class="block3">Bu duvarın arkasında gizli bir bölme vardır, dedim. "Burası Lord İntef'in emriyle yapılmıştır."</p>

  <p class="block3">Meşaleler gelince Tanus birini alıp kralın yolunu aydınlattı. Tanus'un ardından ikimiz birden içeri girdik.</p>

  <p class="block3">Oraya girmeyeli o kadar çok zaman geçmişti ki, ben de diğerleri kadar merakla baktım çevreme. Bu süre içinde hiçbir değişiklik yapılmamıştı. Sedir ağacından sandıklar bıraktığım yerlerde duruyordu. Krala önce hangilerini görmesi gerektiğini gösterdim. "Bunlar salona taşınsın," diye emretti.</p>

  <p class="block3">'Taşımak için çok güçlü insanlar gerek, çok ağırdırlar," dedim.</p>

  <p class="block3">Mavilerin en güçlü üç adamı sandıklardan birini güçlükle taşıyarak dışarı çıkardılar.</p>

  <p class="block3">Ben bu sandıklan daha önce hiç görmemiştim, dedi Lord İntef. "Duvarın ardında gizli bir bölme olduğundan da haberim yoktu. Bunu benim selefim yaptırmış ve sandıklan oraya yerleştirmiş olmalı."</p>

  <p class="block3">Majesteleri, şu kapaktaki mühüre bakın, dedim.</p>

  <p class="block3">Bu mühür kimindir? diye sordu Firavun.</p>

  <p class="block3">Majesteleri, başvezirin sol işaret parmağındaki yüzüğe bakın, diye fısıldadım. "Size onunla karşılaştırmanızı önerebilir miyim?"</p>

  <p class="block3">Lord İntef, lütfen yüzüğünüzü verin, dedi kral. Lord İntef sol elini arkasına sakladı.</p>

  <p class="block3">Büyük Mısır, o yüzük yirmi yıldır parmağımdadır. Şimdi etime gömüldüğü için çıkaramam.</p>

  <p class="block3">Lord Tanus. Kral, Tanus'a döndü. "Kılıcınızı çıkarın. Lord İntef'in yüzüklü parmağını kesip bana getirin." Tanus kılıcını kınından yarısına kadar çekerek zalim bir gülümsemeyle öne çıktı.</p>

  <p class="block3">Belki de yanılıyorum, diye Lord İntef atıldı. "Bakalım çıkarabilecek miyim." Yüzük parmağından kolaylıkla çıktı. Tanus yüzüğü alıp diz çökerek krala uzattı.</p>

  <p class="block3">Firavun yüzükle sandığın üstündeki mührü karşılaştırdı. Doğrulduğunda yüzü öfkeden kararmıştı.</p>

  <p class="block3">Tam olarak uyuyor. Bu mühür parmağındaki yüzükten yapılmış, Lord İntef. Ancak başvezir bu suçlamaya karşılık vermedi. Yüzünde taş gibi bir ifadeyle kollarını kavuşturup bekledi.</p>

  <p class="block3">Mührü kırıp sandığı açın! diye emretti Firavun. Tanus kılıcıyla kil tableti kırıp sandığı açtı.</p>

  <p class="block3">Kapak açılınca kral kendini tutamayarak, Tanrıların adına!" diye bağırdı. Saray erkânı protokolü falan unutup hazineyi görmek için itişmeye başladılar.</p>

  <p class="block3">Altın! Kral iki elini sandığa daldırıp parlak sarı yüzükleri parmakları arasından akıttı. Elinde kalan tek yüzüğe bakarak üstündeki darphane damgasını inceledi, "iki eteben saf altın. Bu sandıkta ne kadar altın var ve gizli depoda kaç sandık var?"</p>

  <p class="block3">Yıllar önce sandık kapağına yazdığım listeye baktım. "Bu sandıkta bir tak ve üç yüz eteben saf altın var. Belleğim beni yanıltmıyorsa içerde elli üç altın ve yirmi üç gümüş sandığı olmalı. Ancak buraya kaç mücevher sandığı yerleştirdiğimizi hatırlamıyorum."</p>

  <p class="block3">Güvenebileceğim hiç kimse yok mu? Lord İntef, seni kardeşim olarak görürdüm. Benden görmediğin iyilik kalmadı ve sen bunların karşılığını böyle ödedin demek.</p>

  <p class="softbreak">&nbsp;</p>
</body>
</html>
