<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Son perdeye Horus'un çocukluğunu ve gençliğini</span> anlatarak başladım. İsis'in ona verdiği kutsal görevi anlatırken perde açıldı ve tanrıçanın sahne ortasında durduğu görüldü.</p>

  <p class="block3">İsis yanında nedimeleriyle Nil'de yıkanıyordu. Islak elbisesi vücuduna yapıştığı için soluk teni bütün görkemiyle gözler önüne serilmekteydi. Memelerinin belli belirsiz kabartılarının uçlarında bakire pembesinden küçücük gül goncaları vardı.</p>

  <p class="block3">Bu sırada Horus olarak Tanus sahneye girdi. Parlatılmış zırhları ve bir savaşçı gururuyla tanrıçanın güzelliğinin tam karşıtıydı. Nehir savaşlarındaki sayısız başarısı ve en son olarak da krallık teknesini kurtarması tüm halkın dikkatini üzerine çekmişti. Tanus şu anda halkın sevgilisiydi. Ağzını açıp konuşmaya başlamadan alkışlanmaya başlandı; alkışlar o kadar uzun sürdü ki, aktörler açılış durumlarında donup kaldılar.</p>

  <p class="block3">Ben bu arada seyirciler arasındaki belirli kişilerin tepkilerini izlemeye çalışıyordum. Mısır Aslanı Nembet düşmanlığını saklamaya hiç gerek duymadan çatık kaşlarla bakıyor, sakalına bir şeyler mırıldanıyordu. Firavun gülerek hafifçe başını eğdi, yanındakiler onun bu takdirini görünce daha da coştular. Esen rüzgâr doğrultusunda gitmeyi hiç kaçırmayan efendim İntef de <span id="id_AYHAN">ipeksi gülümsemesiyle bakıp kralıyla uyumlu olarak başını salladı. Ancak gözlerindeki bakışın öldürücü olduğu da dikkatimden kaçmış değildi.</span></p>

  <p class="block3">Sonunda alkış sona erdi ve Tanus ezberini okumaya başladı; ancak bu da kolay olmuyor, soluk almak için her durakladığında yine alkış kopuyordu. İsis şarkıya başlayınca kalabalıktan çıt çıkmaz oldu.</p>

  <p class="block3">Babanın çektiği acı, evimizin üstüne çöken korkunç yazgı, bütün bunlar silinmeli artık.</p>

  <p class="block3">İsis soylu oğlunu uyarıyor, ona kâh yalvararak, kâh emrederek kollarını uzatıyordu.</p>

  <p class="block3">Üzerimize çökmüş olan Seth'in lanetini, ancak sen bozabilirsin.</p>

  <p class="block3">Canavar amcanı git ara.</p>

  <p class="block3">Onu küstahlığı ve vahşetiyle tanıyacaksın.</p>

  <p class="block3">Onu bulduğun zaman, indir yere.</p>

  <p class="block3">Zincirlerle bağla ve kölen yap ki, tüm tanrılar ve insanlar ondan sonsuza dek kurtulsunlar.</p>

  <p class="block3">Tanrıça şarkısını söyleyerek sahneden çekilip oğlunu göreviyle baş başa bıraktı. Seyirciler ne bekleyeceklerini bildikleri için heyecanla öne eğilmişlerdi.</p>

  <p class="block3">Seth iyiyle kötü, güzelle çirkin, görevle şerefsizlik arasındaki eski Çatışma için zıplayarak şahneye çıktığında seyirci hazırdı. Seth'i içlerinden gelen ve hiç de sahte olmayan bir nefret sesiyle karşıladılar. Rasfer ise sahnede oradan oraya yürüyerek onlarla alay etti, erkeklik organını eliyle tutup alaycı ve müstehcen bir jestle kendilerine doğru çevirince seyirciler çılgına döndü.</p>

  <p class="block3">“Horus, öldür onu!” diye haykırdılar. "Çirkin suratını ez şunun!"</p>

  <p class="block3">“Büyük tanrı Osiris'in katilini öldür!”</p>

  <p class="block3">“Yüzünü dağıt!"</p>

  <p class="block3">“Barsaklarını deş!”</p>

  <p class="block3">“Kafasını kes!”</p>

  <p class="block3">“Öldür onu! öldür onu!”</p>

  <p class="block3">Seth yeğenini ilk kez görmüş gibi davranıp kara dişleri arasında dilini yuvarlayarak, bir budala gibi ağzından gümüş tükürük iplikleri akarak yanına doğru yürüdü. Rasfer’in doğanın onu yarattığından daha iğrenç olabileceğini hiç sanmazdım, ama işte şimdi yanıldığımı yüzüme vuruyordu.</p>

  <p class="block3">Bu çocuk da kim? diye sorarak Horus'un yüzüne geğirdi. Tanus buna hazırlıklı olmadığı için, Rasfer'in soluğunu ve midesindekileri koklayınca sahte olmayan bir tiksintiyle geriledi.</p>

  <p class="block3">Sonra hemen kendini toparladı. "Ben Osiris'in oğlu Horus'um."</p>

  <p class="block3">Seth alaycı bir kahkaha koyverdi. "Burada ne arıyorsun ölü tanrının oğlu?"</p>

  <p class="block3">Soylu babamın intikamını arıyorum. Osiris'in katilini arıyorum.</p>

  <p class="block3">Öyleyse daha fazla aramana gerek yok, diye bağırdı Seth. "Ben küçük tanrıları ortadan kaldıran Seth'im. Yıldızları yiyen, dünyaları yok eden Seth'im ben."</p>

  <p class="block3">İki tanrı kılıçlarını çekerek birbirlerinin üzerine atıldılar. Kazayla bir yaralanmayı önlemek için tahta kılıçlar kullanılmasını istemişsem de, aktörlerimin ikisi de bunu kabul etmemişlerdi. Efendim İntef, Rasfer'in kendisine başvurması üzerine müdahale etmiş, gerçek savaş silahlarının kullanılmasını emretmişti. Şimdi ikisi göğüs göğüse durmuş birbirlerinin gözlerinin içine bakarken sahnenin gerçekliği bir kat daha artmıştı.</p>

  <p class="block3">Birbirlerinden tümüyle farklı, iyinin kötüye karşı sonsuz mücadelesini verirken olağanüstü bir çift oluşturmaktaydılar.</p>

  <p class="block3">Tanus uzun boylu ve yakışıklıydı. Seth kısa ve çarpık bacaklı, güdük ve çirkindi. Seyircilerin havası da iki düşman kadar ateşli ve taraflıydı.</p>

  <p class="block3">İki oyuncu birbirlerini geri ittiler, sonra kılıçlarını sallayarak, savurarak, aldatıcı vuruşlar yaparak yine kapıştılar. Her ikisi de usta kılıççılardı, Firavun'un ordularının en üstünleriydi. Meşalelerin alevinde parıldayan kılıçları büyük nehrin rüzgârla dalgalanan sularından yansıyan güneş ışığından fark sızdı.</p>

  <p class="block3">Seyircilere gerçek bir savaşın kargaşası gibi gelen bu sahne aslında çok titizlikle provaları yapılmış bir baleydi. Her biri her darbenin nasıl geleceğini ve bundan ne zaman kaçınacaklarını çok iyi biliyorlardı. Bu iki üstün atlet tüm savaşçı yaşamları boyunca bu eylem için yetişmişlerdi hiçbir çaba sarf etmiyormuş gibi görünüyorlardı.</p>

  <p class="block3">Seth saldırdığında Horus çekilmekte bir an gecikince kılıcın ucu zırhına değmiş ve madenin üzerinde hafif parlak bir çizik bırakmıştı. Sıra Horus'un darbesine geldiğinde kılıcı Seth'in başının o kadar yakınından geçti ki, sanki berberin usturası değmiş gibi saçından bir tutam kopup yere düştü.</p>

  <p class="block3">Seyirciler gibi ben de büyülenmiştim. Bu nedenle içimde bir dürtü, belki de tanrıların bir uyansını hissettim. Her neyse, benim dışımda bir şey gözlerimi sahneden ayırıp ön sırada oturan efendim İntef'e çevirtti.</p>

  <p class="block3">Yine içgüdüm ya da onu iyi tanımam veya Tanus'u koruyan tanrının müdahalesi aklıma bir düşünce yerleştirdi sanırım.</p>

  <p class="block3">Efendim İntef in yüzündeki o kurdu andıran gülümsemenin nedenini bir anda anlamıştım.</p>

  <p class="block3">Seth rolü için neden Rasfer'i seçmiş olduğunu, Tanus'la hanımım arasındaki ilişkiyi öğrendikten sonra bile neden onu Horus rolünden almadığını birden fark ettim. Neden gerçek kılıçlar kullanılmasını istediğini ve o anda neden gülümsemekte olduğunu biliyordum. Bu gecenin cinayetleri henüz sona ermemişti. Bir" yenisini bekliyordu. Bu sahne sona ermeden Rasfer özel yeteneklerini bir daha ortaya koyacaktı.</p>

  <p class="block3">“Tanus! Dikkat et! Bir tuzak bu! Seni..." diye bağırdım ama sesim kalabalığın gürültüsü arasında kaybolmuştu. Bir adım daha atarken kollarım arkamdan yakalandı. Kurtulmaya çalıştıysam da, Rasfer'in adamlarından ikisi beni sürüklemeye başladılar. Oraya dostumu uyarmamı önlemek için yerleştirildikleri belliydi.</p>

  <p class="block3">Horus, bana güç ver, diyerek, onlara direneceğim yerde beni sürükledikleri yöne doğru fırlattım kendimi. Bir an dengelerini kaybettikleri için kollarımı bıraktılar. Yeniden üzerime atılmalarından önce sahne kenarına varmıştım.</p>

  <p class="block3">Tanus, dikkat et! Seni öldürmek istiyor! diye bağırdım.</p>

  <p class="block3">Bu kez sesim kalabalığın gürültüsünü bastırdı ve Tanus beni duydu. Başının çevrildiğini, gözlerinin hafifçe kısıldığını gördüm. Ancak Rasfer de sesimi duymuştu. Hemen hazırlanmış oyunu bozdu. Tanus'un başına savurduğu darbelerden kaçınacak yerde kendi kılıcını havaya kaldırarak Tanus'u da kılıç tutan kolunu havaya kaldırmaya zorladı.</p>

  <p class="block3">Eğer Tanus şaşırmış olmasaydı onu asla kolunu öyle kaldırmaya zorlayamazdı. Şimdi kılıcını Tanus'un miğferinin iki parmak altına, sağ gözüne yöneltmişti. Darbesinde başarılı olsaydı kılıç Tanus'un gözüne girecek, kafatasının öteki tarafından çıkacaktı.</p>

  <p class="block3">Ancak uyarım Tanus'a buna karşılık vereceği bir tek anlık süreyi kazandırmıştı. Kendini tam zamanında topladı ve kılıcının kabzasıyla. Rasfer'in bileğine sert bir darbe indirdi. Rasfer'in kılıcı bir parmak kadar yana kayarken, Tanus da çenesini içeri çekip başını çevirdi. Ancak darbeden tümüyle kaçınması olanaksızdı. Gözünü parçalayıp kafasını çürük bir karpuz gibi ikiye ayıracak olan darbe sadece kaşını yardı ve omzuna indi.</p>

  <p class="block3">Yaradan bir anda boşalan kan Tanus'un yüzünü örtmüş, sağ gözünü kapatmıştı. Rasfer'in yeni saldırısı karşısında gerilemek zorunda kaldı. Serbest eliyle kanı silmeye çalışırken iyice geriledi. Kendini savunması olanaksız gibiydi, saray muhafızları beni böyle sımsıkı yakalamamış olsalardı belimdeki mücevherli küçük kamamı çekip yardımına koşacaktım.</p>

  <p class="block3">Ancak Tanus benim yardımım olmadan da o ilk saldırıyı savuşturdu. Biri sol baldırından, diğeri kılıç tutan kolunun pazusundan iki yara daha almasına karşın gerilemeye, darbelerden korunmaya başladı. Rasfer onun dengesini bulmasına izin vermeden üzerine geliyordu. Aradan birkaç dakika geçince dev bir orman domuzu gibi homurdanıp terlemeye başlamıştı ama saldırısını bir an bile kesmedi.</p>

  <p class="block3">Ben büyük bir kılıç ustası değilsem de, bu sanatı bilirim. Rasfer'i silah alanında o kadar çok seyretmiştim ki, stilini çok iyi öğrenmiştim. Hamsin, yani 'çöl rüzgârı' saldırısında usta olduğunun bilincindeydim. Bunu en az yüz kez izlemiştim ve şimdi de her şeyi sona erdirecek bu son darbeye hazırlandığını anlamıştım.</p>

  <p class="block3">Tanus'a, "Dikkat! Hamsin!" diye seslendim. Tanus hiçbir tepki göstermediği için uyarımın tapınağı dolduran o gürültü içinde kaybolduğunu sandım. Ama Tanus sonradan bana sesimi duyduğunu ve gözünün iyi görmemesine karşın o ikinci uyarımın kendisini bir kez daha mutlak bir ölümden kurtardığını söyledi.</p>

  <p class="block3">Rasfer klasik hamsin başlangıcı için yarım adım gerileyerek düşman üzerindeki baskısını bir an azalttı. Sonra ağırlığını aktarmış olarak sol ayağını geri attı. Sağ bacağının olanca gücünü ve kendi ağırlığını kullanarak uçan bir akbaba pozunu aldı. Her iki ayağı yerden kesilirken kılıcı Tanus'un boğazına yönelmişti. Bu öldürücü darbeyi önleyebilecek bir tek klasik savunma biçimi vardı.</p>

  <p class="block3">Rasfer'in havalandığı anda Tanus da aynı güç ve ustalıkla havalandı Yayından fırlayan bir ok gibi rakibinin üzerine uçtu.</p>

  <p class="block3">Havada karşılaştıklarında Tanus, Rasfer'in kılıcına kendi kılıcıyla vurdu, iki kılıç kabza kabzaya geldi. Tanus kusursuz bir durdurma hareketini başarmıştı.</p>

  <p class="block3">iki iri adamın hızla birbirleriyle çarpışmasının tüm yükü Rasfer'in elindeki bronz kılıçtaydı ve kılıç bu çarpışmaya dayanamayıp koptu. Rasfer'in elinde şimdi sadece kabza kalmıştı. İkisi yine göğüs göğüse geldiler. Tanus'un kılıcı elindeyse de, artık bir şey yapamazdı. Tanus'un biri kılıçlı olan elleri Rasfer'in sırtında kavuşmuş, iki adam birbirlerini yere savurmaya çalışıyorlardı.</p>

  <p class="block3">Mısır ordusundaki her savaşçı güreş bilir. Şimdi de birbirlerini sıkıca sarmış, miğferleri birbirine yapışmış halde, o ana kadar güç ve kararlılıkta eşit olarak müthiş bir mücadeleye girişmişlerdi.</p>

  <p class="block3">Seyirciler bunun bir oyun değil ölümüne bir mücadele olduğunu çoktan anlamışlardı. İştahlarının o gece tanık oldukları şeylerle yatışmış olacağını sanırdım ama hiç de öyle değildi. Daha çok kan isteğiyle çılgına dönmüşlerdi.</p>

  <p class="block3">Rasfer sonunda kolunu kurtardı..Kılıcın hâlâ elinde olan kırık parçasını Tanus'un yüzüne ve kaşındaki yaraya savurdu.</p>

  <p class="block3">Tanus başını kaçırınca darbe bronz miğferine rastladı. Tanus avının çevresindeki halkalarını sıkılaştıran bir yılan gibi o andan yararlanıp Rasfer'in göğsünü sıkan kollarını biraz daha daralttı. Rasfer'in yüzü kan dolmuş ve şişmeye başlamıştı.</p>

  <p class="block3">Vücudunun havası boşalıyor, boğulmamak için çırpınıyordu. Zayıflamaya başladığı açıkça görülmekteydi.</p>

  <p class="block3">Tanus bu durumun farkındaydı, gücünü bir daha toplayıp açısını hafifçe değiştirdi ve Rasfer'i yukarı ve geriye doğru zorladı. Rasfer dengesini kaybedince Tanus derin bir soluk alıp bir daha yüklendi. Sonra tutuşunu bir an bile gevşetmeden Rasfer'i geri geri taş sütunlardan birine doğru sürmeye başladı. Bir an ne yapmak istediğini anlayamadık.</p>

  <p class="block3">Ama sonra Rasfer’in arkasında olan kılıcını yatay bir biçimde tutup kabzasını belkemiğine dayadığını fark ettik.</p>

  <p class="block3">Artık koşar gibi ileri fırlayan Tanus'un kılıcının ucu sütuna çarptı Madenin granite sürtünmesinden çıkan gacırtı duyuldu. İki adam bronzla granitin çarpışmasının etkisiyle oldukları yerde durakladılar, kabza Rasfer’in sırtına girmişti.</p>

  <p class="block3">Daha zayıf bir insan hemen o anda ölebilirdi. Rasfer bile felce uğramış gibiydi. Kendi kılıcının kırık kabzası elinden fırladı, taşlar üzerinde kayıp gitti.</p>

  <p class="block3">Rasfer, Tanus'un kolları arasında yığılıp kalmış gibiydi. Tanus adamı bir göğüs darbesiyle geriye fırlattı. Yere düştüğü anda kaburgalarının bir kamp ateşindeki kuru dal parçalan gibi çatırdadığını duydum. Sonra başı yükseklerden atılan bir çöl karpuzu gibi bir ses çıkararak taşlara çarptı.</p>

  <p class="block3">Rasfer acıyla kıvranıyordu. Pes ettiğini göstermek için kolunu kaldıracak gücü bile kalmamıştı. Tanus savaş çılgınlığı içindeydi. Rasfer'in üzerinde doğrulup iki eliyle kabzasından tuttuğu kılıcı kaldırdı. Alnından akan kanlar yüzünü parlak bir şeytan maskesine döndürmüştü. Göğsünün kılları kan ve tere bulanmıştı.</p>

  <p class="block3">Öldür! diye bağırdı kalabalık. "Kötü yaratığı öldür!"</p>

  <p class="block3">Tanus'un kılıcının ucu Rasfer'in göğsüne yönelmişti. Ben de o çirkin vücudu ortadan kaldıracak olan darbeyi bekliyordum. Rasfer'den herkesten çok nefret ettiğim için ölmesini istiyordum. Beni hadım eden canavardı o ve intikamımın alınmasını istiyordum. Ama boşunaydı. Tanus'u teslim olmuş bir düşmanı öldürmeyeceğini bilecek kadar iyi tanırdım. Gözlerindeki çılgınlığın solmaya başladığını gördüm. Kendini toparlamak istermiş gibi başını hafifçe iki yana salladı. Sonra kılıcı olanca gücüyle saplayacağı yerde indirip ucuyla Rasfer'in göğsüne dokundu. Keskin uç Rasfer'in göğüs kılları arasından lal taşı kadar kızıl bir damla kan çıkarırken yine rolüne döndü.</p>

  <p class="block3">"Seni böylece irademe köle ediyorum ve ışıktan kovuyorum. Bundan sonra sonsuza dek karanlık yerlerde dolaşacaksın.</p>

  <p class="block3">İnsanların soyluları ve iyileri üzerinde bundan böyle hiçbir gücün olmasın. Sana hükmetmen için hırsızı ve korkağı, zorbayı ve sahtekârı, yalancıyı ve katili, mezar soyguncusunu ve ırz düşmanını veriyorum. Bundan sonra sen kötülüklerin tanrısısın. Horus'un ve yeniden doğmuş olan babası Osiris'in laneti üzerinde olsun! Git şimdi!"</p>

  <p class="block3">Tanus kılıcını Rasfer'in göğsünden çekip bir yana fırlatarak düşman önünde silahsız kalmakla onu küçümsediğini gösterdi. Tanus sahildeki Nil'imizin yanında eğilip bir avuç suyla yüzündeki kanları sildi, sonra eteğinden bir parça bez yırtıp kanı durdurmak için alnını sardı. Rasfer'in maymunları beni bırakıp komutanlarının yardımına koştular Çirkin dev bir kurbağa gibi soluyan adamı aralarına alıp dışarı çıkardılar. Rasfer'in ağır yaralı olduğunu görüyordum. Kalabalıksa sahneden çıkan adamla alay ediyor, nefretini belirtiyordu.</p>

  <p class="block3">Efendim İntef'e bakınca, boş bulunduğu bir anda tüm kuşkularımın doğrulandığını gördüm. Tanus'tan intikam almak istemişti. Onu tüm halkın gözü önünde öldürtecekti. Ayrıca sevgilisini önünde öldürterek emirlerine karşı gelen kızını da cezalandırmış olacaktı.</p>

  <p class="block3">Tanus hâlâ çatışmanın yorgunluğundan soluk soluğaydı ama sahnenin kenarına yaklaşarak gösteriyi sona erdirecek son sözlerini söylemeye hazırlanıyordu. Kan ve öfkeyle öylesine korkunç bir görünüşü vardı ki, kalabalık bir anda sessizleşti yine.</p>

  <p class="block3">Tanus ellerini tapınağın çatısına doğru kaldırdı. "AmonRa, bana bir ses ver! Osiris, bana konuşma gücü ver!" Bu konuşmacıların geleneksel yakarışıydı.</p>

  <p class="block3">“Ona ses ver! Ona konuşma gücü ver!” diye karşılık verdi kalabalık. Tanık oldukları şeylerle kendilerinden geçmişlerdi ama eğlenmeye olan açlıkları hâlâ geçmemişti.</p>

  <p class="block3">Tanus hem eylem, hem fikir insanı olarak olağanüstü bir yaratıktı. Konuşmaya gelince savaş arifesinde adamlarını yüreklendirmesiyle ün salmıştı. Ben bunlara tanık olmadımsa da, sadık dostu ve yardımcısı Kratas bana hepsini kelimesi kelimesine aktarmış, ben de çoğunu papirüslere geçirmiştim.</p>

  <p class="block3">Firavun tören asasını sallayarak ona konuşmasını işaret etti. Tanus'un söyleyeceklerinin tek bir sözcüğünü bile kaçırmamak için halk soluk almaktan çekiniyordu.</p>

  <p class="block3">Ben, şahin başlı Horus konuşuyorum! HaKaPtah! Tanus, Mısır adının eski biçimini kullanıyordu. Bunun özgün anlamının Ptah'ın tapınağı olduğunu pek az kişi bilirdi. Bize on bin yıl önce, tanrılar henüz gençken verilen bu eski ülkeden söz ediyorum size. Size gerçekte kral ve bölünmez olan iki krallıktan söz ediyorum."</p>

  <p class="block3">Firavun başını salladı. Hem dini, hem dünyevi yetkililer Aşağı Krallıktaki sahtekârı tanımadıkları için bu standart dogmaydı.</p>

  <p class="block3">Ey, Kemit! Tanus, Mısır'ın başka bir eski adını söyledi. Yıllık taş. kınlarda Nil çamurunun renginde Kara Toprak. "Size bu iç savaşla par. çalanmış, kanayan ve hazineleri eriyip giden ülkeden söz ediyorum." Benim gibi herkesin yüzünde bir dehşet ifadesi vardı. Tanus söylenmemesi gereken şeyi söylemişti. Sahneye koşup devam etmesini önlemek için elimle ağzını, kapatmak isterdim. Ama büyülenmiş gibiydim.</p>

  <p class="block3">“TaMeri!" Eski bir ad daha: Sevgili Toprak. Tanus ona öğrettiğim tarihi iyi öğrenmişti. "Size yaşlı ve zayıf generallerden, çalınan krallığı geri alamayacak kadar zayıf ve kararsız amirallerden söz ediyorum. Bunamış yaşlarında hazinenizi boşa harcayan, en iyi gençlerinizin kanını ekşi şarapmış gibi döken yaşlı insanlardan söz ediyorum."</p>

  <p class="block3">İkinci sıradaki Mısır Aslanı Nembet'in öfkeyle sakalına asıldığını gördüm. Çevresindeki diğer yaşlı askerler de kaşlarını çatıp huzursuzca kıpırdanırken hoşnutsuzluklarını belirtmek için kılıçlarını salladılar. Aralarında sadece efendim İntef, Tanus'un bir tuzaktan kaçıp ötekine düşmesini gülümseyerek seyrediyordu.</p>

  <p class="block3">TaMeri'miz düşmanlarla çevrili, ama soyluların oğulları onu korumak için kılıca sarılacakları yerde başparmaklarını kesmeyi yeğliyorlar." Tanus bunu söylerken Lostris'in ikinci sırada babalarının yanında oturan ağabeyleri Menset'le Sobek'e bakmıştı. Kralın fermanına göre sadece böyle sakat olanlar askerlik hizmetinden bağışık tutulurlardı. Osiris tapınağındaki cerrah rahipler başparmağın üst boğumunu tehlikesizce kesmek için yöntemler geliştirmişlerdi. Böylece parmağı eksik olan biri kılıç tutamaz, yay geremezdi. Gençler nehir kıyısındaki meyhanelerde kumar oynayıp keyif çatarlarken gururla gösterirlerdi eksik parmaklarını. Eksik bir parmağı korkaklığın değil, bağımsız bir ruhun ve bir üstünlüğün belirtisi olarak görürlerdi.</p>

  <p class="block3">Lostris'in ağabeylerinin, "Savaş yaşlıların, gençlerin yaşamlarıyla oynadıkları bir oyundur. Yurtseverlik o yaşlıların bizi oyuna çekmek için uydurdukları bir efsanedir. Biz istemiyoruz, onlar istedikleri gibi savaşsınlar," dediklerini duymuştum.</p>

  <p class="block3">Simdi Tanus'un bakışları altında ikisi de sol ellerini elbiselerinin kıvrımları arasına saklıyorlardı. Her ikisi de solak değildi, ancak konuşmanın ve paralarıyla seferberlik subayını solak olduklarına ikna etmişlerdi.</p>

  <p class="block3">Salonun gerisindeki sıradan halk ayaklarını yere vurarak Tanus'u avlamaktaydı. Savaş teknelerinin kürekçi sıralarını dolduranlar ya da çöl rüzgârının kaldırdığı kumlar altında yürüyenler onların oğullarıydı. Bense kuliste ellerimi ovuşturup duruyordum. Tanus bu kısacık konuşmayla seyirciler arasındaki elli genç soyluyu kendine düşman etmişti. Bunlar bir gün Yukarı Krallıkta iktidarı devralacaklardı. Onların düşmanlığı sıradan halkın hayranlığının yüz katıydı.</p>

  <p class="block3">Tanus'un bu konuşmayı kesmesi için dua ettim. Birkaç dakikada bize yüz yıl yetecek zarar vermişti Ey TaNutri! Bu da eski bir addı: Tanrıların Ülkesi. "Sana her tepede ve her çalılığın arkasında bekleyen soyguncudan söz ediyorum. Çiftçiler topraklarını sürerken kalkanını yanından ayırmaz oldu. Yola çıkan herkes elinde çıplak kılıcını taşıyor."</p>

  <p class="block3">Halktan yine alkışlar yükseldi. Soyguncu çetelerin yağmaları hepsinin başında büyük bir belaydı. Kentin kerpiç duvarları dışında kimse güvenlikte değildi, kendilerini Örümcekler diye adlandıran çete reisleri korkusuz ve küstahtılar. Yalnız kendi yasalarını tanırlar, kimse ellerinden kurtulmazdı.</p>

  <p class="block3">Tanus halkın istediklerini söylüyordu, birden bütün bunların göründüğünden daha anlamlı olduğunu düşündüm. Halka yapılan böyle çağrılarla ihtilaller hazırlanmış, firavun hanedanları devrilmişti. Tanus'un bundan sonraki sözleri kuşkularımı güçlendirdi.</p>

  <p class="block3">Yoksullar vergi tahsildarlarının kırbacı altında inlerken soylular zevk oğlanlarının kıçlarını doğunun en değerli yağlarıyla parlatıyorlar... Salonun arkasından yükselen kükremeyle korkularım yerini müthiş bir heyecana bıraktı. Bu planlanmış bir şey miydi? Tanus sandığımdan daha kurnaz mıydı yoksa?</p>

  <p class="block3">İçimden, ülke ihtilale hazır ve bunun başına Tanus'dan başka geçecek var mı, dedim. Beni sırdaşı yapmadığı için düşkırıklığına uğramıştım. Bir oyun yazmak kadar kurnazlık ve ustalıkla bir ihtilali planlayabilirdim oysa.</p>

  <p class="block3">Her an Kratas ile subaylarının tapınağa dalmalarını bekleyerek kala balığın arkasına baktım. Onların çifte tacı Firavun'un başından beri Tanus'un kanlı kaşının üzerine yerleştirdiklerini görür gibi olunca tüylerimin diken diken olduğunu hissettim. Nasıl da büyük bir zevkle, "Yaşa. sın Firavun! Yaşasın Kral Tanus!" diye bağırırdım ben de.</p>

  <p class="block3">Tanus konuşmasını sürdürürken gözlerimin önünde başdöndürücü hayaller dolanıyordu. Çöl kâhininin sözlerinin gerçekleştiğini görür gibiydim. Tanus'u yanında hanımım Lostris olduğu halde Mısır'ın beyaz tahtında otururken görebiliyordum. Ben de Yukarı Krallığın başvezirinin görkemli giysileri içinde arkalarında duruyordum. Ah, neden bu tehlikeli yolculuğa çıkmadan önce bana danışmamıştı ki?</p>

  <p class="block3">Tanus bunun nedenini hemen bir sonraki sözleriyle açıkladı. Namuslu, dürüst Tanus'umu, benim soylu ve güvenilir Tanus'umu yanlış anlamıştım.</p>

  <p class="block3">Bu bir komplo değildi. Az önce onun ağzından dökülen sözcükleri büyülenmiş gibi dinleyen sıradan halk, şimdi hiç beklenmedik biçimde sert sözlerle karşı karşıya kalıyorlardı.</p>

  <p class="block3">Dinle beni, ey Mısır! Kötülerin aralarındaki güçlüyü bastırmaya çalıştıkları, yurtseverlerden nefret edildiği, dünün insanlarının bilgilerine saygı gösterilmediği, küçük ve kıskançların değerlileri kendi düzeylerine indirmeye çalıştıkları bir ülkenin sonu ne olabilir?</p>

  <p class="block3">Salonun arkalarındakiler şimdi kendilerini tanıyarak birden susmuşlardı. Tanus'um hiç de çaba harcamadan büyüğü ve küçüğü, zengini ve yoksulu kendine düşman etmişti. Neden bana danışmamıştı ki? Ama bunun yanıtı açıktı. Ona karşı çıkacağım için.</p>

  <p class="block3">Kölenin istediği gibi konuştuğu ve kendini soylularla bir saydığı bir toplumda düzen olur mu hiç? Oğul babasını küçümsemeli ve kır saçlarla buruşuk kaşlarla bedeli ödenen bilgeliği hiçe mi saymalıdır? Nehir boyundaki fahişeler lapis lazuli taşından yüzük takıp kendilerini erdemli eşlerden daha yüksek mi görmelidirler?</p>

  <p class="block3">Horus aşkına, bir tekini bile diliyle kırbaçlamaktan geri kalmıyor, diye düşündüm. Her zaman olduğu gibi, doğru gördüğü şeyin ardından giderken kendi güvenliğini hiçe sayıyordu işte.</p>

  <p class="block3">Tapınakta sadece bir tek kişi onun söyledikleriyle büyülenmişti Yanımda beliren Lostris kolumu tuttu.</p>

  <p class="block3">Ne müthiş bir insan, değil mi, Taita? Söylediği her söz gerçeğin ta kendisi. Bu gece gerçekten de genç bir tanrı oldu.</p>

  <p class="block3">Tanus acımasızca devam ediyordu. "Firavun, sen halkın babasısın. Bizi koruman, bize yardım etmen için sana yalvarıyoruz. Devlet ve savaş işlerini dürüst ve akıllı insanların eline ver. Haydutları ve budalaları kendi malikânelerinde çürümeye gönder, inançsız rahipleri ve devletin rüşvet yiyen hizmetkârlarını, TaMeri'mizi kemiren bu parazitleri çekip al aramızdan."</p>

  <p class="block3">Horus bilir ya, ben de herkes kadar nefret ederim rahiplerden, ama güçleri sonsuz ve nefretleri aman vermez olduğu için onları ancak çok yürekli ya da çok aptal biri kendine düşman eder. Devlet memurlarına gelince, bunlar yüzyıllardır yolsuzluklarını sürdürürler ve efendim İntef de hepsinin başında gelir. Firavun'a Mısır toplumunu nasıl yeniden düzenleyeceğini anlatmaya devam eden sevgili açık sözlü dostumu tüylerim ürpererek dinlemeye devam ettim.</p>

  <p class="block3">"Bilgelerin sözlerini dinle! Kralımız, sanatçıyı ve kâtibi onurlandır. Cesur savaşçıyla sadık hizmetkârı ödüllendir.</p>

  <p class="block3">Haydutları ve soyguncuları aramızdan ayıkla. İnsanlara, yaşamlarına yol göster ve örnek ol da, bu Mısır'ımız bir kere daha yücelsin ve en büyük olsun!"</p>

  <p class="block3">Tanus sahnede dizüstü çökerek kollarını iki yana açtı. "Firavun, sen bizim babamızsın. Sana sevgimizi gösteriyoruz. Sen de bize bir baba sevgisi göster. Yalvarırız sana, yakarışlarımızı dinle."</p>

  <p class="block3">O ana kadar arkadaşımın aptallığının büyüklüğü karşısında şaşkına dönmüştüm. Ama artık çok geç olmasına karşın birden kendimi topladım ve sahne yardımcılarıma perdeyi indirmelerini işaret ettim. Kumaş kıvrımları aşağı kayıp Tanus'u gözlerinden uzaklaştırırken seyirciler şaşkın bir sessizlik içindeydiler. O gece görüp duyduklarına inanamıyorlarmış gibi bir halleri vardı.</p>

  <p class="block3">Tılsımı bozan Firavun oldu. Ayağa kalkarken beyaz makyajı ardında yüzündeki ifade okunmuyordu. Tapınaktan çıkarken herkes önünde yere yattı. Efendim İntef de yere uzanırken yüzündeki ifadeyi gördüm. Bu bir zafer ifadesiydi.</p>

  <p class="softbreak">&nbsp;</p>
</body>
</html>
