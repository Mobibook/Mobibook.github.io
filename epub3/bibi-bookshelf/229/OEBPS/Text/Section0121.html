<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Sonunda dört tümen araba</span> otuz bin piyade askeriyle yüz kapılı kentin önüne gelmiştik.</p>

  <p class="block3">Hiksos ordusu dev bir yılanın kıvrımlarının açılması gibi, saf saf önümüze dizilmekteydi. Mızrak uçlan ve subayların altın miğferleri sabah güneşinde parlıyordu.</p>

  <p class="block3">Apachan ile arabaları nerede? diye kral sordu. Nehrin en yakınındaki Horus'un Parmaklan' na baktım. Kuleden sarkan renkli bayraktan güçlükle seçebiliyordum.</p>

  <p class="block3">Apachan'ın ortada beş tümeni var, altı tümen de yedekte tutuyor. Onlar da kent surlarının gerisinde, dedim.</p>

  <p class="block3">Üç kuleden en yükseğine yerleştirdiğim casusun renkli bezlerle gönderdiği mesajları okuyordum. Onun oradan savaş alanını kuşbakışı görebildiğini biliyordum.</p>

  <p class="block3">Bu sadece on bir tümen eder, Tata. Onun yirmi tümeni olduğunu biliyoruz. Gerisi nerede?</p>

  <p class="block3">Sarı Boğan, dedim. "Ayakta durabilen her atını ortaya sürdü"</p>

  <p class="block3">Horus adına, haklı olduğunu umarım. Apachan bize bir sürpriz yapmaya kalkmasın da. Kral omzuma dokundu.</p>

  <p class="block3">Zarlar atıldı artık, Tata. Bundan sonra değiştirmek olanaksız. Tanrıların bize verdiği ile yetinmek zorundayız. Haydi şimdi, teftişe çıkalım.</p>

  <p class="block3">Dizginleri alarak arabayı ordunun önüne çıkardım. Kral kendisini askerlere gösteriyordu. Onun varlığı hepsine cesaret verecekti. Atları tırısa kaldırarak uzun saflar boyunca sürdüm. Kaya ve Zincir'in sırtları güneşte cilalı bakır gibi parlayana kadar fırçalanmıştı. Kral arabası incecik bir altın tabakayla kaplıydı. Gösterişe olan tutkumla ancak bu kadarcık bir ayrıcalığa izin vermiştim.</p>

  <p class="block3">Altın papirüs inceliğinde dövülerek levha haline getirilmişti. Arabanın ağırlığına sadece yüz debenlik bir fazlalık getirmesine karşın müthiş bir görkemlilik kazandırmıştı. Düşman ya da dost, gören herkesin bunun Firavun'un arabası olduğundan asla kuşkusu olamazdı.</p>

  <p class="block3">Kebui'den Dönüş'e başladığımız gün Teb merkezindeki Horus tapınağında kurban kesene kadar saçlarımı kesmeyeceğime yemin etmiştim. Saçlarım şimdi belime kadar uzamıştı ve beyaz tellerini örtmek için İndus nehri ötesinden ithal edilmiş kınayla boyamıştım. Saçımın kızıl parıltısı güzelliğimi kat kat arttırıyordu. Üzerimde basit bir kolalı keten etek ve çıplak göğsümde Cesaret Altını vardı. Genç Firavun'umu gölgede bırakmak istemediğimden başka bir süs takmamış ve makyaj yapmamıştım.</p>

  <p class="block3">Suluklar saflar halinde arka arkaya dizilmişlerdi. Kratas onları benim geliştirdiğim araba taktikleriyle kusursuz hale geldiklerinden emin olana kadar eğitmişti. Uzun mızraklarının yanı sıra her biri bir dizi çubuk ve bunları güçlendirecek meşin kayışlar taşıyordu. Sivri çubukları önlerine dikmişler, Hiksos arabalarının saldırısına hazırdılar.</p>

  <p class="block3">Onların ardında Mısır okçuları aralarından geçip öne çıkmaya ya da savaşa göre geri çekilmeye hazır olarak bekliyorlardı. Onlar da yaylarını havaya kaldırarak, 'Tamose! Mısır ve Tamose!" diye bağırdılar.</p>

  <p class="block3">Başında mavi savaş tacı, alnında iki krallığın akbabayla kobrasının mücevherden gözlerinin parıldadığı halka olan Firavun mavi kılıcını kaldırarak askerleri selamladı.</p>

  <p class="block3">Remrem birinci, Astes ikinci, Lord Aker de üçüncü tümenin başındaydı. On Binin En İyisi rütbesine yeni yükseltilen Yüzbaşı Hui de dördüncü tümene komuta etmekteydi. Malzememizi ve yedek atlarımızı iki Şilluk alayı koruyordu.</p>

  <p class="block3">Ortalarda boruların çaldığını duyduk.</p>

  <p class="block3">Başlıyor işte, diyen Memnon ilersini işaret etti. Hiksos arabalarının toz bulutları kaldırarak harekete geçtiklerini gördük."Evet, Apachan arabalarını gönderdi."</p>

  <p class="block3">Ordularımız kavuştuğunda okçularımız atlara nişan alarak Hiksosları ok yağmuruna tuttular. Hayvanlar devrildikçe hatlarında boşluklar beliriyordu. Tam son anda bizim arabalarımız rüzgârın savurduğu duman gibi ortadan yok oldular. Sürücülerimiz üstün hız ve manevra yeteneklerini kullanmışlardı. Hiksos hattıyla karşılaşacak yerde onların arasındaki gediklerden dalıp ileri gitmiştik. Bunu arabalarımızın tümü başaramamışsa da, Lord Aker beş arabadan dördünü Hiksos hatlarının gerisine taşıyabil misti.</p>

  <p class="block3">Arabalarımız orada sert bir dönüş yaparak bu kez oklarını Hiksosluların gerisine yağdırmaya başladılar.</p>

  <p class="block3">Hiksos arabaları mürettebatına önden koruma sağlayacak biçimde inşa edilmişti ve okçuları arabanın kenarlarına ileri ok atacak biçimde yerleştirilmişlerdi. Şimdi arkadan saldırıya uğradıklarından bir panik koptu, bazı arabalar bizimle yüz yüze gelebilmek için savaş alanı ortasında dönmeye çalıştılar ve yanlarındaki arabalarla çarpışıp devrildiler. O korkunç tekerlek bıçaklan kendi yanlarındaki atlan parçaladı.</p>

  <p class="block3">Mısır okçularının ok yağmuru Sulukların üzerinden aşıp Hiksos saflarına düşmeye başlayınca yeni bir panik daha koptu.</p>

  <p class="block3">Memnon emir verip de biz aradan çekildiğimizde Hiksoslar öne doğru saldırmak zorunda kaldılar ve bu arada yere çakılı sivri kazıklara tosladılar. Bunların arasından kurtulanlar Sulukların mızraklarıyla karşılaşmışlardı.</p>

  <p class="block3">Hâlâ kontrol altında olan arabalar Şilluk saflarına saldırınca hiçbir direnmeyle karşılaşmadılar. Kara saflar önlerinde açılıp atların geçmesine izin veriyorlar, ama hemen sonra arkalarından kapanıyorlardı.</p>

  <p class="block3">O uzun boylu, söğüt yapılı kara şeytanlardan her biri anadan doğma cambazdı. Bunlar uçar gibi giden arabaların arkasına atlıyor hançer ya da mızraklarıyla araba mürettebatının işini bitiriyorlardı.</p>

  <p class="block3">Hiksos arabalarının ardından saldırıyı desteklemeye gelen Hiksos mızrakçıları şimdi açıkta kalmışlardı. Başıboş at ve arabalar saflarında gedikler açıyordu. Bir an savaş alanının ortasında darmadağın olunca Memnon bu fırsatı kaçırmadı.</p>

  <p class="block3">Lord Aker'in atları yorulduğu için Memnon onları yedeğe aldı. Bu arada biz de atlarımızı değiştirdik. Bizim arkada yedekte altı bin atımız vardı. Hiksosların kaç atı kaldığını çok merak ediyordum doğrusu.</p>

  <p class="block3">İkinci saldırıya geçmeden önce dönüp kente baktım. Tozdan ortalık iyice kararmıştı ama bir ara Horus'un Parmakları'ndaki iki beyaz bayrağı seçebildim. Oradaki casusumun uyarı işaretiydi bu. Bu kere dönüp kentin doğu kalesine baktım.</p>

  <p class="block3">Efendimiz! diye bağırarak o yanı gösterdim. Kral işaret ettiğim tarafa bakınca Hiksos arabalarının ilk birliğinin duvarın ardından çıktıklarını gördü. Diğerleri de yürüyüşe geçen savaşçı kara karıncalar gibi onu izlediler.</p>

  <p class="block3">Memnon savaşın uğultusunu bastıran bir sesle, "Apachan piyadesini kurtarmak için yedeklerini savaşa sürüyor," diye bağırdı.</p>

  <p class="block3">Kuşatılmamak için piyadenin kaçmasına göz yummak zorundaydık. Hemen Apachan'ın arabalarına döndük ve devrilmiş arabalar, ölü ve yaralı atlar ve ölmek üzere olan insanlar arasından geçtik. Tam kavuşacağımız sırada ayaklarımın ucunda yükselip ileri baktım. Düşman arabalarının hareketinde bir gariplik vardı. Birden olanları anladım.</p>

  <p class="block3">Efendimiz! Atlara bakın! diye bağırdım. "Arabalara hasta atları koşmuşlar." öndeki atların göğüsleri ağızlarından akan san irinle boyanmıştı. Atlardan biri hemen orada gözlerimin önünde sendeledi ve yere devrildi.</p>

  <p class="block3">Tatlı İsis, haklısın. Atlar savaşa girmeden işleri bitmiş bile." Memnon bir anda ne yapması gerektiğini anlamıştı.</p>

  <p class="block3">Arabaları bir kere saldırıya geçtikten sonra onları durdurmak üstün kontrolünün bir göstergesiydi. Bu son anda bile çatışmadan kaçınabildi.</p>

  <p class="block3">Hiksosların saldırısı karşısında bir çiçek gibi açıldık, iki yanlarından kayarak kendi hatlarımıza doğru atılarak atlarını son bir gayretle koşmak zorunda bıraktık.</p>

  <p class="block3">Zayıf atları sendeleyip düştükçe onların hattı kırılmaya başlamıştı. Atlardan bazıları sanki bir ok yemişler gibi düşüyorlardı. Diğerleri yavaşlayıp duruyorlar, başları öne düşüyor,ağızlarından salya ve irin parlak altın iplikler gibi sarkıyordu.</p>

  <p class="block3">Lord Aker'in atları artık tükenecek duruma gelmişlerdi. Hiç dinlenmeden iki saldırı savuşturmuşlardı. Memnon onları Hui'nin dördüncü tümeniyle Remrem'in birinci tümeninin olduğu yere götürdü.</p>

  <p class="block3">Firavun'um! Birinci hazır. Bırakın ben gideyim! Tanrıların aşkına! diye bağırıyordu Remrem.</p>

  <p class="block3">Memnon ona bakmadı bile. Ben arabayı Hui'nin yanına sürdüm. Bir seyis grubu hemen hayvanları değiştirdiler.</p>

  <p class="block3">Yüzbaşı Hui, hazır mısın diye bağırdı Memnon. Hui yayını kaldırarak kralını selamladı.</p>

  <p class="block3">“Mısır ve Tamose için!”</p>

  <p class="block3">“Öyleyse ileri!” Memnon kahkahalarla gülerken atlarımız öne fırladı.</p>

  <p class="block3">Önümüzdeki alanda Apachan'ın altı tümen arabası vardı. Yarısı parçalanmış yatıyor, atlar Sarı Boğan'dan birbiri ardına ölüyorlardı. Ayakta kalanların ise yürüyecek halleri kalmamıştı.</p>

  <p class="block3">Ayakta kalabilmiş arabalarla karşı karşıya geldik. Tam ortadaki bronz parıltısı içindeki arabada sürücüsünden bir baş uzun biri bulunuyordu. Başında Hiksos krallarının altın miğferi vardı ve kara sakalı kurdelelerle süslenmişti.</p>

  <p class="block3">“Apachan! Kendini ölmüş bil!” diye bağırdı Memnon.</p>

  <p class="block3">Apachan onu duydu ve altın arabamızı gördü. Arabayı bize doğru çevirdi hemen. Memnon omzuma dokundu.</p>

  <p class="block3">“Beni şu sakallı domuzun yanına götür. Kılıç zamanı geldi artık.”</p>

  <p class="block3">Apachan bize iki ok gönderdiyse de Memnon birini kalkanıyla durdurdu. Ben diğerine hedef olmamak için eğildim. Ancak dikkatimi bir an bile kaybetmemiştim. Apachan'ın tekerleklerindeki bıçaklardan gözlerimi ayırmıyordum. Atlarımın dizlerini paramparça edebilirlerdi.</p>

  <p class="block3">Arkamda Memnon'un mavi kılıcı kabzasından çektiğini duydum. Atlarımın başını çevirirken Hiksoslu sürücüyü şaşırtmak için ters tarafa dönüyormuş gibi yaptım. Bıçaklarından kurtulunca yakınından geçip hemen arkasına geçtim.</p>

  <p class="block3">Serbest elimle çengeli yakalayıp öteki arabanın içine fırlattım. Şimdi birbirimize kilitlenmiştik ama biz arkasında olduğumuz için üstün durumdaydık.</p>

  <p class="block3">Apachan arkasına dönerek kılıcını benden yana savurdu. Ben eğilerek hamleyi savuşturdum, Memnon darbeyi kalkanıyla engelledikten sonra mavi kılıcı savurdu. Apachan'ın kılıcının ucundan bir parça koptu. Apachan gözlerine inanamayarak bağırdı ve bir sonraki darbeyi savuşturmak için kalkanını kaldırdı.</p>

  <p class="block3">Apachan usta bir kılıççıydı, ama kralımın ve mavi kılıcıyla boy ölçüşecek kadar değil. Memnon onun kalkanını parça parça ettikten sonra bronz kılıcına bir darbe indirdi. Apachan'ın elinde sadece kılıcın kabzası kalmıştı.</p>

  <p class="block3">Apachan ağzını ardına kadar açarak böğürdü. Çenesinin arkasındaki dişleri kararmış ve çürümüştü, tükürüğü bir bulut gibi yüzüme çarptı. Memnon işi klasik hamleyle bitirdi. Mavi kılıcın ucunu Apachan'ın açık ağzından içeri sokup boğazına sapladı. Adamın öfkeli gürlemesi kıllı dudaklarının arasından fışkıran parlak kanla örtüldü.</p>

  <p class="block3">Ben çengel ipini keserek Hiksos arabasını serbest bıraktım. Atlar artık denetim dışı olduklarından yana kayıp birbirlerine girmiş arabalara çarptılar. Apachan ölmek üzere olmasına karşın kenara tutunmuş dimdik ayakta duruyordu. Doğrusu arabacılarının yüreklerini korkuyla dolduran bir görünüşü vardı. Hiksoslar hasta atlarını kargaşanın arasından çıkarmaya çalışırlarken biz onları mızraklıyorduk. Onları bizim okçumuzun menziline kadar kovaladık, sonra çevremize ok yağmaya başladığından oradan çekildik.</p>

  <p class="block3">Yorgun atlarımızı geri çekerken Memnon'a, "Daha bitmedi," dedim. "Apachan'ın arabalarını hallettin ama şimdi Beon'un piyadeleri var."</p>

  <p class="block3">Beni Kratas'a götür, diye emretti Firavun.</p>

  <p class="block3">Arabamızı Şilluk saflarının önünde durdurdum. Memnon, Kratas'a seslendi. "Durum nedir, lordum?"</p>

  <p class="block3">Bize yapacak bir iş bulamazsanız adamların ayakta uyuyacaklarından korkuyorum, efendimiz.</p>

  <p class="block3">O zaman sen de onları işe çıkar bakalım.</p>

  <p class="block3">Suluklar ilerlemeye başladılar. Çok garip bir ayak sürümeyle yürüyorlar, her üç adımda bir ayaklarını toprağı titreten bir darbeyle yere vuruyorlardı. Hiksoslar ise disiplinli ve kahraman insanlardı, eğer öyle olmasaydı dünyanın yarısını egemenlikleri altına alamazlardı. Arabalarını dağıtmıştık ama şimdi bronz kalkanları ardında Kratas'ı bekliyorlardı.</p>

  <p class="block3">İki ordu tapınak öküzleri gibi kavuştular. Kara ve beyaz öküzler boynuzlarını kilitlediler ve göğüs göğüse, mızrak.mızrağa bir çarpışma başladı.</p>

  <p class="block3">İki ordu piyadesi dövüşürken Firavun arabalarını geride tutuyor, en küçük bir açıklık ya da düşman saflarında bir zayıflama gördüğü anda oraya sokuveriyordu. Firavunla altın arabada sürekli savaş alanını çevreliyor ve çatışmanın en küçük bir değişikliğini bile gözden kaçırmıyorduk. Memnon yedeklerini en gerekli yerlere tam zamanında sokuyordu.</p>

  <p class="block3">Bu öğretilecek ya da öğrenilecek bir şey değildi. Savaşın temposunu kalbinde ve kanında hissediyor olmalıydı.</p>

  <p class="block3">Savaş alanının ortasında, Kratas'ın çarpıştığı yerde Hiksos saflarının gerilemeye başladıklarını gördüm. Bu bir barajın toprak gövdesindeki ilk çatlak gibiydi. Safları genişlemiş ve kırılma noktasına gelmişti.</p>

  <p class="block3">Ama Memnon bunu benden bile önce görmüştü. "Horus aşkına, Taita, zafer anımız geldi işte."</p>

  <p class="block3">Remrem'in hâlâ beklediği yere dörtnala koştuk. "Hazır mısın, Lord Remrem?" diye seslendi Firavun.</p>

  <p class="block3">Şafak söktüğünden beri hazırım, efendimiz, ama ben Lord değilim.</p>

  <p class="block3">Sen nasıl olur da, kralının sözünü tartışabilirsin? Artık lordsun. Düşman merkezde kopma noktasında. Arabalarını al ve onları Memfis'e kadar kovala.</p>

  <p class="block3">Firavun'um çok yaşa! Remrem arabasına atlayıp birliğinin önüne düştü. Hiksosların sağ kanadına saldırmışlardı.</p>

  <p class="block3">Hemen hemen hiç duraklamadan, düşmanın arkasından en ortaya kadar gittiler. Saldırı tam anında yapılmıştı, Hiksosların merkez hattı birden dağıldı. Derin bir soluk alacak kadar bir süre geçtiğinde kaçmaya başladılar.</p>

  <p class="block3">Kent kapılarına doğru koşuyorlardı ama artık Kratas'ın Sulukları bile onları izleyemeyecek kadar yorgundular. Dizlerine kadar yükselen ölü ve yaralılar arasında durup mızraklarına dayanarak dinlenirken düşmanın kaçmasına izin verdiler.</p>

  <p class="block3">Memnon'un dehası işte bu anda ortaya çıkmıştı. Remrem'in birliğini bu nedenle savaşa en son sürmüştü ve şimdi Remrem düşmanı önüne katmış sürerken kılıcı amansız bir tempoyla inip kalkıyordu.</p>

  <p class="block3">Düşmanın ilk safları kente vardıklarında kapıları yüzlerine kapanmış buldular. Casuslarım ve Ajanlarım görevlerini başarmışlardı. Teb halkı ayaklanmıştı ve kent bizimdi. İlk iş olarak da Hiksosların içeri girmelerini önlemek için kapıları kapatmışlardı.</p>

  <p class="block3">Remrem, Hiksosları hava kararıp atları yorulana kadar kovaladı. Tam otuz mil ileri sürmüştü ve kuzey yolunun her karışı düşman ölüsüyle kaplıydı.</p>

  <p class="softbreak">&nbsp;</p>
</body>
</html>
