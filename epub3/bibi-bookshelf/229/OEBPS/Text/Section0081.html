<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Kraliçe Lostris, Hiksosların nehri geçtikleri</span> haberi gelince savaş konseyini topladı. İlk sorusu Tanus'aydı.</p>

  <p class="block3">“Şimdi nehri geçtiğine göre Salitis'i durdurabilir misin?”</p>

  <p class="block3">“Onu belki yavaşlatabilirim,” diye Tanus dürüst bir yanıt verdi. "Kendisi hakkında çok şey öğrendik. Onu taş duvarlar ya da köle Taita'nın bize sağladığı sivri çubuklar ardında bekleyebiliriz. Ama Salitis'in savaşa girmesi gerekmez. Arabaları çok hızlı olduğu için Asyut'da olduğu gibi mevzilerimizin yanından geçip gidebilir. Hayır, onu durduramam."</p>

  <p class="block3">Kraliçe Lostris bana baktı. "Taita, senin arabaların ne durumda? Hiksoslarla savaşabilirler mi?"</p>

  <p class="block3">"Majesteleri, ona karşı kullanabileceğim kırk arabam var. Onunsa üç yüz. Benim arabalarım Salitis'inkilerden daha hızlıdır, ama adamlarım eğitim ve ustalıkta onun adamlarıyla boy ölçüşemezler. Sonra tekerlek konusu var.</p>

  <p class="block3">Tekerlekleri henüz geliştiremedim. Salitis bizi kolaylıkla ezebilir. Bana zaman ve malzeme verilebilirse tekerlekleri kırılmayan daha iyi arabalar yapabilirim ama atların yenilerini bulamam. Atları tehlikeye atamayız, çünkü onlar gelecekteki zaferimiz için tek umudumuzdur."</p>

  <p class="block3">Biz böyle konuşurken bu kez güneyden bir ulak geldi. Akıntı ve rüzgârın etkisiyle çok hızlı geldiğinden haberi sadece bir günlüktü. Tanus adamın konsey salonuna alınmasını emretti, ulak kraliçenin önünde dizüstü çöktü.</p>

  <p class="block3">“Konuş,” dedi Tanus. "Bize ne haber getirdin?"</p>

  <p class="block3">Ulak canını kaybetmek korkusuyla titriyordu. "Kutsal Majesteleri, donanmamız Asyut'tayken barbarlar Esna'da da nehri geçtiler. Eskiden olduğu gibi atları yüzerek geçirdiler, ama bu kez onların teknelerini geri çevirecek gemilerimiz yoktu. İki Hiksos alayı bu yakaya geçti şimdi. Atları arabalara koşuldu ve şu anda bir kırlangıç gibi uçarak buraya doğru geliyorlar. Üç günde burada olacaklar."</p>

  <p class="block3">Tanus adama yemek verilip bakılması için emirler verene kadar kimse konuşmadı. Öldürülmeyi bekleyen haberci Kraliçe Lostris'in ayaklarını öptü.</p>

  <p class="block3">Yalnız kaldığımızda Tanus, "Salitis'in nehrin bu yakasında dört alayı ve altı yüz arabası var," dedi. "Her şey bitti artık."</p>

  <p class="block3">“Hayır! Hanımımın sesi titriyordu. Tanrılar Mısır'ımızı şu anda terk edemezler. Uygarlığımız yok olamaz. Dünyaya verecek çok şeyimiz var."</p>

  <p class="block3">“Ben savaşabilirim kuşkusuz,” dedi Tanus. "Ama bu sonu değiştirmez. Onların arabaları karşısında ayakta kalamayız."</p>

  <p class="block3">Hanımım bana döndü. “Taita, bunun senin için ne demek olduğunu bildiğimden şimdiye kadar senden istememiştim. Ama son kararı vermeden önce bunu istemek zorundayım. Senden benim için AmonRa falına bakmanı istiyorum. Tanrıların bizden ne istediklerini bilmem gerek."</p>

  <p class="block3">Başımı eğerek, "Gidip sandığımı getireyim," diye mırıldandım.</p>

  <p class="softbreak">&nbsp;</p>
</body>
</html>
