<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Güneye, şelalelerin ötesindeki bilinmeyen</span> vahşi ülkeye gitmek fikri Tanus'la benim daha önce de düşündüğümüz bir şeydi. Firavun'un öfke ve intikamından kaçmayı düşünmüştük o zamanlar. Şimdiyse daha acımasız bir düşmanın önünden kaçıyorduk. Sanki tanrılar bu yolculuğu yapmamızda kararlıydılar ve bundan asla vazgeçmeyeceklerdi.</p>

  <p class="block3">Böylesine büyük bir yolculuk için hazırlanacak fazla zamanımız yoktu. Hiksoslar iki yönden yaklaşmaktaydılar ve Memnon Sarayı çatısındaki gözcülerimiz onların en geç üç gün sonra kentte olacaklarını bildiriyorlardı.</p>

  <p class="block3">Tanus, Kratas'ı elindeki kuvvetlerin yarısının başına geçirip kuzeyde Asyut'tan gelen ve nekropolisle saraya ilk varacak olan Kral Salitis'e karşı gönderdi. Kratas her yolu deneyerek ama ezilmeyerek Salitis'i oyalayacaktı. Daha fazla direnemezse adamlarını gemilere nakledecekti.</p>

  <p class="block3">Tanus ordunun diğer yansını alıp Esna'dan üzerimize gelen Hiksos tümeniyle oyalama savaşı yapmaya gitti.</p>

  <p class="block3">Onlar bu işlerle uğraşırken hanımım da halkımızı ve mallarını donanmamızın kalan gemilerine yükleme işine bakacaktı. Hanımım bu görevi Lord Merkeset'e verdi ve beni de lordun yardımcısı yaptı. Lord Merkeset hem çok yaşlıydı, hem de geçenlerde on altı yaşında bir kadınla evlenmişti. Bu nedenle ne kendisine, ne de bana bir yararı olamazdı. Sonuçta tüm planlama ve uygulama bana kalmıştı.</p>

  <p class="block3">Ancak bunlarla uğraşmadan önce atlarıma bakmak zorundaydım Daha o erken aşamada bile uygar bir halk ve bir millet olarak kalmamızın onlara bağlı olduğunu çok iyi anlamıştım. Esna'da ele geçirdiklerimizle şimdi sürümüzde birkaç bin hayvan vardı. Bu sürüyü yol boyunca daha iyi otlayabilmeleri için dörde ayırdım. Ayrıca küçük sürüler daha az toz kaldıracakları için Hiksos gözcülerinden kaçınmak daha kolay olacaktı.</p>

  <p class="block3">Hui ile arabacılarımı Elefantin adasına doğru yola çıkarırken kendilerine nehir kıyısından değil de, içerlerden, çöle yakın olan taraftan gitmeleri talimatını vermiştim.</p>

  <p class="block3">Atlar gönderildikten sonra artık insanlara dönebilirdim. Yanımıza kaç kişi alacağımızın elimizdeki gemilerle sınırlı olduğu açıktı. Oysa Mısırlıların tümünün bu göçe katılmak isteyeceklerini tahmin ediyordum. Afrika'nın bilinmeyen tehlikeleri arabalarıyla üzerimize uçarak gelmekte olan bu kana susamış canavarlara yeğlenirdi.</p>

  <p class="block3">Sonunda filomuza sadece on iki bin kişi alabileceğimizi hesapladım ve durumu hanımıma bildirdim.</p>

  <p class="block3">Seçme ve geride bıraktıklarımız konusunda acımasız olmamız gerekiyor, dedim.</p>

  <p class="block3">Bunlar benim halkım. Onlardan birini Hiksosların eline bırakmaktansa kendi yerimden bile vazgeçebilirim.</p>

  <p class="block3">Ama majesteleri, yaşlılar, hastalar ve çok gençleri ne yaparız biz? dedim.</p>

  <p class="block3">Tüm yurttaşlara bizimle gelme fırsatı tanınacaktır. Geride ne bir cüzzamlı bırakırım, ne de yeni doğmuş bir bebek.</p>

  <p class="block3">Bunlar benim halkımdır ve onlar gidemezse, Prens Memnon'la ben de burada kalırız." Benim üstümdeki hakimiyetini garantilemek için Memnon'dan söz ettiğini çok iyi biliyordum.</p>

  <p class="block3">Gemiler bu ağırlıkla küpeştelerine kadar suya gömüleceklerdi ama başka bir seçeneğim yoktu. Yine de teknelere ilk olarak daha yararlı ve yaratıcı yurttaşları doldurmayı başardım. Tüm mesleklerden insanlar seçmişti.Taşçılar ve dokumacılar, bakırcılar ve çömlekçiler, debbağlar ve yelkenciler, kâtipler ve sanatçılar, gemi yapımcıları ve marangozlar bunların hepsi de mesleklerinin ustalarıydı. Tümünü güvenlik içinde gemilere bindirdim. En kötü gemilerdeki en kötü yatacak yerleri de, devletin sağlıklı gövdesinin kan emici sinekleri olan rahiplere ve hukuk kâtiplerine vermekten özel bir mutluluk duydum.</p>

  <p class="block3">Bunları yerleştirdikten sonra halk yığınlarının tapınağın altındaki rıhtıma gelmelerine izin verdim.</p>

  <p class="block3">Hanımımın bu kararı nedeniyle seçeceğimiz yük konusunda çok dikkatli olmalıydım. Bilinmeyen topraklarda yeni bir uygarlık kurmak için gereken silah, alet ve hammaddeyi almamız gerekiyordu. Bunun dışında ağırlık ve hacmi azaltacak her yola başvurmuştum. Örneğin, tahıl ve meyve yerine, toprak kavanozlara istenebilecek her bitkinin tohumlarını doldurmuş, ağızlarını balmumu ve katranla sıkı sıkı kapatmıştım.</p>

  <p class="block3">Ambarlarımıza yüklediğimiz her deben yük başka bir şeyin geride bırakılması demekti. Yolculuğumuz on yıl da sürebilirdi, bir ömür boyu da. Yolculuk güç olacaktı. Önümüzde büyük şelalelerin bulunduğunu biliyorduk. O nedenle çok gerekliler dışında yük almak istemiyorduk. Ama hanımımın Firavun'a verdiği söz vardı. Yaşayanlar için yer yokken ölüye ne kadar yer ayırabilecektik?</p>

  <p class="block3">“Ben krala ölüm döşeğinde yemin ettim,” diyordu hanımım. "Onu burada bırakamam."</p>

  <p class="block3">“Majesteleri, kralın cesedi için tepeler arasında kimsenin bulamayacağı işaretsiz bir mezar kazabiliriz. Teb'e döndüğümüzde onu oradan çıkarır ve vaat ettiğiniz büyük cenaze törenini yapabiliriz.”</p>

  <p class="block3">“Yeminimi bozarsam tanrılar bizi terk eder ve yolculuğumuz felakete dönüşür. Kralın cesedi de bizimle gelmelidir.”</p>

  <p class="block3">Yüzüne bir bakmam itirazın hiçbir yararı olmayacağını göstermişti. Büyük granit lahdi açıp altı iç tabutu çıkardık. Bunlar bile o kadar ağırdı ki sadece onları taşımak için bir tekneye ihtiyaç olacaktı.</p>

  <p class="block3">Kraliçe Lostris'e danışmadan bir karar verdim. İşçilere sadece en içteki iki altın tabutu çıkarmalarını emrettim. Bunları kalın bezlere sardık ve Horus'un Soluğu'nun ambarına yerleştirdik.</p>

  <p class="block3">Firavun'un hazinesinin tüm altın, gümüş ve değerli taşlarını da sedir ağacından sandıklara yerleştirdik. Kuyumculara çıkardığımız tabutlardaki altınları eritip külçelere dönüştürmelerini söyledim.Sonra hazine sandıklarıyla külçeleri rıhtımda bekleyen gemilere yükledik. Her gemiye bir sandık ve bir dizi külçe yükleyerek talihsizlik durumunda hazinenin tümünün kaybedilmesini önlemiştim.</p>

  <p class="block3">Son gemi de yüklendiği sırada sarayın çatısındaki gözcülerden Hiksos arabalarının toz bulutlarının göründüğü haberi geldi. Bir saat sonra oyalama savaşı yapan Tanus'un askerleri de gelip gemilere binmeye başladılar.</p>

  <p class="block3">Tanus beni görünce, "Kraliçe Lostris ile prens Horus'un Soluğu'na bindiler mi?" diye sordu.</p>

  <p class="block3">Kalabalığı yararak yanına gittim. "Tüm halkı gemilere binmeden hanımım buradan ayrılmamaya kararlı. Bana seni kendisine götürmemi emretti. Seni saraydaki dairesinde bekliyor."</p>

  <p class="block3">Tanus dehşetle yüzüme baktı. "Düşman geliyor. Kraliçe Lostris ile prens bu başıbozuk alayından çok daha değerlidir. Neden onları zorlamadın?"</p>

  <p class="block3">Güldüm. "Hanımım öyle zorlamaya gelecek bir insan değildir. Bunu sen de benim kadar bilirsin. Halkından birini bile Hiksoslara bırakmamakta kararlı."</p>

  <p class="block3">“Seth o kadının gururunu yok etsin! Hepimizi öldürtecek. Ancak bu sert sözlerine karşın Tanus'un yüzünde bir hayranlık ve gurur ifadesi vardı. "Eh, kendi isteğiyle gelmezse, biz de gider onu getiririz."</p>

  <p class="block3">Kraliçeyi almaya giderken Tanus her iki yandan kente yaklaşan meşum toz bulutlarını gösterdi.</p>

  <p class="block3">Tahmin edemeyeceğin kadar hızlı geliyorlar. Atlarını sulamak için bile duraklamadılar. Gemilere binmeyi hızlandırmazsak halkın yansını kıyıda kıstıracaklar."</p>

  <p class="block3">Rıhtım sadece iki gemi alacak kadar genişti. Halk yolları doldurmuş ve rıhtım kapılarını tıkamıştı. Ağlayıp bağırmaları karışıklığı daha da arttırıyordu. Tam o sırada arkalardan biri, "Hiksoslar geldi! Kaçın! Canınızı kurtarın! Hiksoslar geldiler!" diye bağırdı.</p>

  <p class="block3">Kalabalık paniğe kapılıp öne doğru atılınca çocuklar ayaklar altında ezildiler. Artık tüm kontrol elden kaçmak üzereydi, onurlu kentliler ve disiplinli askerler bile sağ kalma savaşı veren çılgın bir kalabalığa dönüşmek üzereydi.</p>

  <p class="block3">Kraliçe Lostris bizi görünce gülümseyerek ayağa kalktı, kucağındaki Memnon atlayıp Tanus'a koştu.</p>

  <p class="block3">Tanus oğlanı omzuna kaldırarak serbest koluyla hanımımı kucakladı.</p>

  <p class="block3">“Kölelerin nerede? Aton ile Lord Merkeset nerede?” diye sordu. "Onları gemilere gönderdim." . '</p>

  <p class="block3">“Taita senin gitmek istemediğini söyledi. Sana haklı olarak çok kızmış."</p>

  <p class="block3">“Bağışla beni, sevgili Taita.” Onun gülümsemesi yaşamımı aydınlatır ya da kalbimi kırabilirdi.</p>

  <p class="block3">Bunu Kral Salitis'ten dilesen daha iyi olur. Az sonra burada olacak, diyerek kolundan yakaladım. "Bu kaba askerin de geldiğine göre artık gemiye gidebilir miyiz?"</p>

  <p class="block3">Terastan çıkıp saray koridorlarına daldık. Yağmacılar ve hırsızlar bile fareler gibi deliklerine girdiklerinden yapayalnızdık. Ancak hanımımı almaya gelmemizden bu yana durum değişmişti, önümüzdeki yol bomboştu ve halkın son bölümü de gemilere binmişti. Taş duvarların ötesinde gemilerin direklerinin kanal boyunca açık nehre doğru ilerlediklerini görüyordum.</p>

  <p class="block3">Birden kıyıda sadece bizim kaldığımızı anlayınca dehşete kapıldım. Üstelik boş rıhtıma varmak için önümüzde daha yarım millik yol vardı.</p>

  <p class="block3">Kaptana beklemesini söylemiştim, diye inledim. "Ancak Hiksoslar bu kadar yaklaşınca kendi güvenliklerinden başka bir şeyi düşünmediler tabii."</p>

  <p class="block3">“Şimdi ne yapacağız?” dedi hanımım.</p>

  <p class="block3">“Nehir kıyısına varabilirsek Remrem ya da Kratas bizi görüp bir kayık gönderebilir belki,” dedim.</p>

  <p class="block3">“Bu yana!” diye bağırdı Tanus. "Beni izleyin. Taita, sen hanımın bak."</p>

  <p class="block3">Tam yola çıkmıştık ki, at seslerini ve arabaların gacırtısını duydum Sesler çok yakından gelmişti. Kendi atlanınız üç gün önce gitmişler arabalarımız da sökülüp gemilere yerleştirilmişti. Şimdi seslerini duyduğum arabalar henüz taş duvarın ötesindeydiler ama kime ait olduklarım çok iyi biliyorduk.</p>

  <p class="block3">Hiksoslar, diye mırıldandım. Olduğumuz yerde durduk. "Keşif kollarından biri olmalı."</p>

  <p class="block3">Seslerden sadece iki üç araba olduğu anlaşılıyor, dedi Tanus. "Ama bu kadar da yeter. Önümüz kesildi artık."</p>

  <p class="block3">Hanımım yapmacık olduğunu bildiğim bir sakinlikle, "Galiba biraz geç kaldık," diyerek tam bir güvenle Tanus'la bana baktı. "Şimdi ne yapmamızı öneriyorsunuz?"</p>

  <p class="block3">Tanus elini kaldırarak konuşmamamızı işaret etti. Durup duvarın öte yanındaki yoldan geçen arabaların sesini dinledik.</p>

  <p class="block3">Birden tekerlek sesleri kesilince sert ve boğazdan gelen seslerle konuşmalar duyuldu. Tam altımızda olmalıydılar.</p>

  <p class="block3">Tanus yine sesimizi çıkarmamamızı işaret etti. Prens Memnon böyle bir baskıya alışkın değildi. O da sesleri duymuş ve tanımıştı.</p>

  <p class="block3">Her zamanki tiz sesiyle, "Atlar!" diye bağırdı. "Atları görmek istiyorum."</p>

  <p class="block3">Bunun üzerine hemen sert bir ses duyuldu. Hiksoslu bir emir verdi, kılıçlar sakırdadı. Sonra merdivenlerden çıkan ayak sesleri geldi.</p>

  <p class="block3">Önce uzun miğferleri, sonra da kendileri göründü. Beş kişi kılıçlarını çekmiş olarak üzerimize doğru koşmaya başladılar.</p>

  <p class="block3">Biri diğerlerinden daha uzun boyluydu. Sakal bıraktığı ve Hiksoslar gibi kurdelelerle süslediği için onu ilk bakışta tanımamıştım. Ancak asla unutamayacağım bir sesle bağırdı sonra. "Demek sensin, genç Harrab! Yaşlı köpeği öldürdüm, şimdi de enciğini öldüreceğim!"</p>

  <p class="block3">Firavun'un hazinesinin kokusunu almış bir çakal gibi ilk gelenin Lord İntef olacağını tahmin etmeliydim. Hiksoslardan önce koşmuş ve anıt mezara ilk giren kişi olmak istemişti. Ancak o kadar böbürlenmesi karşın Tanus'un üzerine saldırmayarak Hiksoslu arabacılara işi kendisi için yapmalarını işaret etti.</p>

  <p class="block3">Tanus, Memnon'u omzundan alıp bir bebekmiş gibi bana fırlattı.</p>

  <p class="block3">“Kaçın!" diye bağırdı. "Ben bunları oyalayıp size zaman kazandırırım.” Sonra merdiven başında duran ve kılıçlarını çekecek kadar geniş yerleri olmayan Hiksosların üzerine saldırdı. Birincisini o çok usta olduğu hamleyle kılıcını boğazına sokarak öldürdü.</p>

  <p class="block3">“Orada durup bakmayın!” diye omzu üzerinden seslendi. "Kaçın!"</p>

  <p class="block3">Orada durup bakıyor değildim, kucağımdaki çocukla verdiği emrin ne kadar boş olduğunu düşünüyordum. Kollarımın arasındaki bu yükle asla nehir kıyısına varamazdım.</p>

  <p class="block3">Duvarın kenarına gidip aşağıya baktım. Tam altımda iki Hiksos arabası duruyordu. Arabaların başında bir kişi bırakmışlar, diğerleri yukarı çıkmışlardı. O da iki arabanın başında duruyordu ve dikkatini hayvanlara vermişti. Benim başı üzerinde olduğumu görmemişti.</p>

  <p class="block3">Hâlâ Memnon'u kucaklamış olarak bacaklarımı korkuluğun öteki yanına attım ve kendimi aşağıya bıraktım. Prens korkuyla bağırdı düşerken. Hiksoslu arabacının! olduğu yer dört insan boyu vardı. Bacağımı kırmam işten bile değildi ama doğruca Hiksoslunun kafasının üzerine düşmüştüm. Darbenin şiddetinden adamın boynu çat diye kırıldı ve altımızda yere serilerek düşüşümüzü yumuşatmış oldu.</p>

  <p class="block3">Hemen ayağa fırladım, Memnon'u en yakın arabanın içine atıp hanımıma baktım. Ta yukarda korkuluktan uzanmış bana bakıyordu.</p>

  <p class="block3">“Atla! Seni tutarım!” diye bağırdım. Lostris bir an bile duraksamadan ve hazırlanmama fırsat vermeden kendini aşağı bıraktı. Tam üstüme düşmüş, kısacık etekleri dalgalanarak o uzun bacakları ortaya çıkmıştı. Onun düşüş şiddetiyle soluğum kesildi, ikimiz birlikte yere yuvarlandık.</p>

  <p class="block3">Ancak hiç gecikmeden hemen ayağa fırlayıp onu da kaldırdım. Lostris'i arabadan içeri atarak, "Sen Memnon'a bak!" diye bağırdım. Lostris çocuğu arabadan kaçmak üzereyken yakaladı. Oğlan hâlâ korkudan ağlıyordu. Ben onların üstünden geçerek dizginleri ele aldım.</p>

  <p class="block3">“Sıkı tutunun!” Atlar yerlerinden fırladı, arabayı usta bir hareketle duvarın tam dibine getirdim. Tekerleklerden biri üstüne düşerek öldürdüğüm adamın cesedi üzerinden geçti.</p>

  <p class="block3">“Tanus! Bu tarafa, Tanus!" diye bağırdım.</p>

  <p class="block3">Tanus korkuluğun üzerine çıkmış, orada dengesini bularak çevresini ağaca kıstırılmış leoparı saran köpekler gibi kuşatan arabacılarla savaşmaya çalışıyordu.</p>

  <p class="block3">“Atla, Tanus, atla!” diye bağırdım. Tanus taş duvarın kenarına indi ve oradan atlayarak atlardan dış kenardakinin sırtına oturdu. Kılıcı elinden fırlayıp bir kenara düşerken iki eliyle hayvanın boynuna sarıldı.</p>

  <p class="block3">Ben hemen atları dehleyip dizginlerin ucuyla kıçlarına vurdum. Hayvanlar dörtnala koşmaya başladılar. İlerde nehrin ortasında donanmamızın yelkenlerini görüyordum, hatta Horus'un Soluğu'nun bayrağını bile seçebiliyordum o direk ormanı arasında. Kıyıya kadar yarım mil yolumuz vardı.</p>

  <p class="block3">Arkama bakınca Lord İntef ile adamlarının merdivenden aşağı koşup diğer arabaya atladıklarını gördüm. Arabaya bir zarar vermediğim için kendime lanetler yağdırdım. Koşumları kesip atları kovalamak bir anlık işti. Ancak hanımımı ve prensi kurtarma heyecanıyla düşünememiştim işte.</p>

  <p class="block3">Lord İntef arkamızdan geliyordu. Daha yüz adım yol almamıştı ki, onun arabasının bizimkinden hızlı olduğunu anladım.</p>

  <p class="block3">Tanus'un atın sırtında olması bizim hızımızı kesiyorduş iriyarıydı ve iki eliyle de atın boynuna sarılmıştı. Korkudan donmuş gibiydi. Sanırım onun korktuğunu ilk kez orada gördüm. Okuyla dimdik durup aslan vurduğuna tanık olmuştum, ama attan korkuyordu işte.</p>

  <p class="block3">Arkamdan gelen arabayı düşürmemeye çalışarak tüm dikkatimi kanallar ve hendekler arasından geçerek kıyıya ulaşmaya verdim. Benim Taita aracımla kıyaslandığında Hiksos arabası ağır ve hantaldı. Tahta tekerlekler ve bıçaklar sürülü tarlaların killi topraklarında güçlükle dönüyor, ön ve yanlarındaki bronz zırhlarla süsler arabayı iyice ağırlaştırıyordu. Atlarda ben dizginleri almadan iyice yorulmuş olmalılardı. Ağızlarından beyaz köpükler akıyordu ve sırtları terden cilalanmış gibiydi.</p>

  <p class="block3">Daha yolu varılamamıştık ki, arkamızdan hızla yaklaşan arabadan Lord İntef in sesini duydum. 'Taita, eski sevgilim benim, beni hâlâ seviyor musun? ölmeden önce bunu bir kere daha kanıtlamanı istiyorum." Diye bağırdı. Sonra. "Benim önümde diz çökecek ve ağzın dolu olarak öleceksin.” sözlerinin ne anlama geldiğini düşününce tüylerim diken diken oldu. Tam önümüzde bir sulama hendeği vardı; derin, kenarları da dik olduğundan hendek boyunca ilerlemeye başladım.</p>

  <p class="block3">Hiksos arabası her an biraz daha yaklaşıyordu.</p>

  <p class="block3">“Ve sen, sevgili kızım, seni oynamaları için Hiksoslu askerlere vereceğim. Sana Harrab'ın göstermeyi unuttuğu bir iki numara öğretirler. Artık piçin olduğuna göre sana ihtiyacım kalmadı.”</p>

  <p class="block3">Lord İntef’in niyetini anlamıştım. Mısır'ın krallık ailesinin bir çocuğu, Hiksosların satrapı bile olsa, halkımızın sadakatine sahip olacaktı. Kral Salitis ve Lord İntef iki krallığı Prens Memnon'u kukla gibi kullanarak yöneteceklerdi. Bu fatihlerin eski ve etkin yöntemiydi.</p>

  <p class="block3">Lord Harrab, bu zevki çok uzun zamandır bekliyordum. Seni ne yapacağız acaba? Önce seninle birlikte askerlerin kızımla gönül eğlendirmelerini seyredeceğiz... Pisliklerini duymamak için kulaklarımı kapatmaya çalıştım ama sesinden kurtulmak olanaksızdı.</p>

  <p class="block3">Ben önümüzdeki tehlikeli ve engebeli araziyi dikkatle kollarken birden gözümün ucuyla Hiksoslu arabanın atlarının arabamızla bir hizaya geldiklerini fark ettim. Başımı çevirip bakınca İntef'in ardındaki iriyarı Hiksos okçusunun yayına bir ok takmakta olduğunu gördüm. Aramızdaki mesafe o kadar azdı ki, arabanın sıçrayıp zıplamasına karşın birimizi mutlaka vururdu.</p>

  <p class="block3">Tanus safdışı kalmıştı. Kılıcını sarayın önünde düşürmüştü ve yaklaşan arabanın öteki yanındaki atın sırtına tutunmaya çalışıyordu. Benim sadece küçük hançerim vardı ve Kraliçe Lostris de oğlunu korumak için üzerine kapanmıştı.</p>

  <p class="block3">Tam o anda Hiksoslu arabacının yaptığı hatayı fark ettim. Atlarını bizimle sulama hendeği arasına sokmuş, böylece manevra yapacak yeri kalmamıştı.</p>

  <p class="block3">Okçu yayını kaldırıp gerdi. Bana nişan almıştı. Okbaşının dikenli ucu üzerinde gözlerini görüyordum. Kaşları kalın ve kara, gözleri bir timsahınkiler kadar koyu renkli ve amansızdı. Hiksos atları şimdi tekerleğimin hizasındaydılar. Dizginleri toplayıp atlarımı onlara doğru çevirdim. Parıltılı bronz bıçaklar atların ayaklarına biraz daha yaklaştılar.</p>

  <p class="block3">Hiksoslu sürücü hatasını anlayınca bağırdı. Atları hendekle o zalim bıçaklar arasında kalmıştı. Bıçaklar bana en yakın olan kocaman hayvandan sadece bir karış uzaklıktaydı şimdi.</p>

  <p class="block3">Hiksoslu o anda yayını boşalttıysa da benim ani hareketim onu da şaşırtmıştı. Ok omzumun üzerinden geçerken çakmaktaşı ucu kulağıma sürtündü ve gömleğime bir damla kan damladı.</p>

  <p class="block3">Sürücü manevrama karşılık vermek için benden uzaklaşmaya çalışmıştı ama tekerleği de hendeğin kenarındaki yumuşak toprağa girmiş ve toprak çökmeye başlamıştı. Hiksos arabası hendeğe devrilirken arkadaki iki yolcusunun havaya fırladıklarını gördüm, arabacıysa devrilen arabanın altında kalıp ezilmişti.</p>

  <p class="block3">Bizim arabamız da şimdi çok tehlikeli olabilecek kadar yaklaşmıştı hendeğe, ama atlara hakim olup yeniden kenara çekebildim.</p>

  <p class="block3">Hayvanları biraz yavaşlatınca dönüp baktım. Hiksos arabasının hendeğin içinde kaybolduğu yerden bir toz dumanı yükseliyordu. Nehir kıyısı iki yüz adım ilerimizdeydi ve artık güvenlikle aramızda hiçbir şey kalmamıştı.</p>

  <p class="block3">Arkama dönüp son bir kere baktım. Bana ok atmış olan Hiksoslu sürücü düştüğü yerde kıpırdamadan yatıyordu. Lord İntef hendeğin biraz ilersine düşmüştü. Kıpırdamamış olsaydı, onu orada öylece bırakabilirdim, ancak tam o anda doğruldu ve sallanarak ayağa kalktı.</p>

  <p class="block3">Birden ona duyduğum nefreti tüm gücüyle hissettim ve kafam bir anda kaynamaya başladı. Sanki gözlerimin ardında bir damar patlamış gibi ortalık karardı ve kızıl kan rengine büründü. Vahşi bir çığlık atarak arabayı o dar alanda çevirerek atları yeniden geldiğimiz yola sürdüm.</p>

  <p class="block3">Lord İntef tam önümde duruyordu. Düştüğünde miğferiyle silahlarını kaybetmişti ve dizleri üstünde sallanıyordu. Atlan yine dörtnala kaldırdım. Arabayı doğruca ona nişanlamıştım. Tam üzerine vardığımda birden kendini yana attı. Onu sendelerken görünce zayıf ve çaresiz olduğunu sanmıştım. Oysa köpekler tarafından kovalanan bir çakal kadar hızlı ve çevikti. Araba ağır ve hantal olduğundan onun kaçışını izleyecek kadar kolay manevra yapamıyordum.</p>

  <p class="block3">İntef'i ıskalayıp yanından geçtim. Dizginleri çektiysem de ağır ara döndüremeden yüz adım ileri gitmiştim. Dönüp geldiğimde İntef hendeğe doğru koşuyordu. Oraya varırsa kurtulacaktı. Bir küfür savurarak atlara yol verdim yine.</p>

  <p class="block3">İşte o anda tanrıları onu terk ettiler. Hendeğe varmış sayılırdı, ama omzu üzerinden bana baktığı için bastığı yeri görmüyordu. Bir taşa çarptığı anda ayağı burkuldu. Yere yuvarlansa da bir cambaz gibi hemen fırladı yine. Koşmaya çalıştı ama kırık bileğiyle beceremedi, kendini hendeğe atmak için döndü.</p>

  <p class="block3">Ancak arabanın tekerlek bıçaklarından kaçamadı. Dönen bıçaklardan biri zırhının balık sırtı zincirlerine takılmıştı Bıçağın ucu zırhı delip etine girdi. Bıçak durmadan döndüğü için barsakları da onunla birlikte dönerek gövdesinden boşalıyordu. Pazarda balıkçı kadınların içini boşalttıkları o büyük balıklardan birini andırıyordu artık.</p>

  <p class="block3">Onun çığlıklarını bir daha ömrümün sonuna kadar duymak istemem. O ses kimi zaman hâlâ rüyalarıma girdiği için böylece bana son kötülüğünü de yapmış oldu. Çok istememe karşın onu asla unutamadım.</p>

  <p class="block3">Arabaya bağlı olduğu o iğrenç zincir sonunda kopunca İntef tarlanın ortasında kaldı. Artık çığlıkları kesilmiş, kıpırdamadan yatıyordu.</p>

  <p class="block3">Atları durdurdum, Tanus hayvanın sırtından inip hanımımla prensi arabadan aldı ve kucakladı. Hanımım ağlıyordu.</p>

  <p class="block3">“Çok korkunçtu. Bize ne yapmış olursa olsun, yine de babamdı.”</p>

  <p class="block3">“Bitti artık,” dedi Tanus. “Tamam işte. Bitti artık."</p>

  <p class="block3">Prens Memnon annesinin omzundan dedesinin cesedine bütün küçük çocuklarda olan o merakla bakıyordu. Birden o ince sesiyle, "Kötü bir adamdı," dedi.</p>

  <p class="block3">“Evet, çok kötü bir adamdı,” dedim.</p>

  <p class="block3">“Kötü adam öldü mü şimdi?”</p>

  <p class="block3">“Evet, Mem, öldü. Artık geceleri daha rahat uyuyabileceğiz.”</p>

  <p class="block3">Yeniden arabaya binip gitmekte olan donanmaya yetişmeye çalıştık. Sonunda Kratas'ın gemisinin yanı sıra gitmeye başlayınca o yabancı arabadakilerin bizler olduğunu fark etti. O kadar uzaktan bile yüzündeki şaşkınlık seçiliyordu.</p>

  <p class="block3">Daha sonraları bana bizim öndeki gemilerden birinde olduğumuzu sandığını söyledi.</p>

  <p class="block3">Arabadan ayrılmadan önce atları serbest bıraktım. Sonra Kratas'ın gönderdiği kayığa binmek için suya girdik.</p>

  <p class="softbreak">&nbsp;</p>
</body>
</html>
