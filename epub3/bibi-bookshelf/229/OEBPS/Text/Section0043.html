<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Küçük iskelemize çıkıp da merdivenlerden</span> tırmanırken hava neredeyse kararmak üzereydi. Köle kızlardan biri kapının önünde durmuş kulağını ovuşturarak ağlıyordu.</p>

  <p class="block3">Ne olduğunu sorunca hanımımın vurduğunu söyledi. Bir köleyi dövmek önemli bir şey değilse de, buna çok şaşmıştım doğrusu. Hanımım evde kimseye el kaldırmazdı. Öfkesi burnunda olmalı, diye düşünerek adımlarımı ağırlaştırdığımda içerden bir başka kız ağlayarak çıktı. Hemen ardından da hanımım göründü. Beni görünce kovaladığı kızı unutmuştu.</p>

  <p class="block3">Nerede kaldın? diye üzerime yürüyünce öfkesinin bana olduğunu anladım. "Seni limana öğleden önce göndermiştim. Nasıl olur da beni bu kadar bekletirsin?"</p>

  <p class="block3">Burada, dedim, sonra kızların duymaması için sesimi alçalttım. Tanus burada, yarından sonra sana verdiğim sözü tutacağım."</p>

  <p class="block3">Lostris'in havası birden değişiverdi, yerinden fırladığı gibi boynuma sarıldı, sonra gönüllerini almak için köle kızları aramaya gitti.</p>

  <p class="softbreak">&nbsp;</p>
</body>
</html>
