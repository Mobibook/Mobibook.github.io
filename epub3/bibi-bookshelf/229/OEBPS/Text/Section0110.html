<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Memnon ile taktiğimizi titizlikle geliştirmiştik</span> ve araba manevralarımızdan biriymiş gibi başarıyla tamamladık.</p>

  <p class="block3">Tanus'u ikna etmek kolaydı. Arkun tarafından yenilgiye uğratıldığını asla unutmamıştı. Memnon'la ben, Arkun'un kılıcının onun bronz kılıcını nasıl kestiğini ve ben araya girmemiş olsaydım onu nasıl öldüreceğini konuştukça Tanus küçük düşmekten kendi kendini yiyordu.</p>

  <p class="block3">Memnon sonra bana bu efsanevi silahın nasıl bir şey olduğunu sorunca Tanus öfkesini unutup sorular yağdırmaya başladı.</p>

  <p class="block3">Bu Prester Benilon mavi kılıcı savaş ganimeti ilan etti, dedim. "Onu ele geçiren sahibi olur."</p>

  <p class="block3">Arkun'a karşı harekete geçersek o vadilerde arabaları kullanamayız, dedi Memnon. "Orada piyade kullanmak gerekecek. Lord Tanus, sizce Şilluklar Etiyopyalılara karşı başarılı olurlar mı?" Memnon, Tanus'a hâlâ resmi dille hitap ediyordu. Benim yokluğumda babası olduğunu öğrenmediği anlaşılıyordu.</p>

  <p class="block3">Oyunumuzu bitirdiğimizde Tanus da ikimiz kadar hevesliydi bu serüvene atılmak için. Kraliçe Lostris'e karşı kampanyamızı yürütmeye Sadığımızda artık o da bizim safımızdaydı.</p>

  <p class="block3">Hanımım Mısır'a dönme hayalimizin gerçekleşmesi için araba ve atların çok önemli olduğunu anlamıştı. Presler Benilon'un bana verdiği atı kendisine gösterip üstünlüklerini anlattım. Sonra da ölü Firavun’a verdiği sözü hatırlatarak, Presler Benilon mezar vadisini size verecek dedim. "Savaşçıları vadiyi mezar soyguncularına karşı koruyacaklar Vadi bir de tabu ilan edecek. Etiyopyalılar batıl inançlı insanlardır. Biz Teb'e döndükten çok sonra bile bu yasağa uyacaklardır."</p>

  <p class="block3">Memnon'a, Arkun'a karşı girişilecek bu seferde gönül işinin rol oynadığını annesine söylememesini tembih etmiştim.</p>

  <p class="block3">Bunun bize bir yararı olmazdı. Her anne aynı zamanda bir sevgilidir; oğlunun daha genç bir kadın tarafından elinden alınmasından hoşlanmaz.</p>

  <p class="block3">Hiçbir kadın, hatta bir kraliçe bile, üçümüzün kurnazlığına karşı direnemezdi. Kraliçe Lostris, Adbar Seged'e sefer düzenlememizi kabul etti.</p>

  <p class="softbreak">&nbsp;</p>
</body>
</html>
