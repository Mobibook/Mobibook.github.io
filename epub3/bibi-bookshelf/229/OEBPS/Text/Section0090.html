<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Bu arada taşçı ustaları Kraliçe</span> Lostris'in yapılmasını emrettiği anıtı bitirmişlerdi. Bu üç insan boyunda bir taştı. Ustalar kesmeye başlamadan önce kayalarda boyunu ve biçimini ben çizmiştim. Taş anıt şelalenin ilersindeki bir tepenin üzerine dikildikten sonra herkes altına toplandı ve kraliçe taşı nehir tanrıçasına adayarak ustaların cilalı taş üzerine kazıdıkları yazıyı yüksek sesle okudu.</p>

  <p class="block3">"Ben, Mısır Naibi ve Firavun Sekizinci Mamose'nin dul eşi ve benden sonra iki krallığın hükümdarı olacak Veliaht Prens Memnon'un annesi. Kraliçe Lostris bu taşın dikilmesini emrettim.</p>

  <p class="block3">Bu, barbarlar tarafından sürüldüğüm vahşi topraklardan bir gün döneceğime dair Mısır halkına verdiğim sözün ve ettiğim yeminin göstergesidir.</p>

  <p class="block3">Bu taş buraya hükümdarlığımın birinci yılında, Firavun Keops'un büyük piramidinin yapılmasının dokuz yüzüncü yılında yerleştirilmiştir.</p>

  <p class="block3">Bu taş dönüş sözümü yerine getirene kadar piramit kadar sabit dursun burada."</p>

  <p class="block3">Kraliçe sonra herkesin gözü önünde şelaleden geçişi mümkün kılan Tanus, Kratas, Remrem ve Astes'in omuzlarına Cesaret Altınını yerleştirdi.</p>

  <p class="block3">Son olarak beni çağırmıştı; ben önünde diz çökerken sadece benim duyacağım bir sesle, "Seni nasıl unutabilirdim, sevgili Taita?" diye fısıldadı. "Senin yardımın olmadan buraya kadar asla varamazdık. Ve senin bu güzel süslerden ne kadar hoşlandığını da iyi bilirim." Sonra da boynuma ağır Övgü Altınını geçirdi. Daha sonra tarttığımda altın otuz deben geldi ki, bu Firavun'un bana verdiğinden beş deben daha ağırdı.</p>

  <p class="block3">Gemiye dönerken hanımımın yanında yürüyerek devekuşu tüylerinden yapılma şemsiyesini başı üzerinde taşırken bana bakıp birkaç kere gülümsedi. Her bir gülümsemesi benim için omuzlarımdaki o ağır altın zincirden daha değerliydi.</p>

  <p class="block3">Ertesi sabah yeniden Horus'un Soluğu'na bindik ve burnumuzu bir kere daha güneye çevirdik. Uzun yolculuk başlamıştı.</p>

  <p class="softbreak">&nbsp;</p>
</body>
</html>
