<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Kralın yanına döndüğümde hanımıma</span>, 'Tümüyle umutsuz değiliz," diye fısıldadım. 'Tanus askerlerini toparlıyor. Mısır'ı bu Hiksostan kurtaracak bir insan varsa, o da Tanus'tur." Sonra krala döndüm ve hastam dışında her şeyi unuttum.</p>

  <p class="block3">Yarayı muayene ederken âdetim olduğu üzere yüksek sesle konuşuyordum. Su saatine göre ok bedene gireli bir saat bile olmamıştı ama kırık okun çevresindeki etler daha şimdiden şişmiş ve morarmıştı.</p>

  <p class="block3">Ok çıkarılmalı. Ucunu orada bırakırsam yarın sabaha kadar ölür. Kralın beni duymadığını sanıyordum ama sesimi duyunca gözlerini açtı.</p>

  <p class="block3">“Yaşama umudum var mı?” diye sordu.</p>

  <p class="block3">Her zaman bir umut vardır, dedim. İçtenlikli davranmıyordum. Bunu sesimde ben bile fark etmekteydim. Kral da fark etmişti ama.</p>

  <p class="block3">“Teşekkür ederim, Taita. Benim için elinden geleni yapacağından eminim ve başarısız olursan bunun senin yüzünden olmayacağını biliyorum." Çok iyi yürekliydi, çünkü benden önce pek çok hekim, kralı yaşatamadıkları için ipin ucunda sallanmışlardı.</p>

  <p class="block3">“Okun başı derine gömülmüş, çok acı verecek ama hafifletmek için ilaç vereceğim.”</p>

  <p class="block3">“Kraliçe Lostris nerede?”</p>

  <p class="block3">"Buradayım, efendimiz,'' dedi yanıbaşında duran Lostris.</p>

  <p class="block3">“Söylemek istediğim şeyler var. Tüm vezirlerim, kâtiplerim gelsinler ve sözlerime tanık olup kaydetsinler." Hepsi gelip daracık kamaraya doluştular.</p>

  <p class="block3">Firavun hanımıma uzandı. "Elimi tut ve beni dinle." Lostris yatağın yanına oturdu, kral soluk soluğa konuşmaya başladı.</p>

  <p class="block3">"Ölecek olursam Kraliçe Lostris oğlumun naipliğini yapacaktır. Onun güçlü ve sağduyulu bir insan olduğunu öğrendim. Öyle olmasaydı bu görevi kendisine vermezdim."</p>

  <p class="block3">Büyük Mısır, bu güveninize teşekkür ederim, diye Lostris mırıldandı. Kral artık sadece ona hitap ederken sesini herkes duyabiliyordu.</p>

  <p class="block3">“Çevrene dürüst ve akıllı insanlar al. Oğlumu seninle konuştuğumuz gibi krallığa hazırla. Bu konudaki fikirlerimi biliyorsun.”</p>

  <p class="block3">“Başüstüne, majesteleri.”</p>

  <p class="block3">“Asayı alacak yaşa gelince bunu kendisinden esirgeme. O benim hanedanımı sürdürecektir.”</p>

  <p class="block3">“Emirleriniz yerine getirilecektir, o sadece babasının değil, benim de oğlumdur.”</p>

  <p class="block3">“Sen hükümdarlık yaparken akıllı ol ve halkıma iyi bak. Krallık alametlerini elinden almak isteyenler olacaktır... sadece bu yeni ve zalim düşman Hiksos değil, tahtına çok yakın olanlar da. Ama hepsine karşı çıkmalısın. Çifte tacı oğlum için koru.”</p>

  <p class="block3">“Emirleriniz yerine getirilecektir, Firavun Hazretleri.”</p>

  <p class="block3">Kral bir süre susunca bayıldığını sandım, ama birden yine hanımımın eline sarıldı.</p>

  <p class="block3">“Sana son bir görev daha vereceğim. Mezarım ve tapınağım tamamlanmadı. Şimdi bu feci yenilgiyle onlar da tehdit altına girdi. Generallerim önleyemezlerse Hiksoslar, Teb'e kadar geleceklerdir.”</p>

  <p class="block3">“Böyle bir şey olmaması için tanrılara yakaralım,” diye hanımım mırıldandı.</p>

  <p class="block3">“Benim Ölüler Kitabına uygun olarak mumyalanıp tüm hazinemle birlikte gömülmemi sağlamanı istiyorum.”</p>

  <p class="block3">Hanımım bir şey söylemedi. Sanırım o anda bile Firavun'un kendisine ne kadar güç bir görev yüklediğinin farkındaydı.</p>

  <p class="block3">Firavun parmaklarının boğumlan bembeyaz kesilene kadar karısının elini sıkarken hanımım gözlerini kapattı. "Bana kendi hayatın ve ölümsüzlüğünün üzerine söz vermeni istiyorum. Maiyetim ve vezirlerim önünde yemin et. Koruyucu tanrın Hapi adına ve kutsal üçlü Osiris, İsis ve Horus adına yemin et."</p>

  <p class="block3">Kraliçe Lostris yalvaran bakışlarını bana çevirdi. Bir kere söz verirse sözünü her ne pahasına olursa olsun tutacağını biliyordum. Bu bakımdan âşığından fark sızdı. İkisi de aynı şövalyelik düsturuna bağlıydılar. Ve hanımıma yakın olanların da aynı bedeli ödemelerinin bekleneceğini biliyordum. Krala şimdi verilecek bir söz hepimizi, hatta Prens Memnon ile köle Taita'ya da bir gün yük olabilirdi. Ancak ölüm döşeğin . yatan kralın isteğini reddetmesi de sözkonusu olamazdı. Gözle örülmeyecek kadar hafifçe başımı salladım. Daha sonraları bu yeminin ince noktalarını dikkatle inceleyecek ve bir hukuk kâtibi gibi daha mantıklı bir yorum getirmeye çalışacaktım.</p>

  <p class="block3">“Hapi ve bütün tanrılar adına yemin ederim,” dedi Kraliçe Lostris. ilerki yıllarda belki de yüz kere bunu yapmamış olmasını dileyecektim, kral mutlulukla içini çekerek karısının elini bıraktı. "Öyleyse, artık sana hazırım, Taita. Ve tanrıların bana çizdikleri kadere. Sadece oğlumu bir kere daha öpmeme izin ver."</p>

  <p class="block3">Genç prensi kendisine getirirlerken ben de kamarayı boşalttım. Sonra güçlü bir Kızıl Shepen hazırladım; çünkü acının en iyi çabalarımı bile boşa çıkaracağını ve hastamın kaybına yol açacağını iyi bilirdim.</p>

  <p class="block3">Kral ilacı içtikten sonra gözbebeklerinin kısılmasını ve gözlerinin kapanmasını bekledim, sonra da prensle dadılarını da dışarı çıkardım.</p>

  <p class="softbreak">&nbsp;</p>
</body>
</html>
