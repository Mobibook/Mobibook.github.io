<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Tanus'u saatlerce aradıysam da</span>, kaldığı yeri terk etmişti ve her zaman uğradığı yerlerin hiçbirinde görünmemişti.</p>

  <p class="block3">Sonunda araştırmayı bırakıp köle oğlanlar bölümündeki kendi daireme döndüm. Krallık filosu güneye doğru yolculuğuna hazırlanıyordu, Ben eşyalarımı hazırlamak zorundaydım.</p>

  <p class="block3">Kehanetin ve Tanus'u görme nin verdiği iç sıkıntısını bir yana bırakıp yuvam olarak bildiğim bu tek yerden ayrılma hazırlıklarına başladım.</p>

  <p class="block3">Hayvanlarım beklenmedik bir şey olduğunun farkındaydılar, biri kendine göre bağırıp ötüyor, dikkatimi çekmeye çalışıyordu. Yabani kuşlar dışardaki taş döşeli terasta uçuşup dururlarken yatağıma en yakın köşedeki sevgili atmacalarım tünedikleri yerden tüylerini kabartarak bana sesleniyorlardı. Kedilerim, köpeklerim ve evcil ceylanım ayaklarıma dolaşıyor, toplanmamı geciktiriyorlardı.</p>

  <p class="block3">Birden yatağımın yanındaki ekşi keçi sütü bakracını gördüm. Köle çocuklar bu en sevdiğim içeceği hep hazır tutarlardı.</p>

  <p class="block3">Hayvanlarım da sütten hoşlandıklarından bakracı dışarı taşıyıp hepsinin çanaklarına doldurdum. Hayvanlar birbirlerini iterek sütün başına üşüşünce onları orada bırakıp içeri girmemeleri için hasır perdeyi çektikten sonra işime devam ettim.</p>

  <p class="block3">Sonunda kutuları doldurup duvarın kenarına yığdığımda birden ortalığın sessizleştiğini fark ettim. Dışardan ne kedi köpek gürültüsü geliyordu, ne de kuş ötüşleri. Hemen gidip perdeyi çektim. Odaya dolan güneş ışığı bir an gözlerimi kamaştırdı. Sonra kendimi toparladım ve boğazımdan bir dehşet çığlığı koptu. Hayvanlarım terasın bir köşesinde yığılmış yatıyorlardı. Hepsi de ölmüştü. Boşuna birinden diğerine koşup bir yaşam belirtisi aradım. Sonra da diz çöküp ağlamaya başladım.</p>

  <p class="block3">Bu felaketin nedenini düşünmek aklıma gelene kadar epey zaman geçmişti. Sonra kalkıp boş çanaklardan birini aldım.</p>

  <p class="block3">Koklayarak benim için hazırlanmış zehirin cinsini öğrenmeye çalıştım. Ekşimiş süt kokusu diğer bütün kokuları bastırıyordu; ama zehirin ani tesirli ve öldürücü olduğu da belliydi.</p>

  <p class="block3">Bakracı yatağımın yanına kimin koyduğunu düşündüm ama aslında bunu oraya getiren el önemli değildi. Bu iş için emri kimin verdiğini biliyordum. Lord İntef, "Elveda, benim eski sevgilim. Artık ölmüş sayılırsın," demişti ve sözlerini gerçekleştirmek için de fazla beklememişti.</p>

  <p class="block3">Çılgına dönmüştüm. Daha önce hiç bilmediğim bir öfkeyle titrediğimi fark ettim. Belimdeki hançeri çektim ve ne yaptığımı düşünmeden merdivenlerinden aşağı koştum. Sabahın bu saatinde İntef’in su telhcesinde olacağını biliyordum. Artık onu efendim İntef olarak düşünemiyordum. Bana yaptığı bütün kötülükler, verdiği bütün acılar tek tek yüzümün önündeydi. Onu öldürecektim, o kötü ve zalim kalbine yüz kere saptayacaktım hançerimi.</p>

  <p class="block3">Ama su bahçesinin kapısına vardığımda aklım başıma geldi. Kapına bekleyen yarım düzine muhafız başvezirin yanına yaklaşamadan beni parçalarlardı. Durdum, hançeri belime sokup geri döndüm. Terastan hayvanlarımın açması cesetlerini topladım.</p>

  <p class="block3">Bahçemin kenarına bir dizi ağaç dikmek istemiş, çukurları da kazdırmışım. Artık Karnak'tan ayrıldığıma göre ağaçlar dikilemeyecek ve çukurlar sevgili yaratıklarımın mezarları olacaktı. Sonuncu mezarı da toprakla örttüğümde öğleden sonra olmuştu.</p>

  <p class="block3">Hanımım Lostris'in odasına dönünce beklediğim gibi kendisini hâlâ derin bir uykuda buldum. Uyanmasını beklemek için yatağının yanında kıvrıldım. Ancak gecenin ve günün yorgunluğuna dayamadım ve yere uzanıp uykuya daldım.</p>

  <p class="softbreak">&nbsp;</p>
</body>
</html>
