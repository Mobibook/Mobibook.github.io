<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Gece Sulukların karanlıkta çalan o</span> kaba davul sesleriyle uyandım. Sulukların o vahşi ağıtlarını duyunca ürpermiştim.</p>

  <p class="block3">Kandil sönmek üzereydi. Tavana akbabaların kanat çırpmaları gibi korkunç gölgeler uzanıyordu. İstemeye istemeye Tanus'un yattığı yere yürüdüm. Sulukların yanılmadıklarını biliyordum; bu tür şeyleri hissederlerdi.</p>

  <p class="block3">Tanus son gördüğümde olduğu gibi yüzü duvara dönük yatıyordu, ama omzuna dokunduğum anda etindeki soğukluğu hissettim. O yenilmez ruh yola çıkmıştı. t O gece sabaha kadar yanında oturup Suluklar gibi yasını tuttum.</p>

  <p class="block3">Sabah olunca mumyacıları çağırttım.</p>

  <p class="block3">Yapacak bir şeyim olmamasına karşın Tanus'la o soğuk ve iç kapayıcı Adbar Seged kalesinde kırk gün mumyalanma işlemini bekledim. Şimdi düşününce bunun bir zayıflık olduğunu anlıyorum. Tanus'un öldüğünü duyduğunda hanımımın acısının yükünü taşımak istemiyordum. Benim olan görevi Memnon'un üstlenmesine ses çıkarmamıştım.</p>

  <p class="block3">Bana daha çok ihtiyacı olan canlıların yanında olacağıma ölülerle saklanmıştım. Zaten oldum olası korkağın biriydim.</p>

  <p class="block3">Tanus'un mumyalanmış cesedini taşıyacak bir tabut yoktu. Kebui'ye döndüğümüzde bunu ben yapacaktım. Etiyopyalı kadınlara onun için uzun bir hasır sepet ördürdüm. Hasırın örgüsü keten gibi sık, pişirilmiş bir çömlek kadar su geçirmezdi.</p>

  <p class="softbreak">&nbsp;</p>
</body>
</html>
