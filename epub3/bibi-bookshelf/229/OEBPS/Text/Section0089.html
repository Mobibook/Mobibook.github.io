<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Şelaleden geçtikten sonra artık nehre</span> karşı kazandığımız her adımda biraz daha usta oluyorduk.</p>

  <p class="block3">Horus'un Soluğu'nu dar geçitten geçirmek tam bir günümüzü almıştı. Bir hafta sonra bu süre yarıya inmiş, havuzda aynı anda beş altı teknemiz olmuştu. Gemilerin arka arkaya gelmeleri bir töreni andırmaktaydı. Aynı anda on bin insan ve bin at iş başında olabiliyordu.</p>

  <p class="block3">Hiksoslar bir kere daha saldırdıklarında şelalenin berisindeki derin suların kıyısında bağlı yüzden fazla teknemiz vardı.</p>

  <p class="block3">Kral Salitis, Elefantin adasını yağmalamaya giriştiği için gecikmişti ve firavun’un hazinesini ambarlarımızda taşımakta olduğumuzu çok geç fark etmişti. Nehir hakkında bildiği her şey, casuslarının ve Lord İntef’in bütün anlattıkları onu şelalelerin aşılamaz bir engel olduğuna inandırmıştı ve o yüzden hemen arkamıza düşeceği yerde Elefantin'de zaman kaybetmişti.</p>

  <p class="block3">Salitis kenti ve adadaki sarayı yağmalamış, hazineyle prense ne olduğunu öğrenmek için tutsaklara işkence edip muhbirlere rüşvet dağıtmıştı. Elefantin adası halkı prenslerine sadık kalmışlar, filomuza geçişi tamamlamak için fırsat vererek uzun bir süre direnmişlerdi.</p>

  <p class="block3">Kuşkusuz, bu hep böyle devam edemezdi ve sonunda bir zavallı Salitis'in işkencelerine dayanamamıştı. Bunun üzerine Kral Salitis hemen atlarını koşmuş ve uçarcasına arkamıza düşmüştü.</p>

  <p class="block3">Ancak Tanus bu kez hazırlıklıydı. Onun komutasında Kratas, Remrem ve Astes mevzilerini çok dikkatle hazırlamışlardı.</p>

  <p class="block3">Gemileri çekenler dışında herkes savunmaya yardımcı olmak üzere görevlendirilmişti. En büyük müttefikimiz araziydi.</p>

  <p class="block3">Vadi derin ve kayalık, kıyının yanı başındaki yol dar ve dönemeçliydi. Nehrin her kavisinde mağaralarla dolu dik yamaçlar yükseliyordu ve bunlardan her biri kullanacağımız doğal kaleler gibiydi.</p>

  <p class="block3">Arabaların bu dar yerlerde manevra yapacak alanları yoktu. Nehirden uzaklaşıp açık çölden önümüze çıkmak olanakları da. Çölde atları için ne su, ne de ot vardı. Ağır arabalar o yol olmayan çölde nehire bir daha varamadan kumlara saplanıp kalırlardı. Böylece daracık nehir yolundan tek sıra halinde gelmekten başka çareleri kalmıyordu.</p>

  <p class="block3">Diğer yandan Kratas bölgenin doğal savunma hatlarını taş duvarlar inşa ederek daha da güçlendirmişti. Bu engellerin tepesine okçularını yerleştirmiş, yola bakan yamaçlarda insan yapısı toprak kaymaları sağlamıştı.</p>

  <p class="block3">Hiksoslar dar vadiye girdiklerinde tepelerinden aşağı inen ok yağmuruyla karşılandılar. Arabalarından inip önlerindeki taş yığınlarını temizlemeye koyulduklarında Kratas'ın emriyle tepelere yığılmış taşları tutan kazıklar çekildi ve başlarından aşağı taş yağmaya başladı.</p>

  <p class="block3">Hiksoslar ve arabaları teker teker Nil'in yeşil sularına gömülmeye başladı. Ben yamacın tepesinde Kratas'ın yanında durduğum yerden onların sular içinde çırpınmalarını, ağır zırhlarıyla kısa zamanda battıklarını görüyor, çığlıklarını işitiyordum.</p>

  <p class="block3">Ancak Kral Salitis inatçıydı. Yolu temizlemeleri için daha fazla asker gönderiyor, birliklerinin bir kısmını da bizi yerimizden atmak için tepelere çıkarıyordu. Biz hemen hemen hiç kayıp vermezken Hiksosların insan ve at olarak kayıpları korkunçtu. Ağır zırhlar içindeki askerler güçlükle tepelere tırmanmaya çalışırken onları ok yağmuruna tutuyorduk. Hiksoslar mevzilerimize erişemeden Kratas adamlarının bir sonraki mevziye çekilmelerini emretti.</p>

  <p class="block3">Bu tek yanlı çarpışmanın ancak bir tek sonucu olabilirdi. Kral Salitis tepeyi daha yarılamadan takipten vazgeçmek zorunda kaldı.</p>

  <p class="block3">Hiksoslar geriye çekilmeye başladıklarında Tanus ile hanımım da tepede bizimleydiler. "Borular çalınsın!" emrini verdi Tanus ve vadi kaçışan Hiksoslarla alay eden boru sesleriyle çınladı. Son Hiksoslu araba kralın altın yaldızlarla süslü arabasıydı. Tepenin üstünden bile yüksek bronz miğferi ve omuzlarından geriye savrulan kava sakalıya Salitis'i seçebiliyorduk. Kral sağ elindeki yayını kaldırıp bize doğru salladı. Yüzü öfke ve çaresizlikle kasılmıştı.</p>

  <p class="block3">Onun gözden kaybolmasını izledik. Tanus bunun bir oyun, sahte bir çekilme olması olasılığına karşı ardından bir keşif kolu çıkardı. Ama ben Salitis'in bir daha bizi rahatsız etmeyeceğinden emindim. Hapi sözünü tutmuş, bizi bir kere daha korumuştu.</p>

  <p class="softbreak">&nbsp;</p>
</body>
</html>
