<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Yüzyıllardır olduğu gibi festival halkın</span> Osiris tapınağında tahttan yapılacak konuşmayı dinlemek için toplanmasıyla sona erecekti.</p>

  <p class="block3">Firavun herkesin onu görmesi için yüksek tahtına oturmuştu, başında çifte tacı, elinde asası vardı.</p>

  <p class="block3">Tapınağın içinde değişiklik yapılmasını önermiştim, kral da kabul etmişti. İç tapınağın üç duvarı önünde tahta iskeleler yapılmıştı. Bunlar kat kat taş duvarlara kadar yükseliyor ve binlerce Teb soylusunun oturdukları yerden olup biteni rahatça görmelerini sağlıyordu. Ülkemizde ilk kez bu tür tribünler yapılmaktaydı. O günden sonra bunlar hemen hemen her yerde, krallık geçit törenlerinde ve spor oyun alanlarında yer aldı. Bunlara bugün bile Taita tribünleri adı verilir.</p>

  <p class="block3">Bu tribünlerde yer kapmak için epey büyük bir rekabet varsa da, ben bunların mimarı olarak en iyi yeri hanımımla kendime ayırtabilmiş, tim. Şimdi tam kralın tahtı karşısında ve biraz da ondan yüksekte oturduğumuzdan iç avlunun tümünü tabak gibi görebiliyorduk. Lady Lostris için içi koyun yünü dolu deri bir yastık, meyve sepetleri, şerbet ve bira testileri de getirmiştim. Uzun süren tören boyunca her türlü rahatımız yerindeydi.</p>

  <p class="block3">Çevremizde ülkenin en soylu beyleri ve hanımları, altın kamçılar ve alaylarının bayraklarıyla generaller ve amiraller, lonca reisleri ve zengin tüccarlar, rahipler ve imparatorluğa bağlı devletlerin elçileri bulunuyordu.</p>

  <p class="block3">Tapınağın tüm avluları silme sıradan insanlarla dolmuş ve tapınağın kutsal caddesine, hatta duvarların dışına bile taşmışlardı. Saymak olanaksızdı ama o gün orada iki yüz bin kişinin toplanmış olduğunu tahmin ettim. Kalabalıktan öyle bir gürültü yükseliyordu ki, kendimi koca bir kovan içinde bir tek arı gibi hissediyordum.</p>

  <p class="block3">Tahtın çevresinde başları Firavun'un ayaklar düzeyinde olan en yüksek soylulardan küçük bir grup yer almıştı.</p>

  <p class="block3">Bunlardan biri kuşkusuz Osiris başrahibiydi. Geçen yıl içinde yaşlı rahip bu geçici dünyadan ayrılmış ve sonsuz cennetin batı yakası tarlalarına gitmek için yeraltındaki yolculuğuna başlamıştı. Bu yeni başrahip daha genç ve sert bir adamdı.</p>

  <p class="block3">Onun Lord İntef'in oyunlarına kolay kolay alet olmayacağından emindim. Gerçekten de o günkü tören için benimle işbirliği de yapmıştı.</p>

  <p class="block3">Ancak grupta Firavun'a bile rakip en etkileyici kişi başvezirdi. Bütün gözler Lord İntef'in üzerindeydi. Uzun boylu, gösterişliydi ve bir efsane kadar yakışıklıydı. Omzu ve göğsünün üzerindeki Övgü Altınının ağır zincirleriyle tanrılar arasından çıkmışa benziyordu. Onun hemen ardında da Rasfer'in çirkin şekli göze çarpmaktaydı.</p>

  <p class="block3">Lord İntef tahtın önündeki açıklığa çıkarak ikiz Teb kralını karşılayan konuşmasına başladı. O konuşurken ben yan gözle hanımıma baktım ve onun kendi babasına nefret ve öfke dolu bakışlarını görünce dehşete düştüm.</p>

  <p class="block3">Başvezir uzun uzun konuştu, son bir yıl içindeki başarılarını ve Firavun'a yaptığı hizmetleri sıraladı. Kalabalıktan huzursuzluk ve cansıkıntısı mırıltıları yükselmeye başlamıştı. O kadar insanın sıcağı yetmezmiş bir güneş de tapınağın yüksek duvarlarının arasını kavuruyordu. Kalabalık içinde kadınların bayıldıklarını görebiliyordum.</p>

  <p class="block3">Sonunda Lord İntef in sözü bitince yerini başrahip aldı. Güneş tam öğle üzeri tepemize dikildiğinde o da Teb'in dini konularını krala bildirdi. Sıcak ve koku artık dayanılmayacak hale gelmişti; parfümler ve kokulular pis vücutlardan akan terlerin kokusunu gideremiyordu. Doğal ihtiyaçla" karşılamak için insanın yerinden kıpırdaması olanaksızdı.</p>

  <p class="block3">Kadınlar ve erkekler oldukları yerde çömeliyorlardı. Tapınak ahır ve genel helalar gibi kokuyordu. Hanımıma burnuna bastırması için parfüme batırılmış bir mendil uzattım.</p>

  <p class="block3">Başrahip sonunda tanrı Osiris adına kralı kutsayarak yerine çekildiğinde kalabalıktan bir rahatlama mırıltısı yükseldi.</p>

  <p class="block3">Kalabalık sabahtan beri ilk kez tümüyle sessizleşti. Herkes Firavun'un neler söyleyeceğini merak ederek heyecanla öne doğru eğildi.</p>

  <p class="block3">Kral ayağa kalktı. Yaşlı adamın direncine hayrandım, o ana kadar bir heykel gibi kıpırdamadan oturmuştu. Halkını kutsamak için kollarını iki yana açtığı anda tüm halkı soyluları, rahipleri ve sıradan insanları şaşırtan ve tüm gelenekleri yıkan bir şey oldu. Bundan sonra olanlardan şaşırmayan üç beş kişiden biri de bendim, çünkü olaylarda benim de az sayılmayacak bir payım vardı.</p>

  <p class="block3">İç tapınağın büyük bakır kapıları birden açılıverdi. Ancak ortada kimseler görünmediği için Firavun'un kollarını açmasıyla kapılar da kendiliğinden açılmış gibiydi. Tutulan bir soluğun bırakılması gibi bir esinti dolaştı kalabalık arasında. Kadınlardan biri birden çığlık atınca herkes bunun dehşetiyle ürperdi. Kimi dizleri üstüne çöktü, kimi ölümlü gözlerin görmemesi gereken bir şeyi görüp de kör olmamak için şallarıyla yüzlerini örttüler.</p>

  <p class="block3">Tapınağın kapısında uzun boylu, pelerini sırtında savrulan bir tanrı görünmüştü. Başında kartal tüyleri vardı, madeni maskesinin yarısı insan, yarısı kartal biçimindeydi.</p>

  <p class="block3">“AkhHorus!” diye bağıran bir kadın baygın bir halde taşların üstüne serildi.</p>

  <p class="block3">“AkhHorus!” diye başkaları da bağırdılar. Tanrı bu!" Saf saf herkes saygıyla diz çöktü. Tahtın çevresindeki soylular bile yere kapanmışlarda Tapınakta ayakta sadece iki kişi kalmıştı. Boyalı bir heykel gibi tahtının önünde duran Firavun ve küstah tavrıyla Teb başveziri.</p>

  <p class="block3">AkhHorus kralın önüne geldi ve bronz maskesinin göz deliklerin. den Firavun'a baktı. Firavun o an bile sakinliğini kaybetmemişti. Yanakları beyaza boyalı olduğu için yüzünün solup solmadığını anlayamadım, ancak gözlerinde dini bir vecd ya da korku olabilecek bir parıltı vardı.</p>

  <p class="block3">“Kimsin sen?” diye sordu Firavun. "İnsan mısın, hortlak mı? Neden bu ciddi töreni bozuyorsun?" Sesinde titreme falan yoktu; krala duyduğum hayranlık şimdi daha da artmıştı. Zayıf, kolay kandırılabilir ve yaşlı olabilirdi, ama cesur olduğu kesindi. Tanrı olsun, insan olsun herkese karşı hâlâ bir savaşçı gibi durabiliyordu.</p>

  <p class="block3">AkhHorus ona savaşın o gürültüsü arasında alaylara emirler yağdıran bir sesle yanıt verdi. "Büyük Firavun, ben bir insanım, hortlak değilim. Sizin adamınızım. Emirlerinize uyarak geldim buraya. İki yıl önce bugün burada bana verdiğiniz görevin hesabını vermeye geldim."</p>

  <p class="block3">AkhHorus başlığını çıkarınca alev alev yanan saçları omuzlarına döküldü. Kalabalık bir anda tanımıştı kendisini.</p>

  <p class="block3">Tapınağı temellerinden sarsan bir gürültü koptu.</p>

  <p class="block3">“Lord Tanus! Tanus! Tanus!”</p>

  <p class="block3">Sanırım en çok bağıran da hanımımdı. Hemen yanında oturan beni bile sağır edecek bir sesle bağırıyordu.</p>

  <p class="block3">“Tanus! AkhHorus!"</p>

  <p class="block3">“Mezarından kalktı. Aramızda dolaşan bir tanrı oldu!”</p>

  <p class="block3">Tanus birden kılıcını kınından çekip susmaları için havaya kaldırdı. Ortalık birden sessizleşti.</p>

  <p class="block3">“Büyük Mısır, konuşmama izin var mı?”</p>

  <p class="block3">Kralın artık konuşamayacak hale geldiğini sanıyorum, asasıyla bir işaret yaptı, sonra dizleri tutmayarak tahtına çöker gibi oturdu.</p>

  <p class="block3">Tanus'un sesi dış avluda bile çınlıyordu. "İki yıl önce bana devletin yaşamını tehdit eden o soyguncu ve katillerin kökünü kazıma görevini vermiştiniz. Krallık şahin mührünü emanet etmiştiniz."</p>

  <p class="block3">Tanus pelerinin altından mavi heykelciği çıkarıp tahtın basamakları üzerine bıraktı. Sonra yine gerileyerek konuşmaya devam etti.</p>

  <p class="block3">"Kralımın emirlerini daha iyi yerine getirebilmek için ölmüş gibi davranarak mezarıma bir yabancının mumyasını koydurttum. Mavilerin bin cesur adamını alıp çöllere gittim ve Örümcekleri gizli Kalelerinde bastırdım. Orada onların yüzlercesini öldürüp kellelerini yol kenarına dizdim."</p>

  <p class="block3">“BakHer!' diye bağırıyordu kalabalık. "Doğru söylüyor. AkhHorus bunların hepsini yaptı." Tanus milleti bir kere daha susturdu.</p>

  <p class="block3">“Reislerin güçlerini kırdım. Taraftarlarını acımasızca öldürdüm. Mısır'ımızda bugün kendine Örümcek adını veren bir tek kişi kaldı."</p>

  <p class="block3">Artık tapınakta çıt çıkmıyor, herkes kendinden geçmişçesine Tanus'u dinliyordu. Firavun bile sabırsızlığını engelleyemedi. "Konuş, halkın artık AkhHorus olarak tanıdığı Lord Tanus. Bu adamın adını ver. Ver ki, Firavun'un gazabının ne demek olduğunu öğrensin."</p>

  <p class="block3">“AkhSeth” adı ardına gizleniyor, diye gürledi Tanus. 'Yaptığı kötülükler karanlıklar tanrısı olan kardeşininkilerle boy ölçüşecek boyuttadır."</p>

  <p class="block3">Bana onun gerçek adını söyle, diyen Firavun ayağa kalktı. "Örümceklerin sonuncusunun adını söyle."</p>

  <p class="block3">Tanus bir an bekledi. Ağır ağır tapınakta dolaştırdı bakışlarını. Bakışlarımız karşılaşınca ben ancak onun görebileceği bir hareketle başımı eğdim, ama o hiç duraklamadan bakışlarını kaydırarak tapınağın açık kapılarına çevirdi.</p>

  <p class="block3">Herkesin gözü kendisinde olduğundan tapınakta hızla yer değiştiren silahlı adamları kimse fark etmedi. Hepsi savaş zırhlarını ve miğferlerini giymiş oldukları halde çoğunu tanımıştım. Bunlar aralarında Remrem ve Astes de olan elli Mavi savaşçıydı. Kralın muhafızları gibi hemen tahtın çevresini sardılar, ancak Remrem ile Astes belli etmeden Lord İntef'in arkasına geçmişti. Hepsi yerlerine yerleşince Tanus yine söze başladı.</p>

  <p class="block3">“Size AkhSeth'in adını vereceğim, Kutsal Firavun. Hiç utanmadan tahtınızın gölgesinde duruyor.” Tanus kılıcıyla işaret etti. "İşte hain boğazının çevresinde Övgü Altını var. İşte ülkenizi katiller ve soyguncular için oyun alanına çeviren tek dostunuz. AkhSeth, Teb bölgesi valisi ve Yukarı Krallığın başveziridir."</p>

  <p class="block3">Tapınağa korkunç bir sessizlik çökmüştü. Orada Lord İntef'in gazabına uğramış ve ondan nefret etmek için her türlü nedeni olan en az on bin kişi vardı; ama bir teki bile sesini ona karşı yükseltmemişti. Hepsi onun gazabının ne müthiş, misillemesinin ne kesin olduğunu biliyordu.</p>

  <p class="block3">Havada günlük dumanı kadar keskin bir korku kokusu vardı. Hepsi de Tanus'un ünü ve büyük başarılarıyla bile bu Kanıtlanmamış suçlama önünde Lord İntef gibi birine karşı tavır alamayacaklarını çok iyi bilirlerdi. Bu aşamada sevinç ya da açıkça onay göstermek ölmekle eşanlamlıydı.</p>

  <p class="block3">Lord İntef güldü. Bu küçümseme dolu bir sesti, önemsemiyormuş gibi elini sallayarak krala döndü. "Çöl güneşi beynini kurutmuş. Zavallı genç delirmiş olmalı. Saçmaları arasında bir tek gerçek kırıntısı bile yok. Kızmam gerekir, ama böylesine ünlü bir savaşçının bu duruma düşmesine sadece üzülüyorum." Lord İntef ellerini bir sadakat jestiyle Firavun'a uzattı. Tüm yaşamın boyunca Firavun'uma ve halkıma hizmet ettim. Şerefim o kadar sağlamdır ki, bu saçmalara karşı kendimi savunmaya bile gerek duymuyorum. Kutsal kralın bilgeliğine ve adaletine korkusuzca teslim ediyorum kendimi. Dilim yerime başarılarım ve Firavun'a olan sevgim konuşsun."</p>

  <p class="block3">Kralın boyalı yüzünde kararsızlık okuyordum. Dudakları titriyordu, alnı kırışmıştı. Çabuk karar verebilen bir insan değildi. Bir süre sonra konuşmak için ağzını açtıysa da, geri alınamayacak bir söz söylemesine fırsat vermeden Tanus kılıcını tapınağın açık kapılarına çevirdi.</p>

  <p class="block3">Kapıdan öylesine garip bir insan sürüsü göründü ki, Firavun ağzı hâlâ açık bakakaldı. Miğferini başının üstüne kaldırmış, sağ elinde kılıcıyla Kratas en baştaydı. Arkasından gelenlerin sadece kasıklarını örten bir bez parçası vardı üzerlerinde, başları ve ayakları çıplaktı. Kolları arkalarından bağlıydı; satış yerine giden köleler gibi ayaklarını sürüyerek yürüyorlardı.</p>

  <p class="block3">Ben Lord İntef in yüzüne bakıyordum; bu şokun sanki yüzüne bir tokat yemiş gibi onu sarstığını gördüm. Tutsakları tanımıştı, ama herhalde onların çoktan öldüklerini ve kellelerinin yol kenarlarında sırıtıp durduğunu sanıyordu. Tek kaçış yolu olan ve keten bir örtüyle pek görünmeyen yan kapıya baktıysa da, Remrem bir adım sağa kayıp o yolu da kapattı. Lord İntef yine tahta döndü.</p>

  <p class="block3">Altı tutsak tahtın önünde durup Kratas'in emri üzerine diz çökerek başlarını eğdiler.</p>

  <p class="block3">“Bu yaratıklar da kim oluyor?” diye sordu Firavun. Tanus birincisinin önüne geldi, bağlı bileklerinden tutup adamı ayağa kaldırdı. Tutsağın yüzü suçiçeği izleriyle delik deşikti, kör gözü gümüş bir sikke gibi parlıyordu.</p>

  <p class="block3">“Kutsal Firavun kim olduğunu soruyor,” dedi Tanus. "Soruyu yanıtla "</p>

  <p class="block3">“Büyük Mısır, ben Şufti'yim. Bir zamanlar Örümceklerin reislerinden biriydim. Ama AkhHorus aşiretimi Gallala kentinde dağıtıp öldürdü.”</p>

  <p class="block3">“Krala efendinin kim olduğunu söyle,” dedi Tanus.</p>

  <p class="block3">"Benim efendim AkhSeth'ti. AkhSeth'e kan yemini ettim ve elde ettiğim ganimetin dörtte birini kendisine verdim. AkhSeth de buna karşılık benim yasa güçlerinden korunmamı sağladı ve bana kurbanım olacak kişiler hakkında bilgi verdi."</p>

  <p class="block3">Tanus, "AkhSeth olarak tanıdığın adamı göster," diye emretti. Şufti, Lord İntef in önüne yürüdü. Başvezirin gösterişli üniformasına tükürerek, "AkhSeth budur. Barsaklarını kurtlar kemirsin,"</p>

  <p class="block3">Kratas, Şufti'yi bir yana çekerken Tanus ikinci tutsağı ayağa kaldırdı. "Krala kim olduğunu söyle."</p>

  <p class="block3">“Ben Akheku'yum. Bir zamanlar Örümceklerin bir reisiydim ama tüm adamlarım öldürüldü.”</p>

  <p class="block3">“Efendin kimdi? Ganimetini kime verirdin?”</p>

  <p class="block3">“Efendim Lord İntef’ti. Ganimetimi başvezirin hazinesine teslim ederdim.”</p>

  <p class="block3">Lord İntef bu suçlamalara hiç aldırış etmeden mağrur bir tavırla duruyordu. Reisler birbiri ardından aynı şeyi söyledikçe kendini savunacak bir tek hareket bile yapmadı.</p>

  <p class="block3">Son olarak başvezirin karşısında uzun boylu, zayıf ve güneşten kapkara kesilmiş bir tutsak çıkarıldı. Gözleri kara ve burnu kemerli olduğundan damarlarında Bedevi kanı olmalıydı. Sakalı gür ve kıvırcık, tavırları küstahtı.</p>

  <p class="block3">Adım Basti. insanlar bana, nedeni pek bilmiyorsam da, Zalim Bastı derler. AkhHorus aşiretimi yok edene kadar Örümceklerin reislerinden biriydim. Efendim Lord İntef’ti.</p>

  <p class="block3">Basti diğerleri gibi sürüklenip götürülmedi. Tanus, "Krala anlat," dedi. "Bir zamanlar Teb'in soylularından olan Harrab Lordu Pianki'yi tanır miydin?"</p>

  <p class="block3">“İyi tanırdım. Kendisiyle iş yapardım.”</p>

  <p class="block3">Sesinde bir ölüm tınısı olan Tanus, "Ne işi yapardın?" diye sordu "Kervanlarını yağmalardım. Tarlalardaki ürünlerini yakardım. Sestra'daki madenlerini basıp madencilerini öyle hoş şekillerde öldürdüm ki, bir daha kimse çalışmaya cesaret edemedi. Adamlarımı hakkında kötü söylentiler yaymaları için kentlere gönderir, böylece namusunu ve devlete olan sadakatini lekelerdim. Villalarını yaktım. Başkalarının onu mahvetmesine yardım ettim, sonunda kendi eliyle zehirli Datura tohumu içmek zorunda kaldı."</p>

  <p class="block3">Firavun'un kutsal asayı tutan elinin titrediğini görüyordum.</p>

  <p class="block3">“Bunları yapmanı sana emreden kimdi?”</p>

  <p class="block3">“Bütün bunları Lord İntef emretti ve bana ödül olarak bir tak saf altın verdi.”</p>

  <p class="block3">“Lord İntef, Lord Harrab'ın bu duruma düşürülmesinden ne çıkar sağladı?”</p>

  <p class="block3">Basti sırıtarak omuzlarını silkti. "Lord İntef başvezir oldu, Harrab Lordu Pianki ise ölü. Bence Lord İntef istediğini elde etti."</p>

  <p class="block3">“Bu itirafına karşılık sana canını bağışlamadığımı kabul ediyor musun? Seni ölümün beklediğini anlıyor musun?”</p>

  <p class="block3">“Ölüm mü?” Basti güldü. "Ben ölümden asla korkmadım, ölüm benim pişirdiğim ekmek somunudur. Onu sayısız insana yedirdim, kendim yemekten neden korkayım ki?" Onun böyle böbürlendiğini duyunca, yürekli bir insan mı, yoksa budala mı, diye düşünmekten kendimi alamadım. Her ne olursa olsun yüreğimde ona karşı ne merhamet vardı, ne de hayranlık.</p>

  <p class="block3">Tanus'un gözlerindeki acımasız ifadeyi görüyor, onun da benim duygularımı paylaştığını biliyordum; kılıcının kabzasını tutan eli boğulmuş bir insanın eli kadar beyaz kesilmişti.</p>

  <p class="block3">“Götürün onu!” diye gürledi. "Kralın istediği yapılana kadar beklesin." Sonra kendine güçlükle hakim olup krala döndüğünü gördüm. Firavun'un önünde bir dizi üstüne çöktü.</p>

  <p class="block3">Tapınaktaki sessizlik sürüyordu. Hanımımın yanı başımdaki sık soluklarını duyuyordum, birden uzanıp elimi tuttu ve parmaklarımı kıracak bir güçle sıktı.</p>

  <p class="block3">Firavun sonunda konuştuğunda sesindeki kuşkuyu hissettim; Şu duyduklarının hiçbirinin doğru olmamasını istediğini seziyordum, Lord İntef’e o kadar uzun süredir güveniyordu ki, tüm inancının temelleri sarsılmıştı.</p>

  <p class="block3">“Lord İntef, hakkındaki suçlamaları duydun. Ne diyeceksin?”</p>

  <p class="block3">"Kutsal Firavun, bunlar gerçekten sadece suçlamalar. Kıskançlıktan çıldıran bir gencin hayalleri hepsi. O hüküm giymiş bir suçlunun, bir hainin oğludur. Lord Tanus'un ne istediği gayet açık. Hain Pianki'nin benim yerime başvezir olabileceğine inandırmış kendini. Ve sapık bir mantıkla babasının düşüşünden beni sorumlu tutuyor."</p>

  <p class="block3">Lord İntef elini küçümser bir jestle Tanus'tan yana salladı. Bunu o kadar ustaca yapmıştı ki, kralın kararsızlıkla duraksadığını gördüm. Kuşkuları giderek artıyordu. Lord İntef e bir yaşam boyu güvenmişti ve düşüncelerini değiştirmesi çok güçtü. Onun masumluğuna inanmak istiyordu.</p>

  <p class="block3">“Ya reislerin suçlamaları?” diye sordu Firavun. "Onlara ne yanıt vereceksin?"</p>

  <p class="block3">“Reisler mi? Onları böyle bir unvanla onurlandırmalı mıyız? Kendi tanıklıklarıyla en adi katiller, soyguncular, kadınların ve çocukların ırzlarına geçen insanlar olduklarını itiraf ettiler. Onların sözlerinde gerçeği aramak hayvanlarda şeref ve vicdan aramaktan fark sızdır. Lord İntef in gösterdiği yana bakınca adamların gerçekten o yarı çıplak ve bağlı halleriyle hayvanlara benzediklerini gördük. "Kutsal Firavun, bakın şunlara. Bunlar kendi canlarını kurtarmak için her şeyi söyleyecek insanlar değiller mi? Tüm yaşamı boyunca size sadakatle hizmet etmiş bir insana karşı bunlardan birinin sözlerini kabul edebilir misiniz?"</p>

  <p class="block3">Kral, dostu olarak bildiği, güvendiği ve ödüllendirdiği kişinin mantığını kabul ederek elinde olmadan başını salladı.</p>

  <p class="block3">Bütün bu söylediklerin doğru. Bana herhangi bir kötülük göstermeden hizmet etmişsindir. Bu haydutlar gerçeğe ve şerefe yabancı yaratıklardır. Bu ifadeyi vermeye zorlanmış olabilirler.</p>

  <p class="block3">Lord İntef bir avantaj yakaladığını anlamıştı. "Şimdiye kadar sözden başka bir şey duymadım. Bu kadar ciddi suçlamaları destekleyecek başka kanıtlar da olması gerekir sanırım. Bu Mısır'da bana karşı gerçek bir kanıt gösterecek bir tek kişi var mıdır? Varsa, öne çıksın derim. O zaman bu suçlamaya yanıt vereceğim. Eğer böyle bir kanıtı olan yoksa, o zaman da benim yanıtlayacak bir şeyim yok demektir"</p>

  <p class="block3">Sözleri Firavun'u çok rahatsız etmişti, bunu görebiliyordum. Firavun sanki Lord İntef'in istediği kanıtları arıyormuş gibi bir süre çevresine bakındı, ama sonra bir karara vardı.</p>

  <p class="block3">“Lord Tanus, bu anlattığınız şeyler hakkında katillerin sözleri dışın da ne gibi kanıtlarınız var?”</p>

  <p class="block3">“Canavar izlerini örtmüş,” diye itiraf etti Tanus. "Ve kendisine erişebilmenin en güç olduğu sık çalılıkların arasına sığınmış. Lord İntef aleyhinde başka bir kanıtım yok, ama bugün burada olanları görmüş olan herhangi birinin elinde böyle bir kanıt olabilir. Kutsal Mısır, halkınıza burada bize yardımcı olabilecek bilgiye sahip birinin bulunup bulunmadığını sormanız için yalvarırım size."</p>

  <p class="block3">“Firavun'um, bu bir kışkırtmadır. Bana saldırmak için karanlıklara sığınmış bekleyen düşmanlarım kendilerinde dışarı çıkacak cesareti bulacaklardır şimdi,” diye Lord İntef bağırdıysa da Firavun sert bir hareketle onu susturdu. "Sahte tanıklık yapmanın cezasını kendileri çekerler." Sonra kalabalığa döndü.</p>

  <p class="block3">“Halkım! Teb halkı! Güvendiğim ve sevdiğim başvezirime yöneltilen suçlamaları duydunuz. İçinizde Lord Tanus'ta olmayan kanıtlara sahip olan biri var mı? Lord İntef aleyhine bir kanıt gösterebilir misiniz? Eğer bunu yapabilirseniz, size konuşmanızı emrediyorum.”</p>

  <p class="block3">Ne yaptığımın farkında olmadan ayağa kalkmıştım ve sesim beni bile şaşırtacak kadar yüksekti.</p>

  <p class="block3">“Ben bir zamanlar Lord İntef'in kölesi olan Taita'yım.” Firavun bana bakıp kaşlarını çattı. "Majestelerine göstermek istediğim bir şey var."</p>

  <p class="block3">“Seni tanıyoruz, hekim Taita. Yaklaşabilirsin.”</p>

  <p class="block3">Yerimden kalkıp kralın önüne giderken Lord İntef e baktım ve adımlarımı şaşırdım. Nefreti o kadar somuttu ki, bir duvara çarpmış gibi olmuştum.</p>

  <p class="block3">“Kutsal Mısır, o sadece bir köle.” Lord İntef'in sesi buz gibi ve gergindi. "Bir Teb lorduna karşı bir kölenin sözü... bu nasıl bir maskaralıktır."</p>

  <p class="block3">Sesine tepki göstermeye o kadar şartlanmıştım ki, kararlılığım bir anda dağılacak gibi oldu. Tam o sırada Tanus'un koluma dokunduğunu hissettim. Dokunuşu çok kısa sürdüyse de, cesaretimi toplamama yetti. Ancak bu hareketi Lord İntef de görmüş, krala gösteriyordu, “Bakın, köle nasıl da beni suçlayan kişinin emrinde. O da Lord Tanus'un eğitilmiş maymunlarından biri işte." Lord İntef'in sesi bir kere bana bal gibi tatlılaşmıştı.</p>

  <p class="block3">Bu sınırsız bir küstahlık. Yasalarımızda böylesi bir durumda uygulanacak cezalar...</p>

  <p class="block3">Firavun asasını sallayarak Lord İntef'i susturdu. "Sana olan iyi niyetimizi zorlamaktasın, Lord İntef. Yasaları yorumlamak ya da değiştirmek hakkı benimdir. Yasalarda sıradan insanlar için olduğu kadar soylular için de cezalar vardır. Bunu hatırlaman iyi olur."</p>

  <p class="block3">Lord İntef sustu, ancak başına gelecekleri anladığından yüzü birden süzülmüş gibiydi.</p>

  <p class="block3">Kral bana baktı. "Bu çok olağanüstü bir durum, tıpkı denenmemiş ilaçların kullanılmasına izin vermeye benziyor. Ancak köle Taita, seni uyarıyorum, eğer sözlerinde bir kanıt bulamazsam seni celladın ipinin beklediğini unutma."</p>

  <p class="block3">Bu tehdit ve Lord İntef'in zehirli bakışları karşısında kekelemeye başladım. "Ben başvezirin kölesiyken çete reislerine elçisi ve ulağı olarak giderdim. Bu adamların hepsini tanıyorum." Kratas'ın tahtın yakınında tuttuğu tutsakları gösterdim. "Lord İntef in emirlerini onlara ben götürürdüm."</p>

  <p class="block3">Yalan! Sadece laf! Hiçbir kanıtı yok! diye bağırdı Lord İntef. Ama şimdi sesinde hafif bir umutsuzluk vardı. "Kanıtları nerede?"</p>

  <p class="block3">Sus! diye gürledi kral. "Köle Taita'nın ifadesini dinleyeceğiz." Doğrudan doğruya bana bakıyordu, derin bir soluk alarak devam ettim.</p>

  <p class="block3">Lord İntef in emrini Zalim Basti'ye ben götürdüm. Emir Harrab Lordu Pianki'nin topraklarının ve servetinin yok edilmesiydi. Ben o sıralarda İntef'in sırdaşıydım ve başvezir olmak istediğini biliyordum. Lord İntef'in bütün emirleri yerine getirildi. Lord Harrab yok edildi, Firavun'un sevgisinden uzak kalınca da zehir içerek kendini öldürdü. Ben Taita bütün bunlara tanıklık ederim.</p>

  <p class="block3">Doğru, diyerek Zalim Basti bağlı kollarını tahta doğru kaldırdı. Taita'nın bütün söyledikleri doğrudur."</p>

  <p class="block3">“BakHer!” diye bağırdı çete reisleri. "Doğru. Taita doğruyu söyledi."</p>

  <p class="block3">Yine de bunlar sadece sözcükler, dedi kral. "Lord İntef kanıt istedi. Firavun'un olan ben, kanıt istiyorum."</p>

  <p class="block3">Yaşamımın yarısı başvezirin kâtipliğini ve hazinedarlığını yapmalı geçti. Servetinin kayıtlarını tuttum. Elde ettiği kârları ve yaptığı masrafları papirüslerime geçirdim. Örümcek reislerinin Lord İntef'e verdikleri ganimetlerin kayıtlarını tuttum.</p>

  <p class="block3">Bu papirüsleri bana gösterebilir misin, Taita? Ganimet sözcüğü üzerine Firavun'un yüzü ayın on dördü gibi parlamış, tüm dikkatini bana vermişti.</p>

  <p class="block3">Hayır, majesteleri bunu yapamam. Papirüsler hep Lord İntef'in elinde olmuştur.</p>

  <p class="block3">Firavun düşkırıklığını saklamaya gerek görmedi, yüzü biraz sertleşti, ama ben yine de devam ettim. "Size papirüsleri gösteremem, ama belki de sizi başvezirin sizden ve halkınızdan çaldığı hazinelere götürebilirim. Onun hazine dairelerini gizlice yapan ve çete reislerinden aldığı ganimetleri oraya taşıyan bendim. Firavun'un vergi tahsildarlarının asla görmedikleri serveti oraya ben kendi elimle yerleştirdim."</p>

  <p class="block3">Kralın heyecanı tıpkı demircinin ocağındaki kömürler gibi birden parlayıvermişti. Merakla öne eğildi. Tapınaktaki tüm gözler bana çevriliydi, soylular konuşmamın tek kelimesini kaçırmamak için bana doğru eğilmişlerdi, bense belli etmeden Lord İntef'e bakıyordum. Tapınağın parlak dövme bakırdan kapılan görüntülerin büyültüldüğü aynalar gibiydi. Yüzünün en küçük bir hareketi bile açık seçik görünüyordu.</p>

  <p class="block3">Hazinelerinin hâlâ benim gizlediğim yerlerde olduğunu kabul ederek büyük bir riske girmiştim. Son iki yılda onları başka bir yere taşıtmış olabilirdi. Ancak bu kadar çok eşyayı taşıtmak kolay değildi ve bunu göze almak tehlikeli olabilirdi. Başkalarına da güvenmek zorunda kalacaktı ki, bu, Lord İntef'in hiç hoşuna gitmeyen bir şeydi. Doğası gereği kuşkucu bir insandı zaten. Üstelik çok kısa bir süre öncesine kadar benim ve benimle birlikte sırrının da öldüğüne inanıyordu.</p>

  <p class="block3">Elimdeki şansın tam dengeli olduğunu hesaplamış ve bunun üzerine canımı ortaya koymaya karar vermiştim. Şimdi de soluğumu tutmuş Lord İntef'in bakır kapılardaki aksine bakıyordum. Birden kalbim hızla çarpmaya başladı, ruhum sanki kartal kanatlarına sahipmiş gibi yükseldi. Yüzündeki ıstırap ve panikten attığım okun hedefini bulduğunu anlamıştım. Kazanmıştım. Hazine bıraktığım yerdeydi. Firavun'u Lord İntef'in ömrü boyunca yaptığı soygun ve ganimetlere götürebileceğimi biliyordum.</p>

  <p class="block3">Ama İntef henüz pes etmiş değildi. Her şeyin bu kadar kolay olacakını sanmakla yanılmıştım. Onun sağ eliyle bir işaret yaptığını görünce çağırdım ve az daha çok geç kalıyordum.</p>

  <p class="block3">Zaferimin sarhoşluğu içinde Rasfer'i unutmuştum. Lord İntef elini hafifçe sallamıştı, ama Rasfer avcının emirlerine alışkın bir köpek gibi fırladı yerinden. Üzerime öyle bir şiddetle atladı ki, hepimiz şaşkına dönmüştük. Aramızda sadece on adım vardı ve gelirken kılıcını kınından çekmeye başlamıştı bile.</p>

  <p class="block3">Aramızda Kratas'ın iki adamı varsa da, Rasfer ikisini de bir omuz darbesiyle yere serdi ve böylece yardımıma koşmaya kalkışan Tanus'un yolunu kesmiş oldu. Artık savunmasız kalmıştım. Rasfer kılıcını iki eliyle kaldırıp kafamı ikiye yarmaya hazırlandı. Darbeden korunmak için ellerimi kaldırdım, ancak korkudan dizlerim tutulmuştu ve kendimi yana atamıyordum.</p>

  <p class="block3">Tanus'un kılıcını fırlattığını görmedim bile. Rasfer'in yüzünden başka bir şey göremiyordum, ama kılıç hâlâ havada uçuyordu. Korku duygularımı o kadar güçlendirmişti ki, zaman sanki bir kavanozdan akan yağ gibi damla damla geçiyordu. Tanus'un kılıcının havada döndüğünü ve her dönüşünde şimşek gibi parladığını gördüm. Rasfer'in kafasına çarptığında dönüşünü henüz tamamlamamıştı ve çarpan ucu değil kabzası oldu. Darbe Rasfer'i öldürmedi, ancak başını geri attı, boynu rüzgârda savrulan bir söğüt dalı gibi çatırdadı. Rasfer bana yönelttiği darbeyi tamamlayacak zaman bulamadı. Bacakları tutmadı ve bir çuval gibi ayaklarımın dibine devrildi. Hissiz parmaklan arasından uçan kılıcı Firavun'un tahtının kenarına saplandı. Kral gözlerine inanamayarak bakıyordu kılıca. Ucu hafifçe koluna değmiş ve derisini yarmıştı. Hafif yarasından bulut beyazı keten eteğine kızıl kan damlaları yuvarlandığını gördük.</p>

  <p class="block3">Korkunç sessizliği bozan Tanus oldu. "Büyük Mısır, bu canavarın saldırması için kimin işaret ettiğini gördünüz. Kutsal varlığınızı tehlikeye atanın kim olduğunu biliyorsunuz." Tanus yerde yatan muhafızların üzerinden atlayıp Lord İntef'in kolunu yakaladı ve büktü. İntef acıyla haykırarak dizüstü çöktü.</p>

  <p class="block3">Buna inanmak istememiştim. Firavun'un başvezirine bakan yüzünde acı bir ifade vardı. "Sana tüm yaşamım boyunca güvendim ve sen bana tükürdün."</p>

  <p class="block3">Büyük Mısır, dinle beni! diye dizleri üstündeki Lord İntef yalvardı. Ama Firavun başını çevirdi.</p>

  <p class="block3">Seni yeteri kadar dinledim. Tanus'a dönüp başını salladı. "Adamların onu iyi korusunlar, ama suçu tam olarak Kanıtlanmadığı için saygıda kusur edilmesin."</p>

  <p class="block3">Firavun son olarak topluluğa döndü. "Bunlar çok garip ve benzeri görülmemiş olaylar. Köle Taita'nın bana göstereceği kanıtları değerlendirmek üzere bu toplantıya ara veriyorum. Yarın öğlen Teb halkı yine burada toplanarak vereceğim kararı dinleyecektir. Ben konuştum."</p>

  <p class="softbreak">&nbsp;</p>
</body>
</html>
