<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Bundan sonraki günlerde Aton'la</span> birlikte Yukarı Krallıktaki eski casus ağımızı canlandırmaya başladık. Eskiden bizim için çalışanların çoğu ölmüşse de, içlerinde sağ olanlar da az değildi. Altın ve yurtseverlik yenileriyle her köy ve kentte bunlar bize daha genç yeni casuslar buldular.</p>

  <p class="block3">Bu casuslar sayesinde hangi kentlerde hangi Hiksos birliklerinin bulunduğunu, hangilerinin yürüyüşe geçtiğini öğreniyorduk. Gemilerinin ve arabalarının sayısını tam olarak biliyorduk ve Nil suları geriledikçe bu büyük insan ve araç kalabalığının güneye, Teb'e doğru ilerlemesini izleyebiliyorduk.</p>

  <p class="block3">Ben düşman ordusundaki Mısırlılara Firavun Tamose adına gizli mesajlar gönderiyor, onları ayaklanmaya davet ediyordum. Bunlar birer ikişer hatlarımıza geldikçe aldığımız değerli bilgiler de artıyordu. Çok geçmeden Hiksos ordusundan kaçanlar bir sel halini aldı. İki tam alay silahlarıyla birlikte mavi bayraklarını sallayarak bize katıldılar.</p>

  <p class="block3">Yüz savaş gemisinin mürettebatı da isyan edip Hiksoslu subaylarını öldürmüşlerdi. Bunlar bize katılmaya geldiklerinde önlerinde Teb limanında ele geçirdikleri bir yük gemisi filosu vardı ve bunlar da tıkabasa tahıl, yağ, tuz ve kereste doluydu.</p>

  <p class="block3">Bu arada küçük bir evcil gnu sürüsü dışında tüm birliklerimiz şelaleyi aşıp kent çevresine yerleşmişlerdi. Gnuları en sona bırakmıştım. Kuzey kulesindeki gözetleme yerimden at sürülerinin iki kıyı boyunca millerce uzandığını görüyordum, asker kamplarının mutfak ateşlerinin dumanı havaya mavi bir renk veriyordu.</p>

  <p class="block3">Her gün biraz daha güçleniyorduk ve Mısır'ın tümü bir beklenti ve heyecan dalgasıyla kabarmıştı. Aldığımız her solukla özgürlüğün başdöndürücü kokusunu içimize çekiyorduk. Kemit yeniden doğuş sürecine girmiş bir ulustu. Halk sokaklarda ve meyhanelerde yurtsever marşlar söylüyor, fahişeler ve şarap tüccarları şişmanlıyordu.</p>

  <p class="block3">Aton ile ben haritalarımızın üzerine eğildiğimizde bambaşka bir tablo görmekteydik. Biz, Hiksos devinin titreyerek uyanmakta olduğunu ve bize doğru zırhlı yumruğunu uzattığını görüyorduk. Memfis ile Delta'nın bütün kentlerinden yola çıkan Kral Salitis kuvvetleri üzerimize doğru gelmekteydi. Yollar hep onun arabalarıyla, nehir onun gemileriyle doluydu. Ve hepsi de Teb'e doğru akmaktaydılar.</p>

  <p class="block3">Hiksos arabalarının komutanının Teb'e gelip tüm at ve arabalarıyla kent dışında kamp kurmasını bekledim. Sonra Firavun Tamose'nin savaş konseyinin önüne çıktım.</p>

  <p class="block3">Majesteleri, size düşmanın şu anda Teb'de yüz yirmi bin atı ve on iki bin arabası olduğunu bildirmeye geldim. İki ay sonra Nil yeteri kadar alçaldığında Apachan harekete geçecektir.</p>

  <p class="block3">Kratas bile ciddiydi bu kez. "Bundan daha kötü koşullar da gördük..." diye söze başladıysa da, kral onu susturdu.</p>

  <p class="block3">Kraliyet Atlan Komutanının yüzünden bize söyleyecek başka şeyleri olduğunu anlıyorum. Haklı mıyım, Taita?</p>

  <p class="block3">Firavun her zaman haklıdır, dedim. "Gnularımı şelalenin ötesinden getirmeme izin vermenizi istiyorum."</p>

  <p class="block3">Kratas güldü. "Seth'in kel kafası aşkına, Taita, Hiksoslara karşı O komik hayvanlarınla mı çıkacaksın?" Ben de kibarlık edip kendisiyle birlikte güldüm. Kratas'ın mizah anlayışı komuta ettiği o vahşi Suluklardan fazla değildi.</p>

  <p class="block3">Ertesi sabah Hui ile gnuları getirmeye gittik. Bu sırada sayıları başta altı bin olan bu zavallı hayvanlardan sadece üç yüz tane kalmıştı, ancak bunlar da evcilleştikleri için insan elinden yem bile yiyorlardı. Onları daha fazla zayıflatmamak için ağır bir tempoyla dönüşe başladık.</p>

  <p class="block3">Remrem'in Hiksoslarla yaptığı ilk çatışmada ele geçen atlar benim emrim üzerine Kuş'tan getirdiğimiz atlardan ayrı bir yere sokulmuştu. Hui ile gnuları da aynı otlağa saldık ve kısa bir alışma devresinden sonra hayvanlar birlikte otlamaya başladılar. O gece gnularla Hiksos atlarını aynı ağıla soktuk, ben Hui'yi başlarında bırakıp Elefantin adasındaki saraya döndüm.</p>

  <p class="block3">Bundan sonraki günler epey kaygılı olduğumu itiraf etmeliyim. Bu hilenin başarısına çok güvenmiştim ama, ne de olsa bu pek anlamadığım doğal bir olaydı. Başarısız olursak bizden çok daha fazla olan bir düşmanla karşılaşacaktık.</p>

  <p class="block3">O gece Aton'la geç saatlere kadar çalıştıktan sonra masa başında uyuyakalmışım. Bir süre sonra Hui'nin tartaklamasıyla uyandım.</p>

  <p class="block3">Hui rıhtımda at da hazırlamıştı. Adadan kayıkla karşıya geçtikten sonra atlara atlayıp ağılların oraya dörtnala gittik.</p>

  <p class="block3">Hiksos atlarının yedisinin ağız ve burunlarından yoğun yeşil bir irin akmaktaydı. Seyisler boyunlarını kesip içleri boş bambu kamışlar yerleştirmeye başlamışlardı bile.</p>

  <p class="block3">Başardık! diye bağırdı Hui. "Sarı Boğan! Başardık!"</p>

  <p class="block3">Kıyıda haftalardır bugünü bekleyen sallar duruyordu. Atları hemen bunlara yükledik. Gnular ağılda kaldılar.</p>

  <p class="block3">Ele geçirdiğimiz Hiksos teknelerinin arkasına bağlanıp rüzgârı ve akıntıyı arkamıza alarak ve Lord Apachan'a armağanımızı sunmak üzere Teb'e doğru yola çıktık.</p>

  <p class="softbreak">&nbsp;</p>
</body>
</html>
