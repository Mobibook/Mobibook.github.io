<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Kaba eller beni çektiler ve</span> üzerime yumruklar inmeye başladı.</p>

  <p class="block3">Reis onların beni öldürüp nehre atmalarını engellemişti. O da benim gibi toz toprak içindeydi ve elbisesi yırtılmıştı, ancak mavi kılıcı hâlâ sağ elindeydi. Adamları beni kampa doğru çekerlerken çevreme bakınıp sandığımı kayaların arasında gördüm.</p>

  <p class="block3">Sandığı işaret ederek, "Onu bana getirin," dedim mümkün olan sen bir sesle. Bu küstahlığıma güldülerse de, reis adamlardan birini sandığı almaya gönderdi.</p>

  <p class="block3">Bacağıma saplanmış olan ok çok acı verdiği için iki adam arasında güçlükle ayakta duruyordum. Kampa her adım benim için bir işkence oldu. Oraya vardığımızda beni kaba bir hareketle çadırların ortasına fırlattılar.</p>

  <p class="block3">Sonra uzun ve gürültülü bir tartışma başladı. Benim nereden geldiğimi, ne istediğimi ve beni ne yapacaklarını konuştukları belliydi. Arada sırada biri yanıma gelip kaburgalarımı tekmeleyerek bir şeyler soruyordu. Daha fazla şiddete maruz kalmamak için sesimi çıkarmadan yatmaya çalışıyordum. Tanus ile Memnon'u kovalayanlar elleri boş gelince yeni bir gürültü koptu. Eller kollar sallanarak hakaretler edildi. Ben onların kaçmış olmalarına çok sevinmiştim.</p>

  <p class="block3">Bir süre sonra beni hatırladılar ve yanıma gelip sille tokat yeniden dövmeye başladılar. Sonunda reisleri işe el koyarak daha fazla işkence yapmamalarını emretti. Bunun üzerine çoğu benimle ilgilenmeyi bırakıp çekip gittiler.</p>

  <p class="block3">Etiyopyalı reis kendisinin olduğu anlaşılan en büyük çadırın önüne oturup kılıcını yeniden bilerken durmadan bana bakıyordu. Zaman zaman adamlarıyla bir iki şey konuşuyorsa da, tehlikeli durumun geçtiği belliydi.</p>

  <p class="block3">Ben bir süre bekledikten sonra çadırlardan birinin kenarına atılı duran sandığımı göstererek yumuşak bir sesle, Sandığıma ihtiyacım var, yaramı tedavi etmeliyim, dedim.</p>

  <p class="block3">Reis sözlerimi anlamadıysa da, hareketlerimi anlamıştı. Adamlarından birine sandığı kendisine getirmelerini emretti.</p>

  <p class="block3">Sonra sandığın kapağını açıp içindekilere tek tek baktı. Özellikle ilgisini çeken bir şey olunca kaldırıp bana gösteriyor, ben de işaretlerle kendisine onun ne işe yaradığını anlatmaya çalışıyordum.</p>

  <p class="block3">Sandıkta neşterlerimden başka tehlikeli bir silah bulunmadığından emin olmuş görünüyordu. Bu aşamada onların tıbbi araç gereç olduğunu anlayıp anlamadığından emin değildim. Ancak kendisine işaretlerle ne yapmak istediğimi göstererek oku çıkarır gibi yaptım. Kılıcıyla önümde durup ilk ihanet anında Kellemi uçuracağını gösterdikten sonra aletlerimi kullanmama izin verdi.</p>

  <p class="block3">Ok bacağıma ters bir açıyla girdiği için erişmem çok güçtü. Bunun dışında Tarta kaşıklarını kullanarak etime gömülmüş dikenleri zararsız hale getirmenin acısıyla bir kere daha bayılacak gibi olmuştum. Sonunda oku çıkarmaya hazırdım. Bu arada kampın yarısı çevreme doluşmuş ilgiyle yaptığım ameliyatı seyrediyorlardı.</p>

  <p class="block3">Kaşıkların saplarını kavradım, dişlerimin arasına bir parça tahta yerleştirip ısırarak oku yaradan çıkardım.</p>

  <p class="block3">Seyircilerimden şaşkın sesler yükseliyordu. Hiçbiri dikenli bir okun yaralıya bu kadar az zarar vererek Çıkarıldığını görmemiş olmalıydı. Yarayı usta ellerle sarmamıysa daha büyük bir dikkatle izlediler.</p>

  <p class="block3">Herhangi bir millet ve kültürde, hatta en ilkellerinde bile hekimin özel bir saygınlığı ve onur yeri vardır. Ben ehliyetimi en inandırıcı bir Şekilde göstermiştim ve Etiyopyalı kampındaki durumum gözle görülür derecede yükselmişti.</p>

  <p class="block3">Reisin emriyle çadırlardan birine taşındım ve hasır döşeklerden birine yatırıldım. İlaç sandığın başucuma yerleştirilmiş, kadınlardan biri de mısır ekmeği, tavuk çorbası ve yoğurttan oluşan yemeğimi getirmişti.</p>

  <p class="block3">Sabah çadırlar sökülünce beni uzun kervanın ardındaki bir ata yerleştirdikleri sedyeye koydular. Güneşin açısından dağlara doğru yol aldığımızı görünce artık kendi halkımdan sonsuza dek koptuğumu anladım. Hekim olmam herhalde canımı kurtarmıştı, ancak beni de öyle değerli kılmıştı ki, bir daha asla serbest bırakılmayacaktım. Artık ismen olmaktan daha fazla köleleşmiştim.</p>
</body>
</html>
