<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Bana elli kişilik bir heyet verdi</span> ve hemen ertesi günü kralın yol armağanı olarak verdiği harika bir at üzerinde Kebui'ye doğru yola çıktık.</p>

  <p class="block3">Kebui'den beş gün uzaktayken ovada bize doğru hızla yaklaşan bir toz bulutu, ardından da yerden yükselen ısı buharları arasında titreşen arabaları gördüm. Arabalar dörtnala hızlarını kesmeden saldın düzenine girdiler. Doğrusu seyredilecek bir manzaraydı.</p>

  <p class="block3">Arabalar yaklaşırken elimi gözlerime siper ederek baktım ve öndeki arabanın atlarını tanıyınca kalbim duracak gibi oldu. Kaya ve Zincir'di bunlar, benim sevgili atlarım. Ancak arkalarındaki sürücüyü hemen tanıyamamıştım. Memnon'u en son gördüğümden bu yana neredeyse üç yıl geçmişti. On yedi ile yirmi yaş arasındaki fark , delikanlı ile erkek arasındaki fark tı.</p>

  <p class="block3">Ben Etiyopyalılar gibi eyer ve üzengiyle ata binmeye alışmıştım, çimdi de üzengiler üzerinde doğrulup el salladım.</p>

  <p class="block3">Memnon beni tanıyınca atları son hızla üzerime sürdü.</p>

  <p class="block3">Mem! diye bağırıyordum. "Mem!"</p>

  <p class="block3">Tata! İsis'in tatlı sütü aşkına, gerçekten sensin!"</p>

  <p class="block3">Memnon atları durdurup arabadan atladı ve beni atımdan alaşağı etti. Önce sıkı sıkı kucakladı, sonra bir adım geri çekildi, birbirimize doya doya baktık.</p>

  <p class="block3">Solgunsun ve zayıflamışsın, Tata. Kemiklerin fırlamış. Ya bu gördüklerim, beyaz saç mı?</p>

  <p class="block3">Şimdi benden uzun boyluydu, beli dar, göğsü genişti. Teni yanık amber rengini almıştı. Olanaksız görünse bile son gördüğümden daha yakışıklıydı. Bir leoparı andırıyordu.</p>

  <p class="block3">Beni kucaklayıp arabaya bindirdi. "Al bakalım dizginleri!" dedi. "Eski ustalığını kaybedip kaybetmediğini öğrenmek istiyorum."</p>

  <p class="block3">Ne yana? diye sordum.</p>

  <p class="block3">Batıya, Kebui'ye elbette. Seni doğruca kendisine götürmezsem annem çok kızar.</p>

  <p class="block3">O gece kamp ateşi başında diğerlerinden biraz uzakta oturduk. Bir süre konuşmadan oturup yıldızların gümüş parıltılarını seyrettikten sonra Memnon, "Seni kaybettiğim zaman bir parçam koparılmış gibi oldu," dedi. "Sen hayatımın ilk anılarının bir parçasısın."</p>

  <p class="block3">İşi sözcükler olan ben ona verecek bir yanıt bulamadım. Bir süre konuşmadan oturduk, sonra elini omzuma attı.</p>

  <p class="block3">O kızı bir daha gördün mü?</p>

  <p class="block3">Hangi kızı? diye sordum onunla biraz dalga geçmek için.</p>

  <p class="block3">Ayrıldığımız gün nehir kıyısında olan kızı.</p>

  <p class="block3">Bir kız mı vardı? diye hatırlamak istercesine kaşlarımı çattım. "Nasıl biriydi?"</p>

  <p class="block3">Yüzü kara bir zambak gibiydi, teni yabani bal rengindeydi. Adı Masara'ydı ve anıları beni hâlâ uykumda rahatsız ediyor.</p>

  <p class="block3">Adı Masara Benilon'dur, dedim. "Adbar Seged kalesinde iki yıl onunla birlikte tutsaktım. Orada onu sevmeyi öğrendim, çünkü huyu yüzünden de tatlıymış."</p>

  <p class="block3">İki eliyle beni yakalayıp acımasızca sarsmaya başladı. "Bana onu anlat, Tata! Her şeyi anlat."</p>

  <p class="block3">O gece ateşin yanında hep kızdan söz ettik. Kızın onun için Mısır dilini öğrendiğini, o kara günlerinde Memnon'un kendisine verdiği söze inanarak yaşadığını ve sonunda ondan ayrılırken Adbar Seged’in duvarları ardından gönderdiği mesajı anlattım.</p>

  <p class="block3">Ona cesur olduğumu söyle. Ona kendisini sevdiğimi söyle.</p>

  <p class="block3">Memnon uzun bir süre susup alevlere baktı. Sonra, "Beni nasıl sevebilir? Hiç tanımıyor ki?" dedi.</p>

  <p class="block3">Sen onu onun seni tanıdığından daha iyi tanıyor musun? diye sorunca başını salladı.</p>

  <p class="block3">Peki, onu seviyor musun?</p>

  <p class="block3">Evet.</p>

  <p class="block3">işte o da seni öyle seviyor.</p>

  <p class="block3">Ben ona bir söz verdim. Sözümde durmam' için bana yardım edecek misin, Tata?</p>

  <p class="softbreak">&nbsp;</p>
</body>
</html>
