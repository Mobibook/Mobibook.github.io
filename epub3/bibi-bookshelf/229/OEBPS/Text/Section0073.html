<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">İlk Mısırlı ölüsüne öğleden az önce</span> rastladık. Şişmiş karnıyla yüzü havaya dönük olarak suda yüzüyordu. Göğsüne konmuş olan bir karga gözlerini gagalamaktaydı.</p>

  <p class="block3">Geminin küpeştesine dayanıp adamın sessizce yanımızdan kayıp gitmesine baktık.</p>

  <p class="block3">Üzerinde Aslan Muhafızlarının eteği var, dedi Tanus. "Aslanlar Nembet'in ordusunun öncüleridir. Horus'a dua edelim de nehirde onu izleyen başkaları olmasın."</p>

  <p class="block3">Ama vardı. On tane daha, daha sonra yüz tane. Sonunda nehir yüzen cesetlerle kaplanmıştı. Cesetler yazları sulama kanallarını tıkayan su zambaklarının yaprakları kadar çoktu.</p>

  <p class="block3">Sonuna sağ birini bulduk. Aslan Muhafızlarından olup Nembet'in maiyetinde bulunan bir yüzbaşıydı. Akıntıyla giden papirüs kamışlarından bir hasıra tutunuyordu. Onu nehirden çıkarıp yaralarını tedavi ettim. Bir taş gürz omzunun kemiklerini parçaladığından bir daha o kolunu kullanamayacaktı.</p>

  <p class="block3">Yüzbaşı konuşacak kadar kendine geldiğinde Tanus döşeğinin yanında çömeldi.</p>

  <p class="block3">“Lord Nembet ne oldu?” diye sordu.</p>

  <p class="block3">“Lord Nembet de, tüm maiyeti de öldü.”</p>

  <p class="block3">“Nembet, Hiksoslar konusunda onu uyaran mesajımı almadı mı?”</p>

  <p class="block3">“Savaştan hemen önce aldı, okurken de güldü.”</p>

  <p class="block3">“Güldü mü? Nasıl gülebildi?”</p>

  <p class="block3">“Köpek yavrusunun mahvolduğunu söyledi... Beni bağışlayın, Lord Tanus, ama size böyle diyordu. 'Şimdi aptallığını ve korkaklığını örtmek için böyle uydurma mesajlar gönderiyor,' dedi. Savaşı klasik biçimde yöneteceğini bildirdi.”</p>

  <p class="block3">“Kendini beğenmiş budala. Peki, sonra ne oldu?”</p>

  <p class="block3">“Lord Nembet nehri arkasına alarak ordusunu sağ kıyıda düzene soktu. Düşman üzerimize rüzgâr gibi dalıp hepimizi suya döktü.”</p>

  <p class="block3">“Kaç kişi kurtuldu?”</p>

  <p class="block3">“Lord Nembet'le karaya çıkanlardan bir tek ben kurtuldum sanıyorum. Başka bir canlı göremedim. Nehir kıyısındaki kıyımı anlatacak sözcük bulamıyorum.”</p>

  <p class="block3">"En ünlü alayımız ortadan kalktı demek. Şu halde gemilerimiz dışında herhangi bir savunma olanağımız kalmadı artık.</p>

  <p class="block3">“Nembet'in filosu ne oldu peki? Nehrin ortasında mı demirliydi?"</p>

  <p class="block3">“Lord Nembet donanmanın büyük bir kısmına demir artırmıştı ama elli gemiyi de arkamızda karaya çıkartmıştı.</p>

  <p class="block3">“Bunu neden yapsın ki?" diye sordu Tanus. "Bizim savaş planımızın ilk ilkesi gemilerin güvenliğidir."</p>

  <p class="block3">“Lord Nembet'in ne düşündüğünü bilemiyorum, ama uyarınız doğru çıkarsa askerlerinin binmesini sağlamak için olabilir.”</p>

  <p class="block3">“Peki, donanmamız ne oldu öyleyse? Nembet orduyu kaybetti, ama donanmayı kurtardı mı?”</p>

  <p class="block3">Nehrin ortasında demir atmış gemilerden çoğu tayfaları tarafından yakılıp batırıldı. Birkaçı demir alıp Teb'e doğru gittiler.”</p>

  <p class="block3">Ya kıyıya çekilmiş olan elli gemi...</p>

  <p class="block3">“Onlar Hiksosların eline geçti. Akıntıyla uzaklaşırken baktığımda düşmanın kıyıdaki gemilere bindiğini gördüm.”</p>

  <p class="block3">Demek aptal moruk benden intikam almak için kendi yaşamını da adamlarının yaşamını da feda etti. Onun aptallığına piramit dikmeliler. Böylece Hiksoslara nehri geçme olanağı vermiş oldu. İsis'in memesinin sütü adına, Nil'i bir kere geçtiler mi işimiz tümden bitmiştir artık.</p>

  <p class="block3">Belki de tanrıça adının söylendiğini duymuştu, çünkü tam o anda rüzgârın birden ters yönde esmeye başladığını hissettik. Tanus hemen dönüp güvertedeki subaylarına emirler yağdırmaya başladı.</p>

  <p class="block3">“Rüzgâr değişiyor. Tüm filoya haber iletin. Yelkenler açılsın. Kürekçiler saat başı değişsin. Davulcular, tempoyu hızlandırın.”</p>

  <p class="block3">Tanus sonra bana döndü. "Bu rüzgâr için tanrıçaya şükürler olsun. Kutsal İsis, izin ver de onları su üzerinde yakalayalım."</p>

  <p class="softbreak">&nbsp;</p>
</body>
</html>
