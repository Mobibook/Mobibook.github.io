<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Krallık gemisi çok hantal ve</span> ağır olduğundan filonun gerisinde kalmaya başlamıştı. Ancak kaderin bir daha işe el attığı da kesindi, çünkü tam o sırada Tanus'un çok sevdiği Horus'un Soluğu yanımızdan geçmekteydi.</p>

  <p class="block3">Gemi şimdi yeni bir kaptanın komutasında olmakla birlikte hâlâ saldırı ve hız için inşa edilmiş güçlü bir tekneydi.</p>

  <p class="block3">Burnunda, su kesiminin hemen altında o keskin bronz boynuzu da yerinde duruyordu. Tanus tekneyi yanaşması için çağırdı, Mavi Timsah bayrağını ona çektirerek komutasını ele aldı.</p>

  <p class="block3">Benim yerim hanımımın ve prensin yanındaydı. Ama nehir boyunca hızla yol alırken kendimi nasıl Horus'un Soluğu'nun kaptan güvertesinde Tanus'un yanında bulduğumu pek bilemiyorum. Kimi zaman yaşlı Nembet'in çok yakında gösterdiği kadar büyük budalalıklardan suçlu olduğumu itiraf ederim. Hatırladığım tek şey krallık gemisi arkalarda kalmaya başladığı anda pişmanlık duyduğumdur. Tanus'a fikrimi değiştirdiğimi ve beni yine büyük tekneye bırakmasını söylemeyi düşündümse de, yüzüne şöyle bir bakınca Hiksoslarla bir kere daha karşılaşmayı yeğledim.</p>

  <p class="block3">Tanus güverteden emirler yağdırıyordu. Flamayla yada seslenerek emirler tüm gemilere iletildi. Hızımızı kesmeden filoyu yeni bir düzene sokmuştu.</p>

  <p class="block3">Yaralılar ve savaşamayacak durumda olanlar krallık gemisine eşlik eden diğer ağır yollu teknelere nakledilmişlerdi.</p>

  <p class="block3">Öndeki hızlı tekneler de savaş hazırlıklarına başlamışlardı. Bunlara daha çok Remrem'in Asyut'tan kurtardığımız taze güçleri yerleştirildi. Bu askerler Abnub ayıbının intikamını almak için yanıp tutuşuyorlardı. Tanus, Mavi Timsah bayrağını Horus'un Soluğu'nun direğine çektirince askerler savaş tutkusuyla bağırdılar. O kanlı yenilgiden bu kadar kısa bir süre sonra onların ruhlarını nasıl da güçlendirmişti.</p>

  <p class="block3">Nembet'in uğradığı felaket her dakika biraz daha çok ortaya çıkıyordu. İki yanımız cesetlerle doluydu. Sonunda ileride toz bulutlarıyla Hiksos kampının ateşlerinin dumanını gördük.</p>

  <p class="block3">“Umduğum gibi,” diye sevindi Tanus. "Nembet'ten nehri geçme fırsatını ele geçirince Teb'e olan hızlı yürüyüşlerini kestiler. Ama bunlar denizci değiller, adamlarını ve arabalarını gemilere yüklemekte güçlük çekeceklerdir. Horus bize yardımcı olursa, onları ait oldukları yere göndermek için zamanında oraya varabiliriz."</p>

  <p class="block3">Yaygın savaş düzeniyle son dirseği de döndüğümüzde Hiksosları karşımızda bulduk. Savaşın o mutlu rastlantılarından biriyle tam da o anda kendilerini tümüyle Nil'i geçmeye vermişlerdi.</p>

  <p class="block3">Ele geçirdikleri elli tekne sudan hiç anlamayanların komutasındaydı. Yelkenler ve ipler karışmış, kürekçilerin her biri ayrı bir tempo tutturmuştu. Kürekler ya suları havaya sıçratıyor ya da suyun üzerinden kayıp geçiyordu. Her geminin dümencisi ayrı bir rota tutturmuştu.</p>

  <p class="block3">Güvertelerdeki Hiksosların bronz zırhlarını çıkarmadıklarını görüyorduk. Bu durumda yüzmenin ne kadar güç olduğunu bilmiyor olsalar gerekti. Üzerlerine gelirken şaşkın şaşkın baktılar bizlere. Sonunda rollerimiz değişmişti. Şimdi biz kendi doğamız içindeydik ve onlar rüzgârda yırtık bir yelken gibi uçuşuyorlardı.</p>

  <p class="block3">Yaklaşırken düşmanı inceleyecek birkaç dakika bulabilmiştim. Hiksos ordusunun büyük bölümü henüz doğu kıyısındaydı. Kamp kurmuşlardı ve sayıları öyle çoktu ki, güverteden onların kıyıdan çölün başladığı tepelere kadar yayılmış olduklarını görebiliyordum.</p>

  <p class="block3">Kral Salitis karşıya sadece küçük bir güç göndermekteydi. Bunlara verilen emir herhalde bizden önce Firavun Mamose'nin mezarına gidip hazineyi ele geçirmekti.</p>

  <p class="block3">Hiksos gemilerine yaklaşırken davulları ve bizimkilerin neşeli gürültülerini bastırmak için bağırarak, "Şuraya bak, atları karşıya geçirmişler bile," dedim.</p>

  <p class="block3">Gerçekten de batı kıyısında birkaç silahlı muhafızın koruduğu büyük bir sürü vardı. Orada birkaç yüz hayvan olduğunu, o kadar uzaktan bile yelelerini ve kuyruklarını görebiliyordum. Çevremdekiler hayvanları görünce ürpererek küfüre başladılar. Birinin şöyle dediğini duydum: "Hiksoslar o canavarlarına insan eti yediriyorlar. Kıyımın nedeni de bu.</p>

  <p class="block3">“Onlara yiyecek bulmak için. Kimbilir midelerinde kaç arkadaşımız vardır."</p>

  <p class="block3">Onu yalanlayamıyordum, hatta içimde haklı olabileceğini söyleyen bir duygu da vardı. Dikkatimi o kanlı hayvanlardan önümüzdeki gemilere çevirdim.</p>

  <p class="block3">Tam da adamlarını ve arabalarını karşıya geçirmek üzerelerken bastırdık," dedim. Nembet'in gemileri arabalar, malzemeleri ve askerlerle tıkabasa doluydu. Hiksoslar bastırıldıklarını anlayınca geri dönmeye Çalıştılar. Ama bu kez arkalarından gelen gemilerle çarpışıp iyice düğüm olarak akıntıya kapıldılar.</p>

  <p class="block3">Tanus bu kargaşayı görünce gülerek, "Saldırı temposuna geçin!" diye emir verdi. "Ateşli okları yakın."</p>

  <p class="block3">Hiksoslar ateşli okları bilmezlerdi, başlarına gelecekleri düşünerek kıs kıs gülerken birden kasıldım kaldım.</p>

  <p class="block3">“Tanus!" diye bağırarak kolunu yakaladım. "Şu tam önümüzdeki tekneye bak! Güverteye! İşte aradığımız hain!"</p>

  <p class="block3">Tanus üzerinde Hiksosların balık pullu zırhı, başında uzun Hiksos miğferi olan adamı ilk anda tanıyamadı. Ama birden öfkeyle, "İntef!" diye bağırdı. "O olduğunu nasıl tahmin edemedik!"</p>

  <p class="block3">Şimdi her şeyi anladım, dedim. "Salitis'i Mısır'a getiren oydu Doğuya gitti ve Hiksosları Mısır hazineleri hikayeleriyle kandırdı."</p>

  <p class="block3">Tanus, Lanata'sını çekip bir ok gönderdi, ancak menzil uzun olduğundan ok Lord İntef in zırhına çarpıp düştü. İntef in dehşete kapılıp başını çevirdiğini ve bize doğru baktığını görünce Tanus ile beni gördü, bir an gözlerinde korku gibi bir şey belirdi. Sonra gözden kayboldu.</p>

  <p class="block3">Bu arada bronz boynuzumuz İntef in gemisinin tam ortasına girmiş, ben de darbenin şiddetinden yere savrulmuştum.</p>

  <p class="block3">Ayağa kalktığımda kürekçiler küreklere asıldılar ve tahta gacırtıları arasında yaralı gemiden ayrıldık.</p>

  <p class="block3">Bu arada okçularımız ateşli oklarını yağdırıyorlardı. Bu okların başlarına katrana batırılmış papirüs gövdeleri bağlıydı ve düştükleri yeri hemen tutuştururlardı.</p>

  <p class="block3">İntef in gemisine bordasında açtığımız delikten sular dolmaya başlamış ve gemi iyice yana yatmıştı. Yelkenler tutuştu, insanı şaşırtan bir şiddetle yanmaya başladı. O kadar mesafeden bile sıcak kirpiklerimi yakmıştı. Ağır olan ana yelken alev alev yanarak güverteye düşünce mürettebatı ve arabacıları da kıstırdı. Yanan insanların çığlıkları göğe yükselirken Abnub ovasını hatırladım ve ağır zırhlarıyla suya atladıkları anda dibe çöken askerlere hiç acımadım.</p>

  <p class="block3">Hiksosların tüm gemileri şimdi yanıyor ve batıyordu. Karşı saldırıya geçecek bilgi ve deneyimleri olmadığı için, tıpkı bizim onların arabaları karşısında olduğumuz gibi çaresizdiler şimdi.</p>

  <p class="block3">Ben saldırdığımız ilk gemiyi gözden kaçırmayarak Lord İntef i bir kere daha görmeye çalışıyordum. Gemi batmak üzereyken gördüm de. Miğferini ve zırhını çıkarmıştı. Batan geminin küpeştesine çıktı ve alevler tam onu da saracakken ellerini başının üstünde bitiştirerek suya atladı.</p>

  <p class="block3">İntef tam bir Nil çocuğuydu. Bir bıçak gibi suyu yardı ve girdiği noktadan elli adım ötede tekrar çıktı.</p>

  <p class="block3">“İşte orada!” diye bağırdım Tanus'a. "Ez onu!"</p>

  <p class="block3">Tanus geminin dönmesi için emir verdiyse de, dümenci kürekçiler arasında olduğundan teknenin dönmesi kolay olmadı.</p>

  <p class="block3">Bu arada Lord İntef balık gibi yüzerek doğu kıyısına, Hiksoslu müttefiklerine yaklaşıyordu.</p>

  <p class="block3">Biz tekneyi döndürüp arkasına geçtiğimizde Lord İntef kıyıya çok yaklaşmıştı ve beş bin Hiksos okçusu yaylarını gerip onu korumaya hazırlanmışlardı.</p>

  <p class="block3">Seth üzerlerine işesin! diye bağırdı Tanus. "İntef’i onların burunları dibinden almasını biliriz biz." Ve Horus'un Soluğu'nu tek başına yüzen adamın üzerine yöneltti.</p>

  <p class="block3">Biz menzile girdiğimizde Hiksoslar göğü karartan bir ok yağmuruna tuttular gemiyi. Oklar o kadar sıktı ki, çok geçmeden geminin güvertesi kaz kanadına dönmüştü ve denizcilerimizden bazıları düştükleri yerlerde kıvranıyorlardı.</p>

  <p class="block3">Ancak İntef’e de çok yaklaşmıştık. Omzu üzerinden geriye bakıp keskin boynuzumuzdan kaçamayacağını anladığı an yüzünde beliren korkuyu gördüm. Oklara aldırış etmeden buruna koşarak bağırdım. "Seni ilk gördüğüm günden beri nefret ettim. Bana her dokunuşunda senden iğreniyordum. Senin ölümünü görmek istiyorum şimdi. Sen kötüsün! Kötülüksün!"</p>

  <p class="block3">Beni duydu. Bunu gözlerinde gördüm, ancak karanlık tanrıları yine imdadına yetişti. Batmak üzere olan Hiksos teknelerinden biri alevler içinde üzerimize doğru geliyordu. Teknemize dokunmuş olsaydı biz de bir anda yanmaya başlayacaktık. Tanus kürekçilerine geri çekilme emri verdi. Böylelikle yanan gemi kıyıyla aramıza girdi. Geçip gittiğinde İntef i gördüm yine. Üç iriyarı Hiksos arabacısı onu sudan çıkarıyorlardı.</p>

  <p class="block3">İntef kıyıda duraklayıp bize baktı, sonra öfke ve çaresizlik içinde titreyen benim gözlerimin önünde tepenin ardında kayboldu. Adamlarımız hâlâ ok yağmuru altında olduklarından Tanus geri çekilme emri verdi ve nehrin ortasındaki savaşa döndük.</p>

  <p class="block3">Son Hiksos teknesi de suya gömüldükten sonra Tanus dikkatini batı kıyısına ve orada kalan hayvanlarla küçük düşman grubuna çevirdi. Teknelerimiz hızla o yana yönelirken Hiksoslar kaçmaya, elleri kılığı, adamlarımız da suya atlayarak onları kovalamaya başladılar. Hiksoslar arabalarla savaşmaya alışkındılar. Bizimkilerse piyade askerleriydi Ve koşmasını iyi bilirlerdi. Bir çakal sürüsünü saran av köpekleri gibi hemen çevrelerini kuşatıp yüz kadar Hiksosluyu kanlar içinde yere serdiler.</p>

  <p class="block3">Ben de ilk grupla birlikte karaya çıkmıştım. Aklımda ciddi fikirler vardı. Sürecek bir hayvan olmadan arabaları ve tekerlekleri yapmanın hiçbir anlamı yoktu. Hiksosların suyun hemen yakınındaki o korkunç yaratıklarına yaklaşmak büyük yürek istiyordu. Hayvanlar yüzlerceydi ve savaş gürültüleriyim ürktükleri belliydi. Her an yaralı aslanlar gibi üzerime saldırmalarını bekliyor, onların etlerimi kopardıklarını hisseder gibi oluyordum. Cesaretim bir anda uçup gitmişti. Yüz adım berilerinde durup bu yırtıcı canavarlara bakarken her an gemilerin güvenliğine koşmaya hazırdım.</p>

  <p class="block3">Hayvanları ilk kez bu kadar yakından görüyordum. Çoğu kızıl renkliyse de aralarında Seth kadar karaları da vardı.</p>

  <p class="block3">Boyları bir insan boyu kadardı. Yeleleri güzel bir kadının saçlarından fark sızdı ve postları güneşin altında cilalanmış gibi parlıyordu.</p>

  <p class="block3">Bana en yakın duran bir tanesi başını geriye atıp ağzını açınca o iri beyaz dişlerini görerek korkuyla irkildim. Hayvan arka ayaklarını kaldırıp öyle bir ses çıkardı ki, hemen gemilere doğru koşmaya başladım.</p>

  <p class="block3">Tam o anda askerlerimizden birinin, "Hiksos canavarlarını öldürelim!" diye bağırması bu korkakça kaçışımı engelledi.</p>

  <p class="block3">“Canavarları öldürelim!” diye hep bir ağızdan bağırdılar.</p>

  <p class="block3">“Hayır!" diye haykırdım. Bir anda kendi güvenliğimi unutmuştum. "Hayır! Atları öldürmeyin! Onlara ihtiyacımız olacak."</p>

  <p class="block3">Ama sesim askerlerin öfkeli çığlıkları arasında kaybolmuştu. Hep birden kalkanlarını ve sürücülerin kanları akan kılıçlarını kaldırarak saldırıya geçtiler. Bazıları da oklarını yaylarına taktılar.</p>

  <p class="block3">“Hayır! Ne olur yapmayın!” diye bağırdım ama tam o anda denizcilerden biri savaş baltasını genç bir hayvanın bacağına indirmişti bile. Hayvan yere devrildiği anda bir balta da kulakları arasına indi.</p>

  <p class="block3">“Dokunmayın hayvanlara! Öldürmeyin!” diye yalvardım. Ancak havada uçuşan oklar sekiz, on tanesini devirdi gözlerimin önünde. Ben davranamadan kılıç ve baltalar on, on beş tanesini daha yere sererken sürü birden toparlandı ve üç yüz kadar at çöle doğru dörtnala koşmaya başladı.</p>

  <p class="block3">Onlara bakarken yüreğimin bir parçasının da onlarla birlikte gittiğini hissediyordum. Hayvanlar gözden kaybolunca yerde yatan yaralılara yardıma koştum. Ama askerler benden önce davranmışlardı. Öfkeleri öyle büyüktü ki, hayvanlara kılıçlarını daldırıyorlar, kıpırtısız duran kafalarını parçalıyorlardı.</p>

  <p class="block3">Bir kenardaki papirüs kamışlığının ardında ilk gördüğüm siyah at duruyordu. Ok hayvanın göğsüne saplıydı. Kendi güvenliğimi unutarak hayvana doğru koşarken, at birden bana dönünce durdum.</p>

  <p class="block3">O anda nasıl bir tehlike içinde olduğumu anlamıştım. Karşımda yaralı bir hayvan vardı ve aynı durumdaki bir aslan gibi kuşkusuz üzerime saldıracaktı. Atla göz göze geldiğimizde korkunun bir pelerin gibi omuzlarımdan sıyrıldığını hissettim.</p>

  <p class="block3">Hayvanın iri gözleri acıyla doluydu. O iri ve güzel gözler kalbimi bir anda acımayla doldurmuş gibiydi. Hayvan inler gibi sesler çıkarırken bana doğru topallayarak bir adım attı. Elimi uzatıp burnuna dokununca sıcacık Arap ipeklisine dokunmuş gibi oldum. Hayvan bana yaklaştı, güvenini göstermek istercesine alnını göğsüme bastırdı. Benden yardım istediğini biliyordum.</p>

  <p class="block3">İçimden gelen bir duyguyla boynuna sarılıp kucakladım. Onu kurtarmayı o anda her şeyden çok istiyordum, ancak burnundan üzerime kan damlıyordu. Ciğerlerinden vurulduğunu ve ölmek üzere olduğunu anladım. Ona yardım edemezdim artık.</p>

  <p class="block3">Zavallı sevgilim benim. O aptal ve cahil namussuzlar ne yaptılar sana böyle, diye mırıldanırken hayatımın yeniden değiştiğini ve bunu bu ölüm halindeki yaratığın gerçekleştirdiğini fark ettim. Her nasılsa, ilerki yıllarda Afrika topraklarında ayak izimi bıraktığım her yerde, yanıbaşımda bir atın da ayak izi olacağını hissediyordum. Günlerimi dolduracak yeni bir sevgi bulmuştum.</p>
</body>
</html>
