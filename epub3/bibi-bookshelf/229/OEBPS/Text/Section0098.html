<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Dördüncü şelalenin altında beklediğimiz</span> o haftalar boyunca hep Aker'i düşündüm ve ona verdiğim haritanın sandığım kadar yanlış olmayacağını umdum. Neyse ki, ani bir isyan tehdidi de onunla birlikte kuzeye gidip ortadan yok olmuştu.</p>

  <p class="block3">Beklerken temizlenen adalarda ve nehir kıyısında ekinimizi ektik. Ancak burada arazi nehrin aşağısına kıyasla daha dikti. Tarlaları sulamak için suyu yukarlara çıkarmak güç olduğundan ürünün kalitesinin ve miktarının bundan zarar göreceğini anlıyordum.</p>

  <p class="block3">Memnon ile her akşam kıyıda arabayla dolaşırken bu durum canımı çok sıkmaktaydı. Besleyecek binlerce boğaz vardı ve hâlâ en büyük besin kaynağımız mısırdı. Tarlalara daha fazla su getiremezsek ilerde kıtlık görüyordum.</p>

  <p class="block3">Bu amaç için tekerleği kullanmayı nasıl akıl ettiğimi bilemiyorum; ancak o sıralarda tekerlek ilmi benim için tam bir saplantı olmuştu. Arabaların parçalanan tekerleklerinden hâlâ rahatsızlık duymaktaydım. Rüyalarımda hep tekerlek görürdüm.</p>

  <p class="block3">Hapi rahiplerinden biri bana bazı ağaç türlerinin uzun süre suda bırakılarak daha güçlü yapılabildiğini söylemişti. Bu fikri denemek istiyordum. Bu amaçla araba tekerleklerinden birini suya daldırdığımız sırada akıntı tekerleği merkezindeki mil üzerinde çevirmeye başladı. Bir süre bunu seyrettim, ama tekerlek suya battıkça hareket kesildi ve ben de bir daha bunu düşünmedim.</p>

  <p class="block3">Birkaç gün sonra adalar arasında gidip gelen küçük kayıklardan biri devrildi ve içindeki iki kişi akıntıya kapılarak boğuldu. Memnon ile bu felaketi kıyıdan seyretmiş ve çok üzülmüştük. Bu fırsattan yararlanarak prensi nehrin tehlikesi ve gücü konusunda bir kere daha uyarmak istedim.</p>

  <p class="block3">Akıntı o kadar güçlüdür ki, bir arabanın tekerleğini bile çevirir.</p>

  <p class="block3">Sana inanmıyorum, Taita. Bunu beni korkutmak için söylüyorsun. Nehirde yüzmeyi ne kadar sevdiğimi bilirsin de ondan.</p>

  <p class="block3">Bunun üzerine ben de ona bir gösteri düzenledim ve ikimiz de akan suya sokulduğunda kendi kendine dönen tekerleği dikkatle izledik.</p>

  <p class="block3">Tata, eğer kenarında kürekleri olsa, daha hızlı dönerdi," dedi Memnon. Şaşkınlıkla baktım çocuğa. Henüz on yaşında olmasına karşın her şeyi yeni ve taze bir açıdan görmekteydi.</p>

  <p class="block3">Dolunay zamanı geldiğinde suyla dönen kocaman bir tekerlek yapmıştık, tekerleğin kolları ucundaki bir dizi küçük toprak kap nehirden aldığı suyu Nil'in yüksek kenarında hazırladığımız içi kil tabletlerle döşeli su kanalına boşaltıyordu.</p>

  <p class="block3">Hanımım bile kocaman karnına aldırmadan kıyıya çıktı bu yeni aletimi görmek için.</p>

  <p class="block3">Su tekerleğinden Tanus da etkilenmişti ama bunu bana gösterecek değildi kuşkusuz. Alay ederek baktı yüzüme.</p>

  <p class="block3">Çok akıllıca bir şey, ama ünlü araba tekerleklerin gibi ne zaman parçalanacak bakalım, dedi. Kratas ile öteki budala askerler bunu çok komik bulup kahkahayı bastılar. Ondan sonra her araba tekerleği kırıldığında prensin bana verdiği adı kullanarak ‘Tata oldu' demeye başladılar.</p>

  <p class="block3">Bütün bu zevzekliklere karşın mısırlar yüksek kıyılarda iyice büyüyüp boy attı. Dördüncü şelalede aldığımız tek ürün bu değildi. Kraliçe Lostris de bir prenses daha doğurmuştu.</p>

  <p class="block3">Prenses Bekata'nın kızıl saçlı olması çok garipti. Kutsal babası Firavun Mamose esmerdi ve anasının saçları kara kartalın kanadı kadar siyahtı. Kimse bu renk değişikliğini açıklayamıyordu ama herkes bunun ne kadar güzel olduğunda hemfikirdi.</p>

  <p class="block3">Nil bir daha yükselmeye başladığında Prenses Bekata iki aylıktı Biz yine şelaleyi geçme hazırlıklarına giriştik. Artık yıllık bir işe dönüşen bu işte deneyimliydik ve kaprisli nehri yenmek için gerekli her numarayı öğrenmiştik.</p>

  <p class="block3">Kamp heyecanla dalgalandığında geçişe daha yeni başlamamıştık. Prens Memnon'la atları denetlemekte olduğumuz bir sırada uzak kıyıdan yükselen sesleri duyduk. Hemen kayıklarımıza dönüp doğu kıyısına geçtiğimizde kampın karıştığını gördük. Palmiye yaprakları sallayarak şarkılar söyleyen kalabalığı yarıp öne çıktığımızda ortalarında harap arabalar ve iskelete dönmüş atlardan oluşan bir grup gördük.</p>

  <p class="block3">Başta bulunan arabadaki Lord Aker, "Seth seni de haritanı da kahretsin, Taita," diye bağırdı. "Hanginizin daha çok yalancı olduğunu bilemiyorum. Yol senin söylediğinden iki misli daha uzundu."</p>

  <p class="block3">Ben heyecandan sıçrayarak, "Gerçekten nehrin çizdiği kavsin öte yanına ulaştınız mı?" diye seslendim.</p>

  <p class="block3">Gittik ve geldik, diyerek başarısının zaferiyle güldü Aker. "İkinci şelalede kamp kurduk ve Nil'de taze balık tutup yedik. Teb yolu açıktır."</p>

  <p class="block3">Hanımım yolculara bir şölen hazırlanmasını emretti ve Lord Aker günün adamı oldu. Kutlamaların arasında Kraliçe Lostris, Aker'in boynuna Övgü Altınını geçirdi ve onu On Binin En İyisi rütbesine terfi ettirdi. Bu yetmezmiş gibi kendisine dördüncü araba alayının komutanlığını verdi ve Teb'e döndüğümüzde nehir kıyısında yüz fedanlık toprak bağışlayacağını bildirdi.</p>

  <p class="block3">Bütün bunları biraz aşırı buluyordum, hele bu kadar büyük toprağın hanımımın kendi arazisinden verileceğini düşündükçe. Ne de olsa Aker isyana hazırlanmıştı ve başarısı övgüye layıksa da, bu seferi öneren ve planlayan bendim. Bu durumda zavallı köle Taita da bir altın zincir daha bak etmişti bence.</p>

  <p class="block3">Ancak hanımımın kurnazlığını ve politikacılığını alkışlamak zorundaydım. En tehlikeli olabilecek düşmanlarından birini en sadık adamlarından birine dönüştürmüştü ve Aker ilerki yıllarda bu sadakatini pek çok kez kanıtlayacaktı.</p>

  <p class="block3">Lord Aker'in uysallaştırılması ve çöldeki yolun keşfi artık gerimizi emniyete almıştı ve dördüncü şelaleyi şimdi korkusuzca aşabilirdik.</p>

  <p class="block3">Yola çıkalı daha bir ay olmamıştı ki, şansımızın döndüğünü ve tanrıçanın bize verdiği sözü tuttuğunu fark ettik.</p>

  <p class="block3">Her gün en kötüyü geride bıraktığımız anlaşılıyordu. Çöl artık arkamızda kalmıştı ve genişleyip akışı yumuşayan nehir bizi tekrar güneye ve daha önce hiçbirimizin görmediği yerlere taşıyordu.</p>

  <p class="block3">Pek çoğumuz yağmur mucizesini ilk kez burada gördük. Ben yağmuru Aşağı Krallıkta görmüşsem de, çok kişi göklerden su döküldüğünü hiç görmemişti. Yağmur bizim havaya çevrilmiş şaşkın yüzlerimizi ıslatırken gökler gürlüyor ve şimşekler beyaz ateşiyle gözlerimizi köreltiyordu.</p>

  <p class="block3">Bu bol ve düzenli yağmur sadece şaşkınlıkla bakabildiğimiz bambaşka bir manzara yaratmıştı. Nil'in iki yakası tekneden görebildiğimiz kadarıyla yemyeşil bir otlaktı. Atlarımızı rahatça otlatabileceğimiz bu düzlükte arabalarımız için hiçbir engel görünmüyordu. Yolumuzu tıkayacak kumluk ya da kayalık tepeler olmadan gönlümüzce yol alabilirdik burada.</p>

  <p class="block3">Tanrıçanın bağışladığı nimetler bu kadarla da kalmıyordu. Ağaçlar vardı. Yurdumuz olan daracık vadide belki eski çağlarda ormanlar vardı ama bunu hiçbirimiz bilemezdik. Hepsi insanların iştahlarını tatmin için yüzyıllar önce baltalar altında yok olup gitmiş olmalıydılar. Biz Mısırlılar için tahta pek az bulunan ve çok değerli bir nesneydi. Her bir tahta parçası yük hayvanlarının sırtında uzak ve yabancı ülkelerden getirilirdi.</p>

  <p class="block3">Şimdi nereye baksak yüksek ağaçlar görüyorduk. Bu ovalarda dünyanın tüm denizlerindeki gemileri yeniden inşa edecek kadar ağaç vardı. Daha da ötesi, uygar dünyanın tüm kentleri yeni baştan yapılır, çatıları kapanır, içleri ahşap mobilyalarla doldurulabilirdi. Ondan sonra da yüzyıllarca yetecek yakıt kalabilirdi. Tüm yaşamımız boyunca yemeğimizi tezekler üzerinde pişirmiş olan bizler şaşkın şaşkın bakıyorduk çevremize.</p>

  <p class="block3">Sonunda eriştiğimiz bu efsanevi Kuş ülkesinin hazineleri bu kadarla da kalmadı. Onları uzaktan ilk gördüğümde gri granitten anıtlar sanmıştım. Ancak bu dev kayalar gözlerimizin önünde birden hareket etmeye başlamışlardı.</p>

  <p class="block3">Filler! diye bağırdım. Daha önce hiç fil görmediğim halde bunlar başka bir şey olamazdı.</p>

  <p class="block3">"Filler! Fildişi!" diye güvertedekiler hep bir ağızdan bağırdılar. Tüm hazinelerine karşın Firavun Memose'nin hayal bile edemeyeceği bir servet vardı gözlerimizin önünde. Baktığımız her yanda büyük fil sürüleri görünüyordu.</p>

  <p class="block3">Tanus çevresine bakınırken gözlerinde o avcı parıltısı belirmişti. "Binlerce fil. Şunlara bak, Taita. Sonu yok gibi."</p>

  <p class="block3">Ovalarda sadece filler değil, antiloplar ve geyikler ve daha önce görüp bilmediğimiz başka hayvanlar da vardı. Bunları ilerki günlerde tanıyacak, hepsine birer ad verecektik.</p>

  <p class="block3">Tanus sabırsızlıkla, "Arabaları ambarlardan çıkarın!" diye emretti. "Atları koşun! Av başladı!"</p>

  <p class="block3">Nasıl bir tehlikeye atılmak üzere olduğumuzu bilseydim, ilk fil avına çıktığımız o gün Prens Memnon'un arabamın arkasına binmesine asla izin vermezdim. Fili tanımayan bizler için hayvanlar ağır, hantal, aptal ve uysal yaratıklardı.</p>

  <p class="block3">Avlanmaları da herhalde kolay olacaktı.</p>

  <p class="block3">Tanus bu yeni avın peşine düşmek için acele ettiğinden arabaların dört takımının da hazır olmasını bekleyemedi. Elli arabalık takım hazır olunca binme emri verdi. Uzun araba kolları nehir boyunca yola çıktığında öteki arabacılarla iddialara girdik.</p>

  <p class="block3">Tata, bırak atları ben süreyim, senin kadar iyi sürdüğümü bilirsin," dedi prens. Doğal bir at binicisi olmasına ve her gün bu sanatını geliştirmesine karşın prens bu iddiasında haksızdı. Benim kadar iyi bir araba sürücüsü değildi, aslında ordu içinde bunu değil on bir yaşında bir bacaksız, kimse iddia edemezdi.</p>

  <p class="block3">Memnon, Tanus'a dönünce Tanus bir kere olsun beni tuttu.</p>

  <p class="block3">“Taita haklı. Bu hiçbirimizin daha önce yapmadığı bir şey. Ağzını kapat da gözlerini aç şimdi."</p>

  <p class="block3">Önümüzdeki küçük bir sürüde bu garip gri renkli hayvanlar ağaçlardan düşmüş meyveleri yiyorlardı. Kulakları çok büyüktü ve biz yaklaşırken yelken gibi iki yana açıp bize dönmüşlerdi. Hortumlarını havaya kaldırdıklarını görünce kokumuzu almaya çalıştıklarını tahmin ettim, paha önce at ya da insan kokusu duyup duymadıklarını merak ettim.</p>

  <p class="block3">Fillerin yanlarında yavruları vardı ve analar çocukları ortalarına almış koruyorlardı. Hayvanların göründükleri kadar aptal olmadıklarını anladım bunun üzerine. Arabanın arkasında duran Tanus'a, "Bunların hepsi dişi" diye seslendim.</p>

  <p class="block3">'Yavruları da yanlarında, dişleri de fazla değerli değil."</p>

  <p class="block3">Haklısın. Tanus omzumun üzerinden ilersini işaret etti. "Ama şunlara bak. Şu iki tane mutlaka erkektir. Boylarına ve enlerine bak. Dişleri de güneşte nasıl parlıyor."</p>

  <p class="block3">Seçtiğimiz iki yaşlı hayvana yaklaşırken onlar da bizi hissetmişler ve bize doğru dönmüşlerdi. Onların gerçek boylarını ancak o an fark edebildim. Kulaklarını iki yana açtıklarında kara bir fırtına bulutu gökyüzünü örtmüş gibi oldu.</p>

  <p class="block3">Şu dişlere bak! diye bağırdı Tanus. O sadece avı düşünüyordu, ancak atlar huysuzlaşmalardı. Bu yabancı yaratığın kokusunu almışlar, başlarını havaya kaldırıyorlar, koşumları içinde huysuzlanıyorlardı. Onları kontrolde tutup düz bir hat üzerinde koşmalarını sağlamak olanaksızdı.</p>

  <p class="block3">En büyüğü sağdaki! diye bağırdı Memnon. "Önce onun işini bitirelim." Yavrusu da babası kadar meraklıydı ava.</p>

  <p class="block3">Kralın emrini duydun, diyerek güldü Tanus. 'Tamam, sağdakini avlayacağız. Ötekini de Kratas avlasın bakalım."</p>

  <p class="block3">Yumruğumu kaldırarak kolun ikiye ayrılma emrini verdim. Kratas ardında yirmi beş araba olduğu halde sola yönelirken biz Horus'un tapınağını tutan sütunlar kadar kalın dişleri olan dev yaratığa doğru yolumuza devam ettik.</p>

  <p class="block3">Hayvanın onu rahatsız ettiğimizi anladığı anda kaçacağını sanıyorduk. Bundan önce avladığımız hiçbir hayvan durup önce bizim saldırmamızı beklememişti. Aslan bile kıstırılana ya da yaralanana kadar avcıdan kaçardı. Bu obur hayvanlar nasıl başka türlü davranabiliyorlardı?</p>

  <p class="block3">Tanus okunu yayına takarken, "Başı çok büyük olduğu için nişan alması çok kolay," dedi. "Onu kaçmasına fırsat bırakmadan tek okla öldüreceğim. O komik uzun burnunun altına yaklaş bakalım."</p>

  <p class="block3">Arkamızda arabalar tek sıra halindeydi. Planımız klasik araba taktiği kullanarak tam önünde iki yana ayrılmak ve oklarımızı atarak yanından geçmek, sonra geri dönerek aynı şeyi yapmaktı.</p>

  <p class="block3">Şimdi file çok yaklaşmıştık ve o hâlâ yerinden kıpırdamamıştı. Bu hayvanlar belki de göründükleri kadar aptaldılar. Bu çok kolay bir av olacaktı, bu yüzden Tanus'un düşkırıklığını hissedebiliyordum.</p>

  <p class="block3">Haydi aptal herif! diye bağırdı Tanus. "Orada kazık gibi durma. Kendini savun!"</p>

  <p class="block3">Fil meydan okumayı anlamış gibiydi. Hortumunu havaya kaldırarak bizi şaşırtan ve kulaklarımızı sağır eden bir ses çıkardı. Atlar ürkerek şaha kalktılar, ben kaburgalarımı acıtan bir şiddetle ön tahtaya savruldum, bir an kontrolü kaybettim.</p>

  <p class="block3">Fil bir daha bağırarak koşmaya başlamıştı.</p>

  <p class="block3">Horus aşkına şuna bak! diye Tanus şaşkın şaşkın gürledi. Hayvan bizden kaçacağına öfkeli bir saldırışla üzerimize doğru geliyordu. Bir attan daha hızlı ve köpeklerin kovaladığı bir leopardan daha çevikti.</p>

  <p class="block3">Tam üzerimize geldiğinde bizi arabadan almaya çalışıyormuş gibi hortumunu uzattı. Ne cüssesine, ne de gözlerindeki o korkunç öfkeye inanamıyordum. Bunlar bir hayvanın değil, zeki ve dikkatli bir insanın gözleriydi. Bu korkak bir hayvan değil, küstahlığımız ve cahilliğimizle meydan okumuş olduğumuz müthiş bir düşmandı.</p>

  <p class="block3">Tanus bir tek ok atabildi. Ok hayvanın alnının ortasına isabet etti. O bronz uç beynini deldiği anda olduğu yere yığılmasını bekledim. O zaman filin beyninin sandığımız yerde değil de, o dağ gibi başın arkasında ve hiçbir okun delemeyeceği süngerimsi bir kemikle korunduğunu bilemezdik.</p>

  <p class="block3">Fil sendelemedi bile. Hortumunu uzattı, oku bir insanın elleriyle tutması gibi tutup çekti ve bir yana fırlattı, sonra kanlı hortumunu sallayarak üzerimize gelmeye devam etti.</p>

  <p class="block3">Hayvanın öfkesi karşısında çaresiz kalmışken Hui imdadımıza yetiş ti yandan korkunç sesler çıkararak gelirken arkasındaki okçusu hayvan,n gözünün bir karış altına bir ok savurdu. Filin dikkati onlara çevrildi.</p>

  <p class="block3">Fil Hui'yi kovalamak için döndüyse de, Hui atlarını dörtnala sürmekte olduğu için kaçıp kurtuldu. Ondan sonraki araba o kadar talihli olmadı. Sürücü Hui kadar usta değildi ve dönüşü çok beceriksizceydi. Fil hortumunu kaldırdı, sonra bir celladın baltası gibi savurdu.</p>

  <p class="block3">Hortum yakınındaki atın sırtına inince atın kemiklerinin kırıldığını olduğum yerden açıkça duydum. At arkadaşını da sürükleyerek yere devrilirken araba yuvarlandı ve içindekiler havaya uçup yere düştüler. Fil ön ayaklarından birini yerde yatan arabacının üstüne bastırarak hortumuyla kafasını kopardı ve sanki bir topmuş gibi fırlatıp attı.</p>

  <p class="block3">Sıradaki üçüncü araba dikkatini çekerken ben de atlarımı ağaçlığın berisine çektim. Orada durup darmadağın olmuş takımımıza baktık. Ortalık parçalanmış arabalarla doluydu ve soldaki Kratas da bizden fazla bir şey yapamamıştı.</p>

  <p class="block3">İki hayvan üzerlerindeki oklara ve akan kana karşın güçlerinden bir şey kaybetmiş değillerdi. Yaraları kendilerini daha da kızdırmış gibiydi. Ağaçlığın arasında koşuyorlar, devrilmiş arabaları ve atların leşlerini o dev tabanları altında eziyorlar, adamları havaya fırlatıp yere düştüklerinde üzerlerinden geçiyorlardı.</p>

  <p class="block3">Kratas yanımızdan geçerken, "Müthiş bir şey!" diye bağırdı. İlk saldırıda sekiz araba kaybettik."</p>

  <p class="block3">Tam o anda yanımızdan boş bir araba geçiyordu. Arabacılara ne olduğunu bilmiyordum, ya düşmüşler ya da öfkeli filler tarafından çekilip alınmışlardı.</p>

  <p class="block3">"Atları yakalayın!" diye bağırdı Tanus. Boş araba yanımıza getirildiğinde prense, "Hemen bin bakalım," dedi. "Arabayı kıyıya götür ve orada bizi bekle."</p>

  <p class="block3">Lord Tanus! diye Prens Memnon ayağa dikildi. Babasının ancak omzuna geliyordu. "Sizi bundan..."</p>

  <p class="block3">"Bana krallık falan taslama, delikanlı. İtiraz edeceksen git annene şikayet et.” Tanus küçük prensi tek eliyle kaldırıp öteki arabaya yerleştirdi.</p>

  <p class="block3">“Lord Tanus, ben hakkıma dayanarak... “diye Memnon son bir gayret daha gösterdi yanımızda kalmak için.</p>

  <p class="block3">“Arkama döndüğümde hâlâ buradaysan ben de hakkımı kullanıp kılıcımı kıçına indiririm," diyen Tanus yine fillere döndü, ikimiz de oğlanı unuttuk ondan sonra.</p>

  <p class="block3">Fildişi toplamak mantar toplamaya benzemiyor, dedim. "Daha iyi bir plan yapmamız gerekecek."</p>

  <p class="block3">Bu hayvanları kafalarına ok atarak öldürmek olanaksız, dedi Tanus. "Yanlarından bir daha geçip bu kez kaburgalarını deneyelim. Kafalarında beyinleri yoksa ciğerleri ve kalpleri vardır herhalde."</p>

  <p class="block3">Atları koşturup akasyaların altına "girerken hızlandırdım. Tam önümüzdeki fil cesetler ve at leşleri üzerinde tepinirken bizi gördü, iliklerimi donduran o sesiyle bir daha bağırdı. Atları sürmeye devam ettim.</p>

  <p class="block3">Fil dik bir yamaçtan kayan kayalar gibi üzerimize yöneldi. Öfkesi ve acısıyla korkunç bir görünüşü vardı, ama ben atlarımın hızını kesmedim. Sonra tam hayvanla çarpışacakken birden sola yöneldim.</p>

  <p class="block3">Tanus yirmi adım mesafeden arka arkaya üç ok fırlattı. Okların üçü de omzu arkasından girdi, kaburgaların arasını bularak saplarına kadar etine gömüldü.</p>

  <p class="block3">Fil bu kez ölümcül bir acıyla bağırdı. Bize doğru uzandıysa da, hortumunun önünden kıl payı kaçabildik. Dönüp baktığımda kaldırdığıma toz bulutunun ortasında durduğunu gördüm. Ancak bir daha bağırdığında hortumunun ucundan buhar gibi kan fışkırdı.</p>

  <p class="block3">Ciğerler! diye bağırdım. "Aferin, Tanus. Ciğerlerine isabet ettirmişsin."</p>

  <p class="block3">Şimdi öğrendik artık. Haydi geri dönelim de, bir tane de kalbine yerleştireyim.</p>

  <p class="block3">Arabayı çevirdim, atlar hâlâ güçlü ve istekliydiler.</p>

  <p class="block3">Haydi bakalım, güzellerim. Bir kere daha! diye seslendim.</p>

  <p class="block3">Yaşlı fil ölümcül bir yara almış olmasına karşın hiç de ölüme yakın görünmüyordu. Filin cesaretine hayranlık duyuyor, avın heyecanına kendimi kaptırdığım halde, ona yaptığımız bu işkenceden utanıyordum doğrusu.</p>

  <p class="block3">Belki de bu nedenle atların hayvana biraz daha yaklaşmalarına izin vermiştim. Ona duyduğum saygıdan cesaretine cesaretle karşılık vermek istiyordum. Tam iş işten geçecekken o korkunç hortumun ancak erişebileceği mesafeden arabayı döndürerek saldırısından kurtulacaktım.</p>

  <p class="block3">Ancak tam o anda arabanın sağ tekerleği çıktı. Bir an havada bir cambaz gibi uçtum ve bu tür bir kaza ilk kez olmadığından, yere kedi gibi düşmeyi öğrenmiştim. Toprak yumuşak, otlar da şilte gibi kalındı. Hiçbir yara almadan aklım başımda olarak doğruldum. Ancak o anda Tanus'un benim kadar talihli olmadığını gördüm. Düştüğü yerde serilmiş, kıpırdamadan yatıyordu.</p>

  <p class="block3">Atlar kalkmışlardı, ancak parçalanan arabanın ağırlığıyla yerlerinden kımıldayamıyorlardı. Fil atlara saldırdı ve en yakınındaki Bıçak'ın sırtını hortumunun tek darbesiyle kırdı. Bıçak acı çığlıklarla dizleri üstüne çöktü ve Sabırlı hâlâ ona bağlıydı. Fil kalın dişlerinden birini Bıçak'ın göğsüne sokarak hayvanı havaya kaldırdı.</p>

  <p class="block3">Ben filin meşgul olduğu o sırada kaçmalıydım, ancak Sabırlı hâlâ yara almış değildi. Onu bırakamazdım. Filin kulakları yelken gibi açık olduğundan benim yan taraftan koştuğumu göremedi. Tanus'un kılıcını devrilmiş arabadan kaparak Sabırlı'nın yanına koştum. Sabırlı korkudan çılgına dönmüş, kişniyor ve arka ayaklarını havaya kaldırarak çifte atıyordu.</p>

  <p class="block3">Atı arabanın okuna bağlayan meşin koşumları üç vuruşta kestim. Sabırlı artık kaçabilirdi. Sırtına atlamak için yelesinden tuttum, ama hayvan o kadar ürkmüştü ki, kendimi fırlatamadan uçtu gitti. Giderken omzu bana çarpmış, ben de yuvarlanarak arabanın altına düşmüştüm.</p>

  <p class="block3">Yattığım yerden Tanus'a baktım. Arabadan on adım ilerde yüzü toprağa yapışmış bir halde yatıyordu. Öldüğünü sandım ama tam o anda başını kaldırdı ve şaşkın bir ifadeyle çevresine bakındı. Ani bir hareketin filin dikkatini üzerine çekeceğini bildiğim için kıpırdamadan yatmasını diledim. Ancak öfkeli hayvan başımın ucunda durduğu için ses çıkarmaya cesaret edemiyordum.</p>

  <p class="block3">File baktım. Zavallı Bıçak dişine geçmiş duruyordu ve koşumlar da hortumuna dolanmıştı. Fil hareket edince parçalanmış arabayı da sürüklemeye başladı. Atı dişinin üstünden atmak istiyordu. Filin başının benden yana çevrili olmadığından emin olduktan sonra hemen yerimden fırlayıp Tanus'un yanına koştum. "Kalk! Çabuk kalk!" diye kısık bir sesle fısıldayarak onu kaldırmaya çalıştım. Ama Tanus çok ağırdı ve henüz yarı baygındı. Yine file döndüm. At leşini ve parçalanmış arabayı sürükleyerek bizden uzaklaşıyordu.</p>

  <p class="block3">Tanus'un kolunu boynuma atıp başımı koltukaltına soktum ve olanca gücümle iterek ayağa kaldırdım. Tanus bana dayanıyordu ve ben de onun ağırlığıyla sallanıyordum. "Kendini toparla! Fil her an görecek bizi," diye fısıldadım.</p>

  <p class="block3">Tanus'u çekmeye çalıştım ama bir adım attıktan sonra inleyerek bana yaslandı. "Bacağım," diye homurdandı.</p>

  <p class="block3">Kıpırdatamıyorum. Bileğim burkuldu sanırım.</p>

  <p class="block3">Durumumuzun ağırlığı ancak o an yüzüme bir tokat gibi çarptı sanırım. Eski korkaklık günahım beni bir kere daha pençesine alırken benim de dizlerim tutmaz oldu.</p>

  <p class="block3">Aptal herif, sen çek git, diye Tanus kulağıma fısıldadı. "Bırak beni. Kaç kurtar kendini."</p>

  <p class="block3">Fil kafasını kaldırıp sudan çıkmış bir köpek gibi salladı. O meşinimsi kulakları gövdesine çarparken atın leşi ölü bir tavşandan daha ağır değilmiş gibi dişinin ucundan sıyrılıp bir kenara savruldu. Filin gücü inanılır gibi değildi. Bir at ve arabayı böyle kolaylıkla savurabiliyorsa, benim cılız vücudumu ne yapmazdı ki?</p>

  <p class="block3">Horus aşkına, kaç git buradan, aptal! dedi beni yanından itmeye çalışan Tanus. Ancak garip bir inatçılıkla yerimden kıpırdamadan omzuna asılmaya devam ettim. Korkuyordum ama onu da terk edemezdim.</p>

  <p class="block3">Fil Tanus'un sesini duymuştu ve kulaklarını yelken gibi açmış, bize doğru dönüyordu. Bize bakıyordu ve aramızda sadece elli adım vardı.</p>

  <p class="block3">Fillerin görme duyusunun kör sayılabilecekleri kadar zayıf olduğunu o zaman henüz .bilmiyordum. Hayvan tümüyle işitme ve koku alma duyularını kullanırdı. Sadece hareket eden şeyleri görürdü ve eğer kıpırdamadan dursaydık bizi göremeyecekti.</p>

  <p class="block3">Bizi gördü, diyerek Tanus'u benimle birlikte çekiştirdim. Fil hareketi gördü ve bağırdı. O sesi asla unutamayacağım.</p>

  <p class="block3">Kulaklarım sağır olmuş, beynim durmuştu sanki.</p>

  <p class="block3">Hayvan üzerimize doğru koşmaya başladı.</p>

  <p class="block3">Uzun adımlarla gelirken kulakları dalgalanıyordu. Koca yaşlı kafası oklarla doluydu ve yüzünden gözyaşı gibi kan akıyordu. Her bağırışında hortumundan ciğerlerinde biriken pıhtılaşmış kanı püskürtüyordu. Üzerimize bir yamaç kadar dik ve kara bir ölüm gibi gelmekteydi. Gözlerinin çevresindeki derinin kırışıklıklarını tek tek seçebiliyordum. Kirpikleri güzel bir kızınkiler kadar gürdü, ancak gözlerinde öyle bir öfke vardı ki kalbim taş kesilmiş, ayaklarım hareketsiz kalmıştı.</p>

  <p class="block3">'Tata! Geliyorum, Tata!" Bir çocuk sesi çınlıyordu kafamın içinde; bunun korkumun yarattığı bir hayal olduğunu biliyordum. Kulaklarıma inanamayarak önümdeki ölüm hayalinden başımı çevirdim. Ağaçlığın açık yerinden bir araba dörtnala bize yaklaşıyordu. Atların başları demircinin örsüne inen balyozlar gibiydi. Kulakları geri atılmış, pembe ve ıslak burun delikleri büyümüştü. Dizginleri tutan arabacıyı göremiyordum.</p>

  <p class="block3">Hazır ol, Tata! O zaman arabanın ön tahtasını ancak aşan başı görebildim. Dizginler heyecanla sıkılmaktan bembeyaz kesilmiş küçük bir çift elin içindeydi.</p>

  <p class="block3">Mem! Geri dön! diye bağırdım.</p>

  <p class="block3">Sözümü dinlemediği için küçük namussuzu döveceğim, diye homurdandı Tanus. İkimiz de içinde bulunduğumuz tehlikeyi unutmuştuk.</p>

  <p class="block3">Memnon, "Çüş!" diye bağırarak atların hızını kesti ve arabayı sert bir dönüşle tam önümüzde durdurdu. Bunu yaparken fille aramıza girmiş ve araba dönerken fil de bir an olduğu yerde durmuştu.</p>

  <p class="block3">Omzumu Tanus'un koltukaltına sokup onu kaldırarak arabaya attım. Ben de hemen arkasından üzerine atladım.</p>

  <p class="block3">Memnon atları serbest bırakırken az daha aşağı kayıyordum ama uzanıp kenar tahtasına sıkı sıkı tütündüm.</p>

  <p class="block3">Haydi, Mem!</p>

  <p class="block3">Deh! diye bağırdı Memnon. "Deh!" Ürken atlar arabayı uçarcasına çekmeye başladılar.</p>

  <p class="block3">Üçümüz de arkamızdan gelen file bakıyorduk. Filin başı tüm görüntüyü kapatıyordu sanki. Uzattığı hortumundan her bağırışında üstümüze kanlar fışkırıyordu.</p>

  <p class="block3">Ne biz ondan kaçıp uzaklaşabiliyorduk, ne de o bize yetişebiliyordu. Hızlarımız eşit olarak büyük ovada bir yarış başlamıştı. Sürücümüzün en küçük bir hatası bizi hendeğe yuvarlar ya da tekerleğimiz bir ağaç köküne sürtünüp parçalanırdı ve o zaman da fil bize yetişecekti.</p>

  <p class="block3">Ama prens arabayı usta bir sürücü gibi kullanıyor, dönüşleri tek tekerlek üzerinde yaptırıyordu. Bir tek yanlış hareket bile yapmadı. Ve w anda her şey bitti.</p>

  <p class="block3">Filin göğsüne gömülen oklardan biri kalbe erişmişti. Fil ağzını ardına kadar açınca boğazından büyük bir kan sütunu fışkırdı ve o an ora da öldü. Bacakları onu taşlamadığından o koca cüsse yeri sarsan bir şiddetle devrildi.</p>

  <p class="block3">Memnon atları durdurdu. Tanus ile arabadan inip o dev gibi leşe baktık. Tanus sancıyan bacağını rahatlatmak için arabaya tutunarak kendisinin babası olduğunu bilmeyen oğlana baktı.</p>

  <p class="block3">Horus aşkına, hayatımda çok cesur gördüm ama hiçbiri senden daha cesur değildi, evlat. Sonra Memnon'u kucaklayıp göğsüne bastırdı.</p>

  <p class="block3">Gözlerim yaşardığı için bundan sonrasını pek göremedim. Duygusal bir budala olduğumu bilmeme karşın ağlamama engel olamıyordum. Babanın oğlunu kucaklamasını o kadar uzun zamandır bekliyordum ki.</p>

  <p class="block3">Kendimi ancak biraz toplayabilmiştim ki, uzaktan gelen alkış seslerini duydum. Hiçbirimiz bu kovalamacanın donanmanın gözleri önünde yapıldığını fark etmemiştik. Horus'un Soluğu kıyıya çok yakındı ve üst güvertede kraliçeyi görebiliyordum. Bu uzaklıktan bile yüzü soluk ve ifadesi sertti.</p>

  <p class="softbreak">&nbsp;</p>
</body>
</html>
