<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Ertesi gün yemekten sonra meyve sepetini</span> gönderenin kim olduğunu konuştuk. Ben hanımımı korkutmak istemiyordum, o yüzden işi şakaya vurup, "Sesimden hoşlanmayan biri olmalı," dedim. Ama o kolay kolay vazgeçecek değildi.</p>

  <p class="block3">“Benimle dalga geçme, Taita. Bu alanda fazla bir becerin yoktur. Gönderenin kim olduğunu bildiğinden eminim, hoş, bunu ben de tahmin edebilirim ya.”</p>

  <p class="block3">Ne söyleyeceğini bilerek ama ne yapacağımı kestiremeden yüzüne baktım. Onu her zaman, hatta gerçeklerden bile korumuştum. Oysa o benim içimi okurdu.</p>

  <p class="block3">“Babamdı,” dedi kendisini yalanlayamayacağım bir sesle. "Bana onu anlat, Taita. Bana onun hakkında bilmem gereken ama bana söylemeye cesaret edemediğin şeyleri söyle."</p>

  <p class="block3">Konuşmak ilk başta çok güç oldu. Bir yaşam boyu süren çekingenlik bir anda silkinip atılamaz. Hâlâ Lord İntef'in kölesi olmadığımı kabul etmek güçtü. Ondan nefret etmeme karşın, çocukluğumdan beri vücudumun ve ruhumun hakimi olmuştu; içimde hâlâ onun aleyhinde rahatça konuşmamı önleyen sapık bir sadakat vardı. Kızı babasının gizli faaliyetleri konusunda birkaç şey söyleyerek atlatmaya çalıştımsa da, sabırsızlıkla sözümü kesti.</p>

  <p class="block3">“Haydi haydi, Taita. Ben aptal değilim. Babam hakkında senin sandığından çok şey biliyorum. Gerisini öğrenme zamanı geldi artık. Şimdi bana her şeyi anlatmanı emrediyorum.”</p>

  <p class="block3">Ben de hanımıma itaat ettim ve anlatmaya başladım. Anlatacak o kadar çok şey vardı ki, sözüm bittiğinde mehtap göğün yarısına tırmanmıştı bile. Ondan sonra uzun bir süre konuşmadan oturduk. Hiç bir şey saklamamış, kendi rolümü de inkâr etmeye ya da mazur göstermeye çalışmamıştım.</p>

  <p class="block3">“Seni öldürmek istemesine hiç şaşmadım,” diye mırıldandı sonun da. "Onu yok etmeye yetecek bilgi var elinde." Bir süre daha sustukta sonra devam etti. "Babam bir canavardır. Ben nasıl oluyor da, ondan bu kadar farklı oluyorum?</p>

  <p class="block3">“Neden onun kızı olarak bende de böyle doğal olmayan güdüler yok?"</p>

  <p class="block3">“Bunun için tanrılara şükretmeliyiz. Ama hanımım, yaptıklarım için benden de nefret etme, yalvarırım sana.</p>

  <p class="block3">Lostris uzanıp elimi tuttu. "Seni annemin beni doğururken öldüğü andan beri çok iyi tanıdığımı bilirsin. Yaptığın her şeyi zorunlu olduğun için yaptın ve hepsi için bağışlıyorum seni."</p>

  <p class="block3">Kız yerinden fırlayıp zambaklı havuzun çevresinde bir döndükten sonra gelip yine oturdu.</p>

  <p class="block3">“Tanus büyük tehlikede. Bu akşama kadar bunu anlayamamıştım. Kendini koruması için uyarılması gerek. Taita, bir gün bile kaybetmeden gitmelisin ona."</p>

  <p class="block3">“Hanımım...”</p>

  <p class="block3">“Hayır, Taita, o kurnazca mazeretlerini istemiyorum,” diye sözümü kesti. "Yarın sabah Karnak'a doğru yola çıkacaksın."</p>

  <p class="softbreak">&nbsp;</p>
</body>
</html>
