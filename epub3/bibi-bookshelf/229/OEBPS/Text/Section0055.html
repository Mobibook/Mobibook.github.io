<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Hanımım idamları ve babasının kent</span> kapısına ayaklarından çivilenmesini seyretmeye kararlı olduğunu belirttiğinde ne kadar dehşetli bir sahneyle karşılaşacağını tahmin edemediğini sanıyorum. Ama ben de onun orada olmaması için aynı derecede kararlıydım. Hanımımda asla sadist bir yan olmamıştı. Sanırım bu kararı da, saray kadınlarının çoğunun idamları seyretmeye gittikleri ve idam mangasının başında Tanus olacağı için vermişti. Uzaktan da olsa ona bakma fırsatını asla kaçırmazdı.</p>

  <p class="block3">Sonunda kendisini cephaneliğimin en etkili silahıyla önleyebildim. "Hanımım, böylesine vahşi sahneler henüz doğmamış oğlunuzu mutlaka etkileyecektir. Herhalde onun daha gelişmemiş zihnine bir zarar vermek istemezsiniz."</p>

  <p class="block3">“Bu olanaksız,” dedi ama duraksadığı da belliydi. "Oğlum olanları bilemez."</p>

  <p class="block3">“Ama olayı sizin gözünüzle görecek, dedesinin çığlıkları karnınızdan geçip onun küçük kulaklarına girecektir.”</p>

  <p class="block3">Lostris bir süre düşündükten sonra içini çekti. "Peki öyleyse, ama döndüğünde bana olanları bir bir anlatacaksın. Bir tek ayrıntıyı bile gözden kaçırmayacaksın. Özellikle kralın öteki karılarının neler giydiklerini bilmek istiyorum." Sonra da benim iddialarıma tümüyle kanmadığını gösterircesine gülümsedi. "Hepsini kulağıma fısıldarsan karnımda uyuyan çocuk hiçbir şey duymaz."</p>

  <p class="block3">İdam günü haremden çıktığımda ortalık daha aydınlanmamıştı. Lord İntef'in tutuklu bulunduğu sarayının dairesi önünden geçerken içersinin kandiller ve meşalelerle aydınlık olduğunu gördüm ve heyecanlı sesler duydum.</p>

  <p class="block3">Bir aksilik olduğunu anlayıp koşmaya başladım. Lord İntef'in kapısındaki muhafız beni az daha mızraklayacaktı ama son anda tanıdı da, silahını kaldırıp içeri geçmeme izin verdi.</p>

  <p class="block3">Tanus odanın tam odasındaydı ve kapana kıstırılmış kara yeleli bir aslan gibi önüne çıkana bağırıyordu. Onun çok öfkeli biri olduğunu bilmeme karşın hiç böyle öfkeden çılgına döndüğünü görmemiştim. Kızgınlıktan konuşma yeteneğini kaybetmiş gibiydi. O kahraman Maviler karşısında sinmiş duruyorlardı.</p>

  <p class="block3">Doğruca yanına gittim, savurduğu yumruktan korunmaya çalışarak, "Tanus! Ben geldim!" diye bağırdım. 'Tanrıların aşkına aklını mı kaçırdın?"</p>

  <p class="block3">Şunlara bak bakalım ne yapabileceksin. Eliyle sanki bir savaş alanını andıran antrede yatan insanları gösterdi.</p>

  <p class="block3">Birinin alayın saygı duyduğum yüzbaşılarından Khethket olduğunu görünce dehşete kapıldım. Adam ellerini midesine bastırmış bir halde bir köşede kıvrılıp kalmıştı, yüzünde bir daha asla görmek istemediğim kaskatı bir dehşet ifadesi vardı. Yanağına dokununca buz gibi olduğunu hissettim.</p>

  <p class="block3">Başımı salladım. "Yardım edilecek zaman kalmamış." Adamın gözkapağını açıp ölü gözüne baktıktan sonra ağzını kokladım. O hafif mantar kokusu hiç de yabancı değildi.</p>

  <p class="block3">“Zehirlenmiş.” Ayağa kalktım. "Ötekiler de öyle olacak." Yerde beş kişi vardı.</p>

  <p class="block3">“Nasıl?” diye Tanus sakin bir sesle sordu. Akşam yemeklerinden kalmış olan tasları alıp kokladım. Bunlardaki mantar kokusu daha da güçlüydü.</p>

  <p class="block3">“Aşçılara sor,” dedim. Sonra ani bir öfke krizine kapılarak tası duvara fırlatıp parçaladım. Derin bir soluk aldıktan sonra, “Tutuklun kaçtı kuşkusuz?" dedim. Tanus hiç konuşmadan beni başvezirin yatak odasına soktu. Odanın arka duvarındaki freskin bulunduğu gizli bölmenin kapısı açıktı.</p>

  <p class="block3">Tanus, "Gizli bir bölme olduğunu biliyor muydun?" diye buz gibi bir sesle sordu. Başımı salladım.</p>

  <p class="block3">“Tüm sırlarını bildiğimi sanıyordum ama yanıldığım anlaşılıyor." İçimden bir ses zaten İntef'i asla adaletin önüne çıkaramayacağımızı söylemişti. O karanlıklar tanrılarının gözdesiydi ve onlar da sevdiklerini korurlardı.</p>

  <p class="block3">“Rasfer de kaçtı mı?” diye sordum. Tanus başını salladı.</p>

  <p class="block3">"Hayır, o diğer çete reisleriyle cephanelikte kilit altında. Ama İntef’in oğulları Menset ile Sobek de yok oldular.”</p>

  <p class="block3">“Adamlarımın öldürülmesini ve babalarının kaçışını planlayanların onlar olduğundan hiç kuşkum yok.” Tanus artık kendini toparlamıştı, ama öfkesi geçmiş değildi. Taita, İntef'i çok iyi tanırdın. Şimdi ne yapacak dersin? Nereye gidecektir? Onu nasıl yakalayabilirim?"</p>

  <p class="block3">"Bildiğim bir tek şey var, böyle bir gün için hazırlık yapmıştır. Aşağı Krallığın tüccarları ve avukatlarına bir servet teslim ettiğini biliyorum. Hatta sahte firavunla bile alışverişi olmuştu. Ona ve generallerine askeri bilgi sattığını sanıyorum.”</p>

  <p class="block3">“Kuzeyde iyi karşılanacaktır."</p>

  <p class="block3">“Kuzeye beş gemi yollayıp karşılaştıkları tüm gemileri araştırma emri verdim.”</p>

  <p class="block3">"Kızıldeniz'in karşısında da dostları vardır. Kuzeyde Gazze tüccarlarına saklamaları için bir hazine göndermişti.”</p>

  <p class="block3">“Bedevilerle de alışverişi olmuştur. Onlar çölden kaçmasına yardım edebilirler."</p>

  <p class="block3">“Horus adına, deliğinden bir düzine kaçış yolu olan bir fare gibi. Bütün bu yolları nasıl tutabilirim ki?”</p>

  <p class="block3">“Tutamazsın. Ve Firavun da şimdi idamları seyretmeye hazırlanıyor. Bunu kendisine bildirmek zorundasın.”</p>

  <p class="block3">“Kral haklı olarak kızacaktır. İntef’in kaçmasına izin vermekle görevimi başaramamış oldum.”</p>

  <p class="softbreak">&nbsp;</p>

  <p class="block3">Ama Tanus yanılıyordu. Firavun, İntef’in kaçışını şaşılacak bir sakinlikle karşıladı. Bunun nedenini, bilemiyorum doğrusu, ama elde ettiği büyük hazinenin onu yumuşatmış olduğunu düşündüm. Kalbinin derinliklerinde başveziri için hâlâ sevgi kırıntıları olabilirdi. Diğer yandan, Firavun iyi yürekli bir insandı ve Lord İntef’in kent kapısına çivilenmesini seyretmeyi gerçekten zevkle beklemiyor olabilirdi.</p>

  <p class="block3">“Bunun suçu muhafız yüzbaşısınındır,” dedi. "O da Lord İntef’in verdiği zehirle cezasını bulmuştur. Lord Tanus sen kaçağı yakalamak için asker ve gemi gönderdin. Senden beklenen her şeyi yaptın. Şimdi görevin öteki suçluların cezalarını vermektir."</p>

  <p class="block3">“Firavun Hazretleri idamı seyretmeye hazır mı?” diye sordu Tanus. Firavun vergi tahsildarlarının raporlarıyla yerinde kalmak için bir bahane ararcasına çevresine bakındı.</p>

  <p class="block3">Burada çok işim var, Lord Tanus. Siz ben olmadan görevini? yapın. İdamlar yerine getirilince bana bildirirsiniz.</p>

  <p class="softbreak">&nbsp;</p>
</body>
</html>
