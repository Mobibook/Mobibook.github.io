<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Tanus'u nasıl bulacağımı bilemiyordum</span> ama Kratas'ı sarhoşluğunu geçirmek için uyumaya bırakıp tekrar kente döndüm. Yine gidebileceği yerleri dolaşıp onu görebileceklere sorular sordum. Tanus hakkında soru sormakla nasıl bir tehlikeye girdiğimin farkındaydım ama bunu yapmak zorundaydım.</p>

  <p class="block3">Nehir üzerinde şafak sökerken yorgun ve umutsuz bir halde Nil kıyısında durmuş, acaba atladığım bir yer var mı diye düşünceye dalmıştım. Bir ses duyunca başımı kaldırdım ve doğunun soluk altın ve bakır renkli göklerinde uçan bir Mısır kazı sürüsü gördüm. Hemen Tanus, Lady Lostris ve benim bataklıklarda kaz avladığımız o mutlu günler aklıma gelmişti.</p>

  <p class="block3">Aptal! Başka nerede olacak ki, diye kızdım kendi kendime.</p>

  <p class="block3">Bu sırada sokaklar iyice kalabalıklaşmıştı. Teb dünyanın en işlek kentidir, burada boş bir tek kişi bile bulamazsınız. Cam üflerler, altın ve gümüş işleri yaparlar, çanak çömlek pişirip saz örerler. Çok heyecanlı bir kenttir burası.</p>

  <p class="block3">Tüccarlar ve çiftçiler ev kadınlarıyla zenginlerin kâhyalarına mallarını sunup bağıra çağıra pazarlık ederlerken aralarından süzülmeye başladım. Sokaklar baharat, meyve, sebze, balık ve bir kısmı iyice çürümüş olan et kokularıyla doluydu. Öküzler böğürüyor, keçiler meliyor ve pisliklerini açık kanallardan Nil Ana'ya akan insan pisliklerine katıyorlardı.</p>

  <p class="block3">Yılın bu en sıcak mevsiminde yolum uzun olduğundan bir eşek almayı düşündüm. Ama sonunda biraz da ekonomi kaygısıyla bundan vazgeçtim. Ayrıca açık arazide böylesine pahalı bir hayvan mutlaka Örümceklerin dikkatini çekerdi.</p>

  <p class="block3">Böyle bir kazanç için dini kaygılarını bile bir yana atabilirlerdi. Onun yerine birkaç avuç hurmayla bir somun ekmek, bunları taşımak için deri torba ve bir sukabağı dolusu su aldım. Sonra dar sokaklardan geçerek kentin ana kapısına doğru yola koyuldum.</p>

  <p class="block3">Kapıya daha varmamıştım ki, ilerde bir karışıklık oldu, bir bölük saray muhafızının kargılarıyla kalabalık arasında kendilerine yol açarak bana doğru geldiklerini gördüm. Hemen arkalarında yarım düzine köle koşar adımlarla süslü bir tahtırevan taşıyorlardı. Hem tahtırevanı, hem de muhafız komutanını tanıdığım için çamur sıvalı duvarlardan birine yanaşıp bekledim.</p>

  <p class="block3">Paniğe kapılmıştım. Rasfer'in dikkatsiz bir bakışını atlatabilirdim, ama kılık değiştirmeme karşın efendim İntef'in beni hemen tanıyacağından hiç kuşkum yoktu. Yanımda memeleri iki zeytinyağı amforasına ve kıçı suaygırınınkine benzeyen şişman bir yaşlı köle kadın duruyor hemen onun arkasına sığındım. Sonra perukamı kaşlarıma kadar indirip arasından baktım.</p>

  <p class="block3">Tahtırevanın işlemeli perdeleri arasından Lord İntef’in Doğudan getirilmiş ve her biri en az beş altın yüzük eden saf ipek yastıklara yas lanmış olduğunu görebiliyordum.</p>

  <p class="block3">Yeni traş olmuş, saçını bukle bukle yaptırmıştı. Saçlarının üstündeki balmumu kalıp sıcakta eriyip ensesine doğru süzülürken derisini serinletecekti. Yüzüklerle kaskatı kesilmiş ellerinden biri yanındaki bir köle oğlanın çıplak esmer bacağına dayalıydı.</p>

  <p class="block3">Eski efendime bakarken duyduğum nefretin şiddeti beni şaşırtmıştı. Onun elindeyken çektiğim o sayısız hakaretler ve aşağılanmalar birden başıma üşüşmüş gibiydi. Ama en son kötülüğü hepsini bastıracak şiddetteydi. Bana kobrayı göndererek hanımın canını tehlikeye atmıştı. Her şeyi bağışlayabilirdim belki, ama bunu asla bağışlayamayacaktım.</p>

  <p class="block3">Lord İntef başını benden yana çevirdi ama göz göze gelmeden önümdeki dağ gibi kadının arkasında çömeldim.</p>

  <p class="block3">Tahtırevan daracık sokakta uzaklaşırken tıpkı kobrayla karşılaştığımda olduğu gibi titrediğimi fark ettim.</p>

  <p class="block3">Kutsal Horus, ne olur beni dinle, diye. fısıldadım. "Bu adam ölüp de efendisi Seth'in yanına gidene kadar bana güç ver." Sonra kent kapısına doğru yürüdüm.</p>

  <p class="softbreak">&nbsp;</p>
</body>
</html>
