<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Bu müthiş dağların ancak eteklerine</span> varabilmiştik ki, yamaçlar ve yarlar yolumuzu kesince arabaları geri döndürmek zorunda kaldık. Bu tepeler arasında kenarları kayadan dimdik duvarlarla çevrili gizli bir vadi bulmuştuk. Prensle birlikte bu gizli yeri yirmi gün kadar inceledikten sonra Memnon bir kara kaya duvarın önünde durup, "İşte babamın tüm sonsuzluk boyunca dinleneceği yer," dedi. "Başımın içinde sesini duyar gibiyim. Burada mutlu olacaktır."</p>

  <p class="block3">Bunun üzerine yamacı ölçtüm, kayalara bronz çiviler çakarak taşçı ustalarının girecekleri yeri işaretledim. Sonra gemilerimizin bekledikleri nehir kavşağına döndük.</p>

  <p class="block3">Aradan bir süre geçtikten sonra Nil kıyısında bir ağacın gölgesinde sevgili dostum Aton ile oturmuş bao oynuyorduk.</p>

  <p class="block3">Ona bir lütuf olarak Mısır'dan beri taşıdığım ve artık sonuna geldiğim değerli şarap testilerinden birini açmıştım.</p>

  <p class="block3">Üzerimize doğru yaklaşan felaketi bilmemize olanak yoktu. Aksine kendimden hoşnut olmak için her nedenim vardı.</p>

  <p class="block3">Bir gün önce Firavun'un mezarının planlarını bitirmiş ve içine herhangi bir mezar soyguncusunu şaşırtıp çabasını boşuna çıkaracak bir iki yenilik katmıştım. Kraliçe Lostris planlarımı onaylamış ve inşaatın başına taşçı ustalarından birini getirmişti. Bana da ihtiyacım olan tüm köleleri ve malzemeyi alabileceğimi söylemişti. Hanımım ölü kocasına verdiği sözü yerine getirmek için hiçbir masraftan kaçınmamaya kararlıydı. Ona benim dehamın yaratabileceği en görkemli mezarı yapacaktı.</p>

  <p class="block3">Aton'dan bir oyun daha kazanmıştım ve yeni bir şarap testisi acı. yordum ki, bir gürültü duyup başımı kaldırınca arabaların olduğu taraf. tan bir atlının dörtnala gelmekte olduğunu gördüm. Hui'yi daha uzaktan tanımıştım.</p>

  <p class="block3">Oturduğumuz yere yaklaşırken gördüğüm yüz ifadesi beni öyle korkuttu ki, yerimden fırlarken bao tahtasını da şarabı da yere devirdim.</p>

  <p class="block3">Yüz adım öteden, Taita!" diye bağırdı. "Atlar! İsis bize acısını Atlar!"</p>

  <p class="block3">Atını durdurunca hemen arkasına atlayıp beline sarıldım. "Konuşarak vakit harcama," diye seslendim kulağına. "Sür atını, adam!"</p>

  <p class="block3">Önce Sabırlı'ya gittim. Sürünün yarısı yerlere serilmişti ama o ilk sevgilimdi. Kısrak yan yatmıştı, göğsü körük gibi inip kalkıyordu. Artık yaşlanmış, burun deliklerindeki kıllar beyazlaşmıştı. Bıçak'ın fil tarafından öldürüldüğü günden beri onu arabaya koşmuş değildim. Artık araba çekmemesine karşın tüm sürülerimizin en iyi kısrağıydı. Tüm yavruları onun iyi yüreğini ve zekâsını almışlardı. Şimdi de yanında küçük bir tay vardı.</p>

  <p class="block3">Hayvanın gözleri çapak içindeydi. Boynu ve boğazı normalinin iki katı şişmişti. Ağzından ve burnundan pis kokulu sarı irin akıyordu. Ateşten yanıyordu, gövdesinden sanki bir kamp ateşinden gelmiş gibi sıcaklık yayılıyordu.</p>

  <p class="block3">Boynunu okşadığımda doğrulmaya çalıştı ama çok zayıftı. Geri yaslandı, soluğu boğazında düğümlendi. Boğazı kapanıyor, her bir soluğu alıp vermekte adeta savaşıyordu.</p>

  <p class="block3">Hayvan bana neredeyse insanca bir güven ve yalvarışla bakmaktaydı. Bu hastalık benim tüm bilgilerimin dışındaydı.</p>

  <p class="block3">Omzumdaki kar beyazı keten şalı çıkarıp hayvanın burnundan akan irini sildim. Ama boşunaydı, ben sildikçe yenisi geliyordu.</p>

  <p class="block3">'Taita, hayvanların tümü bu hastalığa yakalandı," dedi Hui. Kalkıp diğerlerine baktım. Sürünün yansı yerdeydi ve ayakta olanların ağızlarından da o koyu sarı sıvı gelmeye başlamıştı.</p>

  <p class="block3">Hui ile diğer arabacılar, "Ne yapabiliriz?" diye soruyorlardı bana. Onların güveni üzerimde ağır bir yüktü. Bu korkunç felaketi benim önlememi bekliyorlardı ve ben de bunun gücümün dışında olduğunu biliyordum. Aklıma hiçbir çare gelmiyordu.</p>

  <p class="block3">Sabırlı'nın yattığı yere dönüp burnundan akan o pis kokulu sıvıyı aldım yine. Hayvanın hızla ölüme doğru gitmekte olduğunu görüyordum. Aldığı her soluk bir işkenceydi artık. Üzüntümden tüm gücümün tükendiğini hissediyordum ve bu çaresizliğimle az sonra hüngür hüngür ağlayacağımı ve bir daha ne hayvanlara, ne de insanlara hiçbir yararımın dokunamayacağını biliyordum.</p>

  <p class="block3">Yanımda biri çömelince başımı kaldırıp baktım; kendisiyle dostluk kurduğum ve şimdi beni efendisiymiş gibi gören Şilluk seyislerinden biriydi. O basit diliyle, "Gnu hastalığı," dedi. "Çoğu ölecek."</p>

  <p class="block3">O zaman birkaç gün önce geçen o sonsuz hayvan sürüleri aklıma geldi. Hiç görmediğimiz bu garip hayvanların göç mevsimlerinde böyle göz alabildiğine uzanan sürüler halinde geçip gittiklerini söylemişlerdi Suluklar. İnsandan korkmayan bu hayvanlardan beşini Memnon beş okla yere indirmiş, sonra da ateşte kızartıp yemiştik'. Hayvanların garip biçimlerine karşın etleri çok lezzetliydi. Kraliçe Lostris de sonradan ordunun ihtiyacı olan eti sağlamak için iki yüz arabalık bir kuvvet gönderip bunları avlatmış, ancak ben kasaplıktan hoşlanmadığım için bu sefere katılmamıştım.</p>

  <p class="block3">Şimdi adamın yüzüne bakarken sözlerinden bir anlam çıkarmaya başlıyordum. Ovayı sayılarıyla Karartan o hayvan sürülerini tanrıların bir lütfü olarak gördüğümüzü hatırlıyordum.</p>

  <p class="block3">Gnu geldiği zaman bu hastalık hayvanlarımızı öldürür. Hastalığı atlatanlar yaşarlar ve bir daha hiç o hastalığa tutulmazlar.</p>

  <p class="block3">Onları kurtarmak için ne yapabiliriz, Habani? diye sordum. Ama adam başını salladı.</p>

  <p class="block3">'Yapılacak hiçbir şey yoktur."</p>

  <p class="block3">Sabırlı öldüğünde başını kollarımın arasında tutuyordum. Soluğu birden boğazına takılıp titredi, bacakları katılaştı, sonra da gevşedi. Ben acı bir iniltiyle tam umutsuzluğa dalıp giderken birden başımı kaldırınca gözyaşlarım arasından Sabırlı'nın tayının da yere yığıldığını ve boğazından sarı sıvının geldiğini gördüm.</p>

  <p class="block3">O anda umutsuzluğum yakıcı bir öfkeye dönüştü. "Hayır! Senin de ölmene izin vermeyeceğim!" diye bağırdım.</p>

  <p class="block3">Tayın yanına koşarken Habani'ye meşin kovalarla sıcak su getirmesini söyledim. Şişi gidermek için tayın boğazını ıslak bir bezle sardımsa da, bir yararı olmadı. İrin hâlâ burnundan akıyor ve boynunun sıcak derisi havayla dolan bir kese gibi şişerken geriliyordu.</p>

  <p class="block3">Ölüyor, dedi Habani. "Çoğu ölecek."</p>

  <p class="block3">Buna izin veremem. Hui'yi hemen gemiye ilaç sandığımı almaya gönderdim.</p>

  <p class="block3">Hui döndüğünde neredeyse iş işten geçmek üzereydi. Tay son demlerini yaşıyordu. Güçlükle soluyor, tüm gücü ellerimin altında uçun gidiyordu. Boynuyla göğsünün birleştiği yeri hafifçe keserek beyaz boruyu ortaya çıkardım, sonra neşterimi bastırıp borunun sert kabuğunu deldim. Açtığım delikten içeri hava dolarken tayın ciğerleriyle göğsünün kabardığını hissettim. Sonra rahat rahat solumaya başladı. Ancak boğazındaki deliğin yine kan ve cerahatle kapanmakta olduğunu görüyordum.</p>

  <p class="block3">Hemen en yakın arabanın gövdesinden bir parça bambu kestim, içi boş bir parçadan tüp yapıp hayvanın boğazında açtığım delikten içeri soktum. Bambu tüp yarayı açık tutuyor, tay da onun içinden rahatça soluk alıp veriyordu.</p>

  <p class="block3">Hui! Gel de sana onları nasıl kurtaracağımızı göstereyim! diye bağırdım.</p>

  <p class="block3">Akşam karanlık basmadan arabacı ve seyislerden yüz tanesine bu kaba ama etkili ameliyatın nasıl yapılacağını öğretmiştim ve kandillerin titrek ışığında sabaha kadar öylece çalıştık durduk.</p>

  <p class="block3">Atlardan bir kısmı Sarı Boğan adını verdiğim bu salgından fazla bir zarar görmemişlerdi. Burunlarından çıkan sıvı gnu sürülerinde gördüğüm kadardı ve bunlardan çoğu ayakta kalmayı başarıp hastalığı birkaç günde atlattılar.</p>

  <p class="block3">Krallık sürülerinde on üç bin at vardı ve hepsini kurtarmamız olanaksızdı. Zaten hayvanların bazıları da, ameliyatımız başarılı geçmişse de, daha sonra açtığımız yaraların kötüleşmesi yüzünden ölmüşlerdi. Ayrıca atların çoğu seferlerdeydi ve onlara yardım etmem olanaksızdı Prens Memnon her üç hayvanından ikisini kaybetmişti ve arabalarından vazgeçip Kebui nehirlerine yayan dönmek zorunda kalmıştı.</p>

  <p class="block3">Sonunda yedi bin at kaybettik, kalanlar da o kadar güçsüz düşmüşlerdi ki, bir araba çekecek duruma gelmeleri için aylar geçmesi gerekti.</p>

  <p class="block3">Sabırlı'nın tayı hastalığı atlatıp kalbimde anasının yerini aldı. Onu arabama koştuğumda o kadar güçlü ve güvenilirdi ki, kendisine Kaya adını takmıştım.</p>

  <p class="block3">Hanımım, "Bu hastalık Mısır'a çabuk dönüş umutlarımızı nasıl etkiledi?" diye sordu.</p>

  <p class="block3">Birkaç yıl erteledi. En iyi eğitilmiş atlarımızın çoğunu kaybettik. Atları yeniden yetiştirmek ve arabaları çekecek olanları eğitmek zorundayız artık.</p>

  <p class="block3">Ertesi yıl gnu sürülerinin geçmesini korkuyla bekledim, ama geldiklerinde Habani haklı çıktı. Sadece birkaç hayvanımız Sarı Boğana tutuldu ve onlar da birkaç hafta sonra yine çalışacak kadar güçlerine kavuştular.</p>

  <p class="softbreak">&nbsp;</p>
</body>
</html>
