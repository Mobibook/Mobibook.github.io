<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p20"><a id="a303"></a> <span class="t12">Georges Perec</span></h3>

  <p class="p16"><span class="t15">(1936-82)</span></p>

  <p class="p88">Postmodernizm (o en kaypak, tartışmalı ve eksiltili yazın hareketi) epik düzeyde bir eser yaratabilir mi? <span class="t3">Georges Perec</span>'in eserlerini okuduğumuzda ve tamamlamadan bıraktığı projeleri düşündüğümüzde şu yanıtı vermekten kendimizi alamıyoruz: kesinlikle evet. <span class="t3">Perec</span>'in eserleri bir biçemler fantezisidir; vodvil duayla karışır, salon oyunlarının dinsel önemi vardır. Ortaya koyduğu dünyanın yapısı insanlar kadar karmaşık, dil kadar da çok çeşitlidir.</p>

  <p class="p88"><span class="t3">Perec</span> ilk olarak 1965'te, çıkış yaptığı ilk roman <span class="t6">Things (</span><span class="t6">Ş</span><span class="t6">eyler)</span> ile Renaudot Ödülü'nü kazandığında dikkatleri çekti. Ebeveynleri İkinci Dünya Savaşı'nda ölmüş bir çocuktu (babası askerlik esnasında, annesi de Auschwitz'de) ve günlerini bir bilimsel araştırma enstitüsünde arşivci olarak çalışarak geçirdi. Burada ayrıntılı kataloglar hazırlayıp sıkıcı bürokratik işlerle uğraştı. Gündüzleri sürdürdüğü işi <span class="t3">Perec</span>'i kasvetli bir ruh haline sokmak yerine yeni ve çok ayrıntılı bir yazınsal hareket konusunda önemli bir çıraklık olanağı sağladı: <span class="t6">OuLiPo</span> yani <span class="t6">l'Ouvroir de Littérature Potentielle (Potansiyel Yaz</span><span class="t6">ı</span><span class="t6">n Sanat</span><span class="t6">ı</span> <span class="t6">Atölyesi)</span>.</p>

  <p class="p88"><span class="t6">OuLiPo</span>'nun üyeleri arasında <span class="t3">Harry Matthews</span>, <span class="t3">Raymond Queneau</span> ve <span class="t3">Italo Calvino</span> da vardı. Bu akımın amacı, ifade özgürlüğünün genellikle çok sıkı matematiksel hesaplamalarla ayakta tutulabildiği yerlerde yeni yazınsal biçimler geliştirmekti. <span class="t3">Perec</span>'nin ilk girişimlerinden biri <span class="t6">The Machine</span> adlı radyo oyunuydu. Oyunda <span class="t3">Goethe</span>'nin bir şiiri, sahte bilimsel analizlere ve değiştirimlere maruz bırakılıyordu. Bu oyun S+7 adındaki aritmetiksel yerine koyma oyununun bir örneğini içerir. Bu oyunda her bir ad, sözlükte yedi madde sonra gelen adla değiştirilir. Böylece şiirin ruhu sonsuz yorumlar ve ritüel sayıbilimi yoluyla kavranmaya çalışılır; bu anlam da anlaşılmazlıktan sessizlik ve gizeme kadar uzanır.</p>

  <p class="p88"><span class="t6">La Disparition</span>'da <span class="t6">(Kaybolu</span><span class="t6">ş</span><span class="t6">)</span> (1969) adeta inanılmaz bir koşul getirmekteydi. Bu eserde bir harfin kullanımının yasak olduğu lipogram tekniği yeniden canlandırıldı. <span class="t3">Perec</span> koca bir romanı en yaygın harflerden biri olan "e" harfini kullanmadan yazdı. Roman, kayıp Anton Vowl'u konu alan bir korku romanıdır. <span class="t3">Perec</span>'nin ustalığının bir kanıtı da, eserin düzeltmesini ilk yapanın "e" harflerinin yokluğunun farkına bile varmamasıydı. <span class="t3">Perec</span>'in başyapıtı <span class="t6">La Vie mode d'emploi (Ya</span><span class="t6">ş</span><span class="t6">am Kullanma K</span><span class="t6">ı</span><span class="t6">lavuzu)</span> (1978), yepyeni karmaşıklık biçimlerinin bir özetidir. Roman, Paris'te tek bir apartmanda geçer. Binaya 10x10'luk bir dizey uygulayarak eserde odak noktası noktadan noktaya, bölümden bölüme ilerler ve bu arada da satrançta tek bir atın satranç tahtası üzerindeki her bir kareye yalnızca tek bir kez gitmesini içeren bulmacanın çözümünü izler. Zemin kattaki antikacı Marcia'dan tavan arasında yaşayan Smautf'a kadar bu kitap cinleri, kutsal kâseleri ve yapbozlarıyla bir fotoğraf ve bir tarih, <span class="t3">Boccacio</span> biçeminde bir öyküler antolojisidir. <span class="t3">Perec</span>'in kendi kendinden talep ettiği şeyler ürkütücüdür. Esere mutlaka katılması gereken, bir sözcükler listesi ve çalıntı yapılması gereken bir eserler listesi yer alır. Bu eser, <span class="t3">Perec</span>'in <span class="t6">Moby Dick</span>'i, onun "<span class="t3">Flaubert</span> olma isteği" olarak adlandırdığı zaafı aşma yolundaki son çabasıydı. Tuhaf taktikler, alışılmadık açılar, radikal yörüngeler ve küçük gözlemler ne kadar anlık olursa olsun, her bir kesin stratejiye hayat verir.</p>

  <p class="p88">Bu öyküler önemsiz şeyler değil; kuru, yatıştırıcı bulmacalar da değil. Bu öyküler düşüncelerin, öykülerin ve yaşamların nasıl yapılandırıldıklarının derinlemesine incelemeleri; düzen ve karışıklığın bir sentezidir. <span class="t6">La Vie mode d'emploi</span> yaşamı, tüm durgunluğu, gösterişliliği ve gizli saklı komedisiyle birlikte hiçbir kitabın gerçekleştiremediği düzeyde yakalar.</p>

  <p class="p88"><span class="t3">Perec</span>'in son romanı <span class="t6">53 Days</span>, yazarın sevdiği sıradan dedektif romanlarına bir saygı göstergesidir. <span class="t3">Dickens</span>'ın <span class="t6">The Mystery of Erwin Drood</span>'u gibi bu eser de bitirilmemiştir ve bu nedenle de okuyucuyu daha aktif bir araştırmacı katılımcı olmaya zorlar. Roman, Kuzey Afrika'da adı belirtilmeyen bir limanda başlar. Burada bir matematik öğretmeni olan anlatıcı konsolostan, kendi ülkesinden ayrılıp buralarda yaşamaya başlamış bir suç romanları yazarı olan Robert Serval'in ortadan kaybolduğunu öğrenir. Stéphane Réal takma adını kullanan Serval, beklenmedik bir şey gerçekleşmesi durumunda henüz tamamlamadığı eseri <span class="t6">The Crypt</span>'in anlatıcıya verilmesi için talimat bırakmıştır.</p>

  <p class="p88"><span class="t6">The Crypt</span> uzak kuzeyin derinliklerinde geçer ve bir denizcilik ataşesinin öldürülmesi konusunu işler. Ataşenin aracı yoldan çıkıp infilak eder. Dedektif bir diğer suç romanının, <span class="t6">The Magistrate is the Murderer</span> başlıklı romanın, bu endüstriyel casusluk öyküsünü çözmek için çok önemli kanıtlar içerdiğine kanaat getirir.</p>

  <p class="p88">Terden bunaltan, diktatörlükle yönetilen bu eski sömürgede, avcıların fildişleri ve dev kaplumbağa kabukları arasında oturup şerbetini ve ucuz şarabını yudumlarken Veyraud, elindeki kuzey ülkelerine ait bu eserin Serval'in ortadan kaybolmasını açıklayan bir tür anlaşılması zor alegori olup olmadığını belirlemek zorundadır. <span class="t6">The Crypt</span> yerel ayrıntıların şifresini mi çözmektedir? Genelev ya da polis katillerinin bazı ortak yanları mı vardır? Konsolosun Kraliçe Zenobia'nın bir heykelinin çalınmasıyla ilgili komplosunu ortaya çıkarırken ya da çıkardığını zannederken her hamlede kendisinin bir şeylerden fedakârlık ettiğini görür. Sonunda zanlıyı işaret eden parmak kendi üzerine çevrilir, oysa masum olduğundan emin olduğu tek kişi de kendisidir.</p>

  <p class="p88"><span class="t3">Perec</span> yalnızca ilk on bir bölümü tamamladıysa da bulmacanın nasıl çözüleceği konusunda bol miktarda not bıraktı. Anlatıcı, kitabın aslında kendi mezar taşı olduğunun farkına varır. İşte o anda, birdenbire, başka bir anlatıcı devreye girer. Arabası içindeyken öldürülen bir ataşeyi anlatan yayımlanmamış bir romanın bazı gizli değinmeler içerdiğini düşünen bir matematik öğretmenini anlatan <span class="t6">53 Days</span> başlığını taşıyan bir el yazması belge, işadamı ve eski bir Fransız direniş örgütü üyesi olan ve ortadan kaybolan bir adamın arabasında bulunmuştur. Adamın adı da Robert Serval'dir.</p>

  <p class="p88">Böylece bütün karabasan yeni baştan başlar. Birtakım Çince belge içeren kutuların ve üstel açıdan artan yorumların da devreye girmesiyle olay iyice karmaşıklaşır. <span class="t3">Perec</span>'in en son şakası taslaklarında görülebilir. Öykü, Fas'ın koyu sarı renkte kumlarında sona erer. Burada, çözümün bu kitabı yaratma zorluğundan kaçan GP adında bir yazar olduğu ortaya çıkar. Karşımıza çıkan şey, savaş zamanının ıstırap ve nefretiyle dolu bir Pandora'nın Kutusu değildir; kutunun içinden palyaço fırlar. Eserin <span class="t6">53 Jours</span> adını taşımasının nedeni, <span class="t3">Stendhal</span>'ın <span class="t6">Charterhouse of Parma</span>'yı yazdığı toplam süreye göndermede bulunmasıdır ve bu arada da birkaç dâhice dokundurma, <span class="t3">Stendhal</span> ile ilişkili kısıtlamalar ve bütünün içerdiği küçük izler bu maskaralığı ayrıntılandırır.</p>

  <p class="p88">Ama elimizde kalan tek şey dağınık bir olasılıklar iskeletidir. Bir özet, <span class="t3">Perec</span>'i okumanın mükemmel dokusunu yansıtamaz. İçki arkadaşı <span class="t3">Harry Mathews</span>, kitapta kaç tane manevra ve tuzak olduğunu işitmek istemiyordu, böylece bu gizli metin mayınlarına kendisi basmanın zevkini yaşayabilecekti. Biz de bu melankoli yüklü taslaklardan yola çıkarak nihai biçimin ruhunu yakalamayı pek başaramıyoruz.</p>

  <p class="p88"><span class="t3">Perec</span> birkaç başka projeyi de tamamlamadı. Bir yılda yediği her şeyin envanterinin tutulduğu <span class="t6">Beds I Have Slept In</span> ve 5000 Kırgız atlının yer alacağı bir macera filminin metni. Fakat bütün yaşamını üstünde düşünerek geçirdiği için en çok hayal kırıklığı uğratan da <span class="t6">L'Arbre,</span> yani <span class="t6">A</span><span class="t6">ğ</span><span class="t6">aç</span>.</p>

  <p class="p88">Tıpkı bir istiridyenin içinde tedirginlik yaratıp gitgide çevresine bir şeyler toplayan bir kum tanesi gibi, bir aile soyağacı yazma fikri de <span class="t3">Perec</span>'nin saplantısıydı, ama bir inci üretilemedi. Bulmacalar soran <span class="t3">Perec</span>, en iyi anlarda bile kendisini geri planda tutar; hatta <span class="t6">53 Days</span> içinde son anda ortaya çıkışı bile yazılmadan bırakılmıştı. Ailesinin Peretz ve Beinenfeld kolları, zengin amcasının inci simsarlığı, aile ilişkilerinin tuhaf bir biçimde birbiriyle ilişkili olması hakkında çeşitli görüşler kaleme aldı. Her iki ebeveyni de <span class="t3">Hitler</span> tarafından öldürülmüşken, yirminci yüzyılın en kötü olayına yansız bir gözle tanıklık etmeye cesaret edebilir miydi?</p>
</body>
</html>
