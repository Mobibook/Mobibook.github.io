<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p20"><a id="a137"></a> <span class="t12">Luis Vaz de Camões (Camoens)</span></h3>

  <p class="p16"><span class="t15">(1524-80)</span></p>

  <p class="p88">Tanrıların <span class="t3">Camoens</span> ile ne alıp veremediği vardı? Mozambik'te beş parasız, tropik hastalıklar yüzünden perişan, kapana kısılmış, aşkta hayal kırıklığına uğramış, tek gözünü yitirmiş, bir kez gemi kazasına uğramış, zincirlenip Goa'ya sürgüne gönderilmiş, iki kez hapse atılmış ve en kötüsü, yakın zamanlarda da yazdıkları çalınmış biri olarak oturduğu yerde bu sorunun onun zihnini de meşgul etmiş olması gerekir. <span class="t3">Ovid</span> ile <span class="t3">Dante</span>'nin de benzer talihsizlikler yaşamış olması kesinlikle bir teselli sayılamazdı. Görünüşe bakılırsa anavatanı Portekiz'de hiç kimse onun kendilerine ait en büyük epik şairi olduğunu asla anlayamayacaktı.</p>

  <p class="p88">Çalkantılı meslek yaşantısı boyunca tek bir şey hiç değişmeden kaldı: <span class="t6">Os Lusíadas</span><a id="a138"></a><a href="../Text/notes.html#a509">{<span class="t13">103</span>}</a> <span class="t6">(Lusiadlar)</span> adında bir şiir. 1544 yılına gelindiğinde, ortaçağda yaşamış <span class="t3">Inês de Castro</span> hakkında yazdığı bir epikten ötürü zaten <span class="t3">Lusitanyal</span><span class="t3">ı</span> <span class="t3">Virgil</span> adıyla anılmaktaydı. Bu unvanın çok daha büyük bir yeteneğin yalnızca bir parçasını temsil ettiğinden kimsenin kuşkusu yoktu. Kraliçenin oda hizmetçisiyle yaşadığı talihsiz bir gönül ilişkisi sonucunda geçici olarak Lizbon'dan sürgün edilince <span class="t3">Camoens</span> askere yazıldı. Savaşta tanık olduğu yıkım, onu aceleyle karar veren ve tedbirsiz biri haline getirdi. 1552'de girdiği bir ağız dalaşı sonunda da hapse atıldı. Hindistan'a gidip sömürge yönetiminin hizmetine girmesi koşuluyla Kral tarafından affedildi.</p>

  <p class="p88">1553 yılında <span class="t3">Alvares Cabral</span> komutasında Hindistan'a gitmekte olan Sāo Bento adlı gemi, Ümit Burnu'nu sağ salim geçti. Bu yolculuk sırasında karşılaşılan fırtına ve tayfunlar sonradan <span class="t3">Camoens</span>'in epik şiirinde yer bulacaktı. <span class="t3">Camoens</span>, Ümit Burnu'nu yalnızca bir burun olarak değil, teknelerin geçmesini yasaklayan Dev Adamastor olarak hayal ediyordu. Ülkesini <span class="t3">Scipio Africanus</span>'un dudaklarını yakan sözleriyle terk etmişti, "<span class="t6">Bana minnet göstermeyen anavatan, sana kemiklerimi emanet etmeyece</span><span class="t6">ğ</span><span class="t6">im</span>"; ama şimdi de Portekizliler'in gerçek kahramanlığının zamanın sisleri içinde yitirilmiş eski zaferlere ya da yarı uydurma kuruculara değil, zamanının tamamen gerçek koşullarında zaferler elde eden kâşiflere ve gezginlere ait olduğunu anlıyordu. <span class="t3">Vasco de Gama</span>'nın henüz elli yıl kadar önce yolunu açtığı diyarlara yelken açıyordu.</p>

  <p class="p88">Doğuda ticarette şansı yaver gitti, ama aniden sinirlenme huyu yine de sorunlara neden olmaktaydı. Fakat 1559'da işler daha da kötüye gitti. Hindistan'dan Çin'e giderken bindiği tekne Mekong nehrinde batınca, ne kendisini bekleyen bir yargılamada (Macau'daki yerleşimcileri tehdit etmekle suçlanıyordu) onu kurtarabilecek belgeleri ne de biriktirdiği paraları kurtarabildi. Tek kurtarabildiği, o zamana kadar tamamlayabildiği kadarıyla <span class="t6">Os Lusíadas</span>'ın yedi eksiksiz kıtası oldu. Sırılsıklam bir kâğıt demeti ve akmış mürekkepten ibaret olsa da eseri kurtuldu.</p>

  <p class="p88">Portekiz'e geri dönmeye karar verdi, ama o zamanlar askerlerin dönüş masrafını kendilerinin karşılaması gerekiyordu. 1567'de Kaptan <span class="t3">Pedro Barreto</span> şairi Mozambik'e kadar götürdüyse de daha başka parası kalmayınca onu daha ileri taşımayı reddetti. Başka bir kaptana ödeme yapmak için hiçbir yol bulunmadığı için de Mozambik'te beş parasız ve sık sık da hasta bir halde üç yıl geçirdi. Orada <span class="t3">Camoens</span>'le tanışan ve destekleyen tarihçi <span class="t3">Diogo do Couto</span>'nun anlatımına göre, <span class="t6">Parnaso de Luís de Camões</span>'u <span class="t6">(Luis de Camoens Parsassus)</span><a id="a139"></a><a href="../Text/notes.html#a511">{<span class="t13">104</span>}</a>, adında bir eser yazdıysa da eser çalındı. Söylenene göre eser "<span class="t6">tam bir ö</span><span class="t6">ğ</span><span class="t6">reti, doktrin ve felsefe</span>" kaynağıydı. Ama hırsızlar <span class="t6">Os Lusíadas</span>'ı bulamadı.</p>

  <p class="p88"><span class="t3">Camoens</span> nihayet Afrika kıyılarından kurtulup tam da kendisinden bekleneceği gibi bir salgın esnasında Portekiz'e ulaştı. <span class="t6">Os Lusíadas</span> fabl türü kökenler ve uzak geçmişteki zaferleri değil, o günü anlatan bir epik eser olarak yayımlandı. Konu ordular ve insan değil, ticaret ve imparatorluktu. Bu şiirde Yunan tanrıları <span class="t3">Vasco de Gama</span>'nın kaderini boşu boşuna değiştirmeye çabalıyordu. Baküs, Cupid ve Jüpiter tüm dünyayı kat eden, Katolik Portekizliler'e yardım eden ya da onların aşikâr kaderlerini engelleyen birer kişileştirmeden ibaretti. Dionysus, Neptün ve klasik çağın diğer tanrıları, bir tek günümüzün kararlı denizcilerini engellemeye çalışırken nasıl başarısızlığa uğradıkları gösterilebilsinler diye vardı. Eser, Yunan ve Roma tanrılarının sanki gerçek varlıklarmış gibi kullanılmaları açısından sonuncu girişim oldu.</p>

  <p class="p88">Eser şair <span class="t3">Tasso</span> tarafından övgüyle karşılandı. <span class="t3">Tasso</span> tebrik amacıyla bir sone bile gönderdi. Ama <span class="t3">Camoens</span> yine de yoksulluk içinde öldü. Şiirini yerkürelerin uyumu hayaliyle tamamlamıştı. Bu uyumlu dünyada Avrupa'nın kenarında olsa bile evrenin merkezinde yer alan Portekiz gerçekliğin odak noktasıydı. Ülkesine döndüğünde yönetimi sert bir biçimde eleştirerek kendisinin tam bir kahraman olduğunu, bu nedenle de yalnız ülkesinde ölmekle kalmayıp ülkesiyle birlikte öleceğini dile getirdi.</p>

  <p class="p88"><span class="t3">Copernicus</span>, dünyayı evrenin merkezi olma ayrıcalığından zaten mahrum etmişti. <span class="t3">Cervantes</span> şövalyelik, asalet ve kahramanlığa alaysılamayı katmak üzereydi. <span class="t3">Shakespeare</span>, tiyatro alanına ilk adımlarını atıp atmama konusunda kararsızdı. <span class="t3">Camoens</span> ölürken bir dünya da onunla birlikte öldü. Modernité karşısında un ufak olan eski klasik devir tanrıları, onları tüm kudret ve ihtişamlarıyla gösteren en son şiiri korumuş muydu? Eğer öyleyse sonuç karşısında hayal kırıklığına uğrarlardı. Baharat yollarının ve anlaşmalarının, yeni yeni gelişen kapitalist dönemin ozanı <span class="t3">Camoens</span> sonuçta onları oldukları gibi, yani yıpranmış birer sahne dekoru olarak göstermişti; kırılmış, kullanışsız, terk edilmiş ve gelecek açısından kesinlikle işe yaramaz. <span class="t6">Parnaso de Luís de Camões</span> Afrika'da kayboldu, ama <span class="t6">Os Lusíadas</span> <span class="t3">Camoens</span>'in dehaların gerçek <span class="t3">Parnassus</span>'u içindeki yerini garantiledi.</p>
</body>
</html>
