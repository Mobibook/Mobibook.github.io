<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p20"><a id="a245"></a> <span class="t12">Sör Richard Burton</span></h3>

  <p class="p16"><span class="t15">(1821-90)</span></p>

  <p class="p88">Yamyamlığa tanıklık etmek, <span class="t3">Sör Richard Burton</span>'ın yerine getiremediği arzularından biriydi. Bir kâşif, yazar, istihbarat ajanı ve diplomat olarak inanılmaz sayıda ilke imzasını atmış, bir o kadarını da ıskalamıştı. Müslüman kılığına girerek hacca katılan ve bu amaçla Mekke ile Medine arasındaki dinsel törenleri yerine getiren ilk Avrupalı'ydı. Afrika'nın içlerindeki Göller Bölgesi'ni keşfettiyse de hastalığından ötürü Nil'in kaynağını bulmayı başaramadı. Salt Lake City'de Mormonlar'ı inceledi ve bu dinin <span class="t3">Aziz Paul</span>'ü niteliğindeki <span class="t3">Brigham Young</span>'la tanıştı. <span class="t3">Francisco López</span> ile metresi <span class="t3">Eliza Lynch</span> tarafından körüklenen felaket türü savaşın ardından Paraguay'da savaş alanlarını dolaştı.</p>

  <p class="p88">Müslüman Etiyopyalılar'ın kalesi konumunda olup yabancıların girmesi yasaklanan Harar'a giren ilk Hristiyan'dı; dahası, gözüpek karısıyla birlikte, yolları denetleyen Bedeviler'den yardım almaksızın Palmira kentine ulaştı. Somali'deki bir pusuda göğsüne bir mızrak saplandı. Ortadoğu'da altın arayışları bir sonuç vermedi, oysa petrol arıyor olsaydı zengin olabilirdi. Benzer biçimde, Batı Afrika'da konsolosluk yaparken, su ile kola bitkisinin birleşiminden üretilen inanılmayacak kadar tatlı bir içeceğin ticari potansiyelini anlayamadı, oysa "<span class="t6">Kaptan Burton'</span><span class="t6">ı</span><span class="t6">n Sert Toni</span><span class="t6">ğ</span><span class="t6">i</span>" adında bir içeceğin de patentini almıştı.</p>

  <p class="p17">Çeşitli yolculuklarını hayranlık duyulacak bir yazınsal eserler koleksiyonu biçiminde derledi. Bunlar coğrafya, kökenbilim, antropoloji, şiir, silahşorluk, hiciv gibi konuların yanı sıra on altı ciltlik eksiksiz, sansürsüz ve dipnotlarla da desteklenmiş <span class="t6">The Arabian Nights</span>'ı <span class="t6">(Arap Geceleri)</span> içermekteydi. Yirmiden fazla dilin yanı sıra sayısız lehçeyi de konuşabilen Burton, Portekizli şair <span class="t3">Camoens</span> hakkında kaleme aldığı kusursuz eserin yanında, yaşamı boyunca kırk sekiz eser yayımladı; ölümü sonrasında da birkaç cilt yayımlandı.</p>

  <p class="p88">Fiziksel açıdan cesaretli ve entelektüel açıdan da gözüpek biri olan <span class="t3">Burton</span>, tam da hayallerdeki kahramanlar gibiydi; ancak adına kene gibi yapışan ima ve söylentiler pek de nedensiz sayılmazdı. <span class="t3">Burton</span> aptallara asla katlanamazdı ve Hindistan'da imparatorluk siyasalarına yönelik boşboğazca eleştirileri yüzünden de üstleri karşısında değeri azaldı. Küstah, ihtiraslı ve alaycı suçlamalardan hoşlanan biriydi. Belki de ilerleyip bir yerlere gelme arzusunun önündeki en büyük engel de doymak bilmez merakının erotizm dünyasına kadar uzanmasıydı.</p>

  <p class="p88">Dil öğrenmeye yatkınlığını ve yerli halk arasına rahatlıkla karışabilme yeteneğini kanıtlamış genç bir asker olarak Karaçi'de görev yaparken <span class="t3">Sör Charler Napier</span>, ondan varlıkları henüz kanıtlanamamış homoseksüel genelevleri hakkında gizli bir rapor hazırlamasını istedi. Ortaya çıkan rapor, hadımların, oğlancıların ve oğlanların ilişkileri hakkında tek bir istisnayı bile atlamaması açısından şok edici düzeyde eksiksizdi.</p>

  <p class="p88">Raporun yok edilmesi gerekirken, <span class="t3">Napier</span>'in yerine gelen Sindh Valisi ve sivil kökenli <span class="t3">R.K. Pringle</span>, rapora göz gezdirdiğinde öylesine şok oldu ki, belgeyi yetkililere ileterek Burton'ın ordudan ihraç edilmesini önerdi.</p>

  <p class="p17">Raporun aslı bürokrasinin tutanaklarında bir daha da asla görünmedi, ama <span class="t3">Burton</span>'ın <span class="t3">Byron</span> ayarında sefih biri olduğu kanısı da yerleşmiş oldu. Ayrıca büyük bir başarıyla Müslüman bir hacı kılığına girmesi de, aslında din değiştirdiği ve yalnızca misyonerlere değil, aynı zamanda Hristiyanlığın bütününe karşı da düşmanlık geliştirdiği söylentilerine yol açtı.</p>

  <p class="p88"><span class="t3">Burton</span> daha sonraları, yarı alaycı bir tarzda <span class="t6">On Emir</span>'in her birini kırdığını ileri sürecekti. Saygıdeğer bir <span class="t3">Victoria</span> dönemi kadının, adı kötüye çıkmış <span class="t3">Burton</span>'la evlenmesi pek olanaklı görünmüyordu. Aristokrat bir aileden gelen Katolik bir kadının bunu gerçekleştirmek için evden kaçması ise çok daha şaşırtıcı oldu. <span class="t3">Isabel Arundell</span>, on dokuz yaşında tanışmalarından bu yana <span class="t3">Burton</span>'a âşıktı ve bir çingenenin <span class="t3">Burton</span>'la evleneceği yönündeki kehanetiyle de daha bir heveslenerek sayısız talibi reddetti ve annesinin tüm itirazlarına karşın evi terk ederek <span class="t3">Burton</span>'la kaçtı.</p>

  <p class="p88"><span class="t3">Isabel</span> birçok açıdan <span class="t3">Burton</span> için ideal eşti. <span class="t3">Isabel</span> irade ile itaatin inanılmaz bir karışımıydı. Aklına koyduğu erkeği elde ettikten sonra, geleceğin gelinlerine de her şeye katlanmalarını öneriyordu. Metaforik olasılıklar içeren ünlü bir sözünde, kızlara kocalarının evde sigara içmesine izin vermelerini önermekteydi, çünkü eğer karşı çıkılırsa, kocaları hiç kuşkusuz sigaralarını içebilecekleri başka bir yer bulabilirlerdi. Pantolon giyerek konuklarını şok eden <span class="t3">Isabel</span>, en tehlikeli yolculuklarından bazılarında da kocasına eşlik etti. Sadakatini hiç esirgemeden kocasının yazın alanındaki temsilcisi rolünü üstlendi ve sevimsiz eleştirilere göğüs gerdi. Ancak kocasının ölümünden sonra, o zamana kadar dostu olan kişiler <span class="t3">Isabel</span>'e karşı düşmanlıklarını elbirliğiyle dile getirdiler. <span class="t3">Isabel</span>'in ölümünün ardından da sayısız biyografi yazarı onu uyumsuz, <span class="t3">Burton</span>'dan daha alt düzeyde bir eş olarak betimleme yarışına girişti.</p>

  <p class="p88"><span class="t3">Richard Burton</span>'ın <span class="t3">Isabel</span>'i yazın eserlerinin yönetimini gerçekleştirecek kişi yapması öldüğü yıla rastlar. <span class="t3">Kama Sutra</span> çevirisi ile <span class="t3">1001 Gece Masallar</span><span class="t3">ı</span>'na eşlik eden ve cinsel davranış konusundaki açık yorumlarını içeren yazılarını zaten yayımlamıştı. Hem <span class="t3">Richard</span> hem de <span class="t3">Isabel</span>, <span class="t3">Victoria</span> çağının sonlarına yaklaşan toplumda cinsel konularda dar görüşlülükten kaynaklanan sansür düzeyinin farkındaydı. <span class="t6">Edinburgh Review</span>'de <span class="t3">Burton</span>'ın <span class="t6">1001 Gecesi</span>'nin basımı duyulurken, buna rakip çevirilerle bir kıyaslama yapılıyor ve şöyle deniyordu: "<span class="t6">Galland çevirisi çocuk yuvalar</span><span class="t6">ı</span><span class="t6">na, Lane çevirisi ise akademik çal</span><span class="t6">ı</span><span class="t6">ş</span><span class="t6">malara uygun; Burton çevirisi de la</span><span class="t6">ğı</span><span class="t6">ma.</span>"</p>

  <p class="p88"><span class="t3">Burton</span>'ın tutumu hiddetle meydan okuma biçimindeydi. Eğer müstehcenlikle suçlanacak olursa, mahkemeye elinde <span class="t6">İ</span><span class="t6">ncil</span>, <span class="t3">Shakespeare</span> ve <span class="t3">Rabelais</span>'le gitmeyi ve bunların ne kadarının sansürlenmesinin düşünüldüğünü sormayı planlıyordu. Yazışmalarından bazılarında da tam bir huysuzluk havası görülür. Oğlancılığın serbest olduğu alanın sınırlarını çizmeye yönelik coğrafi bir çalışma üzerinde uğraşırken <span class="t3">Mrs. Grundy</span> (on dokuzuncu yüzyıl püritanlığına verilen ad), "<span class="t6">art</span><span class="t6">ı</span><span class="t6">k o koca k</span><span class="t6">ı</span><span class="t6">ç</span><span class="t6">ı</span><span class="t6">n</span><span class="t6">ı</span><span class="t6">n üstünde diledi</span><span class="t6">ğ</span><span class="t6">i gibi uluyabilir</span>" diye ummaktaydı.</p>

  <p class="p88"><span class="t3">Isabel</span> her zaman daha tedbirliydi. <span class="t6">1001 Gece</span>'nin sansürlenmiş ve İngiltere kadınlarına adanmış bir versiyonunu hazırlamıştı. <span class="t3">Burton</span>'ın görüşlerini sık sık savunması da kötü niyetli eleştirmenlerin hedefi haline gelmesine neden oldu. Yine de ölümü öncesinde <span class="t3">Burton</span>, elinde kalmış ve yayımlanmamış yazılarını karısına emanet etti ve nelerin yakılması gerektiğinin de bir envanterini çıkardı.</p>

  <p class="p88">Sonraki yıllarda <span class="t3">Leydi Burton</span>'ın bir kızgınlık ânında, cahilliğinden de güç alarak, tam bir kundakçılık eylemi gerçekleştirdiği miti neredeyse gerçek olarak görülür hale geldi. <span class="t3">Isabel</span>'in bir eş olarak sergilediklerine hayranlık duymuş biri olan şair <span class="t3">Swinburne</span>, kadın dul kaldığında ondan "<span class="t6">vampir</span>" diye söz etmeye başladı. İğneleyici sözlerini daha da sertleştirmesine neden olan şey de, kadının bilinci yerinde olmayan, agnostik kocasına bir de "<span class="t6">Extreme Unction</span>"<a id="a246"></a><a href="../Text/notes.html#a659">{<span class="t14">178</span>}</a> uygulanmasını sağlamış olmasıydı. <span class="t3">Isabel Burton</span>, gerçekten de kocasının eserlerinin bazılarını yaktı. Bunlar arasında en dikkate değer olanı da, Araplar'ın erotik klasik eseri <span class="t6">Mis Kokulu Bahçeler</span>'in çevirisinin yer aldığı 1200 sayfaydı. <span class="t3">Burton</span> daha önceleri Fransız çeviriye dayanarak <span class="t6">Parfümlü Bahçeler</span> adı altında bir versiyon kaleme almıştı ve ölümüne yakın günlerde de özgün dilden bir baskı gerçekleştirmek için çalışıyordu.</p>

  <p class="p88">Ama <span class="t3">Isabel</span>, kocasının ölümünden sonra birçok eseri de yayımlanması için hazırladı. <span class="t6">Mis Kokulu Bahçeler</span>'in yok edildiği haberi duyulunca, <span class="t3">Isabel</span>'in aslında eserin el yazmalarını gizlice kocasının mezarına yerleştirdiği söylentisi yayıldı. Fırsatçı bazı yayıncılar, ellerinde eserin bir başka kopyasının bulunduğunu ve <span class="t3">Burton</span> tarafından yazılmış başka eserlerle birlikte yayımlayacaklarını ima etmeye başladı. Miras kalan mülkü idare etmenin zorlukları ve hiçbir izin alınmadan yayımlanan ya da sahte olan baskılara karşı koymanın güçlüğü karşısında <span class="t3">Isabel</span>, kendi vasiyetinde her şeyin yakılmasını emrediyordu: kendi kâğıtları, kendi yazdıkları, kocasının yayımlanmamış eserleri, kocasından kalan her şey. Bunda pek başarılı olamadı. <span class="t3">Burton</span>'ın yakılmasını istediği bir eser (insan kurban ettikleri söylenen Arap kökenli gizemli bir Yahudi tarikatı konu alan makalesi) <span class="t3">Isabel</span>'in ölümünden sonra yayımlandı.</p>

  <p class="p27">Asıl yazınsal yakma eylemi <span class="t3">Richard</span>'ın değil <span class="t3">Isabel</span>'in ölümünden sonra gerçekleşti. <span class="t3">Burton</span>'ın 1872 ile 1890 arasındaki günlükleri, çocukluğundan kalma günlükleri, mektupları, Brezilya'nın düzlükleri, Kuzey, Orta ve Güney Amerika hakkındaki bitirilmemiş yazıları, Suriye atasözleri, hadım ticareti konusundaki notları, <span class="t3">Ovid</span>, <span class="t3">Ausonius</span> ve <span class="t3">Ariosto</span> çevirileri, çokeşliliği konu alan çalışmaları; hepsi yok oldu. <span class="t3">Isabel</span>, <span class="t6">Alt</span><span class="t6">ı</span><span class="t6">nc</span><span class="t6">ı</span> <span class="t6">Duyu</span> başlıklı kendi kitabını önceden yok etmişti. Bir şeyleri yakmış olmasının nedeni de nefret değil sevgiydi. Sırf kocasıyla kendi arasındaki yazışmaları bile korunmuş olsaydı, bu iki şahane ve kendilerini birbirlerine adamış âşık arasındaki ilişkiye yönelik varsayımlar ânında kesilebilirdi.</p>

  <p class="p88">Ama kötüleme uzmanları görevlerini çok iyi yaptığı için <span class="t3">Isabel</span>, sonradan gelen biyografilerde eserlerin yakılmasından sorumlu tutulmaktaydı. Bunlardan pek azı 1860'ta gerçekleşen bir depo yangınında yayımlanmamış eserlerinin birçoğunu zaten yitirdiğine değinmekteydi. Yitirilen bu kâğıtlar arasında erotizmi konu alan araştırmalardan çok daha ilginç gelebilecek bir çalışma bulunmaktaydı. Karaçi'de askerlik yaparken <span class="t3">Burton</span>, kırk adet maymunu bir eve yerleştirdi ve muhteşem yazınsal yeteneğini bu hayvanların dilini anlamak için kullandı. Bu deneyin sonuçları (altmış sözcükten oluşan bir sözcük dağarcığı), herkesin bildiği yakma işleminden otuz altı yıl önce kayboldu.</p>
</body>
</html>
