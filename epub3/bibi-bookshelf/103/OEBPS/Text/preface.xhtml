<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Yufka Yürek</title>
  <link href="../Styles/main.css" rel="stylesheet" type="text/css" />
</head>

<body class="epub-type_preface">
  <div class="preface html5_section">
    <h1 class="chapter-title">Sunuş</h1>

    <p>Klasik Rus edebiyatının unutulmaz yazarı Dostoyevski, 1881 yılında, <em>Karamazov Kardeşler</em>’in yayımlanmasından hemen sonra öldüğü zaman, ardında eşsiz bir miras bırakmıştı. Elbette bir yazar öncelikle, sorduğu sorularla, yaptığı tespitlerle akılda kalıyor. Dostoyevski, “baba” sorununu, din kavramını, cinayeti, intiharı, sınıf ayrımını, insan ruhunu takıntılı bir biçimde ele almıştı. Bu konulara yönelik sorularının altından bizim, onun mirasçıları olarak kalkıp kalkamadığımız tartışılır. Ama bugün elimizde bulunan edebiyat hazinesi tartışmasız yerini koruyor.</p>

    <p>Dostoyevski, çağının tüm genç yazarları gibi Gogol etkisiyle yola çıkmıştı. <em>Yufka Yürek</em> adıyla bir araya getirdiğimiz öyküler, onun bu ilk döneminin ürünleri. Daha önce yayımladığımız <em>Beyaz Geceler</em> ve <em>İkiz</em>’le birlikte, böylece, büyük yazarın sürgün öncesi yapıtlarının tümü yeni çevirilerle okura sunulmuş oluyor.</p>

    <p>Öyküler, genç Dostoyevski’nin acemiliklerini de barındırıyor elbette ama yine de okuyanı büyülüyor. Okura, Dostoyevski’nin tüm ana temalarının ipuçlarını veriyor: uyumsuzluk, huzursuzluk, ruh coşkunluğu, delilik, şiddet eğilimi… Bütün bunlar, bilindiği gibi, Avrupa’da Dostoyevski’den çok sonra başlayacak, yaygınlaşacak bireysel sorunlardı. Ama o dönemde, <em>Beyaz Geceler</em> ve <em>İkiz</em>’de de görüleceği gibi, Dostoyevski, “yağmuru önceden hisseden”ler gibi yazıyordu. Üstelik olgunluk dönemlerinde artık kaybettiği ağır bir duygusallıkla. Kitapta 1847-1848 arasındaki yayın sırasıyla yer alan öyküler, hep Petersburg’da, orta sınıfın, kötü evlerde, bir odanın paravanla ayrılmış yataklarında beş altı kişi yaşayan küçük memurların ve yoksulların dünyasında geçiyor. 1849 yılında ölüm cezası affedilip sürgüne gönderilen Dostoyevski, bu kez aynı insanların mahkûm olarak yaşadıklarını <em>Ölüler Evinden Notlar</em>’ da anlatarak dönecektir sürgünden.</p>

    <p>Dostoyevski’yi “baştan” okumak isteyenler için <em>Yufka Yürek</em> önemli. Okurumuz Sabri Gürses’in bu özenli çevirisinin keyfini çıkarsın.</p>
  </div>
</body>
</html>
