<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Yufka Yürek</title>
  <link href="../Styles/main.css" rel="stylesheet" type="text/css" />
</head>

<body class="epub-type_subchapter" id="chapter1-3">
  <div class="html5_article">
    <h1 class="chapter-num">III</h1>

    <p class="by">(Petrov İvaniç’ten İvan Petroviç’e)</p>

    <p>Kıymetli Dostum,</p>

    <p>İvan Petroviç,</p>

    <p>Suçluyum, suçluyum, binlerce kez suçluyum; ama hemen açıklayacağım. Dün saat altıda, her seferinde olduğu gibi kalbimizin derinlerinden gelen bir duyguyla sizi andığımız sırada, Stepan Alekseyiç amcamızdan halamızın rahatsız olduğunu bildiren bir haberci geldi. Karımı ürkütmekten korkarak ona tek kelime etmedim, başka bir işi bahane ederek halamın evine gittim. Gittiğimde halamı yarı ölü bir halde buldum. Saat beşe doğru ona, iki yıldır üçüncü kez olan bir hal geldi. Evdeki doktor Karl Fedoriç, bir geceden fazla yaşamayacağını söyledi. Bir düşünün halimi, aziz dostum. Bütün gece ayaktaydım, acı içinde uğraşıp durdum! Sonunda sabahleyin, bedensel ve ruhsal olarak iyice tükenmiş bir halde güçten kesilip, oradaki divana uzandım ve beni vaktinde uyandırmaları gerektiğini söylemeyi unutarak on iki buçuğa dek uyuyakaldım. Halam daha iyi oldu. Karıma gittim; o zavallı da beni beklerken korkudan ölmüş. Bir iki lokma bir şeyler yedim, bebeği kucakladım, karımı sakinleştirdim ve size doğru yola çıktım. Siz evde yoktunuz. Sizde Yevgeni Nikolayeviç’le karşılaştım. Eve döndüm, kalemi aldım ve şimdi size yazıyorum. Homurdanıp kızmayın bana. Vurup masum başımı boynumdan ayırın ama iyi yürekliliğinizi kaybetmeyin. Eşinizden, akşamleyin Slavyanovlarda olacağınızı öğrendim. Mutlaka orada olacağım. Sabırsızlıkla bekleyeceğim sizi.</p>

    <p class="sign">Şimdi hizmetinizde olmaktan vb.</p>

    <p class="margin-note">Hamiş: Ufaklık, bizi tam bir umutsuzluğa gömdü. Karl Fedoriç ona <em>Rheum</em><a class="si-noteref epub-type_noteref" href="#f3" id="ref_f3">3</a> yazdı. İnliyor, dün kimseyi tanımıyordu. Bugünse herkesi hatırlamaya başladı ve sayıp durdu “baba, anne, bu...” diye. Karım sabahtan beri ağlıyor.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f3">
      <a class="si-backref" href="#ref_f3">3</a><span class="si-footnote-text">. Türkçede “uşgun” ya da “ravent” olarak bilinen, kökeni Çin’e uzanan bir bitki. Rusya’nın güneyinde yetişir. (Ç.N.)</span>
    </div>
  </div>
</body>
</html>
