<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Anarşist Banker - Şeytanın Saati</title>
  <link href="../Styles/main.css" rel="stylesheet" type="text/css" />
</head>

<body class="epub-type_appendix">
  <div class="chapter-begin html5_section">
    <p>Kısacık kesmemiş olsaydı son derece gür olacak bıyığını sıvazladı. O konuşmasına devam edince ben de onu dinlemek için gözlemlemeyi bıraktım.</p>

    <p>“Nasıl bir irade gücü var sizde! Nasıl bir irade gücü bu!” Banker ve ben, ikimiz de güldük.</p>
    <hr />

    <p>Bu adam gençliğinde nasıl biriydi? Daha önce defalarca baktığım gibi yine baktım ona, ama bu kez yepyeni bir gözle. Güçlü ve sağlam yapılı bu adamın gayet ortalama olan boyu, oturduğunda fark edilmiyordu. Biraz yorgun gözlerinin ve kalın kaşlarının üzerinde oldukça geniş bir alın olmasaydı yüzü kaba olurdu. Yanan purosuna gözlerimi diktiğimde, ellerinin kuru ve fiziğinden beklenmeyecek kadar uzun olduğunu ilk kez fark ettim. Konuşmaya başlayınca, daha fazla inceleyemedim.</p>
    <hr />

    <p>Lokanta sessiz, neredeyse boştu. Uzun uzun ve gönlümüzce konuşmuştuk, ama sohbet gitgide tavsamıştı, bir ölü gibi cansız aramızda yatıyordu.</p>

    <p>Sohbeti canlandırma çabasıyla, aklımdan geçiveren bir anıyı uçarken yakaladım. Kafamı kaldırdım ve gülerek ona baktım; çok sakin ve ölçülü, söze başladım:</p>

    <p>“Eskiden sizin anarşist olduğunuz söylenmişti bana...”<a class="si-noteref epub-type_noteref" href="#f3" id="ref_f3">3</a></p>
    <hr />

    <p>“Rusya’nın şu anki durumu bana neyi hatırlatıyor biliyor musunuz?”</p>

    <p>“Neyi?”</p>

    <p>“Bir Cizvit okulunu. Ama Cizvitlerde hiç olmazsa dinin açıklaması vardır; onlarda bu da yok. Komünistler, mazeretsiz Cizvitler!”<a class="si-noteref epub-type_noteref" href="#f4" id="ref_f4">4</a></p>
    <hr />

    <p>Biliyorsunuz, çocuklar aşırı derecede yemek yer.</p>
    <hr />

    <p>Gülümsediğimin farkında bile değildim.</p>

    <p>“Sizi güldüren nedir?”</p>

    <p>“Kovduğunuz şu ortak, gelip elinizi sıkmış olan...”</p>

    <p>“Elbette; neyse ki ondan başkası yok. Eee?”</p>

    <p>“Hiç.”</p>

    <p>“Hayasız biri olduğumu mu düşünüyorsunuz?”</p>

    <p>“Bunu demek istemedim...”</p>

    <p>“Demek istemediniz ama içten içe düşündünüz... Elbette hayasızım.”</p>
    <hr />

    <p>“Dinleyin. Yoğun bir şekilde düşünülen fikirler aynı yoğunlukla hissedilir. Bu dünyadaki hiçbir şey –en soyut düşünce de dahil– köklerini insanın yüreğine daldırmadan yaşayamaz. Yüreğinizde insanlığa yönelik entelektüel bir aşk mı görüyorsunuz? Soyut bir adalet duygusu mu? Bırakın tüm bunlar dolaşsın; zaten fazla ileriye gidemezler, çünkü dolaşacak bacakları yoktur.</p>

    <p>Adalet kavramı mı? Hepimizde var, peki ama ne yapıyoruz? Papazların nutuklarından farkı yok bunların! İşte, söylenebilecek tek şey bu. Ya merhamet? Ne merhameti gösteriyoruz ki? Dostum, bir kuramı benimsemek başka şeydir, gerçekten benimsediğini hissetmek başka şeydir. İkisi arasında büyük farklılık vardır – temel bir farklılık. Her şey de bu noktada yatıyor zaten. Ama bu ‘her şey’in içinde biz yokuz...<a class="si-noteref epub-type_noteref" href="#f5" id="ref_f5">5</a></p>

    <p>Bu tiplere, büyük bir iyilik yapıp sözde anarşist diye adlandırarak büyük bir lütufta bulunuyorum. Çünkü dostum, tek anarşist benim!”</p>

    <p>Ve muzaffer bir edayla hesabı istedi.<a class="si-noteref epub-type_noteref" href="#f6" id="ref_f6">6</a></p>
    <hr />

    <p>“Açıkçası, birkaç gün önce, sizin hakkınızda eğlenceli bir şey söylendi bana.”<a class="si-noteref epub-type_noteref" href="#f7" id="ref_f7">7</a></p>

    <p>“Ne dediler? İyi bir şey değildir kesinlikle.”</p>

    <p>“Ne iyi ne kötü. Yalnızca, eğlenceli buldum söyleneni. Eskiden sizin anarşist olduğunuzu söylediler.”</p>

    <p>“Yanlış bu, ama yanlış olan ‘eskiden’ kısmı. Geçmişte de anarşisttim, şimdi de anarşistim ben.”</p>

    <p>“Ooo, bu da pek fazla artık! Siz ha... Evet, anlıyorum; kuramsal olarak anarşistsiniz. Anarşist kuramın iyi olduğunu ama uygulanamayacağını ya da en azından banker ve büyük tüccar olarak sizin yaşamınıza uygulanamayacağını düşünüyorsunuz.”</p>

    <p>“Hiç değil. Ben hem kuramsal olarak hem de uygulamada anarşistim. Banker ve büyük tüccar olduysam bu, anarşist inançlarıma <em>rağmen</em> değil onlar <em>sayesindedir.”</em></p>

    <p>“Durun hele, hiçbir şey anlayamıyorum. Anarşizminiz ile işleriniz arasında bir anlamda neden sonuç ilişkisi kuruyorsunuz?”</p>

    <p>“‘Bir anlamda’ değil, tamamen öyle. Ben, anarşist ilkelerime –bilinçli ve kasıtlı olarak– uygun davranmak için banker ve büyük tüccar oldum.”</p>

    <p>Ağzım açık kaldı. Bir şaşkınlık perdesini uzaklaştırırmışçasına elimle hafifçe alnımı sıvazladım ve nihayet konuşmayı başarabildim:</p>

    <p>“Biraz düşünelim: Aksayan bir yan var. Genellikle tartışma konusu olan da budur: Bir tanım sorunu olduğuna kuşku yok.”</p>

    <p>“Nasıl, tanım sorunu?”</p>

    <p>“Şöyle: Anarşizmden söz ediyoruz ama daha tanımını bile yapmadık. Birbirimizi anlamıyoruz ya da en azından ben sizi anlamıyorum. Anarşizmden farklı şeyler anlıyor olmamız çok muhtemel. Siz ne anlıyorsunuz, söyleyin bana.”</p>

    <p>“Ben anarşizmden, insanlar arasında yalnızca Doğa’ nın yarattığı farklılıkların ya da eşitsizliklerin olması gerektiğini; Doğa’nın bize yüklediğinden başka bağların ya da kötülüklerin insanlara dayatılmaması gerektiğini; ve sonuç olarak, ister aristokrasi olsun ister para, eşitsizlik yaratan tüm toplumsal sözleşmelerin, tüm kastların ortadan kaldırılmasını yüksek sesle ve güçlü biçimde savunan aşırılıkçı bu toplumsal öğretiyi anlıyorum. Aynı zamanda, Doğa’ya aykırı tüm toplumsal sözleşmeler; vatanlar, dinler, evlilik vesaire de ortadan kaldırılmalıdır. Siz de bunu anlamıyor musunuz anarşizmden?”</p>

    <p>“Dostum, hiçbir şey anlamadım; durum tamamen bu. Söyleyin bana, deliriyor muyum?”</p>

    <p>Banker gülmeye başladı.</p>

    <p>“İyileşme arzunuz var mı? Bu durumda sizi ben iyileştireceğim. Tedavi biraz uzun sürer, ama tamamen etkilidir.”</p>

    <p>“Hangi tedavi?”</p>

    <p>“İsterseniz her şeyi açıklayayım size: Nasıl anarşist olduğumu, anarşizmim sayesinde nasıl banker ve büyük tüccar olduğumu, banker, büyük tüccar ve hatta, bildiğiniz gibi stokçu olarak anarşist ilkelerime hiç olmadığı kadar nasıl sadık kaldığımı size açıklayayım. Bu biraz vaktimi alacak ama ikna olacaksınız. Bu yüzden size tedavinin biraz uzun ama etkili olduğunu söyledim. İster misiniz?”</p>

    <p>“Hem de nasıl! Haydi başlayın!”</p>

    <p>“Bildiğiniz gibi, burjuva dilinde ‘mütevazı insanlar’ denen kişilerin arasında, başka bir deyişle, emekçi sınıftan yoksul insanlar arasında doğdum. İnsan yoksulsa ama üzerinde bir burjuva cilası varsa, onlara ‘küçük insanlar’ denir. Çalışıyor ama belli bir rahatlık içerisindeyse, ‘halktan insanlar’ denir. Bense, ‘mütevazı koşullarda’ yaşıyordum.”</p>

    <p>Gülümsedim. O devam etti:</p>

    <p>“Ben ‘yoksul’ derken, gerçekten yoksulu kastediyorum: geçinecek parayı kazanamayan, ilaç gibi en zorunlu ihtiyaçları alamayan, çaresiz bir aile. Çalışıp da ‘rahat edecek’ kadar kazanıldığında, buna refah denir.”</p>

    <p>“Bu kelime için mantıklı olsa da alışıldık anlam bu değil.”</p>

    <p>“Değil elbette. Bu nedenle size açıklıyorum.”</p>

    <p>Tabakasından bir puro çıkardı, sert bir hareketle ucunu kesti, hızla ama sevgiyle yaktı ve ilk dumanı ciğerlerine çekerken dalgın bir edayla düşünüyor gibiydi; sonra aniden bana dikti gözlerini; bir tür entelektüel karar almıştı.</p>

    <p>“Size dediğim gibi, yoksul insanların arasında doğdum. Babam, annem, erkek ve kız kardeşlerim, ayrıca onlardan birinin karısı ve oğluyla birlikte evde tam on iki kişiydik. Beşimiz çalışıyorduk: babam, iki erkek kardeşim ve ben (diğerleri çok küçüktü), bir de terzi olan yengem. Elbette anarşizmle ilgilenmeye başladığım dönemden söz ediyorum. (Başımı salladım.) Dördümüz çalışıyorduk ve her birimiz ancak kendini geçindirecek kadarını kazanıyordu – kendini uygun biçimde besleyip giyinecek kadarını yani. Böyle bir evde nasıl yaşanılır, beslenilir ve giyinilir, orasını siz düşünün artık. Ama, beynimi kendi kendime kullanmaya başladığım dönemde ailem ve ben, böyle yaşayıp gidiyorduk işte.”<a class="si-noteref epub-type_noteref" href="#f8" id="ref_f8">8</a></p>
    <hr />

    <p>“Anlamıyorum. Emekçiler arasındaki hangi farklılıktan söz ediyorsunuz? Bir çırağın memur kadar kazanmasını ya da günde on saat çalışan birinin yedi saat çalışan kadar kazanmasını mı istiyorsunuz?”</p>

    <p>“Hayır, bu değil. Ben tipograftım. Ama, matbaanın hemen yakınındaki berber çıraklarının, en azından o dönemde, benden daha fazla kazandıklarını çok iyi biliyordum. Hem de bahşiş hariç. Ve, burjuva sistemin çerçevesi içinde kalınsa da kalınmasa da, bir tipografın emeğinin bir berberinkinden insani ya da toplumsal bakımdan niçin daha az değerli olduğunu anlayamıyordum. Dahası, basit bir tipograf olan benim de, elindeki belle toprağı eşeleyip duran yoksul bir köylüden niçin daha fazla kazanması gerektiğini de (ki durum buydu) açıkçası anlayamıyordum, adil bulmuyordum. Bunun ekonomik terimlerle kolaylıkla açıklanabileceğini gayet iyi biliyordum; ama beni isyana sürükleyen tam da bu ‘ekonomik terimler’di. Bu tür sonuçlar üreten böyle bir ekonomi benim için bir adaletsizlik ve zorbalıktı, hâlâ da böyledir.</p>

    <p>İşçiler sorunun bu yanını her zaman görmezler. Demek istediğim, gözlem gücünü her zaman bu denli ileriye götürmezler.</p>

    <p>“Bunun gayet iyi farkındayım, ama ben bunu yapıyordum. Asla aptal biri değildim, Tan... sayesinde – yani, bilmediğim bir şeyler sayesinde...”</p>

    <p>Karşılıklı gülümsedik.</p>

    <p>“Elbette tüm bunların burjuva toplumundaki bir çatlaktan kaynaklandığını ve benim daha az kazanmamın berberin hatası olmadığını, dahası, köylünün de benden az kazanmasının benim hatam olmadığını anladım. Çünkü burjuva sistemi çarkın çeşitli dişlilerinin oyunuyla, benden çok berberin üzerine, köylüden çok da benim üzerime titriyordu. Aynı sistem, ufacık bir odada dikiş diken, küçük bir terzi olan yengemden çok, modaevi terzisini kolluyordu, benden çok patronumu, yoksul köylüden çok büyük toprak sahibini kolluyordu.</p>

    <p>Tüm bu adaletsizlikleri her gün –her gün ve her gece– düşüne düşüne sonunda isyan ettim. Zaten başka bir şey düşünmek zordu. Uyanır uyanmaz annemin şikâyetlerini ve babamın acı acı yakınmalarını –ekmeksiz bir ev, düşünsenize, dostum...– işitmek bana yetiyordu. Sonra da yeni tartışmaları işitmem için sofraya oturmam yetiyordu, sonu gelmez şikâyet ve dalaşmalardan tutun da sofrada bulunan şeye kadar, yani on bir kişiyi beslemek için beş kişinin getirdiği paraya kadar her şeyi içeren tartışmalar... Evet, bütün bunlar ve dahası... Bana sırtımda sefil bir gömlek olsun yetiyordu, en iyi durumda delik deşik bir gömlek, çoğu zaman da kir pas içinde. Kara kışa bir gömlekle dayanıyordum. Kendime bir pardösü satın alabilmem için aylığımın tümünü kendime ayırmam gerekirdi; bu durumda da ben dahil evdeki herkes, hepimiz açlıktan geberirdik... Neyse, sonuçta her gün böyleydi...”<a class="si-noteref epub-type_noteref" href="#f9" id="ref_f9">9</a></p>
    <hr />

    <p>“Anarşistin ideali öncelikle özgürlüktür; sonra özgürlük yoluyla eşitlik, nihayetinde ise özgürlük içinde eşitlik yoluyla kardeşliktir. Şunu unutmayın: Anarşist sistemde, eşitlik olarak var olabilecek şey özgürlükle birlikte gelmez, ondan kaynaklanır. Burjuva ve anarşist sistemler arasında ara bir sistem olması için ve birinden diğerine yumuşakça geçebilmek için, bu ara sistemin burjuva sistemden daha fazla özgürlük içermesi gerekir. Tersi durumda, bu, anarşizme doğru atılmış bir adım olmaz. Özgürlükte bir artış görülmezse, üstüne üstlük bir de azalırsa, burjuva sisteminin yerine farklı (ya da denk) bir sistemin geçmesinden başka bir anlama gelmez bu. Burjuva sisteminin yerine, bu noktada ona denk bir başka sistemi koymak, bütün çabaları feda edip, hatta belki de kan döküp, sonuçta toplumun aynı kalmasına yol açmak olur. Merkezden çok uzaktaki bir evi terk edip şehrin öteki ucuna, merkezden ilki kadar uzak yeni bir konuta taşınmak için vakit ve para harcamaya benzer bu.</p>

    <p>Sorun, kapitalizm ile anarşizm arasında ‘geçiş sistemi’ olarak kabul edilebilecek ve özgürlükler bakımından kapitalizmden üstün olması bir yana, en azından dengi olabilecek hiçbir sistemin ortaya çıktığının görülmemesidir. Sosyalizm ile komünizm eşitlik fikri üzerinde temellenir. Ama özgürlük pek dert edilmez. Bireycilik üzerinde temellendiğinden en azından özgürlüğün tohumunu içeren burjuva sisteminden daha kötü zorbalıklardır bunlar. Sosyalizm ile komünizmin temellendirdiği ise mutlak erk sahibi bir Devlet’tir. Bütün insanları bu canavarın, öldürülecek bir bedeni bile olmayan bu Mutlak Kral’ın altında eşit kılarlar. Her ikisinde de burjuvazi her şeyini yitirir, emekçinin ise kazanacağı hiçbir şey yoktur. Burjuva köle değilken köle olur; burjuvanın dengi olmuş işçi, kendini yeni bir efendiyle birlikte bulur ve önceden olduğu gibi yine köledir. Burjuva sisteminde bir emekçi, her şeye rağmen ve emeği sayesinde ya da şans sonucu veya herhangi bir başka gerekçeyle kendisi için biraz para toplayabilir, toplum içinde yükselebilir, belli bir oranda özgürlük –en azından paranın sağlayabileceği oranda– elde eder. Sosyalist ya da komünist rejimde ise hiçbir umudu yoktur. Bu, cehennemin yeryüzünde kusursuzca geçekleşmesidir ve cehennemde, göründüğü kadarıyla, herkes eşittir.</p>

    <p>Görüyorsunuz, hangi biçimde olursa olsun, ne sosyalizmi ne de komünizmi, anarşizme varmanın aracı olarak kabul edebilirim. Nedeni basittir: İlerlemenin en iyi yolu geri geri gitmek değildir. Gerçek şu ki, sosyalizm de komünizm de nefret rejimleridir; ama nefret rejimleri varlığını sürdüremez – böyle olması da insanların yararınadır.”</p>

    <p>“Nefret rejimleri mi? Nasıl yani?”</p>

    <p>“Sosyalizmin ve komünizmin hedefi emekçiyi yükseltmek değil, burjuvayı indirmektir. Emekçi ise aynı noktada, hatta söylediğim gibi daha kötü noktada kalır. Burjuvanın yitirdiği şeyden yararlanan asla emekçi değildir. Anarşizm ise tersine bir sevgi rejimidir, sevilen insanlara baskı uygulamaya çalışılmaz.”</p>

    <p>“Tamam, düşüncelerinizin akışını izleyebiliyorum. Ama, kapitalizm ile anarşizm arasında herhangi bir geçiş sistemi gerçekten var mıdır?”</p>

    <p>“Varsa da ben bilmiyorum. Ve açıklamalarım sırasında göreceksiniz ki, aslında böyle bir sistemi gerekli görmüyorum. Ama ikinci noktaya gelelim: Anarşist sistemi bir yana bırakarak, –çünkü en azından geçici olarak uygulanamaz olacaktır– anarşizmden daha az radikal ama şu anda ya da yakın gelecekte uygulanabilir olan bir antikapitalist rejimin benimsendiği durumu düşünelim. Sosyalizm ve komünizm, daha önce göstermiş olduğum gibi bir fiyaskodur; ve geçiş sistemi olarak bir fiyaskoysalar, kesin sistem olarak (bunu düşünmek bile ürpertiyor!) daha da çok fiyaskodurlar. Tekrar ediyorum, başka sistem bilmiyorum. Dolayısıyla, anarşizm yaşayabilir mi ya da nispeten yakın bir gelecekte yaşayabilir mi, bunu incelememiz gerekir.</p>

    <p>Öncelikle, bu ‘nispeten yakın’ hikâyesini ortadan kaldırmakla işe başlayalım. Bizim peşinde koştuğumuz şey, özgürlük yoluyla insanlığın iyiliğini sağlamaktır. Bizim istediğimiz şey, insanlığa bu iyiliği getirecek sistemi oluşturmak için harekete geçmektir. Buraya kadar her şey bize bağlıdır. Buna karşılık, bize değil ama doğal yasaların oyununa bağlı olan, bu hedefe erişildiği andır. Sonuç olarak, bilmemiz gereken tek şey, anarşist toplumun yaşayıp yaşayamayacağıdır.</p>

    <p>Dolayısıyla, bu ‘yaşayabilirliğin’ ne olduğunu tanımlamakla işe başlayalım. Anarşizm söz konusu olduğunda elbette ki içinde bulunduğumuz çağda, doğrudan doğruya burjuva toplumundan kaynaklanan gelenek ve tavırlara –davranış, hissediş ve düşünüş biçimleri– batmış çağımızda yaşayabilirliğini sorgulayacak değiliz. Burjuva sistemi çerçevesinde anarşizmin yaşayıp yaşayamayacağını sorgulamak da aynı şey olur. Aslında, anarşizmin insan doğasına aykırı olup olmadığını sormak önemlidir. Eğer aykırı değilse, bu durumda yaşayabilir; eğer yaşayabilirse ve biz de inatla bunun için savaşmaya devam edersek, o zaman anarşizmin zafere ulaşacağı gün gelecektir.</p>

    <p>İnsan doğası iki öğeden oluşur: korunma içgüdüsü ya da cinsel içgüdü gibi doğal içgüdüler ve tüm diğer insanlarla aynı özlemi duymak olarak görülebilecek olan toplumsal içgüdüler. Şunu unutmayın ki, dinsel duygunun temelini, daha doğrusu din duygusunun kendisini oluşturan şey, en yüksek insani duyguyu –eğer bu terimi en geniş anlamıyla ele alırsak– yaratan şey, ortak ideal kardeşliğidir.</p>

    <p>İnsanlar özgürlüğün en yüksek iyilik olduğunu, hepimizin ancak özgürlük içinde eşit olabileceğimizi ve kardeş olarak birbirimizi sevebileceğimizi anladıklarında, çünkü o zaman fiilen kardeş oluruz, işte o zaman anarşist, ideal dinsel evreye erişmiş olur. Oysa, bir ideal ya da bir özlem bu evreye eriştiğinde, –dinler tarihinin tümüyle kanıtladığı gibi– kendini kaçınılmaz olarak dayatır; ve bunu, insani duyguların en yüce ve en deriniyle, en insanisi ve en katışıksızıyla tam bir uyum içinde olduğu için –kısacası insanlığın kendisiyle, tüm insanlıkla uyum içinde olduğu için– yapar.</p>

    <p>İnsan, adım adım bile olsa, tüm bunları anlayabilir mi diye düşünüyorsunuz. Neden olmasın? Kapitalist sistemin kendisi, bireyci sistem olarak özgürlüğün avantajlarını ve güzelliğini göstermektedir; ama aynı zamanda özgürlüğü ezen bir sistem olarak, özgürlüğün zorunluluğunu ve özgürlüğü ezen adaletsizlikleri ortadan kaldırma zorunluluğunu gösterir. Buna ikna olmaları için insanlara zaman mı gerekli? Kuşkusuz gereklidir. Ama bu inanç insan doğasıyla uyumlu olduğundan sonunda ortaya çıkar; eylem halindeki özlemin ifadesi olan dinsel içgüdüyle uyum içinde olduğundan kendini dayatabilir; içinde yaşadığımız toplumsal sistem tarafından –hem olumlu hem olumsuz– teşvik göreceğinden, beslenebilecek ve yavaş yavaş oluşabilecektir. Böylece anarşizm temel insan doğasıyla uyum içinde olur, çünkü hiçbir doğal içgüdüyü engellemez; aynı zamanda üstün insan doğasıyla da uyum içindedir, çünkü dinsel ruhuna kavuşur. Dolayısıyla anarşizm tam anlamıyla yaşayabilir bir şeydir.”</p>

    <p>Aslında bir söylev halini almış konuşmasına bir an ara verdi. Biraz yorulmuşa benziyordu. Garsona bir göz atarak parmağıyla kadehini işaret etti. Garson kadehe konyak doldurdu. Ben de istemediğimi belirten bir hareket yaptım. Banker kadehini bir dikişte bitirdi ve biraz düşündü. Benim aklıma bir itiraz geldi:</p>

    <p>“Toplumsal bir özlemin dinsel evreye eriştiğinde kendini mutlaka dayattığını söylediniz ve dinler tarihini andınız. Bu savı kabul ediyorum, ama size şunu sormalıyım: Bir kez zafere ulaştıktan sonra, doğmasına yol açmış olan ideali gerçekten dayatmamış, hatta korumamış tek bir din var mıdır? Hıristiyanlığa bakın. Din evresine erişti ve kendini dayattı, bu kesin. Peki uyguladığı Hıristiyanlık mıdır? Hıristiyan uygarlığı, Hıristiyan ilkelerle uyum içinde miydi, bugün uyum içinde midir? Barış, bütün insanları sevmek, merhamet, erdem –Hıristiyanlıkta bulunan her şey–, tüm bunların Hıristiyan uygarlığında açıkça ortaya çıktığına gerçekten inanıyor musunuz?..”</p>

    <p>“İnanmıyorum elbette. Sanıyorum şunu söylemek istiyorsunuz; anarşizm dinsel evreye eriştiğinde kendini gerçekleştirmiş olacağından, uygulamada bizzat kendi ilke ve ideallerini ihmal edecektir, tıpkı Hıristiyanlığın yaptığı gibi.”</p>

    <p>“Çok doğru.”</p>

    <p>“Ama dostum, Hıristiyanlığın uygulanışındaki kusur, doğa karşıtı bir din olmasından, öncelikle neredeyse tüm insani içgüdülere karşı çıkmasından, sonra da doğaüstü olmasındandır. Ve doğaüstü olan şey, iki açıdan doğa karşıtıdır: Çünkü kendi içinde doğaüstüdür ve özü gereği görünmez ve doğrulanamaz olan doğaüstülük söz konusu olduğunda, bütün insanların onayını ve inancını elde etmek olanaksızdır. Tadı nefis olan şu konyak hakkında aynı fikirde olabiliriz, çünkü onu tadabiliyoruz; peki onu imal etmiş olan Fransız’ın kim olduğu konusunda aynı fikirde olmamızdan daha kolay değil mi bu? Aynı şekilde, insanların, gerçekliği hakkında en ufak bir fikir sahibi olamayacakları bir göğe ya da bir tanrıya özlem duyduklarını görmektense, özgürlüğe özlem duymalarını sağlamak çok daha kolay, çok daha doğal ve çok daha [?], çünkü bunun ne olduğunu biliyorlar. Zaten, bir özlemin dinsel evreye eriştiğinde kendini daima dayattığı olgusunu tarihsel bir gerçek olarak belirttiysem bunun nedeni, anarşizmin kusursuz biçimde yaşayabilir olduğunu kanıtlamaktır, yeter ki bu evreye erişilsin. Ben anarşizmi hiçbir dinle karşılaştırmadım, hem zaten, bunu yapamam. Anarşizm, insanın kalbine Doğa’nın yerleştirdiği doğal dinsizliktir. Dinsel lafları kullanıyorum görüyorsunuz, ama eksi işareti varmış gibi yapıyorum. Siz de bu şekilde kullanın; uygun olur.”</p>

    <p>“‘Dinsel durum’ yerine ‘mistik durum’ demiş olsaydınız, hiç itirazım olmazdı.”</p>

    <p>“Doğru. Tamamen haklısınız. Böyle demeliydim. Ama anlıyorsunuz beni, değil mi?”</p>

    <p>“Şimdilik, gayet iyi anlıyorum.”<a class="si-noteref epub-type_noteref" href="#f10" id="ref_f10">10</a></p>
    <hr />

    <p>“Hayır, utanmam ben. Niçin utanacakmışım ki? İnsanlığın özgürleşmesi için çalışırken nasıl utanılır ki?”</p>

    <p>Neredeyse gülecektim, ama kahkaham daha ağzımdan çıkmadan söndü. Banker, açık bir samimiyet ve sıcaklıkla konuşuyordu.</p>
    <hr />

    <p>“Gerçek bir Cizvit okulu. Bu şeyin –adı ne ki bunun?– ah, evet, onların sloganları <em>perinde ac cadaver,</em><a class="si-noteref epub-type_noteref" href="#f11" id="ref_f11">11</a> burada ne ölçüde gerçekleştiğini bir Cizvit görse, öfkeden köpürür. Cizvitlerin en azından Öte Dünya özrü var. Komünistler ise dostum, mazeretsiz Cizvitler.”<a class="si-noteref epub-type_noteref" href="#f12" id="ref_f12">12</a></p>

    <p>“Yine de sosyalist ya da komünist olan çok sayıda entelektüel –profesörler, ileri düzeydeki öğrenciler ya da aynı türden başkaları– var. Genelde bunlar o ünlü ‘yoksul sınıflar’dan gelmiyorlar, aç değiller ve...”</p>

    <p>“Bırakın bunları dostum. Siz belki de benim –ki ben, bir asi nasıl doğar bilirim– tüm bu it heriflerin samimiyetine gerçekten inandığımı hayal ediyorsunuz? Anarşizm gibi bir şeye, benim yaşadıklarımı yaşamamış biri inanırsa [...] Onların birbirlerinin samimiyetine inandıkları besbelli: Hiç zeki olmamasına rağmen zeki olduğunu sanan, iyi biri değilken kendini iyi sanan, yakışıklı değilken yakışıklı sanan bir yığın insan var. Vız gelir tırıs gider! Asi olmak için insanın isyan gerekçelerini kendi içinde hissetmiş olması gerekir. Yoksa bir aziz olunur, çünkü kişisel deneyim olmadan, yalnızca yürek sayesinde insanlık sevgisini bir tek azizler hisseder.”</p>

    <p>“İyi ama Kropotkin var, Tolstoy var...”</p>

    <p>“‘Bir de İsa’ diye ekleyebilirsiniz. Ama onlar da benim gözümde aziz. Sonuçta, sizce dünyada kaç tane Kropotkin ya da Tolstoy var ki? Unutmayın: İsa da halktan biriydi ve elbette o da tüm bunları yaşadı.”</p>

    <p>“Sonuçta siz dindaşlarınızın tipik inançlarını paylaşmıyorsunuz. İsa’nın tarihsel varlığına inanıyorsunuz.”</p>

    <p>“İnanıyorum da diyemem, inanmıyorum da. Yalnızca sizin anlayabileceğiniz savlardan yararlanıyorum, siz bir İngiliz olsaydınız ve başka dil konuşmasaydınız da tüm bunları size İngilizce söylerdim.”<a class="si-noteref epub-type_noteref" href="#f13" id="ref_f13">13</a></p>

    <p>“Peki bu durumda, bu ‘entel’lerin ve benzerlerinin komünist olmasını neye bağlıyorsunuz?”</p>

    <p>“Aslına bakarsanız... Gerekçe herkes için aynı olmayabilir. Kimileri için snobluk denen şu pislik olabilir. Başkaları için dine karşı çıkışın en modern biçimidir bu. Size daha önce söylediğim gibi, köle olmak için doğmuş olan bazıları ve Ruslar gibi, kendilerine buyurulduğunu görmeyi şiddetle arzulayanlar takıldıkları mekânların ya da okuduklarının etkisiyle komünist olmuş olabilir. En yaşlılar ve en gençler için, olayın cinsel yanı da vardır. Serbest aşk –ben anarşist yoldaşlarım arasında saptadım bunu– iktidarsızlardan ve otuzbir çekenlerden daima büyük lütuf gören bir kuramdır.”</p>

    <p>“Ya kadınlar, öyle gözüküyor ki...”</p>

    <p>“Ah, evet...”</p>

    <p>“Yanımızda oturan bir hanım var,” diye sözünü kestim hızla.</p>

    <p>Banker bir an sessiz kaldı; bu suskunluktan yararlanıp purosunu yaktı.</p>

    <p>“Açıklamamıza devam edelim,” diye hatırlattım ona.</p>

    <p>Banker başını salladı. Bir süre sonra sözüne devam etti:</p>

    <p>(“Ne diyecektiniz bilmiyorum, ama ağzınızdan kaçırdığınız şey bana yeter.”)<a class="si-noteref epub-type_noteref" href="#f14" id="ref_f14">14</a></p>

    <p>“Zorbalık, daima zorbalıktır,” diye devam etti Banker. “Burjuva sisteminin toplumsal zorbalığının yerine, niçin sosyalist ya da komünist sistemde olduğu gibi devlet zorbalığını geçirelim? Bu, bir mahkûmu 23 numaralı hücreden 24 numaralı hücreye geçirmeye benzer.”</p>

    <p>“24 numaralı hücre daha konforlu olabilir,” diye sözünü kestim gülümseyerek.</p>

    <p>“Kuşkusuz, ama tek gerçek konfor özgürlüğün konforudur! Bakın, bırakın devam edeyim, daha doğrusu itirazınıza cevap vereyim. Burjuva sistemi ile anarşizm arasında herhangi bir geçiş sistemi niçin seçmediğimi soruyorsunuz bana. Aslında, bunu iki biçimde düşünebilirsiniz: Bu geçiş sistemi mutlak çözüm olarak benimsenebilir ve daha fazla uygulanabilir olduğundan ya da uygulanamazlığı daha az olduğundan anarşizme tercih edilebilir; ya da bu geçiş sistemi şu an için çözüm olarak benimsenebilir ve buradan yola çıkarak adım adım ilerlenebilir ve gereksiz bölümlerin art arda elenmesiyle sonunda anarşist duruma erişilebilir. Evet, bu iki varsayımı tek tek inceleyeceğim...”</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f3">
      <a class="si-backref" href="#ref_f3">3</a><span class="si-footnote-text">. Bu durumun değişik hallerini ve gelişmesini hikâyenin başında buluruz. (Y.H.N.)</span>
    </div>

    <div class="si-footnote html5_aside epub-type_footnote" id="f4">
      <a class="si-backref" href="#ref_f4">4</a><span class="si-footnote-text">. Bu tema, biraz daha ileride, daha gelişmiş bir biçimde yeniden ele alındı (fragman, s. 72) Bu bölüm, kuşkusuz ki, 1922 versiyonundaki “Zaten, okuma yazması olmayan ve mistik bir halktan ne beklenir ki?” cümlesinin ardından gelmeliydi. (Y.H.N.)</span>
    </div>

    <div class="si-footnote html5_aside epub-type_footnote" id="f5">
      <a class="si-backref" href="#ref_f5">5</a><span class="si-footnote-text">. Değişke: Ve bu meseleye herkes dahildir, biz bile. (Y.H.N.)</span>
    </div>

    <div class="si-footnote html5_aside epub-type_footnote" id="f6">
      <a class="si-backref" href="#ref_f6">6</a><span class="si-footnote-text">. Bu metnin, hikâyenin sonunun bir değişkesi olduğu kesindir. (Y.H.N.)</span>
    </div>

    <div class="si-footnote html5_aside epub-type_footnote" id="f7">
      <a class="si-backref" href="#ref_f7">7</a><span class="si-footnote-text">. Hikâyenin başlangıcının yeni değişkesi. (Y.H.N.)</span>
    </div>

    <div class="si-footnote html5_aside epub-type_footnote" id="f8">
      <a class="si-backref" href="#ref_f8">8</a><span class="si-footnote-text">. Bu metin muhtemelen, “Dinleyin. Lizbon’un işçi sınıfında, halktan insanlar arasında dünyaya geldim,” (s. 17) diye başlayan bölümün yerine geçecektir. (Y.H.N.)</span>
    </div>

    <div class="si-footnote html5_aside epub-type_footnote" id="f9">
      <a class="si-backref" href="#ref_f9">9</a><span class="si-footnote-text">. Görüleceği gibi, bu parçanın başında Banker’in konuştuğu kişinin dile getirdiği itirazın devamına, –1922’de yayınlanan metinde yer alan– Banker’in uzun monoloğunun hiçbir yerinde rastlanmamaktadır. Dolayısıyla, (belki de hiç kaleme alınmamış) başka bir metnin eksik olduğu ve yukardaki parçanın bunun devamı olduğu sonucu çıkarılabilir. (Y.H.N.)</span>
    </div>

    <div class="si-footnote html5_aside epub-type_footnote" id="f10">
      <a class="si-backref" href="#ref_f10">10</a><span class="si-footnote-text">. Tüm bu metnin, “Peki, o halde bu aşırı çözümü niçin seçtiniz?” (s. 20) sorusuna Banker’in cevabının bir değişkesi olduğu açıkça görülmektedir. (Y.H.N.)</span>
    </div>

    <div class="si-footnote html5_aside epub-type_footnote" id="f11">
      <a class="si-backref" href="#ref_f11">11</a><span class="si-footnote-text">. (Lat.) Bir ceset gibi. (Ç.N.)</span>
    </div>

    <div class="si-footnote html5_aside epub-type_footnote" id="f12">
      <a class="si-backref" href="#ref_f12">12</a><span class="si-footnote-text">. Bu paragraf daha önce anlatılan fikri açıklıyor. (s. 60) (Y.H.N.)</span>
    </div>

    <div class="si-footnote html5_aside epub-type_footnote" id="f13">
      <a class="si-backref" href="#ref_f13">13</a><span class="si-footnote-text">. Bu parça, Rus Devrimi’ne yapılan göndermeyi (s. 25) tamamlayıcı bir ek ya da açılım olabilir. Aynı tema, sonraki sayfalarda tekrar ele alınacaktır. (Y.H.N.)</span>
    </div>

    <div class="si-footnote html5_aside epub-type_footnote" id="f14">
      <a class="si-backref" href="#ref_f14">14</a><span class="si-footnote-text">. Cümle yazar tarafından sonradan eklenmiştir. (Y.H.N.)</span>
    </div>
  </div>
</body>
</html>
