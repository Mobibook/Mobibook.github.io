<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yanlisliklar Komedyasi</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_9">2. Sahne</h2>

  <p class="ortaitalik">(Pazaryeri)</p>

  <p class="indentmetinitalik">(Sirakuzalı Antipholus girer.)</p>

  <p class="normal2">SİRAKUZALI ANTIPHOLUS</p>

  <p class="normal">Dromio'ya verdiğim altınlar Kentauros Hanı'nda güvende.</p>

  <p class="normal">Tahminime ve hancının verdiği bilgiye göre,</p>

  <p class="normal">İhtiyatlı köle beni aramaya çıkmış.</p>

  <p class="normal">Buradan gönderdiğimden beri onunla konuşmadım.</p>

  <p class="normal">Hah, işte o da geliyor.</p>

  <p class="indentmetinitalik">(Sirakuzalı Dromio girer.)</p>

  <p class="normal">Hey efendi, o şen şakrak tavrın biraz olsun yatıştı mı?</p>

  <p class="normal">Dayaktan hoşlandığına göre şakalarına yine başlayabilirsin</p>

  <p class="normal">Demek Kentauros'u bilmiyordun! Altınları da almamıştın,</p>

  <p class="normal">Hanımın yemeğe çağırmak için seni göndermişti,</p>

  <p class="normal">Evim Phoenix'teydi.</p>

  <p class="normal">Bana böyle abuk subuk şeyler söylediğin için çıldırmış olmalısın.</p>

  <p class="normal2">SİRAKUZALI DROMIO</p>

  <p class="normal">Nasıl yani? Böyle şeyleri ne zaman söyledim ben?</p>

  <p class="normal2">SİRAKUZALI ANTIPHOLUS</p>

  <p class="normal">Az önce burada, yarım saat kadar önce.</p>

  <p class="normal2">SİRAKUZALI DROMIO</p>

  <p class="normal">Altınları verip beni hana gönderdiğinizden beri sizinle görüşmedim.</p>

  <p class="normal2">SİRAKUZALI ANTIPHOLUS</p>

  <p class="normal">Alçak, bir de altınları inkâr ettin.</p>

  <p class="normal">Bana hanımından, yemekten dem vurdun,</p>

  <p class="normal">Çok sinirlendiğimi de hatırlıyorsundur herhalde.</p>

  <p class="normal2">SİRAKUZALI DROMIO</p>

  <p class="normal">Sizi böyle keyifli görmek beni mutlu etti.</p>

  <p class="normal">Ama bu şakalarınızın anlamı nedir efendim,</p>

  <p class="normal">Bana da söyler misiniz?</p>

  <p class="normal2">SİRAKUZALI ANTIPHOLUS</p>

  <p class="normal">Yüzüme karşı hâlâ benimle alay mı ediyorsun?</p>

  <p class="normal">Sözlerimi şaka mı sandın. Al sana! Bunu da!</p>

  <p class="indentmetinitalik">(Döver.)</p>

  <p class="normal2">SİRAKUZALI DROMIO</p>

  <p class="normal">Tanrı aşkına, yeter efendim! Şimdi şakalarınız birden ciddileşti.</p>

  <p class="normal2">SİRAKUZALI ANTIPHOLUS</p>

  <p class="normal">Ara sıra seninle samimiyet kurup soytarılık yapmana izin veriyorsam,</p>

  <p class="normal">Seninle gevezelik ediyorsam,</p>

  <p class="normal">Küstahlığın yakınlık kurmamla alay mı edecek?</p>

  <p class="normal">Ciddiyetimi önemsiz mi sayacak?</p>

  <p class="normal">Güneş çevreyi aydınlatırken alık haşereler cümbüş yapabilirler,</p>

  <p class="normal">Ama karanlık basınca kendi deliklerine sinmelidirler.</p>

  <p class="normal">Benimle şakalaşmak istediğinde yüzüme iyice bak,</p>

  <p class="normal">Tavrını bakışlarıma göre ayarla,</p>

  <p class="normal">Yoksa bunu o kellene dayakla sokarım.</p>

  <p class="normal2">SİRAKUZALI DROMIO</p>

  <p class="normal">Kelle mi dediniz? Şu pataklamadan vazgeçseniz de,</p>

  <p class="normal">Öyle sıradan bir baş olarak kalsa.</p>

  <p class="normal">Eğer bu iş böyle sürüp giderse,</p>

  <p class="normal">Bir miğferle dolaşmam gerekecek</p>

  <p class="normal">Ya da beynimi omuzlarımda aramaya başlayacağım.</p>

  <p class="normal">Rica ederim efendim bu dayak neden?</p>

  <p class="normal2">SİRAKUZALI ANTIPHOLUS</p>

  <p class="normal">Bilmiyor musun?</p>

  <p class="normal2">SİRAKUZALI DROMIO</p>

  <p class="normal">Hayır efendim. Bildiğim tek şey dayak yediğim.</p>

  <p class="normal2">SİRAKUZALI ANTIPHOLUS</p>

  <p class="normal">Neden dayak yediğini söyleyeyim mi?</p>

  <p class="normal2">SİRAKUZALI DROMIO</p>

  <p class="normal">Evet lütfen, ama çünküsü ile birlikte,</p>

  <p class="normal">Her nedenin bir çünküsü vardır, öyle değil mi?</p>

  <p class="normal2">SİRAKUZALI ANTIPHOLUS</p>

  <p class="normal">Her şeyden önce benimle dalga geçtiğin için,</p>

  <p class="normal">Çünküsü ise, alaylarını aldırmadan tekrarlaman.</p>

  <p class="normal2">SİRAKUZALI DROMIO</p>

  <p class="normal">Böyle durup dururken dayak yiyen başka kimse var mıdır?</p>

  <p class="normal">Nedeninde de, çünküsünde de ne mantık var, ne kafiye,</p>

  <p class="normal">Ne yapalım, öyle olsun, teşekkürler efendim.</p>

  <p class="normal2">SİRAKUZALI ANTIPHOLUS</p>

  <p class="normal">Teşekkür mü, ne için?</p>

  <p class="normal2">SİRAKUZALI DROMIO</p>

  <p class="normal">İnan olsun, bir hiç karşılığında bana bir şeyler verdiğiniz için.</p>

  <p class="normal2">SİRAKUZALI ANTIPHOLUS</p>

  <p class="normal">Başka sefere bir şeylere karşı bir hiç veririm, ödeşiriz.</p>

  <p class="normal">Söyle bakalım efendi, yemek zamanı geldi mi?</p>

  <p class="normal2">SİRAKUZALI DROMIO</p>

  <p class="normal">Hayır efendim, et hazır değil,</p>

  <p class="normal">Bana yaptığınızı yapmam gerekiyor ona.</p>

  <p class="normal2">SİRAKUZALI ANTIPHOLUS</p>

  <p class="normal">O da neymiş bakalım?</p>

  <p class="normal2">SİRAKUZALI DROMIO</p>

  <p class="normal">Dövülmek.</p>

  <p class="normal2">SİRAKUZALI ANTIPHOLUS</p>

  <p class="normal">O zaman hâlâ sert demek.</p>

  <p class="normal2">SİRAKUZALI DROMIO</p>

  <p class="normal">Bu durumda yemeseniz daha iyi.</p>

  <p class="normal2">SİRAKUZALI ANTIPHOLUS</p>

  <p class="normal">Neden?</p>

  <p class="normal2">SİRAKUZALI DROMIO</p>

  <p class="normal">Belki sizi sinirlendirir, yine sert biçimde döversiniz beni.</p>

  <p class="normal2">SİRAKUZALI ANTIPHOLUS</p>

  <p class="normal">O zaman şakalarını zamanında yapmayı öğren,</p>

  <p class="normal">Her şeyin bir zamanı vardır.</p>

  <p class="normal2">SİRAKUZALI DROMIO</p>

  <p class="normal">Eğer siz bu kadar sinirli olmasaydınız,</p>

  <p class="normal">Ben de önceden bunu reddebilirdim.</p>

  <p class="normal2">SİRAKUZALI ANTIPHOLUS</p>

  <p class="normal">Hangi kurala dayanarak?</p>

  <p class="normal2">SİRAKUZALI DROMIO</p>

  <p class="normal">Elbette efendim, Zaman Baba'nın kabak kafası kadar</p>

  <p class="normal">Açık ve seçik bir kurala dayanarak.</p>

  <p class="normal2">SİRAKUZALI ANTIPHOLUS</p>

  <p class="normal">O da neymiş? Anlat da öğrenelim.</p>

  <p class="normal2">SİRAKUZALI DROMIO</p>

  <p class="normal">Doğa gereği insanın kelleşen kafasındaki saçları</p>

  <p class="normal">Yerine getirmenin zamanı yoktur.</p>

  <p class="normal2">SİRAKUZALI ANTIPHOLUS</p>

  <p class="normal">Ama çaresi vardır, değil mi?</p>

  <p class="normal2">SİRAKUZALI DROMIO</p>

  <p class="normal">Evet cezasını ödeyip bir peruka almak,</p>

  <p class="normal">Başkasının dökülmüş saçlarıyla başını kaplamak.</p>

  <p class="normal2">SİRAKUZALI ANTIPHOLUS</p>

  <p class="normal">Peki, zaman bu kadar bol yetişen bir şeye</p>

  <p class="normal">Neden cimrilik gösteriyor böyle?</p>

  <p class="normal2">SİRAKUZALI DROMIO</p>

  <p class="normal">Çünkü doğa bu lütfu hayvanlara ihsan etmiştir de ondan,</p>

  <p class="normal">İnsanlara, esirgediği saç yerine, akıl vermiştir.</p>

  <p class="normal2">SİRAKUZALI ANTIPHOLUS</p>

  <p class="normal">Oysa aklından çok saçı olan birçok insan var.</p>

  <p class="normal2">SİRAKUZALI DROMIO</p>

  <p class="normal">Saçlarını dökecek kadar akıllı olanlar dışında...</p>

  <p class="normal2">SİRAKUZALI ANTIPHOLUS</p>

  <p class="normal">İyi de, sen saçlı adamların akılları olmayan,</p>

  <p class="normal">Dobra kişiler oldukları sonucuna varmamış mıydın?</p>

  <p class="normal2">SİRAKUZALI DROMIO</p>

  <p class="normal">İnsan ne kadar açık sözlü ve dobraysa,</p>

  <p class="normal">Saçını o kadar çabuk kaybeder,</p>

  <p class="normal">Hem de bu kaybedişin afili bir yanı vardır.</p>

  <p class="normal2">SİRAKUZALI ANTIPHOLUS</p>

  <p class="normal">Neden?</p>

  <p class="normal2">SİRAKUZALI DROMIO</p>

  <p class="normal">İki sağlam nedenden.</p>

  <p class="normal2">SİRAKUZALI ANTIPHOLUS</p>

  <p class="normal">Hayır, lütfen o sözcüğü kullanma!</p>

  <p class="normal2">SİRAKUZALI DROMIO</p>

  <p class="normal">Öyleyse güvenilir, diyelim.</p>

  <p class="normal2">SİRAKUZALI ANTIPHOLUS</p>

  <p class="normal">Hayır o da değil, çünkü bu da aldatıcı bir sözcük.</p>

  <p class="normal2">SİRAKUZALI DROMIO</p>

  <p class="normal">Peki... iki belirgin nedenden...</p>

  <p class="normal2">SİRAKUZALI ANTIPHOLUS</p>

  <p class="normal">Nelermiş bakalım?</p>

  <p class="normal2">SİRAKUZALI DROMIO</p>

  <p class="normal">İlki, saçını düzelttirmek için harcadığı parayı biriktirmesi,</p>

  <p class="normal">Yemekte çorbasının içine düşecek saçı olmaması, ikincisi.</p>

  <p class="normal2">SİRAKUZALI ANTIPHOLUS</p>

  <p class="normal">Şimdiye kadar her şeyin bir zamanı olmadığını</p>

  <p class="normal">Güya kanıtlamaya çalıştın.</p>

  <p class="normal2">SİRAKUZALI DROMIO</p>

  <p class="normal">Evet, kanıtladım da. Doğal bir biçimde dökülen saçları</p>

  <p class="normal">Yerine getirmenin zamanı yoktur.</p>

  <p class="normal2">SİRAKUZALI ANTIPHOLUS</p>

  <p class="normal">Ama yerine getirmenin zamanı olmadığı konusunda</p>

  <p class="normal">Kesin ve somut bir kanıt gösteremedin.</p>

  <p class="normal2">SİRAKUZALI DROMIO</p>

  <p class="normal">Şöyle düzelteyim: Zamanın kendisi kel kafalıdır,</p>

  <p class="normal">Bu yüzden kıyamete kadar kel kafalılar tarafından izlenecektir.</p>

  <p class="normal2">SİRAKUZALI ANTIPHOLUS</p>

  <p class="normal">Böyle kel kafalı bir sonuca varacağını tahmin etmiştim zaten.</p>

  <p class="normal">Dur bakayım, bize işaret edenler de kim?</p>

  <p class="indentmetinitalik">(Adriana ve Luciana girerler.)</p>

  <p class="normal2">ADRIANA</p>

  <p class="normal">Aferin Antipholus, yabancıymış gibi davran, suratını as bakalım,</p>

  <p class="normal">Başka kadınlara gösterirsin sen güler yüzünü.</p>

  <p class="normal">Herhalde ben Adriana değilim, ne de senin karınım.</p>

  <p class="normal">Çok sular aktı derelerden o zamandan beri hani,</p>

  <p class="normal">Kendi isteğinle içtenlikle yemin ettiğin gibi,</p>

  <p class="normal">Ben konuşmayınca hiçbir sesin kulağına musiki gibi gelmediği,</p>

  <p class="normal">Ben bakmayınca hiçbir şeyi beğenmediğin,</p>

  <p class="normal">Ben dokunmadıkça hiçbir temastan hoşlanmadığın,</p>

  <p class="normal">Ben dağıtmadıkça hiçbir etten tat almadığın</p>

  <p class="normal">O günler nasıl geldi geçti. Nasıl oldu bütün bunlar?</p>

  <p class="normal">Nasıl oldu kocacığım, kendine bu kadar yabancılaştın?</p>

  <p class="normal">Kendine de, bana da yabancılaştın diye düşünüyorum.</p>

  <p class="normal">Madem diyorum, senin bölünmez, seninle tek vücut olmuş,</p>

  <p class="normal">Değerli varlığının en iyi parçasından</p>

  <p class="normal">Daha iyi, daha yakın olan parçana yabancı kaldın,</p>

  <p class="normal">Öyleyse kendine de yabancısın.</p>

  <p class="normal">Ah, n'olur, kendini benden koparıp ayırma,</p>

  <p class="normal">Şunu bil ki sevgilim, kahpe girdaba</p>

  <p class="normal">Bir damla suyunu kolayca boşaltabilirsin,</p>

  <p class="normal">Ama girdaba karışan o damlayı çoğaltmadan, eksiltmeden</p>

  <p class="normal">Nasıl geri alamazsan, kendini de benden</p>

  <p class="normal">Beni götürmeksizin, ayırıp çekemezsin.</p>

  <p class="normal">Benim iffetsiz, uçarı bir kadın olduğumu,</p>

  <p class="normal">Sana bağlı olan vücudumun şehvet ve zina ile kirlendiğini</p>

  <p class="normal">Duysaydın eğer, bu seni kim bilir nasıl kahrederdi.</p>

  <p class="normal">O zaman beni aşağılayıp yüzüme tükürmez miydin?</p>

  <p class="normal">Kocalık vasfını yüzüme fırlatmaz mıydın?</p>

  <p class="normal">Kahpe alnımdan lekelenmiş deriyi koparıp atmaz mıydın?</p>

  <p class="normal">Vefasız parmağımdan evlilik yüzüğünü çekip çıkarmaz mıydın?</p>

  <p class="normal">Sonsuza kadar ayrılık yemini ile yüzüğü fırlatıp atmaz mıydın?</p>

  <p class="normal">Çok iyi biliyorum, bunları yapardın.</p>

  <p class="normal">Öyleyse şimdi de yapmalısın,</p>

  <p class="normal">Zina gölgesi tarafından ele geçirildim,</p>

  <p class="normal">Kanım şehvet suçuyla karıştı,</p>

  <p class="normal">İkimiz bir olduğumuz için, sen beni aldattığında,</p>

  <p class="normal">Teninin zehrini ben de hazmediyorum,</p>

  <p class="normal">Her dokunuşunda kahpeleşiyorum.</p>

  <p class="normal">Bu yüzden birlikteliğimiz sürsün, kendi yatağına bağlı kal,</p>

  <p class="normal">Ben lekesiz yaşayayım, sen de onursuzluğundan kurtul.</p>

  <p class="normal2">SİRAKUZALI ANTIPHOLUS</p>

  <p class="normal">Bunları bana mı söylüyorsunuz güzel bayan?</p>

  <p class="normal">Ben sizi tanımıyorum ki. Efes'e iki saat önce geldim.</p>

  <p class="normal">Sözleriniz de bu kent kadar yabancı bana.</p>

  <p class="normal">Bütün zekâmı toplayıp söylediklerini anlamaya çalıştım.</p>

  <p class="normal">Ama bir tek kelimesini bile anlamadım.</p>

  <p class="normal2">LUCIANA</p>

  <p class="normal">Yazıklar olsun enişte, ne kadar da değişmişsiniz!</p>

  <p class="normal">Kız kardeşime böyle davranma âdetini ne zaman edindiniz?</p>

  <p class="normal">O sizi Dromio ile eve, yemeğe çağırtmıştı.</p>

  <p class="normal2">SİRAKUZALI ANTIPHOLUS</p>

  <p class="normal">Dromio ile mi?</p>

  <p class="normal2">SİRAKUZALI DROMIO</p>

  <p class="normal">Benimle mi?</p>

  <p class="normal2">ADRIANA</p>

  <p class="normal">Evet, seninle, dönüp haber vermedin mi?</p>

  <p class="normal">Hani seni tokatlayıp evimin evi olmadığını,</p>

  <p class="normal">Benim de karısı olmadığımı söylemiş.</p>

  <p class="normal2">SİRAKUZALI ANTIPHOLUS</p>

  <p class="normal">Efendi, bu kibar bayanla görüştünüz mü?</p>

  <p class="normal">Neler konuştunuz, ne planlar yaptınız?</p>

  <p class="normal2">SİRAKUZALI DROMIO</p>

  <p class="normal">Ben mi efendim? Onu ilk kez şimdi görüyorum.</p>

  <p class="normal2">SİRAKUZALI ANTIPHOLUS</p>

  <p class="normal">Sus alçak, yalan söylüyorsun. Pazaryerinde</p>

  <p class="normal">Onun söylediklerini aynen bana ulaştırmıştın.</p>

  <p class="normal2">SİRAKUZALI DROMIO</p>

  <p class="normal">Ömrümde onunla konuşmadım.</p>

  <p class="normal2">SİRAKUZALI ANTIPHOLUS</p>

  <p class="normal">Öyleyse adımızı nerden biliyorlar?</p>

  <p class="normal">Vahiy mi indi yoksa?</p>

  <p class="normal2">ADRIANA</p>

  <p class="normal">Uşağınla böyle uydurma bir tartışmaya girmen</p>

  <p class="normal">Bağdaşmıyor ciddiyetinle.</p>

  <p class="normal">Ruh durumumu başka yöne çekmek için onu kışkırtman da cabası.</p>

  <p class="normal">Benden uzaklaşmanın nedeni ben olsam bile,</p>

  <p class="normal">Bu yanlışı başka bir yanlışla aşağılamaya dönüştürme.</p>

  <p class="normal">Gel, kendimi koluna bağlayayım,</p>

  <p class="normal">Sen bir karaağaçsın kocacığım, ben de bir asma,</p>

  <p class="normal">Benim zayıflığım, senin güçlü tavrınla birleşmiştir,</p>

  <p class="normal">Böylece senin gücün bana da geçer.</p>

  <p class="normal">Eğer seni benim elimden almak isteyenler varsa,</p>

  <p class="normal">Onlar süprüntüler, asalak sarmaşıklardır,</p>

  <p class="normal">İşe yaramaz yosunlar, çalı çırpılardır,</p>

  <p class="normal">Budanıp atılmadıkları, senin özsuyunu emdikleri için</p>

  <p class="normal">Aklını karıştırırlar.</p>

  <p class="normal2">SİRAKUZALI ANTIPHOLUS</p>

  <p class="normal">Bunları bana söylüyor. Özendirici bir tavrı var.</p>

  <p class="normal">Ne yani, onunla düşlerimde mi evlendim?</p>

  <p class="normal">Yoksa şimdi uykudayım da bunları duyduğumu mu sanıyorum?</p>

  <p class="normal">Gözlerimizi, kulaklarımızı yanıltan nedir?</p>

  <p class="normal">Bu bilmeceyi çözünceye kadar kabul etmiş görüneceğim</p>

  <p class="normal2">LUCIANA</p>

  <p class="normal">Dromio, git, uşaklara söyle, sofrayı hazırlasınlar.</p>

  <p class="normal2">SİRAKUZALI DROMIO</p>

  <p class="normal">Tesbihim! Günahkâr gibi istavroz çıkarıyorum.</p>

  <p class="normal">Burası periler diyarı olmalı. Of, zilletin zilleti!</p>

  <p class="normal">Periler, cinler, baykuşlar, hayaletlerle görüşüyoruz.</p>

  <p class="normal">Onları dinlemezsek ya soluğumuzu çekip alacaklar</p>

  <p class="normal">Ya da çimdiklerle her yanımızı morartacaklar.</p>

  <p class="normal2">LUCIANA</p>

  <p class="normal">Kendi kendine söyleneceğine cevap versene!</p>

  <p class="normal">Seni asalak, uyuşuk, salyongoz kılıklı, budala Dromio!</p>

  <p class="normal2">SİRAKUZALI DROMIO</p>

  <p class="normal">Galiba ben değiştim efendim, öyle değil mi?</p>

  <p class="normal2">SİRAKUZALI ANTIPHOLUS</p>

  <p class="normal">Sanırım fikren değiştin, benim gibi.</p>

  <p class="normal2">SİRAKUZALI DROMIO</p>

  <p class="normal">Hayır efendim, yalnızca fikren değil,</p>

  <p class="normal">Bedenen de biçim değiştirdim.</p>

  <p class="normal2">SİRAKUZALI ANTIPHOLUS</p>

  <p class="normal">Oysa eskisi gibisin.</p>

  <p class="normal2">SİRAKUZALI DROMIO</p>

  <p class="normal">Yok hayır ben maymunum.</p>

  <p class="normal2">LUCIANA</p>

  <p class="normal">Gerçekten biçim değiştirseydin eşek olurdun.</p>

  <p class="normal2">SİRAKUZALI DROMIO</p>

  <p class="normal">Doğru. Hanım sırtıma biniyor, ben de ota hasretim.</p>

  <p class="normal">Evet öyle, bir eşeğim ben, eşek olmasaydım,</p>

  <p class="normal">Onun beni tanıdığı kadar ben de onu tanıyacaktım.</p>

  <p class="normal2">ADRIANA</p>

  <p class="normal">Hadi hadi, artık yeter. Efendi ile uşağı</p>

  <p class="normal">Benim acılarımla alay ederlerken bundan böyle</p>

  <p class="normal">Oturup ağlayacak kadar budalalık etmeyeceğim.</p>

  <p class="normal">Yemeğe buyurun efendim. Dromio, sen kapıyı bekle.</p>

  <p class="normal">Kocacığım, bugün yukarda seninle baş başa yemek yiyeceğim,</p>

  <p class="normal">Yediğin haltları sana bir bir itiraf ettireceğim.</p>

  <p class="normal">Bana bak efendi, eğer sahibini arayan soran olursa,</p>

  <p class="normal">Yemekte olduğunu söyleyip kimseyi içeri almayacaksın!</p>

  <p class="normal">Gel kardeşim. Dromio, iyi bir kapıcı ol!</p>

  <p class="normal2">SİRAKUZALI ANTIPHOLUS</p>

  <p class="normal">Dünyada mıyım, cennette mi, yoksa cehennemde mi?</p>

  <p class="normal">Uykuda mıyım, uyanık mıyım?</p>

  <p class="normal">Aklımı mı kaçırdım, yoksa sağduyum yerinde mi?</p>

  <p class="normal">Bunlar beni tanıyorlar, ben kendimi tanımıyorum!</p>

  <p class="normal">Ne derlerse onlara uyacağım, sonuna kadar dayanacağım.</p>

  <p class="normal">Bu belirsizlik içinde tüm serüvenleri göze alacağım.</p>

  <p class="normal2">SİRAKUZALI DROMIO</p>

  <p class="normal">Efendim kapıda mı duracağım?</p>

  <p class="normal2">ADRIANA</p>

  <p class="normal">Evet. Kimseyi içeri sokma, kafanı patlatırım yoksa!</p>

  <p class="normal2">LUCIANA</p>

  <p class="normal">Gelin hadi Antipholus, zaten yemek için geç oldu.</p>

  <p class="indentmetinitalik">(Çıkarlar.)</p>
</body>
</html>
