<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yanlisliklar Komedyasi</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="ortaitalik"><span class="idebold">Yanılgılar Komedyası Üzerine</span></p>

    <p class="normal">Nedense ilk çevirisinden bu yana, <span class="ideitalik">Yanlışlıklar Komedyası</span> başlığı bir kalıp durumuna gelmiş ve sonraki çevirilerinde de aynı başlık kullanılmıştır. Oysa Shakespeare'in oyunları yazdığı dönemde "error" yanlışlık anlamında değil, "yanılgı, aldanma" anlamında kullanılıyordu.<sup class="calibre3"><a href="../Text/Yanlisliklar%20Komedyasi_split_021.html#footnote-100-1" id="footnote-100-1-backlink">[1]</a></sup> Zaten olay dizisinin tamamı yanılgılar ve aldanmalar üzerine kuruludur, oyunun da <span class="ideitalik">Yanılgılar Komedyası</span> olarak adlandırılması gerekir. Ancak okuyucu ve tiyatro izleyicisinin zihninde yıllardan beri yer etmiş olan başlığı değiştirmemek için <span class="ideitalik">The Comedy of Errors</span>'u biz de <span class="ideitalik">Yanlışlıklar Komedyası</span> olarak Türkçeye aktardık.</p>

    <p class="normal">Bu oyun, Shakespeare'in ilk ve kısa komedyalarından biridir. Plautus'un <span class="ideitalik">Menaechmi</span> (İkizler) adlı oyunundan esinlenilmiş, ama daha ilginç bir duruma getirilmiştir. Burada doğum sırasında birbirinden ayrılmak zorunda kalmış ikiz kardeşler ile onların ikiz uşakları vardır. Shakespeare'in bu yapıtı esinlendiği oyundan çok daha parlaktır ve komedya ve merak öğeleri özgündür. İkizlerle sağlanan entrika oldukça inandırıcı ve sürükleyicidir.</p>

    <p class="normal">İlk kez 8 Kasım 1623 yılında Birinci Folio'da basılmıştır. Ancak oyunun ilk oynanışı olan 28 Aralık 1594 tarihinden önce yazıldığı belirtilmektedir. Oyun ilk kez noel kutlamaları dolayısıyla, Gray's Inn denilen bir yerde, "Chambarlain's Men" topluluğu tarafından temsil edilmiştir. Oyunu izlemeleri için Londra'daki hukuk öğrencileri çağrılmıştır. Salon tıklım tıklım dolup da yer kalmadığı için bunların bir kısmı temsili izleme olanağını elde edememiştir.</p>

    <p class="normal">Destansı bir taşlama olan <span class="ideitalik">Gesta Grayorum</span> adlı bir kronikte, o dönemdeki olaylar "Yanılgılar Gecesi" başlığı altında ele alınmıştı. Bu yapıt Noel vesilesi ile yazılmamıştı, daha önceki dönemi kapsıyordu. Shakespeare bu yapıttan yararlanarak bazı göndermeler yapar. <span class="ideitalik">Yanılgılar Komedyası</span>'nın III. perde 2. sahnesinde, şişko mutfak hizmetçisine ilişkin bir alay vardır; bu sahnede Sirakuzalı Antipholus sorar: "İrlanda gövdesinin neresinde?" Sirakuzalı Dromio yanıtlar: "Tam tamına kuyruk sokumunda efendim, bataklığa düşünce anladım." Sorular diğer ülkelere gelir: "Ya Fransa?" Uşak Dromio yanıtlar: "Alnında, ters ve silahlanmış varisiyle savaşta."</p>

    <p class="normal">Shakespeare, Fransa üzerine yaptığı göndermede o dönemin önemli bir siyasal olayına dikkat çeker. Haziran 1584'te ölen ve çocuğu olmayan Anjou Dükü, ölmeden önce Navarralı Henry'yi Fransa tahtına varisi olarak atamıştı. O sırada, III. Henry İngiltere kralıydı ve hayattaydı. Katolik Birliği, Navarralı Henry'ye karşı savaş aştı, ama Coutras'da yenildi; böylece Navarralı Henry'nin Avrupa'da nüfuzu arttı. İngiltere kralı, 12 Ağustos 1589 yılında ölünce, Navarralı Henry İngiltere kralı oldu. Ancak 18 Temmuz 1593'te Katolikliği kabul ettikten sonra, Fransa tahtını elde edebildi. Böylece Navarralı Henry 1584 ile 1589 yılları arasında varis olarak bulunuyordu. "Varis" göndermesi ve Shakespeare'in oyununda bulunan diğer kanıtlar, <span class="ideitalik">Yanılgılar Komedyası</span>'nın 1589'dan önce yazıldığını göstermektedir.<sup class="calibre3"><a href="../Text/Yanlisliklar%20Komedyasi_split_021.html#footnote-100-2" id="footnote-100-2-backlink">[2]</a></sup></p>

    <p class="normal">Bu oyunu baştan sona irdelediğimizde yazarın acemilik dönemin olduğu anlaşılır. Plautus'u yeni okumuş ve kendi kurgusunu yapmıştır. Karakterler birbirlerine pazaryerinde rastlarlar; oyun Efesli Antipholus'un evinde, orospunun yerinde ve manastır önünde geçer. Bir de "Kentaros Hanı" ile "Kirpi Hanı" adlarını duyarız. Girişlerin biri rıhtım, diğeri kent tarafındadır. Bu zaten antik komedyanın klasik bir yerleştirmesiydi. Yine klasik oyunlarda olduğu gibi, adı edilen hemen herkes sahnede bitiverir. Oyunun sonundaki "deus ex machina" da Başrahibe'dir. Çoğu klasik oyunda bu görev tanrılara, krallara ya da o ülkenin hükümdarına verilirdi. Oysa bu oyunda oyunun sonlarına doğru ortaya çıkan Başrahibe bu görevi yapmaktadır.</p>

    <p class="normal">Shakespeare, olay dizisini Plautus iki oyunundan esinlenerek kurmuştur. Bunlardan biri <span class="ideitalik">Menaechmi</span>, ötekisi Plutus'un antik Yunan komedyasından uyarladığı A<span class="ideitalik">mphitruo</span>'dur. İkiz efendiler, <span class="ideitalik">Menaechmi</span>'den alınmıştır. İkiz uşaklar ise, <span class="ideitalik">Amphitruo</span>'nun yanılgılar üzerine kurulu ünlü sahnesinden esinlenilerek alınmıştır. Bu sahnede evin efendisi ile uşağı bir yere kapatıldıktan sonra, tanrılar Jupiter ile Mercury onların kılığına girip hiçbir şeyden kuşkulanmayan evin hanımı ile aşk oyununa girerler.</p>

    <p class="normal">Plautus'taki baba yerine, Shakespeare Efesli Antipho-lus'un karısının kız kardeşini yaratmıştır; böylece bekâr ikiz kardeş Sirakuzalı Antipholus'u da onunla eşleştirmiştir. Kısacası Shakespeare Roma oyunlarındaki "prolog" yerine Aegeon'un hikâyesi ile romantik bir serimle daha inandırıcı bir giriş ortaya çıkarmıştır. Bu serim olay dizisinin gelişimine de ışık tutmuştur. Ayrıca Shakespeare, bir kurgu ustası olacağının ilk belirtilerini bu oyunda göstermiştir.</p>

    <p class="sagnormal">Özdemir Nutku,<br class="chapter"/>
    5 Haziran, 2009</p>
  </div>

  <div class="calibre1" id="calibre_pb_4"/>
</body>
</html>
