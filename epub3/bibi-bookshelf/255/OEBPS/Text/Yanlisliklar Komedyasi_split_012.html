<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yanlisliklar Komedyasi</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_10">1. Sahne</h2>

  <p class="ortaitalik">(Efesli Antipholus'un evinin önü)</p>

  <p class="indentmetinitalik">(Efesli Antipholus, Efesli Dromio, Angelo ve Balthazar girerler.)</p>

  <p class="normal2">EFESLİ ANTIPHOLUS</p>

  <p class="normal">Azizim Sinyor Angelo, bağışlayın,</p>

  <p class="normal">Karım huysuzlanır eve zamanında gitmedim mi.</p>

  <p class="normal">Ona siz söyleyin, kolyesi için sizin dükkânınızda olduğumu</p>

  <p class="normal">Kolyeyi de yarın eve getireceğinizi.</p>

  <p class="normal">İşte bu da bütün pişkinliğiyle yüzüme karşı kafa tutan köle,</p>

  <p class="normal">Sözde pazaryerinde bana rastlamış da, onu dövmüşüm!</p>

  <p class="normal">Ona bin altın verdiğimi iddia edip altınları istemişim.</p>

  <p class="normal">Bir de karımı ve evimi inkâr etmişim.</p>

  <p class="normal">Seni sarhoş seni, ne demek istedin bakayım?</p>

  <p class="normal2">EFESLİ DROMIO</p>

  <p class="normal">Siz ne derseniz deyin efendim, ama ben ne bildiğimi biliyorum.</p>

  <p class="normal">Pazaryerinde beni dövdüğünüze eliniz tanıktır.</p>

  <p class="normal">Eğer tenim parşömen, attığınız tokatlar mürekkep olsaydı,</p>

  <p class="normal">Kendi el yazınız benim bildiğimi size açıklayacaktı.</p>

  <p class="normal2">EFESLİ ANTIPHOLUS</p>

  <p class="normal">Sen eşeğin birisin.</p>

  <p class="normal2">EFESLİ DROMIO</p>

  <p class="normal">Eminim öyledir; uğradığım haksızlığa,</p>

  <p class="normal">Katlandığım tokatlara bakılırsa öyle olmalı.</p>

  <p class="normal">Eşek olduğuma göre, tekmelenirsem çiftelerim,</p>

  <p class="normal">Bu durumda bu eşeğin çiftelerinden sakının.</p>

  <p class="normal2">EFESLİ ANTIPHOLUS</p>

  <p class="normal">Neşesiz görünüyorsunuz Sinyor Balthazar,</p>

  <p class="normal">Umarım konukseverliğimiz, iyi niyetimizi gösterir,</p>

  <p class="normal">Sizi candan karşılamamızla neşelenirsiniz.</p>

  <p class="normal2">BALTHAZAR</p>

  <p class="normal">Zarafete pek aldırmam efendim,</p>

  <p class="normal">Konukseverlikle güler yüze değer veririm.</p>

  <p class="normal2">EFESLİ ANTIPHOLUS</p>

  <p class="normal">Sinyor Balthazar, konukseverlikle güler yüzün en bolu bile</p>

  <p class="normal">Bir tabak iyi etin, balığın yerini pek tutamaz.</p>

  <p class="normal2">BALTHAZAR</p>

  <p class="normal">İyi et de balık da her yerde bulunur,</p>

  <p class="normal">Bu ikramı bir köylü bile yapabilir.</p>

  <p class="normal2">EFESLİ ANTIPHOLUS</p>

  <p class="normal">Konukseverlik daha da sıradandır,</p>

  <p class="normal">Çünkü yalnızca sözlerden ibarettir.</p>

  <p class="normal2">BALTHAZAR</p>

  <p class="normal">Az yemek, ama bol güler yüzden neşeli bir şölen çıkar.</p>

  <p class="normal2">EFESLİ ANTIPHOLUS</p>

  <p class="normal">Evet, cimri ev sahipleri, iştahsız konuklar için öyledir.</p>

  <p class="normal">İkramımız vasat da olsa, onları yine de iyi karşılayın.</p>

  <p class="normal">İyi bir konukseverlik görmüş olabilirsiniz,</p>

  <p class="normal">Ama bu kadar candanını bulamazsınız.</p>

  <p class="normal">Bu da nesi?.. Kapım kilitli. Çabuk git, hemen açsınlar.</p>

  <p class="normal2">EFESLİ DROMIO</p>

  <p class="indentmetinitalik">(Seslenir)</p>

  <p class="normal">Maud, Bridget, Marian, Cicely, Gillian, Ginn!</p>

  <p class="normal2">SİRAKUZALI DROMIO</p>

  <p class="indentmetinitalik">(İçeriden)</p>

  <p class="normal">Hey mankafa, katana, boynuzlu ahmak, soytarı külahı,</p>

  <p class="normal">Ahmak, maskara! Ya kapıdan defol git ya da orada nöbet tut.</p>

  <p class="normal">İnsana biri bile çok gelirken bu kadar kızı ne yapacaksın?</p>

  <p class="normal">Nerde bu bolluk? Hadi, yaylan buradan.</p>

  <p class="normal2">EFESLİ DROMIO</p>

  <p class="normal">Kim bu soytarıyı kapıya dikmiş? Efendim sokakta kaldı.</p>

  <p class="normal2">SİRAKUZALI DROMIO</p>

  <p class="indentmetinitalik">(İçeriden)</p>

  <p class="normal">Nerden geldiyse oraya gitsin.</p>

  <p class="normal">Böyle dikilip durursa ayaklarından soğuk alır sonra.</p>

  <p class="normal2">EFESLİ ANTIPHOLUS</p>

  <p class="normal">Kim o içerdeki? Hey, kapıyı aç!</p>

  <p class="normal2">SİRAKUZALI DROMIO</p>

  <p class="normal">Tamam efendim, ben zamanını söyleyeceğim, siz de</p>

  <p class="normal">nedenini.</p>

  <p class="normal2">EFESLİ ANTIPHOLUS</p>

  <p class="normal">Neden mi? Karnımı doyuracağım, bugün hiçbir şey yemedim.</p>

  <p class="normal2">SİRAKUZALI DROMIO</p>

  <p class="indentmetinitalik">(İçeriden)</p>

  <p class="normal">Bugün burada olmaz, ama ne zaman isterseniz gelin.</p>

  <p class="normal2">EFESLİ ANTIPHOLUS</p>

  <p class="normal">Sen kim oluyorsun da kendi evime girmeyi yasaklıyorsun?</p>

  <p class="normal2">SİRAKUZALI DROMIO</p>

  <p class="indentmetinitalik">(İçeriden)</p>

  <p class="normal">Şimdilik bu evin kapıcısıyım efendim, adım da Dromio.</p>

  <p class="normal2">EFESLİ DROMIO</p>

  <p class="normal">Serseri maymun, benim hem adımı hem işimi çalmış!</p>

  <p class="normal">Birinin hiç hayrını görmedim, ötekinin de kahrını çektim.</p>

  <p class="normal">Eğer bugün benim yerime Dromio olsaydın,</p>

  <p class="normal">Suratını bir adla, adını da bir eşekle değiştirirdin.</p>

  <p class="normal2">LUCE</p>

  <p class="indentmetinitalik">(İçeriden)</p>

  <p class="normal">Bu gürültü ne Dromio! Kapıdakiler kim?</p>

  <p class="normal2">EFESLİ DROMIO</p>

  <p class="normal">Luce! Efendim eve girecek.</p>

  <p class="normal2">LUCE</p>

  <p class="indentmetinitalik">(İçeriden)</p>

  <p class="normal">Olmaz, çok geç geldi, efendine öyle söyle.</p>

  <p class="normal2">EFESLİ DROMIO</p>

  <p class="normal">Tanrım güleyim mi ağlayayım mı?</p>

  <p class="normal">Sana bir özdeyişle cevap vereyim:</p>

  <p class="normal">Kendimi evimde hissetmek için içine yerleşmeliyim.</p>

  <p class="normal2">LUCE</p>

  <p class="indentmetinitalik">(İçeriden)</p>

  <p class="normal">Yok ya! Git başka yere yerleş.</p>

  <p class="normal2">SİRAKUZALI DROMIO</p>

  <p class="indentmetinitalik">(İçeriden)</p>

  <p class="normal">Eğer adın Luce ise, iyi cevap verdin Luce.</p>

  <p class="normal2">EFESLİ ANTIPHOLUS</p>

  <p class="normal">Beni işitiyor musun şirret kız? Umarım bizi içeri alırsın.</p>

  <p class="normal2">LUCE</p>

  <p class="indentmetinitalik">(İçeriden)</p>

  <p class="normal">Bir kere söyledim sanıyorum.</p>

  <p class="normal2">SİRAKUZALI DROMIO</p>

  <p class="indentmetinitalik">(İçeriden)</p>

  <p class="normal">Olmaz demiştin ya!</p>

  <p class="normal2">EFESLİ DROMIO</p>

  <p class="normal">Ha gayret, yerine oturdu ha! Vuruşa karşı vuruş.</p>

  <p class="normal2">EFESLİ ANTIPHOLUS</p>

  <p class="normal">Sürtük, aç kapıyı.</p>

  <p class="normal2">LUCE</p>

  <p class="indentmetinitalik">(İçeriden)</p>

  <p class="normal">Kimin için, söyleyebilir misiniz?</p>

  <p class="normal2">EFESLİ DROMIO</p>

  <p class="normal">Efendim, kapıya bütün gücünüzle vurun.</p>

  <p class="normal2">LUCE</p>

  <p class="indentmetinitalik">(İçeriden)</p>

  <p class="normal">Çatlayıncaya kadar vursun.</p>

  <p class="normal2">EFESLİ ANTIPHOLUS</p>

  <p class="normal">Kapıyı kırıp girersem, sürtük, bir hayli ağlayacaksın!</p>

  <p class="normal2">LUCE</p>

  <p class="indentmetinitalik">(İçeriden)</p>

  <p class="normal">Buna gerek var mı? Kentte bir çift tomruk hazır.</p>

  <p class="indentmetinitalik">(Adriana girer)</p>

  <p class="normal2">ADRIANA</p>

  <p class="indentmetinitalik">(İçeriden)</p>

  <p class="normal">Bu şamata yapan da kim kapının önünde?</p>

  <p class="normal2">SİRAKUZALI DROMIO</p>

  <p class="indentmetinitalik">(İçeriden)</p>

  <p class="normal">Dinim hakkı için, şu sizin kent başıboş serserilerin elinde.</p>

  <p class="normal2">EFESLİ ANTIPHOLUS</p>

  <p class="normal">Sen misin karıcığım. Daha önce gelseydin keşke!</p>

  <p class="normal2">ADRIANA</p>

  <p class="normal">Ne karınız mı? Defol git kapımdan! Seni terbiyesiz köle!</p>

  <p class="normal2">EFESLİ DROMIO</p>

  <p class="normal">Siz de köleyseniz, incinince acılı bir köle olursunuz.</p>

  <p class="normal2">ANGELO</p>

  <p class="normal">Burada ne yemek ne de konukseverlik var,</p>

  <p class="normal">Aslında birinden birini memnuniyetle kabul edebilirdik.</p>

  <p class="normal2">BALTHAZAR</p>

  <p class="normal">Hangisi daha iyidir diye biz tartışaduralım, her ikisinden de olduk.</p>

  <p class="normal2">EFESLİ DROMIO</p>

  <p class="normal">Hâlâ kapıdalar efendim, içeri girmemiz için bir şeyler yapın.</p>

  <p class="normal2">EFESLİ ANTIPHOLUS</p>

  <p class="normal">İçeri giremediğimize göre, buralarda bir şeyler döndüğü muhakkak.</p>

  <p class="normal2">EFESLİ DROMIO</p>

  <p class="normal">Hele giysileriniz tiril tiril ince olsaydı, etrafta dönenleri daha iyi hissedecektiniz.</p>

  <p class="normal">İçerde yemeğiniz sıcak, siz ise burada soğuktasınız.</p>

  <p class="normal">İnsanı çileden çıkarır böylesine atlatılma.</p>

  <p class="normal2">EFESLİ ANTIPHOLUS</p>

  <p class="normal">Git, bana bir şeyler bul, kapıyı kıracağım.</p>

  <p class="normal2">SİRAKUZALI DROMIO</p>

  <p class="indentmetinitalik">(İçeriden)</p>

  <p class="normal">Hele bir kırın da görelim, ben de sizin o pis kellelerinizi kırarım ha!</p>

  <p class="normal2">EFESLİ DROMIO</p>

  <p class="normal">Biri sizinle karşılıklı konuşabilir, ama sözler rüzgâr gibidir, Arkadan kırışmaktansa, yüzyüze kırışmak daha iyidir.</p>

  <p class="normal2">SİRAKUZALI DROMIO</p>

  <p class="indentmetinitalik">(İçeriden)</p>

  <p class="normal">Kırıp dökmekten hoşlandığın anlaşılıyor, defol oradan hödük!</p>

  <p class="normal2">EFESLİ DROMIO</p>

  <p class="normal">"Defol oradan" fazla oldu ama, yalvarırım bırak da gireyim.</p>

  <p class="normal2">SİRAKUZALI DROMIO</p>

  <p class="indentmetinitalik">(İçeriden)</p>

  <p class="normal">Olur, ama maymunlar kılsız, balıklar yüzgeçsiz kalınca.</p>

  <p class="normal2">EFESLİ ANTIPHOLUS</p>

  <p class="normal">Anlaşıldı kapıyı kıracağım; ya da bana bir maymuncuk bul.</p>

  <p class="normal2">EFESLİ DROMIO</p>

  <p class="normal">Yani kılsız bir maymun yavrusu mu efendim?</p>

  <p class="normal">Yüzgeçsiz balık bulamasak da,</p>

  <p class="normal">Kılsız bir maymun yavrusu olabilir.</p>

  <p class="normal">Maymuncukla içeri girebilirsek eğer,</p>

  <p class="normal">Herhalde içerde epeyi kıllı maymun yolacağız.</p>

  <p class="normal2">EFESLİ ANTIPHOLUS</p>

  <p class="normal">Hadi çok konuşma, git, bana bir demir kazık bul.</p>

  <p class="normal2">BALTHAZAR</p>

  <p class="normal">Sabırlı olunuz efendim, yapmayın böyle!</p>

  <p class="normal">Böyle yaparsanız, dövüşmüş olursunuz kendi itibarınızla,</p>

  <p class="normal">Bir kuşku havası içine sokarsınız eşinizin lekesiz onurunu da</p>

  <p class="normal">Özetle: Onun aklı, erdemleri, olgunluğu, alçakgönüllülüğü</p>

  <p class="normal">Hakkında uzun deneyiminiz var.</p>

  <p class="normal">Bu konuda herhalde sizin de bilmediğiniz bir neden var.</p>

  <p class="normal">Bence hiç kuşku duymayın azizim,</p>

  <p class="normal">Bu saatte kapıların neden yüzünüze kapandığını</p>

  <p class="normal">O mutlaka size anlatacaktır.</p>

  <p class="normal">Beni dinleyin, gelin sessizce buradan ayrılalım,</p>

  <p class="normal">Hep birlikte gidip Kaplan'da karnımızı doyuralım.</p>

  <p class="normal">Akşam eve yalnız başınıza döndüğünüzde,</p>

  <p class="normal">Bu garip karşı koymanın nedenini öğrenirsiniz.</p>

  <p class="normal">Günün böyle kalabalık saatinde</p>

  <p class="normal">Zorla içeriye girmeye kalkarsanız,</p>

  <p class="normal">Görenler yanlış fikirlere kapılıp</p>

  <p class="normal">Dedikodulara neden olabilirler.</p>

  <p class="normal">Birtakım sıradan insanlar sinsice sokulur,</p>

  <p class="normal">Henüz lekelenmemiş itibarınıza karşı kuşkular yaratabilirler.</p>

  <p class="normal">Hatta ölümünüzden sonra bile bu dedikodular</p>

  <p class="normal">Yapışır kalır mezarınıza.</p>

  <p class="normal">Bir iftira başka iftiralar doğurur,</p>

  <p class="normal">Bir yerleşti mi sonsuza kadar orda kalır.</p>

  <p class="normal2">EFESLİ ANTIPHOLUS</p>

  <p class="normal">Sözleriniz benim için yararlı oldu, sessizce ayrılalım.</p>

  <p class="normal">Eğlenceli bir şey olmasa da, neşeli olmaya çalışacağım.</p>

  <p class="normal">Hoşsohbet bir kadın tanıyorum, güzel ve zekidir,</p>

  <p class="normal">Bazen durgun, bazen de çok hareketlidir,</p>

  <p class="normal">Karnımızı onun evinde doyururuz.</p>

  <p class="normal">Bu kadın yüzünden karım çoğu kez bana çıkışmıştı,</p>

  <p class="normal">Ama inanın haksızdı. Yemek için ona gideceğiz.</p>

  <p class="indentmetinitalik">(Angelo'ya)</p>

  <p class="normal">Hadi, siz de gidip bana kolyeyi getirin.</p>

  <p class="normal">Şimdiye kadar çoktan bitirmişlerdir.</p>

  <p class="normal">Rica ederim, onu hemen Kirpi'ye yetiştirin,</p>

  <p class="normal">Gideceğimiz ev orada.</p>

  <p class="normal">O kolyeyi sırf karımı küçük düşürmek için</p>

  <p class="normal">O evin sahibesine hediye edeceğim.</p>

  <p class="normal">Hadi efendim, acele edin.</p>

  <p class="normal">Madem kendi evimin kapısı yüzüme kapandı,</p>

  <p class="normal">Beni küçük görmeyecek başka kapıları çalacağım.</p>

  <p class="normal2">ANGELO</p>

  <p class="normal">Birkaç saat içinde sizi orada bulurum.</p>

  <p class="normal2">SİRAKUZALI ANTIPHOLUS</p>

  <p class="normal">Evet lütfen. Bu jest bana epeyce pahalıya mal olacak.</p>

  <p class="indentmetinitalik">(Çıkarlar.)</p>
</body>
</html>
