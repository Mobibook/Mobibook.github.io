<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yanlisliklar Komedyasi</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_12">1. Sahne</h2>

  <p class="ortaitalik">(Bir Alan.)</p>

  <p class="indentmetinitalik">(İkinci Tüccar, Angelo ve bir memur girerler.)</p>

  <p class="normal2">İKİNCİ TÜCCAR</p>

  <p class="normal">Bildiğiniz gibi, borcunuzun vadesi Hamsin Yortusu'nda<sup class="calibre3"><a href="../Text/Yanlisliklar%20Komedyasi_split_021.html#footnote-100-10" id="footnote-100-10-backlink">[10]</a></sup> gelmişti.</p>

  <p class="normal">Sizi üzmemek için elimden geleni yaptım, o zamandan beri.</p>

  <p class="normal">Şimdi de üzmek istemezdim sizi, ama İran'a gidiyorum,</p>

  <p class="normal">Yolculuk için paraya ihtiyacım var.</p>

  <p class="normal">Bu yüzden ya borcunuzu hemen ödersiniz,</p>

  <p class="normal">Ya da bu memura tutuklatırım sizi.</p>

  <p class="normal2">ANGELO</p>

  <p class="normal">Size borçlu olduğum tutar kadar Antipholus'tan alacağım var,</p>

  <p class="normal">Ona bir kolye verdim, sizinle karşılaşmadan az önce,</p>

  <p class="normal">Saat beşte kolyenin parasını alacağım.</p>

  <p class="normal">Lütfedip, benimle onun evine kadar gelirseniz,</p>

  <p class="normal">Borcumdan kurtulur, minnettar kalırım size de.</p>

  <p class="indentmetinitalik">(Efesli Antipholus ile Efesli Dromio girerler.)</p>

  <p class="normal2">MEMUR</p>

  <p class="normal">O zahmetten kurtuldunuz. İşte kendisi geliyor.</p>

  <p class="normal2">EFESLİ ANTIPHOLUS</p>

  <p class="normal">Ben kuyumcuya uğrarken, sen de git bir ip satın al!</p>

  <p class="normal">Güpegündüz beni içeri sokmamak ne demekmiş,</p>

  <p class="normal">Gösteririm ben o karım olacak kadınla yardakçılarına.</p>

  <p class="normal">Aa, işte kuyumcu da burada.</p>

  <p class="normal">Sen git, ipi al, eve, bana getir.</p>

  <p class="normal2">EFESLİ DROMIO</p>

  <p class="normal">İpi alıp efendimin öcünü almasına yardımcı olmak</p>

  <p class="normal">Benim için yılda bin altın kazanmaktan çok daha iyi.</p>

  <p class="indentmetinitalik">(Çıkar.)</p>

  <p class="normal2">EFESLİ ANTIPHOLUS</p>

  <p class="normal">Size bel bağlayan yandı desenize,</p>

  <p class="normal">Zincir kolyeyi getirin diye, kesin konuşmuştum,</p>

  <p class="normal">Ama ne kuyumcu geldi, ne de kolye.</p>

  <p class="normal">Herhalde bu zincir kolyeyle bağlandık mı</p>

  <p class="normal">Sevgimiz uzun sürebilir diye gelmediniz.</p>

  <p class="normal2">ANGELO</p>

  <p class="normal">Keyfinize sığınarak şu belgeyi sunmak isterim,</p>

  <p class="normal">İşte ağırlığından karatına, kalitesinden, çeşitli masraflara kadar</p>

  <p class="normal">Bütün bilgiler burada.</p>

  <p class="normal">Ücreti bu beye olan borcumdan üç altın düka daha fazla,</p>

  <p class="normal">Lütfen efendim, benim ücretime mahsuben</p>

  <p class="normal">Bu beye hemen ödeme yapın, bunu bekliyor,</p>

  <p class="normal">Çünkü hemen yola çıkması gerekiyor.</p>

  <p class="normal2">EFESLİ ANTIPHOLUS</p>

  <p class="normal">Üzerimde bu kadar para yok,</p>

  <p class="normal">Hem sonra şehirde de işim var.</p>

  <p class="normal">Aziz Sinyor, sizden ricam, bu yabancıyı evime götürün,</p>

  <p class="normal">Kolyeyi de yanınıza alın, karıma verin,</p>

  <p class="normal">Ne kadarsa, karıma parayı ödemesini söyleyin,</p>

  <p class="normal">Hem belki ben de size yetişirim.</p>

  <p class="normal2">ANGELO</p>

  <p class="normal">Öyleyse kolyeyi eşinize siz mi götüreceksiniz?</p>

  <p class="normal2">EFESLİ ANTIPHOLUS</p>

  <p class="normal">Hayır, siz götürün, ben yetişemeyebilirim.</p>

  <p class="normal2">ANGELO</p>

  <p class="normal">Tamam öyleyse efendim. Kolye yanınızda mı?</p>

  <p class="normal2">EFESLİ ANTIPHOLUS</p>

  <p class="normal">Ben de olmadığına göre umarım sizdedir,</p>

  <p class="normal">Yoksa eli boş döneceksiniz.</p>

  <p class="normal2">ANGELO</p>

  <p class="normal">Rica ederim şakayı bırakın, verin kolyeyi,</p>

  <p class="normal">Rüzgâr çıktı, deniz yükseldi bu beyi bekliyor,</p>

  <p class="normal">Zaten benim yüzümden fazlasıyla gecikti.</p>

  <p class="normal2">EFESLİ ANTIPHOLUS</p>

  <p class="normal">Tanrım sen bilirsin! Sözünüzde durmadınız,</p>

  <p class="normal">Kirpi'ye gelmediniz, herhalde bunu örtbas etmek için de</p>

  <p class="normal">Şimdi bu oyuna başvuruyorsunuz.</p>

  <p class="normal">Onu zamanında oraya getirmediğiniz için</p>

  <p class="normal">Benim size çıkışmam gerekirken</p>

  <p class="normal">Şirret kadınlar gibi önce siz başlıyorsunuz hırgüre!</p>

  <p class="normal2">İKİNCİ TÜCCAR</p>

  <p class="normal">Zamanım kalmadı, lütfen efendim, şu işi bitirin.</p>

  <p class="normal2">ANGELO</p>

  <p class="normal">Bana nasıl eziyet ediyor, görüyorsunuz, – Kolye!</p>

  <p class="normal2">EFESLİ ANTIPHOLUS</p>

  <p class="normal">Dediğim gibi... götürün, karımdan parasını alın.</p>

  <p class="normal2">ANGELO</p>

  <p class="normal">Hadi ama, az önce onu size verdiğimi bal gibi biliyorsunuz.</p>

  <p class="normal">Ya kolyeyi bizimle eve yollayın</p>

  <p class="normal">Ya da kolyeyi aldığınızı kanıtlayan bir şeyle bizi eve gönderin.</p>

  <p class="normal2">EFESLİ ANTIPHOLUS</p>

  <p class="normal">Ee, şakanın tadı kaçtı ama,</p>

  <p class="normal">Zincir kolye nerde? Lütfen, gösterin onu bana.</p>

  <p class="normal2">İKİNCİ TÜCCAR</p>

  <p class="normal">İşimin tahammülü yok bu cilveleşmeye,</p>

  <p class="normal">Lütfen efendim, bana cevap verin: Hayır mı, evet mi-</p>

  <p class="normal">Hayırsa, onu memura teslim ederim ben de.</p>

  <p class="normal2">EFESLİ ANTIPHOLUS</p>

  <p class="normal">Ne diye cevap vereceğim size? Ne verecekmişim?</p>

  <p class="normal2">ANGELO</p>

  <p class="normal">Bana kolyeden borçlandığınız parayı.</p>

  <p class="normal2">EFESLİ ANTIPHOLUS</p>

  <p class="normal">Kolye yoksa, borç da yok.</p>

  <p class="normal2">ANGELO</p>

  <p class="normal">Yarım saat önce size teslim ettiğimi pekâlâ biliyorsunuz.</p>

  <p class="normal2">EFESLİ ANTIPHOLUS</p>

  <p class="normal">Bana hiçbir şey vermediniz.</p>

  <p class="normal">Böyle diyerek bana haksızlık ediyorsunuz.</p>

  <p class="normal2">ANGELO</p>

  <p class="normal">Böyle inkâr etmekle asıl siz bana hakaret ediyorsunuz,</p>

  <p class="normal">Bu itibarımı nasıl sarsar, düşünsenize.</p>

  <p class="normal2">İKİNCİ TÜCCAR</p>

  <p class="normal">Anlaşıldı memur bey, tutuklayın bu adamı.</p>

  <p class="normal2">MEMUR</p>

  <p class="normal">Sizi tutukluyorum, dükün adına,</p>

  <p class="normal">Bana boyun eğmenizi emrediyorum.</p>

  <p class="normal2">ANGELO</p>

  <p class="normal">Bu itibarımı altüst edecek,</p>

  <p class="normal">Bana bakın, ya bu parayı bu adama ödeyin,</p>

  <p class="normal">Ya da bu memura ben sizi tutuklatacağım.</p>

  <p class="normal2">EFESLİ ANTIPHOLUS</p>

  <p class="normal">Almadığım bir şeyin parasını ödemek mi!</p>

  <p class="normal">Budala herif, eğer cesaretin varsa tutuklat da görelim.</p>

  <p class="normal2">ANGELO</p>

  <p class="normal">Al işte bu ücretin, memur bey, şu adamı tutukla.</p>

  <p class="normal">Bana böylesine açıktan hakaret eden kardeşim bile olsa,</p>

  <p class="normal">Onu da esirgemezdim.</p>

  <p class="normal2">MEMUR</p>

  <p class="normal">Sizi de tutukluyorum bayım, şikâyeti duydunuz.</p>

  <p class="normal2">EFESLİ ANTIPHOLUS</p>

  <p class="normal">Kefaletimi yatırana kadar size itaat edeceğim.</p>

  <p class="normal">Kuyumcu efendi, çok pahalıya patlayacak sana bu eğlence,</p>

  <p class="normal">Bunu dükkânındaki bütün altınlarınla ödeyeceksin.</p>

  <p class="normal2">ANGELO</p>

  <p class="normal">Efendi efendi, Efes yasalarıyla alacağım ben hakkımı,</p>

  <p class="normal">Hiç kuşkum yok, asıl siz rezil rüsva olacaksınız.</p>

  <p class="indentmetinitalik">(Sirakuzalı Dromio girer.)</p>

  <p class="normal2">SİRAKUZALI DROMIO</p>

  <p class="normal">Efendim, limanda Epirdamnum'a gidecek bir gemi var,</p>

  <p class="normal">Ha kalktı ha kalkacak, kaptanın gelmesini bekliyor.</p>

  <p class="normal">Gelir gelmez hareket edecek. Eşyamızı yükledim,</p>

  <p class="normal">Yağ, merhem ve viskinizi ihmal etmedim.</p>

  <p class="normal">Gemi yelken açmaya hazır durumda,</p>

  <p class="normal">Tatlı bir rüzgâr esiyor karadan denize doğru,</p>

  <p class="normal">Beklediği hiç kimse yok kaptanla sizden başka.</p>

  <p class="normal2">EFESLİ ANTIPHOLUS</p>

  <p class="normal">Al sana bir bir deli daha!</p>

  <p class="normal">Ne demek salak herif, beni bekleyen kim?</p>

  <p class="normal">Epidamnum'a gidecek ne gemisi?</p>

  <p class="normal2">SİRAKUZALI DROMIO</p>

  <p class="normal">Yolculuk için yer ayırtmam için beni gönderdiğiniz gemi.</p>

  <p class="normal2">EFESLİ ANTIPHOLUS</p>

  <p class="normal">Seni sarhoş köle, ip almaya yolladım ben seni,</p>

  <p class="normal">İpi ne yapacağımı da anlatmıştım.</p>

  <p class="normal2">SİRAKUZALI DROMIO</p>

  <p class="normal">İpe çekilmem için gönderseydiniz bari.</p>

  <p class="normal">Bir gemi bulmam için limana gönderdiniz siz beni.</p>

  <p class="normal2">EFESLİ ANTIPHOLUS</p>

  <p class="normal">Bunun tartışmasını daha uygun bir zamanda yaparız,</p>

  <p class="normal">Daha dikkatli dinlemen için kulaklarını eğitmesini bilirim ben</p>

  <p class="normal">Şimdi çek git buradan... Dosdoğru Adriana'ya,</p>

  <p class="normal">Bu anahtarı ver ona,</p>

  <p class="normal">Üzeri Türk seccadesiyle örtülü masanın gözünde</p>

  <p class="normal">Bir kese düka altını var, onları göndersin bana seninle.</p>

  <p class="normal">Sokak ortasında tutuklandığımı söyle ona,</p>

  <p class="normal">Bilsin bununla kefaleti yatırıp kurtulacağımı.</p>

  <p class="normal">Hadi alık alık bakma! Koş, fırla dedim!</p>

  <p class="normal">Hadi, gidelim memur bey, o gelinceye kadar hapishaneye.</p>

  <p class="indentmetinitalik">(İkinci Tüccar, Angelo, Memur ve Efesli Antipholus çıkarlar.)</p>

  <p class="normal2">SİRAKUZALI DROMIO</p>

  <p class="normal">Adriana'ya ha! Hani şu yemek yediğimiz eve!</p>

  <p class="normal">Hani şu köylü kadının beni kocası sandığı yere,</p>

  <p class="normal">O kadar iri ki onu sarıp sarmalamam olanaksız.</p>

  <p class="normal">Ama ne çare, istemesem de gitmek zorundayım,</p>

  <p class="normal">Uşakların görevi, efendileri ne diyorsa onu yapmaktır.</p>

  <p class="indentmetinitalik">(Çıkar.)</p>
</body>
</html>
