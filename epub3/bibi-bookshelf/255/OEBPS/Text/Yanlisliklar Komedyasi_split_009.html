<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yanlisliklar Komedyasi</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_8">1. Sahne</h2>

  <p class="ortaitalik">(Efesli Antipholus'un evi)</p>

  <p class="indentmetinitalik">(Efesli Antipholus'un karısı Adriana ile kız kardeşi girerler.)</p>

  <p class="normal2">ADRIANA</p>

  <p class="normal">Ne kocam döndü, ne de onu acele aramasını söylediğim köle!</p>

  <p class="normal">Luciana, saat iki olmuştur herhalde.</p>

  <p class="normal2">LUCIANA</p>

  <p class="normal">Belki de bir tüccar onu davet etmiştir,</p>

  <p class="normal">Pazaryerinden ayrılıp bir başka yere, yemeğe gitmiştir,</p>

  <p class="normal">Hadi canım kardeşim, biz yiyelim,</p>

  <p class="normal">Boş yere üzülmeyelim.</p>

  <p class="normal">Erkek özgürlüğünün efendisidir,</p>

  <p class="normal">Onların efendisi de zamandır,</p>

  <p class="normal">Zamanı hatırladıklarında giderler gelirler.</p>

  <p class="normal">Öyleyse sabır göstermelisin.</p>

  <p class="normal2">ADRIANA</p>

  <p class="normal">Onların özgürlükleri neden bizimkinden fazla olsun?</p>

  <p class="normal2">LUCIANA</p>

  <p class="normal">İşleri hep dışarıda da ondan.</p>

  <p class="normal2">ADRIANA</p>

  <p class="normal">Ben aynı şeyi yapsam hiç hoşlanmaz ama.</p>

  <p class="normal2">LUCIANA</p>

  <p class="normal">O senin isteklerinin dizginidir. Kabul et.</p>

  <p class="normal2">ADRIANA</p>

  <p class="normal">Kendine dizgin taktıran eşekten başkası olamaz.</p>

  <p class="normal2">LUCIANA</p>

  <p class="normal">Kafasının dikine giden özgürlüğü felaket kırbaçlar.</p>

  <p class="normal">Şu gök kubbenin altında, toprakta, denizde, havada</p>

  <p class="normal">Sınırsız olan hiçbir şey yoktur.</p>

  <p class="normal">Hayvanlar, balıklar, kuşlar, bunların hepsi</p>

  <p class="normal">Erkeklerine bağımlıdırlar, onların denetimi altındadırlar.</p>

  <p class="normal">İnsana gelince, daha kutsal bir varlıktır, tümünün üstündedir.</p>

  <p class="normal">Bu koca dünyanın, vahşi okyanusların efendisidir,</p>

  <p class="normal">Balıklardan, kuşlardan üstün kılan zekâsı ve ruhu olduğu için</p>

  <p class="normal">Dişisinin efendisi ve egemenidir.</p>

  <p class="normal">Bu yüzden, bırak senin isteklerin onun iradesine uysun.</p>

  <p class="normal2">ADRIANA</p>

  <p class="normal">Seni evlenmekten alıkoyan da bu kölelik değil mi?</p>

  <p class="normal2">LUCIANA</p>

  <p class="normal">Hayır değil, sadece düğün yatağının korkuları.</p>

  <p class="normal2">ADRIANA</p>

  <p class="normal">Demek evlenseydin epeyce zorbalığa katlanacaktın.</p>

  <p class="normal2">LUCIANA</p>

  <p class="normal">Boyun eğmeyi öğreneceğim sevmeyi öğrenmeden önce,</p>

  <p class="normal2">ADRIANA</p>

  <p class="normal">Ya kocan bir başkasına dadansaydı?</p>

  <p class="normal2">LUCIANA</p>

  <p class="normal">Eve dönünceye kadar sabrederdim.</p>

  <p class="normal2">ADRIANA</p>

  <p class="normal">Duyarsız sabır! Hiç de şaşılacak bir şey değil,</p>

  <p class="normal">Başka türlü olması için başka bir neden yoksa,</p>

  <p class="normal">İnsan yumuşayabilir.</p>

  <p class="normal">Felakete uğramış bir zavallının ağladığını görünce,</p>

  <p class="normal">Ona susmasını öğütleyip sabır dileriz,</p>

  <p class="normal">Ama aynı ağırlıkta bir acı bizim üstümüze çökse,</p>

  <p class="normal">Onun kadar, belki de daha fazla, dizimizi döveriz.</p>

  <p class="normal">Sense, seni üzecek taş yürekli bir eşin olmadığı için,</p>

  <p class="normal">Bol keseden savurup yararsız sabır öğütleriyle</p>

  <p class="normal">Yatıştırmaya çalışıyorsun beni.</p>

  <p class="normal">Bir gün sen de benim gördüklerimi görecek kadar yaşarsan,</p>

  <p class="normal">Bak o budalaca sabır öğütlerinden eser kalacak mı o zaman!</p>

  <p class="normal2">LUCIANA</p>

  <p class="normal">Öyle olsun, sırf denemek için bir gün evleneceğim.</p>

  <p class="normal">İşte adamın da geliyor, kocan da yakınlardadır.</p>

  <p class="indentmetinitalik">(Efesli Dromio girer.)</p>

  <p class="normal2">ADRIANA</p>

  <p class="normal">Söyle bakalım, geciken efendin yakınlarda mı?</p>

  <p class="normal2">EFESLİ DROMIO</p>

  <p class="normal">Bana elinin izini bırakacak kadar yakınımdaydı.</p>

  <p class="normal">Buna kulaklarım da tanıktır.</p>

  <p class="normal2">ADRIANA</p>

  <p class="normal">Peki onunla konuştun mu? Niyeti neymiş?</p>

  <p class="normal2">EFESLİ DROMIO</p>

  <p class="normal">Evet, evet, niyetini kulağıma patlattı.</p>

  <p class="normal">Tanrı elinin cezasını versin.</p>

  <p class="normal">Ne dediğini anlamadığımı anladım.</p>

  <p class="normal2">LUCIANA</p>

  <p class="normal">O kadar imalı mı söyledi de sen anlamını sezemedin?</p>

  <p class="normal2">EFESLİ DROMIO</p>

  <p class="normal">Hayır, o kadar net bir biçimde vurdu ki acısını bayağı sezdim</p>

  <p class="normal">Ama öyle garip bir tavrı vardı ki, ne dediğini anlamadım.</p>

  <p class="normal2">ADRIANA</p>

  <p class="normal">Peki, n'olur söyle, eve geliyor mu?</p>

  <p class="normal">Karısını memnun etmek için elinden geleni yapar herhalde</p>

  <p class="normal2">EFESLİ DROMIO</p>

  <p class="normal">Hanımım, işin doğrusu efendim boynuzlayacak kadar hiddetli.</p>

  <p class="normal2">ADRIANA</p>

  <p class="normal">Seni sefil, boynuzlayacak mı diyorsun?</p>

  <p class="normal2">EFESLİ DROMIO</p>

  <p class="normal">Yani efendim, boynuzlanacak demedim, ama kesinlikle çok öfkeli.</p>

  <p class="normal">Yemeğe eve gelmesini söylediğimde benden bin altın istedi.</p>

  <p class="normal">"Yemek zamanı," dedim, "Altınlarım," dedi,</p>

  <p class="normal">"Et yanıyor," dedim, "Altınlarım," dedi,</p>

  <p class="normal">"Eve geliyor musunuz?" diye sordum, "Altınlarım," dedi,</p>

  <p class="normal">"Nerde sana verdiğim altınlarım," diye tutturdu;</p>

  <p class="normal">"Domuz şişte yandı," deyince, yine "Altınlarım," dedi.</p>

  <p class="normal">"Hanımım dedi ki–" demeye kalmadı, "Hanımını darağacı paklar,</p>

  <p class="normal">Ben senin hanımını tanımıyorum. Hanımını şeytan görsün," dedi.</p>

  <p class="normal2">LUCIANA</p>

  <p class="normal">Kim dedi?</p>

  <p class="normal2">EFESLİ DROMIO</p>

  <p class="normal">Efendim dedi. "Ne ev, ne karı, ne de hanımını tanıyorum," demez mi!</p>

  <p class="normal">İşte böylece dilimle götürdüğüm haberi sırtımda getirdiğim için</p>

  <p class="normal">Ona teşekkür boçluyum, çünkü birkaç tane de sırtıma indirdi.</p>

  <p class="normal2">ADRIANA</p>

  <p class="normal">Çabuk geri dön pis köle, onu eve getir.</p>

  <p class="normal2">EFESLİ DROMIO</p>

  <p class="normal">Ne? Geri dönüp bir temiz dayak daha mı yiyeyim?</p>

  <p class="normal">Tanrı aşkına hanımım, başka birini gönderin.</p>

  <p class="normal2">ADRIANA</p>

  <p class="normal">Dön diyorum sefil köle, yoksa o kelleni ikiye bölerim.</p>

  <p class="normal2">EFESLİ DROMIO</p>

  <p class="normal">O da elbette bu haç şeklinde bölünmüş kafamı kutsayacaktır...</p>

  <p class="normal">İkinizin arasında gidip gelerek kutsal bir kafaya sahip olacağım.</p>

  <p class="normal2">ADRIANA</p>

  <p class="normal">Hadi defol geveze köylü! Git, efendini eve getir!</p>

  <p class="normal2">EFESLİ DROMIO</p>

  <p class="normal">Yuvarlak bir şey miyim ki,</p>

  <p class="normal">Beni böyle ayaktopu gibi tekmeleyip duruyorsunuz?</p>

  <p class="normal">Siz tekmeyle beni yollayacaksınız,</p>

  <p class="normal">O bir tekmeyle beni geri postalayacak.</p>

  <p class="normal">Eğer böyle hizmet vereceksem beni meşinle kaplatın bari.</p>

  <p class="indentmetinitalik">(Çıkar.)</p>

  <p class="normal2">LUCIANA</p>

  <p class="normal">Çok yazık, sabırsızlıktan yüzün allak bullak oldu.</p>

  <p class="normal2">ADRIANA</p>

  <p class="normal">Ben evde tatlı bir bakışın özlemiyle tutuşurken,</p>

  <p class="normal">O gidip oynaşlarını memnun etsin...</p>

  <p class="normal">Yaşlanmak, alıp götürdü mü zavallı yanaklarımdan çekici güzelliği?</p>

  <p class="normal">Eğer öyleyse, onu ziyan eden kendisidir.</p>

  <p class="normal">Sohbetim mi can sıkıcı? Yoksa zekâm mı körlendi?</p>

  <p class="normal">Eğer konuşmamda hazır cevap, nükteli değilsem,</p>

  <p class="normal">Onu körleten mermerden daha katı olan davranışıdır.</p>

  <p class="normal">Başka kadınların süslü kılıkları onu avlıyorsa,</p>

  <p class="normal">Kabahat bende değil, hükmeden odur bana.</p>

  <p class="normal">Onun beni yıpratmadığı bir tek şey gösterebilir misin acaba?</p>

  <p class="normal">Çirkinleştimse, nedeni odur.</p>

  <p class="normal">Solan güzelliğimi onun sıcak bir bakışı hemen canlandırabilirdi.</p>

  <p class="normal">Oysa azılı bir geyik gibi çiti parçaladı, yuvasından uzakta otlanıyor.</p>

  <p class="normal2">LUCIANA</p>

  <p class="normal">Kendine zarar veren kıskançlık... Bırak bunları.</p>

  <p class="normal2">ADRIANA</p>

  <p class="normal">Böyle haksızlıkları ancak duygusuz budalalar bağışlayabilir</p>

  <p class="normal">Aklının aşna fişnede olduğunu çok iyi biliyorum.</p>

  <p class="normal">Şimdi burada olmamasının başka sebebi ne olabilir?</p>

  <p class="normal">Biliyor musun, bana bir altın zincir alacağına söz verdi,</p>

  <p class="normal">Keşke benden esirgediği bir tek o olsaydı da,</p>

  <p class="normal">Yatağını aşağılayıp sadakatsizlik etmeseydi.</p>

  <p class="normal">En iyi işlenmiş parlak yüzeyli mücevher bile</p>

  <p class="normal">Zaman içinde donuklaşıp güzelliğini yitiriyor.</p>

  <p class="normal">Oysa altın ne kadar dokunursan dokun dayanıyor,</p>

  <p class="normal">Ama sonunda o bile aşınıyor.</p>

  <p class="normal">Yalancılık, fesatlık yapanlar arasında</p>

  <p class="normal">Utanç getirmeyen bir tek insan yoktur.</p>

  <p class="normal">Madem güzelliğim artık ona hoş gelmiyor,</p>

  <p class="normal">Ben de geriye kalanı ağlayarak silip, ağlayarak öleceğim.</p>

  <p class="normal2">LUCIANA</p>

  <p class="normal">Çılgın kıskançlığa hizmet eden kaç çılgın budala var acaba!</p>
</body>
</html>
