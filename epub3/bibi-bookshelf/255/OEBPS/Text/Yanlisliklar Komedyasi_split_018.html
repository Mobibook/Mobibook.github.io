<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yanlisliklar Komedyasi</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_15">4. Sahne</h2>

  <p class="ortaitalik">(Bir Sokak)</p>

  <p class="indentmetinitalik">(Efesli Antipholus ile memur girerler.)</p>

  <p class="normal2">EFESLİ ANTIPHOLUS</p>

  <p class="normal">Korkma ahbap, kaçacak değilim,</p>

  <p class="normal">Senden ayrılmadan önce sana çok para vereceğim</p>

  <p class="normal">Tutuklanmamı karşılayacak kefaleti ödeyeceğim.</p>

  <p class="normal">Karım bugün ters bir ruh durumunda,</p>

  <p class="normal">Öyle kolay kolay inanmayacaktır gönderdiğim haberciye.</p>

  <p class="normal">Benim Efes'te tutuklanacağım aklının ucundan bile geçmez,</p>

  <p class="normal">Bak söylüyorum, hoş bir seda bırakmayacaktır kulaklarında.</p>

  <p class="indentmetinitalik">(Efesli Dromio elinde bir iple girer.)</p>

  <p class="normal">İşte adamım geliyor, sanırım para da onda.</p>

  <p class="normal">Ee, ne haber? Getirdin mi istediğimi?</p>

  <p class="normal2">EFESLİ DROMIO</p>

  <p class="normal">İşte efendim, emin olun hepsinin hakkından geliriz bununla.</p>

  <p class="normal2">EFESLİ ANTIPHOLUS</p>

  <p class="normal">Para nerde?</p>

  <p class="normal2">EFESLİ DROMIO</p>

  <p class="normal">Nerde olacak, para ile ip aldım.</p>

  <p class="normal2">EFESLİ ANTIPHOLUS</p>

  <p class="normal">Bir ip için beş yüz düka mı verdin hergele?</p>

  <p class="normal2">EFESLİ DROMIO</p>

  <p class="normal">O paraya bundan beş yüz tane alabilirim efendim.</p>

  <p class="normal2">EFESLİ ANTIPHOLUS</p>

  <p class="normal">Ben seni hangi amaçla eve yolladım, söylesene?</p>

  <p class="normal2">EFESLİ DROMIO</p>

  <p class="normal">İp almaya yolladınız efendim, ben de aldım, döndüm.</p>

  <p class="normal2">EFESLİ ANTIPHOLUS</p>

  <p class="normal">Bu amaçla efendi, ben de seni böyle karşılıyorum.</p>

  <p class="indentmetinitalik">(Döver)</p>

  <p class="normal2">MEMUR</p>

  <p class="normal">Efendim sakin olun.</p>

  <p class="normal2">EFESLİ DROMIO</p>

  <p class="normal">Asıl ben sakin olmalıyım, sıkıntıda olan benim.</p>

  <p class="normal2">MEMUR</p>

  <p class="normal">Hey, sen de dilini tut.</p>

  <p class="normal2">EFESLİ DROMIO</p>

  <p class="normal">Efendime söyleseniz de asıl o ellerini tutsa.</p>

  <p class="normal2">EFESLİ ANTIPHOLUS</p>

  <p class="normal">Seni orospu çocuğu, seni vurdumduymaz köle.</p>

  <p class="normal2">EFESLİ DROMIO</p>

  <p class="normal">Keşke vurdumduymaz olaydım, o zaman tokatlarınızın acısını duymazdım.</p>

  <p class="normal2">EFESLİ ANTIPHOLUS</p>

  <p class="normal">Her şeye kayıtsızsın, bir tek dayaktan anlarsın. Demek ki eşeksin.</p>

  <p class="normal2">EFESLİ DROMIO</p>

  <p class="normal">Eşek olduğumdan benim de kuşkum yok. Bunu uzayan kulaklarımdan anlayabilirsiniz. Doğduğum günden bu ana kadar hep kendisine hizmet ettim, ama ödülüm hep dayak oldu. Üşüdüğümde dayakla ısıtır, terlediğimde dayakla serinletir. Uyuduğumda dayakla uyandırır, oturduğumda dayakla kaldırır, evden çıkarken dayakla dışarı fırlatır, eve dönünce yine dayakla karşılar. Dilencinin çocuğunu taşıdığı gibi onu hep sırtımda taşırım, beni sakat bıraktığında, sanırım kapı kapı onunla birlikte dileneceğim.</p>

  <p class="normal2">EFESLİ ANTIPHOLUS</p>

  <p class="normal">Hadi hadi, yeter, bak karım buraya geliyor.</p>

  <p class="indentmetinitalik">(Adriana, Luciana, Orospu ve Pinch girerler.)</p>

  <p class="normal2">EFESLİ DROMIO</p>

  <p class="normal">Hanımım, respice finem!<sup class="calibre3"><a href="../Text/Yanlisliklar%20Komedyasi_split_021.html#footnote-100-12" id="footnote-100-12-backlink">[12]</a></sup> Sonuca dikkat et ya da ben papağan gibi bir kehanet savurayım: "İpten sakın!"</p>

  <p class="normal2">EFESLİ ANTIPHOLUS</p>

  <p class="normal">Sen hâlâ konuşuyor musun?</p>

  <p class="indentmetinitalik">(Döver.)</p>

  <p class="normal2">OROSPU</p>

  <p class="normal">Ne dersiniz? Kocanız çıldırmamış mı?</p>

  <p class="normal2">ADRIANA</p>

  <p class="normal">Kabalığına bakılırsa, öyle olmalı.</p>

  <p class="normal">Doktor Pinch, sizin üfürükçülüğünüz de vardır,</p>

  <p class="normal">Onun aklını başına getirmelisiniz,</p>

  <p class="normal">Sizi memnun etmeye hazırım ne isterseniz.</p>

  <p class="normal2">LUCIANA</p>

  <p class="normal">Aman Tanrım, bakışları ne keskin, ne ateşli!</p>

  <p class="normal2">OROSPU</p>

  <p class="normal">Bakın, nasıl titriyor nöbetten.</p>

  <p class="normal2">PINCH</p>

  <p class="normal">Uzatın elinizi, nabzınıza bakayım.</p>

  <p class="normal2">EFESLİ ANTIPHOLUS</p>

  <p class="normal">İşte elim... <span class="ideitalik">(tokat atar)</span> siz kulağınıza bakın.</p>

  <p class="normal2">PINCH</p>

  <p class="normal">Ey, bu adamın içine yuvalanmış olan şeytan,</p>

  <p class="normal">Emrediyorum sana, teslim ol kutsal dualarıma,</p>

  <p class="normal">Dosdoğru dön karanlıklar diyarına,</p>

  <p class="normal">Göklerdeki bütün ermişlerin adıyla sesleniyorum sana!</p>

  <p class="normal2">EFESLİ ANTIPHOLUS</p>

  <p class="normal">Kes sesini budala üfürükçü, sus! Deli değilim ben.</p>

  <p class="normal2">ADRIANA</p>

  <p class="normal">Ah zavallı, acılar içindeki ruh, keşke olmasaydın!</p>

  <p class="normal2">EFESLİ ANTIPHOLUS</p>

  <p class="normal">Seni utanmaz kadın seni, bunlar mı oynaşların?</p>

  <p class="normal">Yüzüme günah yüklü kapıları kapatırken,</p>

  <p class="normal">Kendi evime girmemi engellerken,</p>

  <p class="normal">Demek şu safran suratlı herif</p>

  <p class="normal">Yemeklerimi yiyip cümbüş yapıyordu?</p>

  <p class="normal2">ADRIANA</p>

  <p class="normal">Kocacığım, Tanrı tanığımdır, sendin benimle yemek yiyen,</p>

  <p class="normal">Benimle kalsaydın eğer, bu ana kadar</p>

  <p class="normal">Bulaşmayacaktın bu rezalete, bu utanç veren duruma!</p>

  <p class="normal2">EFESLİ ANTIPHOLUS</p>

  <p class="normal">Ne, evde mi yemek yedim? Hey, köle sen söyle!</p>

  <p class="normal2">EFESLİ DROMIO</p>

  <p class="normal">Gerçekten de, yemeği evde yemediniz efendim.</p>

  <p class="normal2">EFESLİ ANTIPHOLUS</p>

  <p class="normal">Evimin kapıları kilitlenmemiş miydi? Sokakta kalmamış mıydım?</p>

  <p class="normal2">EFESLİ DROMIO</p>

  <p class="normal">Dinim hakkı için, kapılar kilitliydi, siz de sokakta kaldınız.</p>

  <p class="normal2">EFESLİ ANTIPHOLUS</p>

  <p class="normal">Beni azarlayıp kovmadı mı?</p>

  <p class="normal2">EFESLİ DROMIO</p>

  <p class="normal">Yalan yok, azarlayıp kovdu.</p>

  <p class="normal2">EFESLİ ANTIPHOLUS</p>

  <p class="normal">Mutfak hizmetçisi küstahça bağırıp çağırmadı mı?</p>

  <p class="normal">Beni tahkir edip alay etmedi mi?</p>

  <p class="normal2">EFESLİ DROMIO</p>

  <p class="normal">Kesinlikle öyle yaptı. O mutfak bakiresi sizinle alay etti.</p>

  <p class="normal2">EFESLİ ANTIPHOLUS</p>

  <p class="normal">Ben de öfkeyle oradan ayrılmadım mı?</p>

  <p class="normal2">EFESLİ DROMIO</p>

  <p class="normal">Doğruya doğru, ayrıldınız,</p>

  <p class="normal">O öfkenin tadını alan kemiklerim tanıktır buna.</p>

  <p class="normal2">ADRIANA</p>

  <p class="normal">Sözlerine itiraz etmezsek yatıştırabilir miyiz onu?</p>

  <p class="normal2">PINCH</p>

  <p class="normal">Önemli değil, bu çocuk onun huyu suyuna gidip</p>

  <p class="normal">Nükteleriyle onu yatıştırmayı çok iyi biliyor.</p>

  <p class="normal2">EFESLİ ANTIPHOLUS</p>

  <p class="normal">Beni tutuklatmak için kuyumcuyu sen kandırdın değil mi?</p>

  <p class="normal2">ADRIANA</p>

  <p class="normal">Asla, seni kurtarması için soluk soluğa gelen</p>

  <p class="normal">Dromio ile para gönderdim sana.</p>

  <p class="normal2">EFESLİ DROMIO</p>

  <p class="normal">Para mı? Benimle mi? Sevgi ve iyi dilek yollamışsınızdır,</p>

  <p class="normal">Ama tek metelik bile yollamadınız asla.</p>

  <p class="normal2">EFESLİ ANTIPHOLUS</p>

  <p class="normal">Sen bir kese altın getirmek için eve gitmemiş miydin?</p>

  <p class="normal2">ADRIANA</p>

  <p class="normal">Bana geldi, ben de ona verdim keseyi.</p>

  <p class="normal2">LUCIANA</p>

  <p class="normal">Ben de tanığım buna.</p>

  <p class="normal2">EFESLİ DROMIO</p>

  <p class="normal">Tanrı ve urgancı da benim tanığımdır,</p>

  <p class="normal">Ben sadece ip almak için gönderildim!</p>

  <p class="normal2">PINCH</p>

  <p class="normal">Hanımefendi, şeytan ele geçirmiş hem efendiyi, hem de köleyi,</p>

  <p class="normal">Onların soluk ve korkunç bakışlarından çıkarıyorum bunu,</p>

  <p class="normal">Sıkıca bağlanıp karanlık bir yere kapatılmalılar.</p>

  <p class="normal2">EFESLİ ANTIPHOLUS</p>

  <p class="normal">Sen söyle bakalım bugün beni neden eve sokmadın?</p>

  <p class="normal">Sen neden bir kese altını inkâr edip duruyorsun?</p>

  <p class="normal2">ADRIANA</p>

  <p class="normal">Sevgili kocacığım, ben seni eve sokmazlık etmedim.</p>

  <p class="normal2">EFESLİ DROMIO</p>

  <p class="normal">Sevgili efendim, kimseden altın maltın almadım.</p>

  <p class="normal">Ama itiraf etmeliyim ki, sokakta bırakıldık.</p>

  <p class="normal2">ADRIANA</p>

  <p class="normal">İkiyüzlü köle, yalan söylüyorsun her iki konuda da.</p>

  <p class="normal2">EFESLİ ANTIPHOLUS</p>

  <p class="normal">İkiyüzlü kahpe, her şey için asıl sen yalan söylüyorsun,</p>

  <p class="normal">Beni rezil etmek için herkese,</p>

  <p class="normal">Ortaklık kurdun iğrenç bir güruhla,</p>

  <p class="normal">Ama şunu bil ki, beni böyle utanç verici durumda görmek isteyen</p>

  <p class="normal">O hain gözlerini oyacağım şu tırnaklarımla.</p>

  <p class="indentmetinitalik">(Onu bağlamak için üç dört kişi girer. O direnir.)</p>

  <p class="normal2">ADRIANA</p>

  <p class="normal">Bağlayın, sıkı bağlayın! Yaklaşmasın yanıma.</p>

  <p class="normal2">PINCH</p>

  <p class="normal">Başkaları da gelsin. Anlaşılan içindeki habis ruh çok güçlü.</p>

  <p class="normal2">LUCIANA</p>

  <p class="normal">Vah zavallı adam, ne kadar solgun ve bitkin!</p>

  <p class="normal2">EFESLİ ANTIPHOLUS</p>

  <p class="normal">Ne yani, beni öldürecek misiniz? Hey sen zindancı,</p>

  <p class="normal">Senin tutuklun değil miyim ben?</p>

  <p class="normal">Şunların elinden beni kurtarmak için</p>

  <p class="normal">Bir şey yapmayacak mısın?</p>

  <p class="normal2">MEMUR</p>

  <p class="normal">Efendiler bırakın! O benim tutuklum,</p>

  <p class="normal">Hiçbir yere götüremezsiniz.</p>

  <p class="normal2">PINCH</p>

  <p class="normal">Şu köleyi de bağlayın, o da aklını kaçırmış.</p>

  <p class="indentmetinitalik">(Efesli Dromio'yu da bağlamaya başlarlar.)</p>

  <p class="normal2">ADRIANA</p>

  <p class="normal">Ne yapacaksın bakalım, salak memur?</p>

  <p class="normal">Zavallı, öfkeli bir adamın</p>

  <p class="normal">Kendini alçaltması çok mu hoşuna gidiyor?</p>

  <p class="normal2">MEMUR</p>

  <p class="normal">O benim tutuklum, eğer bırakırsam</p>

  <p class="normal">Bana ödetirler borcunu.</p>

  <p class="normal2">ADRIANA</p>

  <p class="normal">Gitmeden önce bu sorumluluktan kurtaracağım seni,</p>

  <p class="normal">Hemen alacaklısına götür beni,</p>

  <p class="normal">Borcu ne kadarmış, öğrenir öğrenmez ödeyeceğim.</p>

  <p class="normal">Doktor bey, göz kulak olun, onun eve sağ salim ulaşmasına</p>

  <p class="normal">Tanrım, ne uğursuz bir gün ama!</p>

  <p class="normal2">EFESLİ ANTIPHOLUS</p>

  <p class="normal">Uğursuz fahişe!</p>

  <p class="normal2">EFESLİ DROMIO</p>

  <p class="normal">Efendim, bakın size ne kadar sıkı bağlandım.</p>

  <p class="normal2">EFESLİ ANTIPHOLUS</p>

  <p class="normal">Hadi oradan pis köle! Çileden çıkarma beni.</p>

  <p class="normal2">EFESLİ DROMIO</p>

  <p class="normal">Çileden çıkın iyi yürekli efendim, bağırın, bağırın,</p>

  <p class="normal">İblis yardıma gelir belki.</p>

  <p class="normal">Bir hiç yüzünden mi bağlanacaksınız?</p>

  <p class="normal2">LUCIANA</p>

  <p class="normal">Zavallıların Tanrı yardımcısı olsun, ne boş konuşuyorlar!</p>

  <p class="normal2">ADRIANA</p>

  <p class="normal">Hadi, onu buradan götürün. Kardeşim sen benimle gel.</p>

  <p class="indentmetinitalik">(Adriana, Luciana, Memur ve Fahişe dışında herkes çıkar.)</p>

  <p class="normal">Söyleyin, kimin şikâyetiyle tutuklandı?</p>

  <p class="normal2">MEMUR</p>

  <p class="normal">Angelo adında bir kuyumcu, tanıyor musunuz onu?</p>

  <p class="normal2">ADRIANA</p>

  <p class="normal">Evet, adamı tanıyorum. Nedir alacağı?</p>

  <p class="normal2">MEMUR</p>

  <p class="normal">İki yüz düka.</p>

  <p class="normal2">ADRIANA</p>

  <p class="normal">Niçin borçlanmış?</p>

  <p class="normal2">MEMUR</p>

  <p class="normal">Ona ısmarladığı bir zincir kolye için.</p>

  <p class="normal2">ADRIANA</p>

  <p class="normal">Benim için ısmarlamıştı, ama almadı.</p>

  <p class="normal2">OROSPU</p>

  <p class="normal">Bugün kocanız bir çılgınlık nöbeti sırasında evime girdi,</p>

  <p class="normal">Bildiğiniz gibi yüzüğümü aldı</p>

  <p class="normal">O yüzüğü parmağında gördüm şimdi.</p>

  <p class="normal">Az önce de sokakta rastlamıştım bir zincir kolyeyle.</p>

  <p class="normal2">ADRIANA</p>

  <p class="normal">Olabilir, ama ben kolyeyi hiç görmedim.</p>

  <p class="normal">Gel bakalım memur bey kuyumcuya götür beni.</p>

  <p class="normal">İşin aslını öğrenme zamanı geldi.</p>

  <p class="indentmetinitalik">(Sirakuzalı Antipholus yalın kılıç ve Sirakuzalı Dromio girerler.)</p>

  <p class="normal2">LUCIANA</p>

  <p class="normal">Tanrım acı bize! Kaçmış ikisi de.</p>

  <p class="normal2">ADRIANA</p>

  <p class="normal">Hem de bu kez yalın kılıç geliyorlar.</p>

  <p class="normal">Hemen yardım isteyelim, tekrar bağlasınlar.</p>

  <p class="normal2">MEMUR</p>

  <p class="normal">Kaçın! Ödürecekler bizi.</p>

  <p class="indentmetinitalik">(Sirakuzalı Antipholus ve Sirakuzalı Dromio dışında herkes çıkar.)</p>

  <p class="normal2">SİRAKUZALI ANTIPHOLUS</p>

  <p class="normal">Anlaşılan cadılar kılıçtan korkuyorlar.</p>

  <p class="normal2">SİRAKUZALI DROMIO</p>

  <p class="normal">Karınız olduğunu iddia eden kadın da sizden kaçıyor.</p>

  <p class="normal2">SİRAKUZALI ANTIPHOLUS</p>

  <p class="normal">Hadi gel, Kentauros Hanı'na gidelim, eşyalarımızı alalım;</p>

  <p class="normal">Bir de sağ salim yerleşsek gemiye.</p>

  <p class="normal2">SİRAKUZALI DROMIO</p>

  <p class="normal">Bana sorarsanız bu geceyi burada geçirelim derim, kesinlikle bize zarar vermezler. Siz de gördünüz, bizimle tatlı tatlı konuştular, altın hediye ettiler, doğrusu bunlar çok sevimli bir halk, evliyiz diye üstüme binen o çılgın et dağı olmasa, sonuna kadar burada kalır, büyücülük öğrenirdim.</p>

  <p class="normal2">SİRAKUZALI ANTIPHOLUS</p>

  <p class="normal">Bütün kenti verseler, bir gece bile geçirmem burada,</p>

  <p class="normal">Hadi toparlanalım, gemiye yükletelim eşyalarımızı.</p>

  <p class="indentmetinitalik">(Çıkarlar.)</p>
</body>
</html>
