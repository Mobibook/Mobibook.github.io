<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yanlisliklar Komedyasi</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_6">1. Sahne</h2>

  <p class="ortaitalik">(Dükün sarayında bir salon)</p>

  <p class="indentmetinitalik">(Efes Dükü, Sirakuzalı tüccar Aegeon, Zindancı, memurlar ve hizmetliler girerler.)</p>

  <p class="normal2">AEGEON</p>

  <p class="normal">Hadi durma Solinus, vur darbeni,</p>

  <p class="normal">Ölüm hükmünü ver, dindir kederimi.</p>

  <p class="normal2">DÜK</p>

  <p class="normal">Sirakuzalı tüccar, artık tartışıp savunma kendini,</p>

  <p class="normal">Yasalarımızı çiğnemeye hakkım yok benim.</p>

  <p class="normal">Son zamanlarda, düşmanca, kinci tavırlar sergileyen</p>

  <p class="normal">Dükünüzün hışmına uğradı,</p>

  <p class="normal">Bizim namuslu yurttaşlarımız, tüccarlarımız,</p>

  <p class="normal">Bulamadıkları için canlarını bağışlatacak parayı;</p>

  <p class="normal">Kanlarıyla mühürlediler onun bu insafsız kararını,</p>

  <p class="normal">Bu olay, sildi süpürdü tüm acıma duygumuzu</p>

  <p class="normal">Tehdit edici bakışlarımızdan.</p>

  <p class="normal">Bizimkilerle senin o arabozucu yurttaşların arasındaki</p>

  <p class="normal">Bu onulmaz, ölümcül anlaşmazlıktan sonra,</p>

  <p class="normal">Kutsal yasama kurulumuz bir karara vardı:</p>

  <p class="normal">Bundan böyle, hem Sirakuzalıların</p>

  <p class="normal">Hem bizimkilerin düşman kentlerimiz arasında</p>

  <p class="normal">Gidiş gelişleri, alışverişleri yasaklanmıştır.</p>

  <p class="normal">Ayrıca, Efes doğumlu biri,</p>

  <p class="normal">Sirakuza'nın herhangi bir pazarında, panayırında</p>

  <p class="normal">Görüldüğü an, ölüm cezasına çarptırılacaktır,</p>

  <p class="normal">Aynı şekilde, herhangi bir Sirakuzalı</p>

  <p class="normal">Efes topraklarına ayak bastığı an öldürülecektir,</p>

  <p class="normal">Bütün mallarına da dükalık adına el konulacaktır.</p>

  <p class="normal">Canını kurtarmak isteyen fidye olarak bin mark ödeyecektir.</p>

  <p class="normal">Oysa ne kadar değer biçilirse biçilsin,</p>

  <p class="normal">Senin varın yoğun, yüz mark bile etmiyor;</p>

  <p class="normal">Ölüme mahkûmsun yasalar gereğince.</p>

  <p class="normal2">AEGEON</p>

  <p class="normal">Ama bir tesellim var: Sözleriniz yerine getirildiğinde,</p>

  <p class="normal">Acılarım dinmiş olacak akşam güneşiyle birlikte.</p>

  <p class="normal2">DÜK</p>

  <p class="normal">Peki Sirakuzalı, kısaca anlat:</p>

  <p class="normal">Neden anayurdunu bıraktın,</p>

  <p class="normal">Ne sebeple Efes'e geldin?</p>

  <p class="normal2">AEGEON</p>

  <p class="normal">Bana anlatması zor dertlerimi söyletmekten</p>

  <p class="normal">Daha ağır bir görev yüklenemezdi.</p>

  <p class="normal">Ancak sonumun alçakça bir suçtan gelmediğini,</p>

  <p class="normal">Doğanın neden olduğunu bütün dünyaya duyurmak için,</p>

  <p class="normal">Acımın izin verdiği kadar konuşacağım.</p>

  <p class="normal">Sirakuza'da doğdum; mutluluğumu</p>

  <p class="normal">Onun mutluluğuna borçlu olduğum bir kadınla evlendim.</p>

  <p class="normal">Talihim yaver gidiyordu.</p>

  <p class="normal">Onunla hoş ve mutlu yaşıyordum.</p>

  <p class="normal">Epidamnum'a sık yaptığım yolculuklar sayesinde,</p>

  <p class="normal">Varlığımız giderek artıyordu.</p>

  <p class="normal">Bir gün oradaki temsilcim ölüverdi.</p>

  <p class="normal">Ortada kalan mallarımın kaygısıyla,</p>

  <p class="normal">Uzaklaşmak zorunda kaldım karımın tatlı sevgisinden.</p>

  <p class="normal">Evimden ayrılalı altı ay dolmadan,</p>

  <p class="normal">Kadınların yüklendikleri o tatlı cezanın etkisiyle</p>

  <p class="normal">Bitkin düşen karım, arkam sıra gelmek için hazırlanmış,</p>

  <p class="normal">Az bir süre sonra sağ salim geldi, beni buldu.</p>

  <p class="normal">Çok geçmeden iki gürbüz oğlanın mutlu annesi oldu.</p>

  <p class="normal">İkizlerin birbirlerine bu kadar benzemesi çok garipti,</p>

  <p class="normal">Onlar ancak adlarıyla ayırt edilebilirdi.</p>

  <p class="normal">Aynı handa, aynı saatte yoksul bir kadıncağız da,</p>

  <p class="normal">Birbirlerine tıpatıp benzeyen oğlan ikizleri doğurdu.</p>

  <p class="normal">Ana babaları çok yoksul olduğundan,</p>

  <p class="normal">İlerde oğullarıma hizmet etsinler diye,</p>

  <p class="normal">Onları ben satın alıp yetiştirdim.</p>

  <p class="normal">İkiz oğullarıyla çok gurur duyan karım,</p>

  <p class="normal">Hemen her gün, eve dönmemizi istiyordu.</p>

  <p class="normal">İstemeye istemeye kabul ettim onun bu dileğini.</p>

  <p class="normal">Hemen bir gemiye bindik, ne yazık ki;</p>

  <p class="normal">Epidamnum'dan yelken açıp bir fersah uzaklaştığımızda</p>

  <p class="normal">Rüzgâra hep boyun eğen engin sularda,</p>

  <p class="normal">Felaketin korkunç belirtileri henüz gözükmemişti.</p>

  <p class="normal">Ancak sevincimiz uzun sürmedi,</p>

  <p class="normal">Göklerin bağışladığı ışığı karartan hava,</p>

  <p class="normal">Korku saldı zihinlerimize, ani bir ölümün habercisiydi sanki.</p>

  <p class="normal">Memnun olabilirdim ben buna,</p>

  <p class="normal">Ama yaklaşan felaket karşısında karımın sürekli ağlayışı,</p>

  <p class="normal">Sevimli yavruların olacaklardan habersiz,</p>

  <p class="normal">Sırf içgüdüsel, acıklı sızlanışları,</p>

  <p class="normal">Onlar ve benim için felaketi geciktirme çaresini aramaya sevk etti.</p>

  <p class="normal">Tayfalar canlarını kurtarmak için sandala doluşup</p>

  <p class="normal">Gemiden ayrılmışlardı,</p>

  <p class="normal">Batan gemiyi bize bırakmışlardı.</p>

  <p class="normal">Yalnızca bir tek çare vardı:</p>

  <p class="normal">Sonra doğan bebeğe daha düşkün olan karım</p>

  <p class="normal">Onu öbür ikizlerden biri ile denizcilerin fırtınada kullandıkları,</p>

  <p class="normal">Yedek direğe bağladı.</p>

  <p class="normal">Ben de aynı şekilde öteki ikizleri bağladım.</p>

  <p class="normal">Çocuklar böylece bağlandıktan sonra,</p>

  <p class="normal">Karım ve ben gözlerimizi</p>

  <p class="normal">Her şeyimiz olan çocuklarımızdan ayıramadık.</p>

  <p class="normal">Kendimizi de direğin iki ucuna bağladık.</p>

  <p class="normal">Akıntıya kapılıp dosdoğru Korinth'e doğru</p>

  <p class="normal">Sürüklendiğimizi düşündük.</p>

  <p class="normal">Sonunda güneş dünyaya cazibesini gösterdi,</p>

  <p class="normal">O saldırgan sisleri dağıtıp yok etti.</p>

  <p class="normal">Onun bu beklediğimiz ışığı denizi sakinleştirdi.</p>

  <p class="normal">Uzaktan iki geminin bize doğru geldiğini gördük;</p>

  <p class="normal">Biri Korinth'e, diğeri Epidaurus'a doğru yol alıyordu.</p>

  <p class="normal">Ama onlar yaklaşmadan... – Ah, izin verin, susayım artık!</p>

  <p class="normal">Anlattıklarımdan, nasılsa siz sonunu tahmin edebilirsiniz.</p>

  <p class="normal2">DÜK</p>

  <p class="normal">Hayır ihtiyar, devam et sen; burada kesme;</p>

  <p class="normal">Sana acıyabiliriz, seni affetmesek de.</p>

  <p class="normal2">AEGEON</p>

  <p class="normal">Ah tanrılar da acıyabilseydi keşke,</p>

  <p class="normal">Bize acımasız davrandılar diye onlardan söz etmeseydim.</p>

  <p class="normal">Gemiler birbirlerine on fersah bile yaklaşmadan,</p>

  <p class="normal">Biz kocaman bir kayaya çarptık.</p>

  <p class="normal">Kayaya öyle şiddetle çarptık ki</p>

  <p class="normal">Bizi o ana kadar taşıyan direğimiz ortasından ikiye bölündü</p>

  <p class="normal">Bu haksız ayrılışta felek, böylece her ki tarafa da</p>

  <p class="normal">Sevinç ve keder için eşit paylar bırakmıştı.</p>

  <p class="normal">Zavallı karıcığım, acıda olmasa bile,</p>

  <p class="normal">Yükte daha hafif olmalı ki, rüzgârın önünde</p>

  <p class="normal">Daha büyük bir hızla sürüklendi.</p>

  <p class="normal">Gördüğümüz kadarıyla, her üçü de</p>

  <p class="normal">Korinthli sandığımız balıkçılar tarafından kurtarıldı.</p>

  <p class="normal">Sonunda başka bir gemi de bizim imdadımıza yetişti.</p>

  <p class="normal">Raslantıyla kurtardıklarının kim olduklarını öğrenince</p>

  <p class="normal">Kazaya uğrayan bizleri çok candan karşıladılar.</p>

  <p class="normal">Eğer tekneleri ağır ve yolsuz olmasaydı,</p>

  <p class="normal">O balıkçıların teknesine yetişip</p>

  <p class="normal">Avlarını zorla ellerinden alacaklardı.</p>

  <p class="normal">Çaresiz rotayı kendi yurtlarına çevirdiler.</p>

  <p class="normal">İşte mutluluğumdan nasıl uzak düştüğümü öğrendiniz,</p>

  <p class="normal">Ne tuhaf, talihsizliğimin acıklı öyküsünü anlatarak</p>

  <p class="normal">Felaketlerim ile ömrümü uzatmış oldum.</p>

  <p class="normal2">DÜK</p>

  <p class="normal">Acısını çektiklerinin başı için, ne olur bana anlat her şeyi,</p>

  <p class="normal">Onların ve senin başına neler geldi?</p>

  <p class="normal2">AEGEON</p>

  <p class="normal">Küçük oğlum, ama büyük kaygım,</p>

  <p class="normal">On sekizine bastığında, kardeşini aramayı aklına taktı,</p>

  <p class="normal">Aynı şekilde ikiz kardeşinden ayrı düşmüş uşağı da</p>

  <p class="normal">Kardeşini ararken ona yoldaşlık etmek için</p>

  <p class="normal">Beni sıkıştırıp durdu.</p>

  <p class="normal">Sevdiğim birine kavuşmak için,</p>

  <p class="normal">Sevdiğim başka birini yitirme tehlikesini göze aldım.</p>

  <p class="normal">Asya'nın her yerini, köşe bucak dolaştım,</p>

  <p class="normal">Hellas'ın ücra köşelerinde beş yaz geçirdim.</p>

  <p class="normal">Sonra da kıyıdan kıyıya yurda dönerken Efes'e de uğradım.</p>

  <p class="normal">Umudumu yitirmiştim,</p>

  <p class="normal">Ama neresi olursa olsun, insanların olduğu her yeri</p>

  <p class="normal">Araştırmadan bırakmayı da bir türlü gönlüm istemedi.</p>

  <p class="normal">Ne yazık ki, yaşam öykümün sonu da burada geldi.</p>

  <p class="normal">Bütün bu yolculuklarımda hiç olmazsa yaşadıklarını öğrenseydim,</p>

  <p class="normal">Ölürken gam yemezdim.</p>

  <p class="normal2">DÜK</p>

  <p class="normal">Talihsiz Aegeon, felaketlerin en ağırına katlanmak</p>

  <p class="normal">Senin alın yazınmış, inan bana,</p>

  <p class="normal">Eğer yasalarımıza, tacıma, andıma, onur ve ağırbaşlılığıma,</p>

  <p class="normal">Hükümdarların, isteseler bile karşı duramayacakları</p>

  <p class="normal">Bu şeylere aykırı olmasaydı,</p>

  <p class="normal">Ruhum senin avukatlığını üzerine alırdı.</p>

  <p class="normal">Ama ölüme mahkûm edildin, ne yazık ki;</p>

  <p class="normal">Bu kararı onurumuzu lekelemeden geri alamayız.</p>

  <p class="normal">Buna karşın, elimden gelen lütfu senden esirgemeyeceğim.</p>

  <p class="normal">Tüccar, bunun için, bir günlük mühlet vereceğim sana,</p>

  <p class="normal">Bu süre içinde, hayırsever bir dostun yardımını sağla.</p>

  <p class="normal">Efes'te ne kadar dostun varsa, onlardan yardım iste,</p>

  <p class="normal">Gereken parayı bulmak için rica et, borç al ve yaşa,</p>

  <p class="normal">Yoksa ölüm kaderindir. – Zindancı, onu gözaltında tut.</p>

  <p class="normal2">ZİNDANCI</p>

  <p class="normal">Başüstüne efendimiz.</p>

  <p class="normal2">AEGEON</p>

  <p class="normal">Umutsuz, çaresiz Aegeon bulmalı yolunu,</p>

  <p class="normal">Bu biraz daha erteleyecek yaşamsız sonunu.</p>
</body>
</html>
