<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sonerler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_157">CLIII</h2>

  <p class="normal">Yanında kızgın kama, Küpid uykuya daldı;</p>

  <p class="normal">Diana’nın bir kızı fırsat buldu bir ara,</p>

  <p class="normal">Sevda ateşi yakan kamayı ele aldı,</p>

  <p class="normal">Daldırdı vadideki buz gibi bir pınara.</p>

  <p class="normal">Sarıldı aşkın kutsal alevleriyle pınar:</p>

  <p class="normal">Sona ermeyecek bir ısı buldu o zaman–</p>

  <p class="normal">Kaplıcaya dönüştü: cana can katan kaynar</p>

  <p class="normal">Suyu, garip illetler için en güçlü derman.</p>

  <p class="normal">Sevgilimin gözünden ateş alıp tekrardan</p>

  <p class="normal">Kıyasıya dağladı aşk tanrısı bağrımı;</p>

  <p class="normal">Hummaya tutuldum da şifa umdum pınardan:</p>

  <p class="normal">Boşuna. Geçirmedi pınar hastalığımı.</p>

  <p class="normal">Aşk tanrısının taze ateş aldığı yeri</p>

  <p class="normal">Canıma şifa bildim: sevgilimin gözleri.</p>
</body>
</html>
