<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sonerler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_136">CXXXII</h2>

  <p class="normal">Vurgunum gözlerine, o gözler acır bana:</p>

  <p class="normal">Bilirler, yüreğin hor görüp işkence eder;</p>

  <p class="normal">Seven yaslılar gibi kara çekmiş sırtına,</p>

  <p class="normal">Kıvranışımı özlü bir şefkatle süzerler.</p>

  <p class="normal">Sabahleyin göklerde ışıyan güneş bile</p>

  <p class="normal">Yaraşamaz Doğunun soluk yanaklarına,</p>

  <p class="normal">Akşama yol gösteren gür yıldız, görkemiyle</p>

  <p class="normal">Böyle ışık saçmaz loş Batının yarısına:</p>

  <p class="normal">Yaşlı gözlerin daha çok yaraşır yüzüne.</p>

  <p class="normal">Bana da bir pay ayır yüreğindeki yastan:</p>

  <p class="normal">Seni yas daha güzel gösterir ele güne;</p>

  <p class="normal">İşte acıma duygun sana biçilmiş kaftan.</p>

  <p class="normal">“Güzel ancak karadır,” diye yemin ederim,</p>

  <p class="normal">Senin renginden yoksun olan çirkindir derim.</p>
</body>
</html>
