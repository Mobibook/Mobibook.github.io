<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sonerler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">Çeviri İlkeleri</p>

    <p class="normal">Bu çevirilerde anlam, duyarlık, düşünce, benzetme ve eğretileme, söyleyiş, ses ve söz uyuşumu, ritm, uyak ve biçim bakımından sonelerin aslına bağlı kalmak amacı güdülmüştür. Ama körü körüne sadakatten kaçınılmıştır. Uyarlama ya da Türkçede yeniden söyleme gibi yollara başvurulmamış; öte yandan, Türkçenin hakkını yememek, soneleri güzel Türkçe şiirler olarak çevirmek üzerinde durulmuştur.</p>

    <p class="normal">Elizabeth Çağı İngilizcesiyle bugünkü Türkçe arasındaki temel ayrılıklar yüzünden, Shakespeare’i dilimize ölçülü ve uyaklı olarak çevirirken bütün ince anlamları, ses ve söz oyunlarını, söyleyiş ve düşünce özelliklerini tam olarak aktarmak kolay iş değildir. Bazı kavramların, hele söz oyunlarının başka bir dile çevrilmesi olanak dışıdır. Yine de, sonelerin her ögesi üzerinde satır satır, sözcük sözcük durulmuş, en uygun karşılıkların bulunması uğrunda hiçbir çaba esirgenmemiştir. Her şeye rağmen, yer yer, güçlükleri yenemediğimi sanıyorum.</p>

    <p class="normal">Tartışma konusu olan soneler ve satırlarda ya aynı zor anlaşılır söyleyişi vermek, ya çeşitli yorumlardan bir tanesini doğru olarak kabul etmek, ya da çelişik birkaç yorumu bağdaştırmak zorunluluğu doğmuştur. Bir iki yerde, aslı belirsiz kalmış söyleyişlerin anlamını biraz açıp belirlemek gerekli oldu. Bu tek tük değiştirmeler bir yana, genellikle çevirilerim, sonelerin asıllarına baştan sona sadık kalmıştır, denebilir. Satır satır yapılacak bir karşılaştırmanın “sadakat”e ne denli önem verdiğimi açıkça göstereceğine inanıyorum.</p>

    <p class="normal">Shakespeare, soylu gence 70 sonede “sen”, 34 sonede “siz” diye hitap etmiştir. Esmer kadın için baştan sona “sen” kullanmıştır. “Sen” ve “siz” ayrımının bile bile yapılmış olup olmadığını kesinlikle söylemek zor.</p>

    <p class="normal">Sonelerin biçimi ve uyak düzeni çevirilere olduğu gibi alındı. Biri vurgusuz, biri vurgulu on hecenin sıralanmasından oluşan “iambic pentameter” gibi bir nitelik vezninin dilimizde karşılığı olmadığı için, çevirileri hece vezniyle yapmayı uygun gördüm. On heceli “pentameter”dan dört hece uzun olmakla beraber, kıvraklığı dolayısıyla 7+7 veznini seçtim. Yine de, bir sayı ölçüsü olan 7+7, Shakespeare’in ritmik ve kıvrak vezni yanında zayıf kaldı. Böyle bir uyuşmazlığı gidermek için birkaç çözüm yolu aradım:</p>

    <p class="normal">1. Sesli ve sessiz harfleri canlı ve kıvrak bir ses düzeni içinde sıralayan satırlar yazarak Shakespeare’dekine benzer bir ritm sağlamaya çalışmak.</p>

    <p class="normal">2. 7+7 parmak hesabının bıraktığı ses boşluğunu güçlü ve zengin uyaklarla doldurmak.</p>

    <p class="normal">3. Bazı satırlarda yedinci heceden sonraki duraktan vazgeçip anlamı duraksız olarak ikinci cüz’e geçirmek.</p>

    <p class="normal">Yalnızca bir sone, bütün çabalarıma rağmen, 7+7 ölçüsüne sığmadı: Sone 99, 8+8 ölçüsüyle çevrilmiştir.</p>

    <p class="normal">Elbette önemli olan, çeviri yöntemi, biçim, vezin ve uyaktan öte, soneleri hem asıl anlamlarına bağlı kalarak, hem de Türkçeye tamamıyla yatkın olarak taze şiirler gibi aktarıp yaratmaktır. Çevirilerim bunu başarabildiyse görevimi doğru dürüst yaptım diye sevineceğim.</p>

    <p class="sagnormal">Talât Sait Halman</p>
  </div>

  <div class="calibre1" id="calibre_pb_8"></div>
</body>
</html>
