<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sonerler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_150">CXLVI</h2>

  <p class="normal">Zavallı ruh, günahkâr toprağımın can evi,</p>

  <p class="normal">Olmuşsun başkaldıran güçler elinde köle;</p>

  <p class="normal">Niçin yanar içinde dert ve yokluk alevi,</p>

  <p class="normal">Oysa dış duvarların süslü boyalı böyle?</p>

  <p class="normal">Günlerin sayılı da bu çürüyen konakta</p>

  <p class="normal">Niye harcarsın ona sen varını yoğunu?</p>

  <p class="normal">Mirasına açgözlü böcekler konacak da</p>

  <p class="normal">Ne süs kalacak ne şan. Budur bedenin sonu.</p>

  <p class="normal">Sen artık uşağının yitirdiğiyle geçin,</p>

  <p class="normal">Seni yüceltsin diye o erisin, yok olsun;</p>

  <p class="normal">Kof saatlerini sat sonsuzluk almak için,</p>

  <p class="normal">Dışın yoksul düşsün de için servetle dolsun.</p>

  <p class="normal">Sen de ölümle beslen nasıl ölüm can yerse,</p>

  <p class="normal">Ölmek bitmiş demektir ölüm ölür giderse.</p>
</body>
</html>
