<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sonerler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">Genel Bilgiler</p>

    <p class="normal"><span class="normal1">Sonelerin Yayımlanması:</span> 154 sone ilk kez 1609 yılında topluca Thomas Thorpe tarafından basılmıştır. Thorpe’un, soneleri Shakespeare’den değil, başka birinden alıp izinsiz olarak bastığı sanılıyor. Yanlışlarla dolu olan bu birinci baskıyı Shakespeare kitap satışa çıktıktan sonra görmüş. Thorpe,</p>

    <p class="normal">T. T. harflerini kullanarak, soneleri adı sadece W. H. olarak verilen birisine armağan etmiş. W. H. armağan yazısında, “the onlie begetter of these insuing sonnets” diye tanıtılmaktadır. “Begetter”in anlamını iki türlü yorumlamak mümkün: Biri, “bulup getiren”, ikincisi “ilham eden”. Bu anlam karışıklığı yüzünden, W. H. adlı kimse soneleri Shakespeare’in ilham kaynağı olan mı, diye sürüp gelen bir tartışma var.</p>

    <p class="normal">W. H. adının kimin adı olduğu üzerinde uzun kitaplar ve sayısız yazı yazılmıştır.</p>

    <p class="normal">1640 yılında soneler, John Benson tarafından yeniden yayımlanmıştır. Benson, sonelerin arasına başka şiirler karıştırmış, başlıklar eklemiş, birtakım deyimleri değiştirmiş ve soneleri yeni bir sıraya koymuş.</p>

    <p class="normal">Bu ilk iki baskıdan bu yana, soneler yüzlerce defa basılmıştır. Hepsi ya da çoğu, yeryüzünün belli başlı dillerine ve birçok başka ufak dillere çevrilerek yayımlanmıştır.</p>

    <p class="normal"><span class="normal1">Sonelerin Biçim ve Özellikleri:</span> Rönesans İtalyasında başlayan sone türü, Shakespeare’den önce İngiliz şiirinde geniş ölçüde kullanılmış ve geliştirilmişti. Shakespeare, soneyi olgun bir lirik şiir aracı olarak kıvama erdirmiş, bu türün en sağlam ve canlı örneklerini vermeyi başarmıştır. Bilginlerin yaptığı incelemelerden Shakespeare’in Petrarca (1304-1374), Pierre de Ronsard (1524-1585) ve Torquato Tasso (1544-1595) gibi yabancı ozanların ve Sir Philip Sidney (1554-1586) ile Samuel Daniel (1562-1619) gibi İngiliz ozanlarının sonelerini okuyup etkilendiğini öğreniyoruz.</p>

    <p class="normal">Shakespeare, İtalyan ve Fransız sonesinden biçim bakımından değişik olan İngiliz sonesini kullanmıştır:</p>

    <p class="indentmetin">a</p>

    <p class="indentmetin">b</p>

    <p class="indentmetin">a</p>

    <p class="indentmetin">b</p>

    <p class="indentmetin">c</p>

    <p class="indentmetin">d</p>

    <p class="indentmetin">c</p>

    <p class="indentmetin">d</p>

    <p class="indentmetin">e</p>

    <p class="indentmetin">f</p>

    <p class="indentmetin">e</p>

    <p class="indentmetin">f</p>

    <p class="indentmetin">g</p>

    <p class="indentmetin">g</p>

    <div class="clrb"></div>

    <p class="normal">Uyak düzeninde görüleceği gibi, İngiliz sonesi üç dörtlükle bir beyitten meydana gelmişe benzer. Genellikle birinci dörtlük, konuyu sunar; ikinci dörtlük konuyu genişletir; üçüncü dörtlük geliştirip doruğa götürür; son iki satır ise şiirin özünü ve özetini verir. Shakespeare, sonelerini her zaman bu sıraya göre yazmış değildir elbette. Biçim bakımındansa fazla değişiklik yapmamıştır. Sone 126’da 14 değil, 12 satır vardır; Sone 135 apayrı bir uyak düzeniyle yazılmıştır (abab/bcbc/adad/aa).</p>

    <p class="normal">Shakespeare, sonelerinde, piyeslerinde olduğu gibi, çoğunlukla “iambic pentameter” ölçüsünü kullanmıştır. Bu ölçüde, satır sırayla biri vurgusuz, biri vurgulu olmak üzere on heceden meydana gelir. Vurgusuz heceler yerine bir nokta (.), vurgulu yerine de bir kısa çizgi (—) koyarsak satırın ölçüsünü şöyle gösterebiliriz:</p>

    <p class="ortayazi">— . — . — . — . —</p>

    <p class="normal">Bu ölçünün İngiliz şiirinde ve Shakespeare’de uygulanışı kesin bir kurala bağlı kalmaz: Vurgular yer değiştirebilir, bir iki hece eklenebilir, satırlara çeşitli ritmler konulabilir. Böyle değişiklikler olsa da olmasa da, bu ölçü ses ve anlam vurgularındaki belirli ayrımlar dolayısıyla iniş çıkışlı ve kıvrak bir ahenk sağlar.</p>

    <p class="normal"><span class="normal1">Sonelerin Genel Önemi:</span> Shakespeare’in sanatında sonelerin önemli bir yeri olduğu belirli ve bilinen bir gerçek. Belli başlı trajedi ve komedileriyle birlikte sonelerinin de titizlikle okunup değerlendirilmesi, Shakespeare’in yaratıcılığını bütün yönleriyle görüp anlamak bakımından bir zorunluluk olmuştur.</p>

    <p class="normal">Soneler, salt şiir olarak, Shakespeare’in lirik dehasını dramatik eserlerinde sezinlediğimizden çok daha yoğun bir güçle karşımıza çıkarıyor. Üstelik Shakespeare’in birçok kişisel yaşantıları –hatta yer yer iç dünyasının gizli köşeleri– sonelerde gözler önüne seriliyor.</p>

    <p class="normal">Bu iki yönden, bilginler ve eleştirmenler soneleri gözden geçirmişler, yorumlayıp tartışmışlardır. Sonelerle ilgili birtakım muammalar da Shakespeare uzmanlarını öteden beri uğraştırıyor. Bu cevapsız sorular, sonelerin yazıldığı yıllardan Shakespeare’in kendisini sonelerinde ne denli açıkladığına kadar değişiyor.</p>

    <p class="normal"><span class="normal1">Sonelerin Yazıldığı Yıllar:</span> Çeşitli bilginlere göre, Shakespeare’in soneleri yazmaya başladığı yılı 1588 kadar geriye, bitirdiği yılı ise 1609 kadar ileriye götürebiliriz. Sonelerin adını anan ilk kaynak, Francis Meres’in 1598 yılında çıkmış bir kitabıdır. Sonelerle 1595 yılına kadar yazılmış olan birkaç piyes (Love’s Labour’s Lost, Two Gentlemen of Verona, Romeo and Juliet, Richard II, Richard III) ve iki uzun şiir (“Venus and Adonis”, “Rape of Lucrece”) arasındaki bağlantılar, sonelerin hiç değilse bazılarının 1595 yılından önce yazılmış olduğunu gösteriyor. Birçok kaynakta belirtilen çeşitli noktaları karşılaştırarak şu sonuca varabiliriz: Shakespeare, sonelerini 1592 sıralarında yazmaya başlamış, çoğunu 1595 yılından sonra kaleme almış ve herhalde 1598 sıralarında tamamlamıştır.</p>

    <p class="normal"><span class="normal1">Sarışın Gencin Kimliği:</span> Shakespeare 154 sonesinin ilk 126’sını güzel, sarışın ve soylu bir gence yazmıştır. 1609’da çıkan ilk sone kitabı, W. H. harfleriyle tanıtılan birisine armağan edilmiş olduğu için, adı bu harflerle başlayan soylu kişinin kimliği bugüne kadar aranmış ve tartışılmıştır. Üçüncü Southampton Kontu Henry Wriothesley (1573-1624), birkaç bakımdan akla yakın görünüyor ama, onun adının ilk harfleri W. H. değil, H. W. Başka adaylar arasında Pembroke Kontu William Herbert (1580-1630), Southampton Kontu’nun üvey babası William Harvey (Hervey), basımevi sahibi Thomas Thorpe’un arkadaşı William Hall, William Hathaway, William Holgate, Shakespeare’in yeğeni William Harte var. W. H. harflerinin “William Himself” yani “Shakespeare Kendisi” anlamına geldiği de ileri sürülmüştür. Oscar Wilde, Will Hughes adında bir genç aktör uydurmuş ve Shakespeare’in ona tutkun olduğu görüşünü savunmuştur. Bir yorumcu ise genç adamın Shakespeare’in kendi oğlu olduğunu öne sürmüş ve bütün soneleri buna göre sıralayıp yorumlamıştır.</p>

    <p class="normal">Şimdiye kadar bulunan belgeler, sarışın güzel gencin kim olduğunu kesin olarak öğrenmemiz için yeterli değildir. Bu bakımdan, gerçek kimliğini değil, sonelerdeki şiirsel kimliğini göz önünde tutmamız uygun olur.</p>

    <p class="normal"><span class="normal1">Öteki Ozanın Kimliği:</span> Birkaç sonede Shakespeare bir rakip ozanın soylu gencin gözüne girmiş olduğundan yakınmaktadır. Öteki ozanın kim olduğu bilinmiyor. Üzerinde en çok durulan iki ünlü ozan, George Chapman (1559-1634) ile Christopher Marlowe (1564-1593). Başka adlar da öne sürülmüştür. Edmund Spenser, George Peel, Michael Drayton, Samuel Daniel, Barnabe Barnes, Gervase Markham, Thomas Nashe ve başkaları. Sone 86’nın ilk satırları ile Chapman’ın bir şiiri arasında birtakım bağlantı ve benzerlikler sezildiği için, Chapman rakip ozan olarak akla yakın görünüyor, ama bunu kesinlikle söylemek mümkün değil.</p>

    <p class="normal"><span class="normal1">Esmer Kadının Kimliği:</span> Bu konu üzerinde uzun araştırmalar sonuç vermemiştir. Yeni belgeler ortaya çıkmadıkça esmer kadının kimliği gizli kalacağa benzer. Onsekizinci yüzyılın sonunda George Chalmers, esmer kadının Kraliçe I. Elizabeth (1533-1603) olduğunu ileri sürdü. Sonraları, Shakespeare’in karısı Anne Hathaway, Penelope Rich, Shakespeare’in metresi olduğu sanılan Davenant gibi adlar ortaya atıldı. Elizabeth Vernon ile Mary Fitton, bazı bakımlardan esmer kadının niteliklerine uymaktadır. Elizabeth’in nedimelerinden biri olan Vernon, 1598 Mayısında Southampton kontu Henry Wriothesley ile evlenmiş, aynı yılın Kasımında çocuk doğurmuştu. Mary Fitton da Elizabeth’in nedimelerindendi; 1601 Martında Pembroke Kontu William Herbert’ten bir çocuk doğurunca Herbert hapse girdi. Bu bakımdan, Shakespeare’in son sonelerinde birkaç kere açıkça söz konusu ettiği utanç, rezalet, yüzkarası gibi olaylar ya South-ampton-Vernon, ya da Pembroke-Fitton skandalı ile ilgili olabilir. George Bernard Shaw, Sonelerin Kara Kadını adlı piyesinde Mary Fitton’ı kabul ediyor. Bununla birlikte, esmer kadının kimliği kesinlikle bilinmemektedir.</p>

    <p class="normal"><span class="normal1">Sonelerin Sırası:</span> Sonelerin hangi sırayla yazılmış olduğu, Shakespeare uzmanları arasında uzun zamandır tartışma konusu. 1609 baskısının başka yanlışlarla birlikte sırayı da bozduğunu öne sürenler var. Hiç değilse yirmi kitapta soneler ayrı sıralara konulmuştur. Birtakım yorumlara bağlı olan bu sıralamalar, ille de birinci baskıdan üstün sayılmamalı. Nitekim, birçok çağdaş bilginlerle editörler birinci baskıdaki sırayı kullanmayı uygun görüyorlar. Bu kitapta da 1609 baskısının sırası kullanılmıştır.</p>

    <p class="normal"><span class="normal1">Shakespeare’in Yazmadığı Sanılan Soneler:</span> 154 soneden birkaçının Shakespeare’in kaleminden çıkmadığını ya da çıkamayacağını öne sürenler olmuştur. Bunlar arasında en fazla söz konusu olanlar, 130, 145, 151, 153 ve 154 numaralı sonelerdir. 130’un Shakespeare tarafından o çağın ozanlarıyla alay etmek amacıyla kaleme alındığına şüphe olmamalı. Bunu bir taşlama şiiri olarak kabul edip çevirisine bu derlemede yer verdim. Sone 145 ölçü bakımından bütün sonelerden değişik olduğu için itiraza uğramıştır. 151’de anlam önemli ama, şiirin yapısı ve özellikle ritmi sakat; bu yüzden bazı kimseler 151’i Shakespeare’in yazmamış olduğunu ileri sürmüşlerdir. Sone 153 ve 154 sonelerin bütünlüğünü bozan ve genel niteliklere uymayan iki şiirdir. Yunancadan yarım yamalak çevrilmişe benzeyen bu iki sone, Shakespeare’in sanatçılığına aykırı göründüğü için bazı kimseler, bunların başka bir ozan tarafından yazılmış olduğunu sanmaktadır.</p>

    <p class="normal"><span class="normal1">Sonelerde Dil ve Söyleyiş:</span> Shakespeare, sonelerinde genellikle piyeslerinin çoğundan daha açık ve duru bir dil kullanmıştır. Gerek duyguların açıkça bildirilmesi, gerek kıvrak bir ritm sağlanması için, Shakespeare çok sayıda kısa kelimeden yararlanmak yoluna gitmiş. Üstelik sonelerde piyeslerinin birçok yerini zorlaştıran mitolojik ve tarihî adları kullanmaktan ve yoğun benzetmeler yapmaktan kaçınmıştır.</p>

    <p class="normal">Yine de bazı sonelerde bulanık ve karışık satırlar var. Shakespeare, yer yer benzetmelerini birleştirerek okuyucuya çetrefil anlamlar veriyor. Belki Shakespeare’in ara sıra titiz davranmamış olması yüzünden, belki de eski baskı yanlışları yüzünden, içinden çıkılmaz duruma girmiş satırlarla da karşılaşıyoruz. Vakit vakit ozanın birtakım söyleyişleri zorladığını ve çirkin eğretilemeler yaptığını görüyoruz. Ama sonelerin en büyük zorluğu, söz oyunlarında. Bazı satırlarda anlaşılması güç, iki üç anlamlı kelimeler ve söyleyişler var. Hemen hepsi bile bile yapılmış olan bu söz oyunları üzerinde Shakespeare uzmanları uzun uzun çalışıp tartışmışlardır. Söz oyununun baştan sona sürdüğü Sone 135’de “Will” değişik satırlarda ayrı anlamlara geliyor ve sık sık aynı yerde birkaç anlam birden veriyor: “Will” hem Shakespeare’in ilk adı olan William’ın kısa şekli, hem de bazı uzmanlara göre Shakespeare’in sevgilisinin adı; ayrıca “will” İngilizcede “irade”, “vasiyetname”, “istek”, “bilerek yapmak” gibi anlamlara geliyor. Shakespeare, aynı sone içinde bütün bu anlamları kullanmış; bazı satırlarda “will” yukardaki anlamların iki ya da üç tanesini birden veriyor. Böyle söz oyunlarının başka dillere aktarılması, değme çevirmenleri başarısızlığa uğratmıştır. Denebilir ki, sonelerdeki söz oyunlarının hepsini tam olarak çevirmek, hiçbir babayiğidin harcı değildir.</p>

    <p class="normal"><span class="normal1">Sonelerde Shakespeare’in Kişiliği:</span> Ozan ve eleştirmen Stephen Spender, sonelerin düzensiz olarak tutulmuş bir şiir günlüğü ya da bir karşılıklı konuşmanın yarısı gibi olduğunu söylüyor. Sonelerde Shakespeare’in kendi yaşantılarını ve iç dünyasını ne dereceye kadar yansıttığı üzerindeki tartışmalar on dokuzuncu yüzyıl başlarından beri sürüp gelmektedir. İngiliz Romantiklerine göre, Shakespeare sonelerde varlığının en gizli yönlerini bile çırılçıplak ortaya dökmüştür.</p>

    <p class="normal">Yirminci yüzyılın –hele ikinci yarısının– belli başlı</p>

    <p class="normal">Shakespeare uzmanlarının çoğu, Romantiklerin görüşüne taban tabana zıt bir düşünceyi ileri sürdüler. Onlara göre, soneler bir otobiyografi değildir, bir gönül serüveninin öyküsü olarak yazılmamıştır. Shakespeare sonelerde kendinden önceki ve çağındaki ozanların başlıca sevgi konularını kullanmış, gerek sone biçimi, gerek estetik anlayış ve ruhsal duyarlık bakımından bir geleneğe uymuş, gününün modasını kabullenmiştir. Peter Quennell ve Northrop Frye gibi iki bilgin eleştirmene göre, sonelerin temaları Rönesans’tan beri belirli bir söyleyiş geleneğinin çerçevesi içinde sürüp gelmekteydi; Shakespeare kendi gönlünün değil, bu estetik anlayışın şiirini yazmıştır. Hemen hemen bütün trajedi ve komedilerinde olduğu gibi, kendi ağzından konuşmamış, “bir ozan” (kendisinden başka bir ozan) yaratarak onu bir araç diye kullanmıştır.</p>

    <p class="normal">Bu iki görüşten hangisinin ağır bastığını kesinlikle söylemek mümkün değil. Belki de bu konudaki tartışma hiçbir sonuç veremeden sürüp gidecek. İkisi ortası bir değerlendirme, akla yakın görünüyor: Soneler, gerçek anlamda otobiyografik olmasa bile, Shakespeare’in ruhunun ve yaşantılarının bazı yönlerini apaçık ya da üstü kapalı olarak yansıtsa gerektir. Soneler herhalde bir itiraflar dizisi, bir günlük, bir soyunma değildir ama Shakespeare’in bu şiirlere kişisel yaşantılarını sık sık koymuş olmaması havsalaya sığmaz. Bu bakımdan sonelerin Shakespeare’in kişiliğine yer yer ışık tuttuğu yargısına varmak yanlış olmaz.</p>
  </div>

  <div class="calibre1" id="calibre_pb_6"></div>
</body>
</html>
