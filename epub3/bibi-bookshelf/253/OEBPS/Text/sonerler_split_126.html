<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sonerler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_121">CXVII</h2>

  <p class="normal">İstersen beni suçla veremediğim için</p>

  <p class="normal">Sendeki şu görkemli erdemlerin hakkını,</p>

  <p class="normal">Unutup göz önüne seremediğim için</p>

  <p class="normal">Beni her gün daha çok saran tatlı aşkını,</p>

  <p class="normal">Yakınlık göstererek nedense şuna buna,</p>

  <p class="normal">Senin zor kazandığın hakkı harcadım diye;</p>

  <p class="normal">Her rüzgâra kapılıp yelken açmamı kına,</p>

  <p class="normal">Budur beni götüren, gözlerinden öteye.</p>

  <p class="normal">Bendeki her kusuru, inadı deftere yaz</p>

  <p class="normal">Ve kesin kanıtlara şüphelerini ekle;</p>

  <p class="normal">Dilersen veryansın et, kaşını çatar çatmaz,</p>

  <p class="normal">Ama, ah, vurma beni canlanan nefretinle.</p>

  <p class="normal">Senden özür dilerim: Çabamın nedeni tek:</p>

  <p class="normal">Aşkında sadakatle erdemi belirlemek.</p>
</body>
</html>
