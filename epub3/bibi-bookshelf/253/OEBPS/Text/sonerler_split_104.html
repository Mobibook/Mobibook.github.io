<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sonerler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_99">XCV</h2>

  <p class="normal">Ne tatlar, ne sevgiler verirsin sen utanca</p>

  <p class="normal">O bir kemirgen gibi yerken mis kokan gülü</p>

  <p class="normal">Sende koncalar açan güzelliğe konunca?</p>

  <p class="normal">Ah, günahların nice hoş şeylerle örtülü?</p>

  <p class="normal">Çapkınca geçirdiğin günleri anlatan dil</p>

  <p class="normal">Şırfıntılık kondursa sana acı sözlerle</p>

  <p class="normal">Yergileri yine de övgüden farklı değil:</p>

  <p class="normal">Utancı kutsal yapar adını anmak bile.</p>

  <p class="normal">O düşkünlükler seni seçip barınmışlar da</p>

  <p class="normal">Ah, varlığın hepsine eşsiz bir saray olmuş;</p>

  <p class="normal">Güzelliğin peçesi leke komamış orda,</p>

  <p class="normal">Göze görünen her şey güzelliklerle dolmuş.</p>

  <p class="normal">Varım yoğum, bu cömert armağana iyi bak;</p>

  <p class="normal">Kötü kullanılırsa körlenir en sert bıçak.</p>
</body>
</html>
