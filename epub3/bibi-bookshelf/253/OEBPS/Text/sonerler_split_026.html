<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sonerler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_21">XVII</h2>

  <p class="normal">Hiç kimse inanır mı şiirime ilerde</p>

  <p class="normal">Yazarsa baştan başa senin gerçek övgünü?</p>

  <p class="normal">Tanrı bilir, şiirim varlığım gizler de</p>

  <p class="normal">Şimdi bir mezar gibi örter eşsiz yüzünü.</p>

  <p class="normal">Anlatsam gözlerinin güzelliğini bir bir,</p>

  <p class="normal">Sayıp değerlerini tüketsem sayıları,</p>

  <p class="normal">Bir gün derler ki “Ozan yalancı mıdır nedir,</p>

  <p class="normal">Dünyadaki yüzleri okşamış mı ki tanrı?”</p>

  <p class="normal">Solgun tomarlarımı hor görerek yererler</p>

  <p class="normal">Gerçeği az, lafı bol bir bunak diye bir gün:</p>

  <p class="normal">Hakkın olan övgüye ozan saçması derler</p>

  <p class="normal">Ve şişirme sözleri antika bir türkünün:</p>

  <p class="normal">Ama yetiştirirsen bir yavru o günlere,</p>

  <p class="normal">Yavrunla, şiirimle yaşarsın iki kere.</p>
</body>
</html>
