<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sonerler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_87">LXXXIII</h2>

  <p class="normal">Gördüm, resim gerekmez senin güzelliğine,</p>

  <p class="normal">Resme hiç yeltenmedim seni göstermek için;</p>

  <p class="normal">Gördüm ya da sandım ki gitmişsin ötesine</p>

  <p class="normal">Ozanın borcu olan kısır ödemelerin.</p>

  <p class="normal">İhmalim bu yüzdendir övgünü unuttumsa;</p>

  <p class="normal">Sen de görebilirsin sapasağlam yaşarken:</p>

  <p class="normal">Şu yeni tüy kalemler nasıl kalıyor kısa–</p>

  <p class="normal">Erdemi, hele senin erdemini yazarken.</p>

  <p class="normal">Suçluluğuma verdin sessizliğimi, iyi,</p>

  <p class="normal">Çünkü bu dilsizliğim şan getirecek bana;</p>

  <p class="normal">Susuşum yıpratmamış oluyor güzelliği,</p>

  <p class="normal">Başkası, can yerine gömüt verirken sana.</p>

  <p class="normal">O güzel gözlerinin her birindeki canın</p>

  <p class="normal">Gücünü övemez ki senin çifte ozanın.</p>
</body>
</html>
