<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sonerler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_109">CV</h2>

  <p class="normal">Putperestlik demesin benim aşkıma kimse,</p>

  <p class="normal">Sevgilimi put gibi göstermesinler asla;</p>

  <p class="normal">Türkülerimin hepsi tek kişiyi övmüşse</p>

  <p class="normal">O tek kişi aşkımdır, severim onu hâlâ.</p>

  <p class="normal">Bugün de sevecendir, o yarın da sevecen,</p>

  <p class="normal">Ondadır şaşmaz vefa ve her pürüzsüz değer;</p>

  <p class="normal">Sadakat eksik olmaz benim şiirlerimden:</p>

  <p class="normal">Başka söze yan çizip sırf vefayı söylerler.</p>

  <p class="normal">“İyi, güzel ve sadık”, şiirlerimin özü,</p>

  <p class="normal">“İyi, güzel ve sadık” demesem de kastım bir;</p>

  <p class="normal">Yarattığım hep aynı, değiştirsem de sözü,</p>

  <p class="normal">Bu üç konu birleşip ufka sonsuzluk verir.</p>

  <p class="normal">İyi, güzel ve sadık, çokluk yaşarlar tek tek,</p>

  <p class="normal">Var olmamıştı üçü birlikte şimdiye dek.</p>
</body>
</html>
