<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sonerler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_103">XCIX</h2>

  <p class="normal">Erken açan menekşeyi payladım şöyle diyerek:</p>

  <p class="normal">“Tatlı hırsız, nerden çaldın o güzel kokuyu öyle,</p>

  <p class="normal">Aşkımın soluğundan mı? Çekip almış olsan gerek</p>

  <p class="normal">Yumuşak yanağındaki o allığı, görkemiyle,</p>

  <p class="normal">Sevgilimin damarından, arsızca, çekinmeyerek.”</p>

  <p class="normal">Beyaz zambak benden zılgıt yedi eli senden diye,</p>

  <p class="normal">Fesleğen de, koncasını senden çalmış ya, ondan.</p>

  <p class="normal">Güller, dikenler üstünde kapılmıştı ürpertiye:</p>

  <p class="normal">Biri, alı al utançtan, öteki apak, kahrından;</p>

  <p class="normal">Üçüncüsü ne al, ne ak: her birinden nemalanmış,</p>

  <p class="normal">Aşırdıklarına bir de senden soluk eklemişti;</p>

  <p class="normal">Büyümüş böbürlenmiş de, bu soygundan cezalanmış,</p>

  <p class="normal">Bir solucan öç alarak onu öldürüp yemişti.</p>

  <p class="normal">Bildiğim bunca çiçek var, her birinde gördüm şunu:</p>

  <p class="normal">Ya rengini senden çalmış, ya da cânım kokusunu.</p>
</body>
</html>
