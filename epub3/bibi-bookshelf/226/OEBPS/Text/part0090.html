<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Fakat Nefer kaybettikleri zamanı</span> asla telafi edemeyeceklerini biliyordu, avcılar onlara dörtnala yetişmek üzereydiler.</p>

  <p class="block7">Flama sırası geniş bir çember çizdirdikten sonra onları dikey duvarlı derin bir kanyonun kenarından geçirerek ve bir dizi doğal düzlüğü tırmandırarak kuzeye götürdü. Burada çıplak toprağın yumuşak şeftali rengi, arazinin sert ve kıraç doğasını sanki yalanlıyordu.</p>

  <p class="block7">Üçüncü ve son düzlüğe çıkan basamak Gallala'dan tırmanan daha güçlü seyircilerden elli kadarı tarafından doldurulmuştu.</p>

  <p class="block7">Nefer’in arabası yaklaşırken onları şen bağırışlarla karşıladılar ve geçmeleri için ikiye ayrıldılar. Düzlüğün tepesi yassı ve pürüzsüzdü. Bu açıklığın orta yerinde de güreşçiler bekliyordu.</p>

  <p class="block7">Her biri, beyaza boyalı taşlarla işaretlenmiş kendi dairesinin içinde duruyordu.</p>

  <p class="block7">Nefer alkış tutarak ve heyecanla gülerek koşan kalabalıkla birlikte onlara doğru ilerledi. Delikanlı, taş halkalara az kala arabayı durdurdu, beklemede olan iki seyis de hemen dizginleri almaya koştular.</p>

  <p class="block7">Nefer arabadan atlarken, "Birer kovadan fazla su içmesinler," diye onları uyardı.</p>

  <p class="block7">Atlara su içmesine izin verilen ilk mola yeriydi burası, ama Nefer hayvanların karnının şişmesini istemiyordu.</p>

  <p class="block7">Nefer'le Meren alelacele deri zırhlarını ve altlarındaki kısa eteklerini sıyırdılar ve güneşin altında anadan doğma çıplak kaldılar, idmanla kusursuzluğa erişmiş diri genç vücutları görünce, kalabalıktan hayranlık mırıltıları yükseldi. Aşağı sınıftan düşük ahlak düzeyli bazı kadınlar da heyecanlarından uludular ve şehvetli hareketlerle oynamaya başladılar.</p>

  <p class="block7">Geçen her saniye şimdi avcıların arabalarını biraz daha yaklaştırıyordu. Nefer dans eden kadınlara bakmadı bile, Meren'le birlikte kendileri için seçilmiş güreşçinin beklediği halkaya doğru ilerlediler. Nefer beyaz taşlarla çizilmiş dairenin dışında durdu ve bunun ortasında duran Urlu Polios'a baktı.</p>

  <p class="block7">Adam öyle olağanüstü iri veya uzun boylu değildi, Nefer'den daha iri ve daha ağır sayılmazdı. Hakemler onları adilane eşleştirmişlerdi. Ancak Polios'un üstünde gereksiz yağın ya da etin katresi yoktu. Kendini dövüşe hazırladığı, vücudunun ter ve yağdan parlamasından, kaslarının da şişmiş ve kanla dolmuş olmasından belliydi.</p>

  <p class="block7">Adamın her yanına sert sıfatı yakıştırabilirdi.</p>

  <p class="block7">Omuzlarının eni beliyle kusursuz orantılı, karnı dümdüz, bacakları uzun ve esnekti. Kollarını göğsünün üstünde çaprazlamış olarak duruyor ve Nefer'e katı ve donuk bir bakışla bakıyordu.</p>

  <p class="block7">Nefer derin bir soluk aldı. Taita'nın uyarıları şimdi söyleniyormuş gibi kulağındaydı. "Sol dizi. Adamın tek zayıf noktası bu."</p>

  <p class="block7">Delikanlının bakışı güreşçinin söz konusu bacağına kaydı, ama Polios'un sol dizi de görünürde sağ dizi kadar güçlüydü. Bir zeytin ağacının gövdesi kadar sert ve yenilmez gözüküyordu.</p>

  <p class="block7">Nefer boğazındaki altından tılsıma dokundu ve taşlarla çevrili daireye adımını attı.</p>

  <p class="block7">Halk uluyor, cıyaklıyor ve bağırıyordu. Polios ellerini dizlerine dayadı, sırtını kamburlaştırdı ve bir yılanınkinden farksız donuk ve acımasız bakışını delikanlının üzerine dikti.</p>

  <p class="block7">Nefer ilk adımı kendisinin atması gerektiğini anlamıştı; Polios'un hiç acelesi yoktu çünkü. Görevi, avcıların arabaları yetişene kadar Nefer'i oyalamaktı. Nefer rakibinin etrafında bir kere döndü, Polios da onunla yüz yüze gelmek için ağır ağır döndü.</p>

  <p class="block7">"Evet," dedi Nefer kendi kendine, "işte belli oldu: sol ayağının ucunu sürüyor."</p>

  <p class="block7">Ama bu o kadar küçük bir kusurdu ki Taita'nın uyarısı olmasa dünyada fark etmezdi.</p>

  <p class="block7">Taita ona, "Eski bir yaranın kalıntısıdır," demişti, "işte!" Böyle diyerek tam yerini işaretlemek için başparmağını Nefer’in dizine bastırmıştı, İhtiyar adam bundan sonra devam etmişti. "Ama sen yine de onu sakın hafife alma. Adam bir katilden farksız, işte bu favori numarası ve bunda hemen hemen karşı gelinemez güçte." Taita bu hareketi de delikanlıya göstermişti.</p>

  <p class="block7">Nefer dairenin öbür yanına döndü ve Polios da onunla birlikte döndü. Nefer şimdi görebiliyordu: adamın dizkapağının altında doğal olmayan bir oyukluk vardı. Bir saniye daha fazla harcamayı göze alamazdı. Onun için arayı kapadı.</p>

  <p class="block7">İkisi de oyunun klasikleşmiş ilk aşamasına geçtiler. Kavrama hareketlerine giriştiler, silkmeyi denediler, tutuş pozisyonlarını değiştirdiler, ağırlık merkezlerini değiştirdiler, rakibin dengesini ölçmeye çalıştılar. Derken Polios öne atıldı ve Nefer’in gardının altına hamle yaptı. Delikanlı her ne kadar böyle bir manevra beklemişse de uzun bir kolun beline sarılmasını önleyemedi. Kendini birdenbire havalandırılmış</p>

  <p class="block7">buldu, ancak ayaklarının ucu yere değiyordu. Polios, delikanlı kollarının arasında olduğu halde fırıldak gibi döndü ve onu arkaya doğru döndürerek denge bulmasını önledi. Derken sağ dizinin üstüne düştü ve Nefer'i de kendisiyle birlikte düşürdü. Öbür ayağı sağlam şekilde yere basıyor, sol baldırı da yere paralel duruyordu. Nefer o bacağın üstüne düştü ve böbreklerinin hizasına darbeyi yedi. Bu toslamanın aslında omurgasını koparması gerekirdi, Nefer neyse ki vuruşu Meren'le defalarca denemişti.</p>

  <p class="block7">Gerilimi karşılaması için sırtını kamburlaştırdı, aynı zamanda da gücünü kesmek için her iki topuğunu da yere çarptı. Omurları son limitine kadar gerildiği için buna rağmen omurgasının çatırdadığını hissetti.</p>

  <p class="block7">Polios üst gövdesinin toplam ağırlığıyla üstüne bindi, ama Nefer sırtının altına uzandı ve Polios'un dizini sağ eliyle hapsetti.</p>

  <p class="block7">Taita deriden bir topu yüzeyinde derin bir iz bırakacak kadar kuvvetle sıktırarak sağ elinin başparmağını sertleştirmesi için Nefer'i saatlerce çalıştırmıştı. Taita bununla da yetinmemişti. Nefer'e bu egzersizleri sürdürtmüş, delikanlı sonunda baş</p>

  <p class="block7">ve işaret parmaklarının arasında bir deniz kabuklusunun kabuğunu çatırdatmayı başarmıştı. Taita bundan sonra ona hasmının dizkapağının altındaki yaranın tam yerini ve orasını parçalamak için uygulayacağı basıncın yönünü göstermişti. Nefer o noktayı buldu ve başparmağını tibianın başıyla oynak dizkapağının arasındaki oyuğun içine bastırdı.</p>

  <p class="block7">Gösterdiği çabadan sağ kolunun her bir kası şişmiş, gözleri de sanki yuvalarından fırlamıştı. Sonra birdenbire başparmağının ucunun altında bir şeyin çöktüğünü hissetti ve son bir çaba daha gösterdi. Başparmağı daha da derine indi, zayıflayan kıkırdakla veter yırtılırken çatırdadı ve patladı, dizkapağı da Nefer'in pençesinde kalkarak yerinden çıktı.</p>

  <p class="block7">Polios haykırdı. Bu öylesine dayanılmaz bir ıstırabı dile getiriyordu ki ringin kenarını dolduran seyirci saflarındaki uğultuyu bastırdı. Güreşçi delikanlıyı salıverdi ve Nefer'i kendisinden uzaklaştırmaya çalıştı, fakat delikanlı yaralı dizkapağını bırakmayarak kendini yana attı. Bebek kadar çaresiz kalan Polios duyduğu acıdan hıçkırmaya başladı.</p>

  <p class="block7">Nefer adamın üstüne bindi ve suratını toprağın içine bastırdı. Sol bacağını Polios'un altına soktu, Polios da karşı koyamadı. Nefer parçalanmış bacağı, topuğu adamın kabaetine değene kadar kıvırdı ve bütün ağırlığıyla bastırdı. Polios bir insan tarafından çıkarıldığına inanılmayacak kadar korkunç bir çığlık kopardı.</p>

  <p class="block7">Nefer, "Teslim ol!" diye emretti, ama Polios duyduğu acıdan konuşamadığı gibi, sanki felce uğramıştı. Hakem koşarak Nefer'in omzuna dokundu ve karşılaşmayı kazandığını ilan etti.</p>

  <p class="block7">Nefer ayağa sıçradı ve Polios'u yerlerde kıvranır ve sayıklar halde bıraktı.</p>

  <p class="block7">Delikanlının zaferinin sürati karşısında şaşkına dönen seyirciler, iki yana çekilerek ona sessizce yol verdiler.</p>

  <p class="block7">Nefer kalabalık içinden birinin, "O bacağın üstünde asla bir daha yürüyemez," dediğini duydu, ama arkasına bakmayarak öbür ringe koştu ve bunun etrafını çeviren adamları iterek kendine yol açtı.</p>

  <p class="block7">Meren'le Timsah Sigassa birbirlerine göğüs göğüse kilitlenmişlerdi. Ringde yerlerde yuvarlanıyor, kâh biri, kâh öteki üste çıkıyordu. Nefer, Meren'in yaralanmış olduğunu bir bakışta fark etti. Sigassa'nın hasta derisi kalın ve kemiksi, acılara karşı duyarsızdı, adam da bunu bir silah gibi kullanarak hasmına sürtünüyor, Meren'in etlerini yırtıyor, göğsüyle kollarındaki sığ yırtıklardan kanın süzülmesine yol açıyordu.</p>

  <p class="block7">Taita onları buna karşı uyarmıştı, ama Sigassa'nın iğrenç kucaklamalarından kurtulmak mümkün değildi, Meren de yenik duruma düşmek üzereydi. Nefer tam zamanında yetişmişti.</p>

  <p class="block7">Kızıl Yol'un kuralları kasten adayların aleyhine işliyordu. Bununla birlikte, bir adayın arkadaşının yardımına gelmesine izin veriliyordu. Ancak onun kendi rakibini yenmesinden sonra. Adaylara verilen tek tuk ödünlerden biriydi bu. Nefer de bundan olabildiğince yararlandı.</p>

  <p class="block7">Nefer ringe girer girmez eğildi ve yerden güvercin yumurtası büyüklüğünde beyaz bir çakıl aldı. Meren'in yardımına koşarken taşı avucunun orta yerine koydu, parmaklarını ve başparmağını onun üzerine kapadı ve taşı o kadar sıkı tuttu ki parmak boğumlan basınçtan beyazlaştı. Yumruğunu bir marangozun çekici kadar etkili bir çekice dönüştürmüştü.</p>

  <p class="block7">Halk bağırarak Timsah'ı uyardı, güreşçi de bir tek hızlı hareketle Meren'i salıverdi ve ayağa kalktı. Başını eğerek Nefer'e saldırdı. Adamın dazlak ve yumrulu kafasının öldürücü bir lobut olduğuna dair Taita onları uyarmıştı. Sigassa daha ilk hamlesiyle Meren'in iki kaburgasını çatlatmıştı, şimdi de aynı şeyi Nefer'e yapmaya hazırlanıyordu.</p>

  <p class="block7">Nefer doğru zamanı iyi hesaplayarak onun yaklaşmasına izin verdi, yere sağlam bastı, sonra sağ yumruğunu, Sigassa'nın çenesinin Taita tarafından kendisine gösterilen yerine çarptı. Sigassa'nın hamlesinin hızıyla ağırlığı, darbenin arkasında Nefer'in omuzlarının toplam gücüyle karşılaştı. Pullu iri kafa arkaya savruldu ve Sigassa'nın bacakları vücudunun altında pelteleşti. Fakat hamlesi onu ileri götürmeyi sürdürdüğünden işaret taşlarının üstüne boylu boyunca serildi.</p>

  <p class="block7">Çıplak bir yumruğun silah olarak kullanıldığını kalabalık içinde hiç kimse o vakte kadar görmemişti. Sigassa tamamen hareketsiz olarak yattığından Nefer bile sonuca şaşırmıştı. Delikanlı bir saniyenin içinde kendini toparladı ve, "Sigassa ringi terk etti.</p>

  <p class="block7">Kaybetmiş sayılır!" diye hakeme bağırdı.</p>

  <p class="block7">Hakem de bağırarak bunu doğruladı. "Nefer Seti bu karşılaşmayı kazandı.</p>

  <p class="block7">Sigassa kaybeden taraf. Yoluna devam edebilirsin, Nefer Seti!"</p>

  <p class="block7">Nefer, Meren'e koştu ve onu ayağa kaldırdı. "Yaralandın mı?"</p>

  <p class="block7">Meren, "Kaburgalarım!" diye soludu. "Hayvan herif boğadan farksız tasladı."</p>

  <p class="block7">'Yola devam etmeliyiz."</p>

  <p class="block7">"Tabii." Meren toparlandı ve omuzlarını doğrulttu. Duyduğu acıdan yüzü külden farksızdı. "Önemi yok." Ama arabaya koşarken delikanlı göğsünün yanını tutuyordu.</p>

  <p class="block7">Attıkları etekleri alelacele üstlerine geçirdiler.</p>

  <p class="block7">"Bu fazla uzun sürdü. Vakit kaybediyoruz." Delikanlılar arabaya atlarken ikisi de tepelerin düzlük yamacının aşağısındaki ovada dizili harbe hedeflerine baktılar.</p>

  <p class="block7">Meren, "işte oradalar," diye homurdandı. Güneş ışığında hayal gibi gözüken toz bulutunu gördüler. Avcıların arabaları havada asılı tozların altında hâlâ koyu renkli beneklere benziyorlardı, ama delikanlıların gözlerinin önünde giderek büyümekteydiler.</p>

  <p class="block7">Söyleyecek bir şey yoktu. Avcılar güreşçiler tarafından sınanmayacaklardı. Taş çemberlerinin yanından dörtnala geçeceklerdi.</p>
</body>
</html>
