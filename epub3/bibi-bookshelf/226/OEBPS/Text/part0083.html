<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Taita, Nefer'le Meren'i çöle</span> götürdü. Acımasız olduğu kadar güzel bölgede üç gün yolculuk ettiler. Taita iki gence kayanın içindeki bir yarıktan siyah sıvının yüzeye sızdığı gizli vadiyi gösterdi. Thane'ye yaptıkları gece baskınında çakalların kürkünü tutuşturmak için kullandıkları katransı, yoğun sıvıydı bu.</p>

  <p class="block7">Beraberlerinde getirdikleri kil çömlekleri bu sıvıyla doldurdular ve Gallala'ya döndüler. Taita kara sıvıyı rafine etti ve parmakların arasında ince bir ipek gibi kayganlaşana kadar hafif bir ateşte kaynattı. "Tekerlek poyralarını inceltilmiş domuz yağından ya da başka bir maddeden daha akıcı ve uzun süreli olarak yağlayacak. Bu sana bine karşı elli adımlık bir avantaj sağlayacaktır. Bu ise başarıyla başarısızlık, hatta hayatla ölüm arasındaki farktır belki."</p>

  <p class="block7">Nefer Kızıl Yol'da saltanat arabasını koşturmaya niyetleniyordu, ama Taita,</p>

  <p class="block7">"Gerçekten altından bir sandukada mı yarışmak istiyorsun?" diye sordu.</p>

  <p class="block7">"Altın varak sadece iki tael ağırlığında. Sen kendin tartmıştın."</p>

  <p class="block7">"Kızıl Yol'da bu iki tael iki yüzden farksız olacaktır."</p>

  <p class="block7">Taita kumların içinden çıkardıkları yüz beş arabanın her birini inceledi, içinden on tanesini seçti ve parçalarına ayırdı. Şasiyi tarttı ve aracın ek yerlerinin kuvvetini sınadı. Tekerlekleri poyralarının etrafında döndürdü ve rotasyonlarındaki en küçük yalpalamayı gözleriyle ölçtü. Sonunda kesin seçimini yaptı.</p>

  <p class="block7">Seçilmiş araçtaki poyra montajını değiştirdi, öyle ki tekerlekler bir tek çekiç darbesiyle çıkarılabilecek bir tek tunçtan çiviyle tutturulacaktı. Arabanın montajını yaparken ön korkuluğuyla yan panellerini attı, böylece arabayı gereksiz tüm ağırlıklardan arındırdı. Biniciler somunlarla panellerin yokluğunda en arızalı zeminlerden geçerken kendi dengelerine ve taban levhasına tutturulmuş bir tek ip ilmeğine güvenmek zorunda olacaklardı. Taita sonunda tekerlek poyralarını çöl kaynağından elde edilmiş siyah yağla cilaladı.</p>

  <p class="block7">Taita'nın kontrolü altında koşum takımını santim santim incelediler. Mintaka, Merykara ve hizmetçiler de gece geç saatlere kadar oturarak ek yerleriyle kenarlara çift dikiş attılar.</p>

  <p class="block7">Sonra taşıyacakları silahları seçtiler. Kargılarla okları en küçük bir kusurlarını yakalamak için avuç aralarında yuvarladılar, Taita'nın dizaynını yaptığı özel bir denge tahtasına astılar ve kusursuz olana kadar başlarıyla saplarına birer kurşun boncuk eklediler. Hedeflere saplanmaları ve tutunmaları için de uçları sivrilttiler.</p>

  <p class="block7">Sandaletlerinin köselelerini yenilediler ve bronz kelepçelerini çivi gibi sivrilttiler. Ön kollarını kirişlerden ve harbe kayışlarından korumak için yeni deri kolluklar diktiler.</p>

  <p class="block7">Bronz bıçaklar genelde savaş sırasında kırıldığı için adam başına üçer kılıç seçtiler.</p>

  <p class="block7">Kesici yerlerini bilediler ve onlarla kollarının kıllarını tıraş edecekmiş gibi toz halindeki sünger taşıyla cilaladılar.</p>

  <p class="block7">Bellerine sarılı birer kemer gibi taşınmak üzere yedek kirişler tütsülediler ve büktüler. Dov'la Krus'un çekecekleri yükü azaltmak için yolda deri miğferlerle deri yelekler dışında zırh takmayacaklardı. Hazırlıklarından başkalarının haberinin olmaması için atölyenin kapalı kapılarının arkasında çalışıyorlardı Fakat en önemlisi, bol bol talim ve egzersiz yaptılar, kuvvetlerini ve enerjilerini artırdılar, ayrıca atlarının onlara güvenini perçinlediler.</p>

  <p class="block7">Fakat ateş Dov'la Krus için en büyük sınav olacaktı. Odun demetlen ve kuru saman yığınları istifleyerek çölde kendi ateşlerini yaktılar. Atlara alevleri gösterdiler ve dumanı koklattılar, sonra da gözlerini bağladılar. Krus önce korkudan direndi ve kişnediyse de sonunda sırtındaki adama güvenerek gözleri kapalı olarak koşmaya çalıştı, hatta çatırdayan alevlerin yelesini alazlatacak kadar yakınından geçti.</p>

  <p class="block7">Mintaka'yla Merykara bekleme günlerinde yenilenmiş Hathor Tapınağı'nda uzun saatler geçirerek erkekleri için kurbanlar kestirdiler ve tanrıçanın koruması ve yardımı için dualar ettiler.</p>
</body>
</html>
