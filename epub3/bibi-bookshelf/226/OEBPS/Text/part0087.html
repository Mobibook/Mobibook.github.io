<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Taita sabahleyin Nefer'i uyandırmaya</span> geldi. Onu, bir koluyla yüzünü örtmüş durumda uyurken buldu. Nefer, Taita'nın dokunuşuyla uyandı, doğruldu, gerindi ve esnedi. Mintaka'nın eseri olan uzun saç örgüsü sırtından aşağılara sarkıyordu.</p>

  <p class="block7">Taita'ya bakarken bakışları sertleşti. Başlayan günün neler hazırladığını birden anımsamıştı.</p>

  <p class="block7">Nefer bir kâse ekşi süt içip bir avuç dolusu incir yerken Taita pencereye yürüyüp kuyuların yukarısında diktikleri genç palmiye korusuna bakışını çevirdi. Ağaçların üst dallarının sallandığını ve esintiye yenik düşmüş gibi başlarını eğdiklerini görebiliyordu. Hepsi sakin bir gün olması için dua etmişlerdi, oysa esinti beraberinde başarısızlık tehdidini getiriyordu. Nefer şimdi esintiye karşı gelmek için büyük savaş yayına her zamankinden fazla güvenmek zorunda kalacaktı.</p>

  <p class="block7">Taita kuruntularından Nefer'e söz etmedi. Bunun yerine dönüp caddenin alt yanına gözlerini dikti. Güneş daha doğmamıştı, öyleyken Gallala halkının yarısı kent kapılarından dışarı akıyordu sanki.</p>

  <p class="block7">Nefer'e, "Parkur boyunca avantajlı konumlar yakalamaya ve yarışmanın mümkün olduğu kadar fazlasını görmeye çalışacaklar," dedi. "Katılımcılarla yargıçlardan başka hiç kimsenin ata binme izni yok. Diğerleri avı yaya olarak izlemek zorunda. Bazıları, harbeyle güreşi seyrettikten sonra tepelerin arasından geçerek kılıç oyununu yakından izlemenin mümkün olduğunu söylüyorlar. Daha az hızlı olanlar Kartal Tepesi'nin doruğuna tırmanıp aşağılarındaki uçurumun aşılmasını seyredecekler, sonra sonu görmek için buraya geri koşacaklar."</p>

  <p class="block7">Kent bir yandan boşalırken yüzlerce meraklı da olayın başını seyretmeyi yeğleyerek forum'a dolmuşlardı. Başkaları meydanın yukarılarına tırmanmış ve duvarlarla balkonlara tünemişti. Saatin o kadar erken olmasına rağmen ortada heyecanlı bir bayram havası esiyordu. Duvarların üstüne çıkmış olanlardan bazıları yanlarında kahvaltılarını getirmişlerdi, kemikleri kemiriyorlar, yemek ar tıkları aşağıdakilerin üstüne dökülüyordu. Başkaları bahislerini Aartla'yla yazıcılarına sesleniyorlardı. Aartla ise Nefer'le Meren'in kanyonu aşacaklarını kabul etmekle beraber, kılıç ustalarını aşacaklarının aleyhinde ikiye karşı bir, avcılar tarafından yakalanmadan yarışı bitireceklerinin aleyhinde ise dörde karşı bir gibi oranlarla para vaat ediyordu.</p>

  <p class="block7">Güneş duvarların yukarısına yükselirken avcıların on arabası forum'da sıralandılar.</p>

  <p class="block7">Gonglar vuruluyor, davullar çalıyor, sistrum çıngırdıyor, kadınlar cıyaklıyor ve çiçekler fırlatıyor, çocuklar da etraflarında dans ediyordu, ama başlangıç çizgisinin başına dizilirken araba sürücüleri sert ve tetikteydi.</p>

  <p class="block7">Şimdi herkes gergin bir bekleyiş içindeydi. Derken atlıların hatlarından giderek yaklaşan alkış sesleri gelmeye başladı. Çok geçmeden adayların gereksiz bölümlerinden arınmış arabası bir "Bakher!" patlaması arasında forum'un ağzındaki aşınmış kolonların arasından geçti.</p>

  <p class="block7">Dov'la Krus postları güneşin ilk ışıklarının altında cilalı bir metal gibi ışıldayana kadar tımarı edilmişlerdi. Yeleleri örülmüş, perçemlerine renkli kurdeleler geçirilmiş, kuyrukları bükülüp bağlanmıştı.</p>

  <p class="block7">Nefer'le Mererç yalnızca deriden hafif zırhlar giymişlerdi, bedenleri de güreş için yağlanmıştı. Arabanın sahanlığından inerek elleri kılıçlarının kabzasının üstünde olduğu halde dizlerinin üstüne düştüler. Taita gelerek tepelerinde durdu. Horus'la Kızıl Tanrı'ya dua etti, kutsanmaları ve korunmaları için yalvardı. Sonunda kendi boynundan bir tılsımı çekip çıkararak Nefer'in eğik başının üzerinden geçirdi. , Cisim göğsüne sarkınca Nefer önüne baktı ve o cisimden vücuduna garip bir güç akımı olmuş gibi bir şokun etkisiyle titredi.</p>

  <p class="block7">Cisim, Lostris'in altından tılsımıydı, Taita dışında hiç kimsenin dokunmadığı büyükannesinin madalyonu.</p>

  <p class="block7">Derken tarikatın üçüncü mertebesinin kırmızı pelerinini kuş niş Hilto forum'un ortasındaki taş platformun üstüne çıktı.</p>

  <p class="block7">Kuralları yüksek sesle okudu. Okuması sona erince ciddi bir sesle sordu: "Kızıl Yol tarikatının kurallarını anlıyor ve onlara bağlı kalmayı kabul ediyor musunuz?"</p>

  <p class="block7">Nefer, "Kızıl Tanrı adına kabul ediyorum!" diye bildirdi.</p>

  <p class="block7">Hilto, "Saç örgülerini kim kesecek?" diye sorunca Mintaka'yla Merykara yere diz çökmüş savaşçıların arkasına geçtiler. Bir gece öncesini uykusuz geçirdiği için Mintaka'nın gözlerinin altında mor gölgeler dikkati çekiyordu. Kızların ikisi de solgun ve duydukları endişeden gergindiler. Nefer'le Meren başlarını eğdiler. Kadınlar da örgüleri sevgi dolu bir hareketle kaldırarak doğradılar. Onları Hilto'ya uzattılar, savaşçı da örgüleri adayların arabasının iki yanındaki flama sırıklarının ucuna bağladı. Bunlar avcıların kapmak isteyecekleri, Nefer'le Meren'in ise hayatları pahasına korumak zorunda oldukları ganimetlerdi.</p>

  <p class="block7">Hilto, "Arabanıza binin!" diye emretti, Nefer'le Meren de sahanlığa tırmandılar.</p>

  <p class="block7">Nefer dizginleri ellerine aldı. Dov'la Krus boyunlarını kabarttılar, toynaklarını yere çarptılar ve bir tek tekerlek dönüşü kadar gerilediler.</p>

  <p class="block7">Hilto, "Kuşları getirin!" diye emretti.</p>

  <p class="block7">Terbiyeciler ortaya çıktılar. Her birinin koltuğunun altında bir dövüş horozu vardı.</p>

  <p class="block7">Her iki kuşun ibikleri kesildiğinden kafaları sürüngensi bir görünüm almıştı. Et veya deri çıkıntılarının kesilmesiyle düşman kuşa tutamaç bırakılmaması amaçlanıyordu.</p>

  <p class="block7">Güneş tüylerinin üstünde suya dökülmüş yağın yanardönerliğiyle ışıldıyordu.</p>

  <p class="block7">Kalabalık forum'a acı veren gergin bir sessizlik çöktü. Terbiyeciler kumla kaplı çukurda karşılıklı diz çöktüler ve kuşlarını önlerinde tuttular. Kuşların ayaklarına yapay mahmuzlar bağlı değildi; uzun metal çiviler ölümü hızlandırır ve garantilerdi, fakat doğal mahmuzları sivriltilmiş ve cilalanmıştı. '</p>

  <p class="block7">Hilto, "Hayvanlarınızı birbirine saldırtın!" diye seslenince, terbiyeciler, kuşları, birbirlerine dokunmalarına izin vermeyecek şekilde birbirlerinin burnuna soktular, iki horozun gözleri kötü kötü parlıyordu, başlan şişmeye başladı. Başlarıyla boyunlarının çıplak derisi öfkeli bir koyu kırmızıya dönüştü. Kanatlarını çırpıyor, uçup birbirlerine saldırmak için terbiyecilerinin elinden kurtulmaya çalışıyorlardı.</p>

  <p class="block7">Hilto kınından çektiği kılıcıyla forum'un karşı tarafındaki Gallala'nın koruyucu tanrısı Bes'in tapınağının harap damını işaret etti.'Orada mavi bir flama sıcak esintide hafif hafif saklıyordu. "Adaylar kuşlar salıverildiği zaman harekete hazır duruma geçecekler. Kuşlardan biri öldürüldüğü zaman flama' indirilecek ve yarış işte o zaman başlayacak. Kuşların ne kadar zaman hayatta kalacaklarını ve yarışa kadarki ara sürenin uzunluğunu sonsuz zekâ ve sağgörüsüyle Kızıl Tanrı saptayacak. Şimdi hazır olun."</p>

  <p class="block7">Bütün gözler, hatta Nefer'le Meren'inkiler dahi birbirlerine meydan okuyan horozlara çevrildi. Hilto kılıcını kaldırdı. Kuşların tüyleri dikilmişti, çılgınca bir öfkeyle birbirlerini paralamaya hazırlanıyorlardı.</p>

  <p class="block7">Hilto, "Şimdi!" diye bağırınca terbiyeciler anında horqzlari serbest bıraktılar.</p>

  <p class="block7">Kumun üstünde alacalı bulacalı kanatlarını çırparak uçarcasına koştular, pençeleri ve mahmuzlarıyla saldırıya geçtiler.</p>

  <p class="block7">Nefer, "Ha, Döv! Ha, Krus!" diye bağırınca atlar toynaklarının altından çakılları ve kumları savurarak ileri atıldılar. Kalabalığın içinden güçlü bir bağırış yükseldi, araba da forum'un etrafını bir kez döndükten sonra açık caddeye yöneldi. Araba kent kapılarından çıkıp tepelere giden patikaya sapınca halkın bağırışları giderek uzaklaşmaya başladı. Patika, çölden esen sabah rüzgârıyla dalgalanan keten bayraklarla iki yüzer adımlık aralıklarla işaretlenmişti. Meren Nefer'e, "Bayrakları sağında tut!" diye hatırlattı. Bayraklardan birini yanlış yandan geçtikleri takdirde hakemler aynı yolu doğru olarak baştan kat etmeleri için onları geriye yollardı.</p>

  <p class="block7">Atları kollayarak dikleşen yokuşu onlara yürüyüş adımlarıyla tırmandırırken Nefer bayrakları ve tozu gözleyerek rüzgârın kuvvetini ve yönünü hesaplıyordu. Esinti batıdan sert ve sıcak esiyor, arkalarındaki toz bulutunu dört bir yana dağıtıyordu. Bu olabilecek en kötü rüzgârdı. Atların kuvvetini tüketeceği gibi, harbe ve yay sınavına sıra gelince menzili şaşırtacaktı. Delikanlı bu düşünceyi arka plana iterek dikkatini önce tepelere tırmanış üzerinde yoğunlaştırdı.</p>

  <p class="block7">Yokuş sert şekilde yukarıya meyledince Nefer’in komutu üzerine arabadan atladılar ve yükü hafifletmek için atların yanında koşmaya başladılar. Dov'la Krus o kadar hızlı tırmanıyorlardı ki iki genç onlara yetişmek için koşum takımlarına asılmak zorunda kaldılar. Doruğa vardıklarında Nefer onları durdurdu ve kendi kalbinin üç yüz atışı kadar bir süre dinlenmelerine olanak verdi.</p>

  <p class="block7">Geriye kent duvarlarına bakınca uğultuyu uzaklardaki bir dalganın bir mercan rifine çarpışına benzetti. Kalabalığın, kuşların her saldırısına eşlik eden horoz dövüşünün özgün sesiydi bu. Fakat Beş Tapınağı'nın dökülen damında bayrak hâlâ dalgalandığına göre dövüş hâlâ sürüyordu. Nefer kente arkasını döndü ve engebesiz ovanın öbür ucuna bakışını dikti. Harbe hattını görebiliyordu, iki yüzer adım aralıklarla dizilmiş beş tane hedef vardı. Onlara paralel uzanan dikenli çalılardan alçak bir çit arabaları elli adımlık bir menzilde tutacaktı.</p>

  <p class="block7">Nefer arabanın sahanlığına sıçrayarak, "Yürüyün!" diye bağırdı. Atlar da ileriye doğru yürüyüşe geçtiler. Delikanlı arkasına baktığında Beş kulesindeki mavi bayrak hâlâ dalgalanıyordu.</p>

  <p class="block7">Hedef çizgisine doğru hızlanırlarken Nefer kayışı bileğine sardı ve kendine çekidüzen verdi. Harbenin elinden kurtulup dıştaki sarı çemberi atlamasını ve dosdoğru içteki kırmızı daireye doğru uçuşunu hayalinde canlandırıyordu. Rüzgârın flamaları dalgalandırışını gördü.</p>

  <p class="block7">Şabako'nun hedef sırasının ortasındaki alçak bir yükseltide durduğunu görüyordu, içteki daireye bir isabet için kırmızı flamayı, başarısız bir atış için ise sarı flamayı gösterecekti. Beş harbe taşıyorlardı ve sadece bir sarı flamaya göz yumulacaktı. ilk atışın başarısız olması halinde geri dönüp harbeyi saplandığı yerden almak, sonra dört kırmızı başarana kadar koşmak zorundaydılar.</p>

  <p class="block7">Nefer dizginleri Meren'in eline verdi, arkadaşı da Nefer'e atış için en avantajlı konumu sağlamak için arabayı çite yaklaştırabileceği kadar yaklaştırdı, ilk hedef çok çabuk belirdi. Nefer de hemen hazırlandı.</p>

  <p class="block7">"Nil!" Nefer komutu verdi. Dov'la Krus anında yürüyüşlerini olağanüstü güzellikteki kayma hareketine dönüştürdüler. Araba altında denge buldu, Nefer de bacaklarıyla harekete uyum sağlayarak harbeyi fırlattı. Harbe elinden kurtulduğu andan itibaren içinde hiçbir kuşku kalmadı. Bileğindeki kayışın harbenin hızını artıracağını ayrıca rüzgârı da hesaba katmıştı. Harbe rüzgârın içinden geçerek elli adımlık mesafeyi aştı ve dosdoğru kırmızı dairenin kalbine saplandı. Nefer, Şabako'nun, isabeti doğrulayan kırmızı flamayı salladığını gördü. Bunun üzerine kutunun içinden ikinci bir harbeyi kaptı ve kayışı bileğine sardı. Hemen hemen tanrısal bir güven duyuyordu. Bundan sonraki dört harbenin de ilki gibi tam olarak hedefi bulacağına emindi, ikinci hedefin yaklaştığını gördü ve atışını yaptı. Bayrağı gözlemesine bile hacet kalmadı, Meren yanında, "Bakher, kardeşim!" diye bağırmıştı. Nefer hemen üçüncü atışa hazırlandı.</p>

  <p class="block7">Çok yakından uçar gibi geçiyorlardı, dikenli çit de sanki bir sisin içinde kaybolmuştu. Nefer doğrulup sağ kolunu atış için ileri fırlattı, ancak arabanın tekerleği tam o sırada çite dokundu, araba da şiddetli bir dönüş yaptı. Bir an için devrilmenin eşiğine geldi. Atlar birlikte ağırlıklarını vererek arabayı doğrulttularsa da harbe yola çıkmıştı bile. Nefer büyük bir umutsuzluk içinde onun hedefin açığından geçtiğini gördü. Sarı flama yukarı kalktı.</p>

  <p class="block7">Meren, "Suç benim," diye dişlerini gıcırdattı. "Fazla yakından geçtim."</p>

  <p class="block7">Nefer, "Bu sefer çok dikkatli ol. iki kırmızıya daha ihtiyacımız var," diye onu sert bir sesle uyardı.</p>

  <p class="block7">Dördüncü hedef yaklaştı ama Nefer altında değişmiş olan hareketi fark etmedi.</p>

  <p class="block7">Krus yanlış ayağı öne atmış, çitle çarpışmak dengesini bozmuştu.</p>

  <p class="block7">Meren, "Ho, Krus!" diye seslenerek dizginlerin dokunuşuyla atı dengeye getirmeye çalıştı. Tam o sırada Döv ona doğru hafifçe eğildi, Krus da onun ritmini hissederek tam dördüncü hedefin hizasına gelirlerken adımlarını kısrağınkilere uydurdu.</p>

  <p class="block7">Nefer harbeyi fırlattı, Meren de yanında, "Kırmızı!" diye bağırdı. "Kusursuz bir isabet! Basardın!"</p>

  <p class="block7">Nefer, "Daha değil," diyerek kutunun içinden sonuncu harbeyi kaptı. "Bir atış daha var."</p>

  <p class="block7">Sonuncu hedefe hızla yaklaştılar. Adamlar çekilmiş yaylar kadar gergindiler, bütün kasları sertleşmiş, sinirleri koparcasına gerilmişti. Krus bunu sezdi, Meren'in sağ elindeki dizginlerden hissetti. Hedefin yaklaştığını sağ gözüyj le gördü, Nefer'in atışını yapacağı anı bildi ve içgüdüsel olarak eski kötü huyuna kapılarak adımını değiştirdi.</p>

  <p class="block7">Nefer tam atışını yaptığı sırada araba sarsıldı. Nefer buna rağmen isabet kaydedebilirdi, ama rüzgâr işini bozdu. Sıcak bir hava akımı üzerlerine boşandı; flama direklerinin üstündeki saç örgülerini hoplatacak kadar kuvvetli bir esintiydi, bu. Harbe biraz yana kaçmıştı, rüzgâr bu hatayı daha da şiddetlendirdi. Harbe sağa kaydı, kırmızı dairenin iki parmak kadar dışında kaldı ve dış halkaya vınlayarak saplandı.</p>

  <p class="block7">Şabako siyah flamayı başının yukarısına kaldırarak iki yana salladı, kumaş katları gürültüyle sakladılar. Başarısızlığın işaretiydi bu.</p>

  <p class="block7">İlk turları geçersiz sayılıyordu. Harbeleri toplayıp yeniden denemek zorundaydılar.</p>

  <p class="block7">Nefer dudağını ısırarak dizginleri Meren'in ellerinden hızla çekti ve dikenli çitin ucundan sert bir dönüş yaptı. Başlangıç noktasına dönüyorlardı. Delikanlı atları tüm güçlerini harcamaya zorladı artık onları kayırmanın sırası değildi. Nefer’in bildiği kadarıyla dövüş horozlarından biri şimdiye kadar ölmüştü, on araba da ava başlamıştı bile.</p>

  <p class="block7">Hedef sırası boyunca başlangıç noktasına doğru hızla geçtiler, o kadar yakından geçiyorlardı ki Meren arabayı tamamen durdurmadan harbeleri samanla doldurulmuş vücutlardan birer birer toplayabildi. Tam bir karavana yapan dördüncü harbe yerde yatıyordu, ama kayalık zemine saplanmanın kargının sapını kırıp ikiye böldüğünü Nefer uzaktan bile görebildi. Dört kırmızı bayrağı başarmak için sadece dört harbeleri kalmış demekti. Bir tek hata burada kalmalarını gerektirecek, seçme on savaşçıya karşı iki kişi karşı koymak zorunda kalacaklardı: sonuçta ya teslim olacak ya da ölesiye dövüşeceklerdi.</p>

  <p class="block7">Kutuda yalnız dört harbeyle sıranın başına vardılar, Nefer burada arabayı durdurup yere atladı. Krus'un başına koşarak atın alnını okşadı ve, "Komutlarımı aynen yerine getir, canım. Sakın umutlarımı bir daha boşa çıkarma," diye fısıldadı.</p>

  <p class="block7">Ta uzaklarda alkışlar koptu ve şen bağırışlar kulağa gelmeye başladı. Bu kez sesler hafifleyip kaybolmadılar.</p>

  <p class="block7">Meren, "Kuşlardan biri öldü!" diye bağırdı. "Av başladı demektir."</p>

  <p class="block7">Nefer bunun doğru olduğunu biliyordu. Horozlardan biri yenik düşmüştü, avcılar da artık onları kovalamakta serbesttiler. Nefer'le Meren başlangıçtaki avantajlarını kaybetmişlerdi. Avcıların arabalarının harbe sınavından geçmeleri gerekmeyecekti.</p>

  <p class="block7">Hedef sırasının yanından durmadan geçeceklerdi. Bu kez dört kırmızı bayrağı kaldırtmayı başarsalar bile, Nefer'le Meren'in ilersinde güreşçiler beklemedeydiler.</p>

  <p class="softbreak"> </p>
</body>
</html>
