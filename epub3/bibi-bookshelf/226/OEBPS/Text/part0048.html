<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Avaris'in güneyine düşen bir</span> günlük yoldaki minik Thane garnizonu ve binek değiştirme durağına varmaları on beş günlük zorlu bir yolculuğu gerektirdi. Yol üstünde dört kere atlarını değiştirmişlerdi... uğradıkları askeri garni zon ve kamplarda bitkin düşmüş atlarını yenilemek ve yiyecekleriyle donanımlarını tazelemek için Naja'nın Taita'ya verdiği resmi istem belgesinden yararlanmışlardı.</p>

  <p class="block7">Cebel Nagara'dan ayrıldıklarından beri planlarını defalarca gözden geçirmişlerdi.</p>

  <p class="block7">Hasımlarının Firavun Trok Uruk olduğunun farkındaydılar. Garnizonlarda görüştükleri subaylar, Trok'un emrinde eğitimli ve tam donanımlı yirmi yedi alay ve üç bine yakın savaş arabası bulunduğunu tahmin ediyorlardı. Bu kalabalığa karşı onların elinde sadece yılların hizmetinin izlerini taşıyan, arka tekerleği en uygunsuz zamanda fırlamak üzere olan; kasası iplerle ve deri kayışlarla tutturulmuş bir tek araba vardı.</p>

  <p class="block7">Zaten sadece dört kişiydiler: Nefer'le Meren, Hilto ve Bay. Ama bir de Taita vardı tabii.</p>

  <p class="block7">Hilto, "Büyücü en az yirmi yedi alaya bedel," diye belirtti. "Bu durumda Trok'la eşit güçteyiz."</p>

  <p class="block7">Hilto Thane'deki karargâhın başındaki yüzbaşıyı tanıyordu: Sokko adında saçları kırlaşmış ve yara izleri içindeki yaşlı bir savaşçıydı. Yıllar önce Kızıl Yolu birlikte kat etmişlerdi. Birlikte savaşmışlar, alem yapmışlar, kadınlarla yatmışlardı. Bir saat süreyle oturup eskileri yad ettikten ve bir kâse ekşi birayı paylaştıktan sonra Hilto yüzbaşıya resmi istem belgesini uzattı. Sokko belgeyi baş aşağı tutarak kurnaz bir tavır takındı.</p>

  <p class="block7">Hilto damgaya parmağını bastı. "Firavun'un mührüne baksana."</p>

  <p class="block7">"Benim tanıdığım Hilto'ysan, ki seni tanıdığıma Horus şahidimdir, o güzel resmi sen çizmişsindir." Sokko belgeyi Hilto'ya geri verdi. "Nelere ihtiyacın var seni yaşlı serseri?"</p>

  <p class="block7">Ahırdaki birkaç yüz başlık sürüden taze atlar seçtiler, Taita daha sonra Avaris'teki imalatçılar tarafından yollanmış olan arabaları gözden geçirdi ve içlerinden üç tanesini beğendi. Arkasından taze atları eyerlediler.</p>

  <p class="block7">Thane'den ayrılırlarken Taita eski arabayı sürüyordu. Meren, Hilto ve Nefer birer araba sürüyorlar, Bay ise yirmi yedek atla kafilenin sonunu oluşturuyordu. Doğrudan Avaris yönünü tutturmamışlar, dolambaçlı bir yola saparak kentin doğusuna yönelmişlerdi.</p>

  <p class="block7">Çölün kıyısında Bedevilerle Doğu'ya giden ya da oradan dönen ticaret kervanları tarafından kullanılan küçük bir vaha vardı.</p>

  <p class="block7">Ötekiler Thane'den getirdikleri samanlarla yemi eski arabaya boşaltırken, atları bağlayıp yeni arabaların tekerlek poyralarını yağlarken Taita yakınlarda mola vermiş</p>

  <p class="block7">kervanın Asurlu başıyla pazarlık yapmaya gitti. Bir kucak dolusu kirli, yırtık pırtık giysi ve uzaktaki denizin kıyısında dokunmuş yirmi yünlü halı satın aldı. Halılar işçilik ve malzeme bakımından düşük kaliteliydi, ama Taita onlar için fazlasıyla yüksek bir bedel ödemek zorunda kaldı. Halıları arabaya yüklerlerken, "O Asurlu maymun haydudun teki," diye homurdandı.</p>

  <p class="block7">"Onları ne yapacağız?" Nefer halılara niçin ihtiyaç olduğunu bilmek istedi, ama Taita sorusunu duymamış gibi davrandı.</p>

  <p class="block7">Taita o gece gümüş renkli saçlarını mimoza kabuğunun özüyle boyadı, saç renginin değişmesi onu da şaşılacak derecede değiştirmişti. Sabahın erken saatlerinde Bay'ı at sürüsünün ve arabaların başında bırakarak eski harap arabaya bindiler ve tozlu halı kümesinin üstüne oturarak batıya Avaris'e doğru yola çıktılar. Üstlerine Taita'nın edindiği eskileri giymişlerdi. Taita uzun bir entari giymiş, beline geniş bir kuşak geçirmişti, yüzünün alt yarısı da Kalde'nin Ur kenti halkından biri gibi örtülüydü. Koyu renge boyalı saçlarıyla Büyücü olduğunun anlaşılması olanaksızdı.</p>

  <p class="block7">Kuzeyin başkentine vardıklarında vakit akşam olmuştu. Duvarların dışında birkaç bin kişilik yerleşik bir kamp vardı. Bu insanlar çoğunlukla dilencilerden, gezici çalgıcılardan, yabancı tacirlerden ve başka ipsiz sapsız kişilerden oluşuyordu.</p>

  <p class="block7">Taita'yla delikanlı onların arasına katıldılar, ertesi sabah erken saatte de Meren'i arabanın başında bekçi olarak bıraktıktan sonra güneş doğarken kentin kapılarının açılmasını bekleyen kalabalığa katılmaya gittiler.</p>

  <p class="block7">Şehrin muhafızlarını aşmalarından sonra Hilto eski mahallenin daracık sokaklarındaki meyhanelerle genelevleri dolaşmaya gitti. Oralarda eski dostlarından ve silah arkadaşlarından bazılarını bulup son haberleri onlardan almayı umuyordu. Taita, Nefer'i yanına aldı ve uyanmakta olan kentin kalabalık sokaklarında kendilerine yol açarak saray kapılarına gittiler. Burada dilencilere, satıcılara ve bir şeyler istemeye gelmiş olanlara katıldılar. Taita saraya girmek için herhangi bir girişimde bulunmadı, bunun yerine etraflarındakilerin gevezeliklerini dinleyerek ve öbür aylak kişilerle dedikodu ederek sabahı geçirdiler.</p>

  <p class="block7">Taita sonunda kendini Nintura adıyla tanıtan ve kendisiyle aynı biçimde giyinmiş olan Babilli bir tüccarla konuşmaya daldı. Taita Akat dilini doğma büyüme bir Mezopotamyalı gibi konuşuyordu, o nedenle bu kıyafeti seçmişti, ikisi, Habeşistan'dan ithal edilmiş en kaliteli ve ender tanelerin kavrulmasıyla elde edilmiş bir kap kahveyi paylaştılar. Taita mallarını Trok'un yeni eşine göstermek için on gündür sarayın dışında oyalanan Nintura'ya tüm kurnazlığını kullanarak sevimli gözükmeye çalışmıştı. Nintura kraliçenin yanına alınmak için saray vezirine gerekli olan korkunç bahşişi ödemişti bile, ama sırada ondan önce daha birçokları vardı.</p>

  <p class="block7">"Genç karısının Trok'a çok kötü davrandığını söylüyorlar. Adamı kesinlikle yatağına kabul etmiyormuş." Nintura kıkırdadı. "Trok tıpkı kızışmış bir erkek geyik gibi genç karısı için deli oluyormuş, ama kraliçe bacak bacak üstüne atıyor ve odasının kapısını kilitli tutuyormuş. Trok pahalı armağanlarla genç kadının gönlünü yapmaya çalışıyormuş. Ondan hiçbir şeyi esirgemediği söyleniyor. Kraliçe de kendisine gösterilen her şeyi satın alıyor ve sırf adama inat olsun diye o mallan Trok'un ödediği paranın küçük bir kısmına tekrar satıyor, kazancı da kentin yoksullarına dağıtıyormuş." Babilli dizine bir şaplak indirerek çıngıraklı bir kahkaha attı. "Kadının aynı şeyleri tekrar tekrar satın aldığını, Trok'un da gık demeden paraları ödediğini söylüyorlar."</p>

  <p class="block7">Taita, "Trok nerede?" diye sordu.</p>

  <p class="block7">Nintura, "Güneyde bir yerde savaşta," diye yanıt verdi. "Ayaklanmaları bastırıyor, fakat arkasını döner dönmez her şey yeniden alevleniyor."</p>

  <p class="block7">"Bu Kraliçe Mintaka'nın huzuruna kabul edilmem için kime başvurmam gerekir?"</p>

  <p class="block7">"Saray vezirine. Adı Soleth. Para delisi şişko hadımın biridir." Nintura, Taita'nın bedensel durumunu kavrayamamıştı.</p>

  <p class="block7">Taita, Soleth'in, hadımların gizli kardeşliğinin bir üyesi olduğunu duymuştu. "Onu nerede bulabilirim?" diye sordu.</p>

  <p class="block7">Nintura onu uyardı. "Yalnızca yanına girebilmek sana bir altın yüzüğe mal olur."</p>

  <p class="block7">Soleth kendi duvarlarla çevrili bahçesinde lotus havuzunun yanında oturuyordu.</p>

  <p class="block7">Harem muhafızlarından biri Taita'yı onun yanına getirdiğinde ayağa kalkmadı.</p>

  <p class="block7">Hiksoslar eski âdetlerini öylesine terk etmişler ve Mısır âdetlerini benimsemişlerdi ki artık karılarını haremde kapalı tutmuyorlardı. Hadımlar saray kadınları üzerinde hâlâ büyük güç sahibiydiler, çünkü yanlarında güvenilir bir refakatçi olunca kadınlar oldukça özgür sayılıyorlardı. Saray sınırlarının dışında dolaşabiliyor, nehirde saltanat kayıklarıyla gezebiliyor, mallarını göstermeye gelen tüccarları yanlarına kabul edebiliyor, arkadaşlarıyla yemek yiyebiliyor, şarkı söyleyebiliyor, dans edebiliyor ve oyunlar oynayabiliyorlardı.</p>

  <p class="block7">Taita kendini sahte bir adla Soleth'e tanıtarak adamı vakur bir tavırla selamladı.</p>

  <p class="block7">Bunun arkasından kardeşliğin kendini tanıtma işaretini yaptı: iki küçük parmağını kıvırarak bitiştirdi. Soleth, Taita'nın ince vücudunu şaşkınlıkla tepeden tırnağa süzdü.</p>

  <p class="block7">Taita'da bir hadımın vücut yapısı olmadığı gibi, görünüş olarak da öylelerine benzemiyordu. Soleth buna rağmen Taita'ya karşısındaki yastıklara oturmasını işaret etti. Taita bir kölenin getirdiği bir kâse şerbeti kabul etti, bundan sonra havadan sudan konuştular, ama çok geçmeden birlik içindeki ortak dostlarından söz etmeye başladılar. Soleth belli etmeden Taita'nın yüzünü düşünceli bir tavırla izliyor, ince peçenin ve boyalı saçların ötesini görmeye çalışıyordu. Sonunda yavaş yavaş onu tanımaya başladı ve, "Yolculukların sırasında her iki krallıkta ve ötesinde Taita adıyla bilinen ünlü Büyücü'yle karşılaşmış olabilirsin," diye yavaşça sordu.</p>

  <p class="block7">Taita bu sözleri doğruladı. "Taita'yı iyi tanırım."</p>

  <p class="block7">Soleth sordu. "Belki kendini tanıdığın kadar, öyle mi?"</p>

  <p class="block7">Taita, "Evet, en az kendimi tanıdığım kadar," diye doğrulayınca Soleth'in tombul yüzü gülümserken kırış kırış oldu.</p>

  <p class="block7">"Daha fazlasını söyleme. Sana ne gibi bir hizmette bulunabilirim? Söylemen yeter."</p>

  <p class="softbreak"> </p>
</body>
</html>
