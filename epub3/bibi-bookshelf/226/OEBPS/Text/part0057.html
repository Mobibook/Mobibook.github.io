<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Taita, Mintaka'nın ayağındaki sargıları</span> çıkardı ve hoşnut şekilde başını salladı.</p>

  <p class="block7">Sonra ayakları batak kumların güçlü alkali nemiyle ıslattı ve onları tekrar sardı. Nefer tüm itirazlarına karşın ona kendi sandaletlerini giydirdi. Bunlar genç kızın ayaklarına göre fazla büyüktüler, ama sargılarla uyuyorlardı.</p>

  <p class="block7">Taşıyacak bir şeyleri yoktu, ne su ne yiyecek, ne de silah, ne de başka bir eşya.</p>

  <p class="block7">Sadece kumların içine batmış arabaların taban kalasları vardı. Karşı kıyıdaki Hiksos askerleri onları merakla seyrederken Nefer kafilesini doğuya bakan yüksek kum tepesine tırmandırdı. Doruğa vardıklarında soluk soluğaydılar. Susuzlukları şimdiden dayanılmaz bir işkenceydi.</p>

  <p class="block7">Nefer batak kumların öbür yanına son bir kez baktı. Karşı kıyıdaki Trok'un askerleri atlarının koşum takımlarını çıkarmışlardı, geceyi dinlenerek geçirmeye hazırlık olarak kamp ateşlerini yakıyorlardı. Nefer onlara alaylı bir selam verdi ve kafilenin kalan kısmıyla kum tepesinin öbür yüzünden aşağı indi. Onları gözetleyenlerden böylece kurtulunca bir süre dinlendiler. Nefer, "Göstereceğimiz her çaba bize pahalıya mal olacak," diye arkadaşlarını uyardı. "Daha saatlerce içecek suyumuz olmayacak."</p>

  <p class="block7">Sıcakta soluk soluğa yatarken asker ve araba sesleri duymayı endişeyle bekliyorlardı. Mintaka hepsinin içindeki korkuyu seslendirdi. "Trok'un karşıya geçiş</p>

  <p class="block7">yerini bulup ortalık kararmadan tepemize binmemesi için bütün tanrılara dua edin."</p>

  <p class="block7">Biraz toparlandıktan sonra Nefer, aradaki kum tepesinin koruması altında onlara batak kumlar vadisine paralel bir yol izletti. Sadece kısa bir yol gittiler, ama sıcakta bu kadar bir çaba bile onları tüketti. Sinir bozucu sarı sisin içinde bir kez daha dinlenmeye hazırlandılar. Ama çok fazla beklemelerine lüzum kalmadı, karanlık çok geçmeden onları koynuna aldı.</p>

  <p class="block7">Ne yazık ki gece onları rahatlatmadı. Tekrar kum tepesinin doruğuna tırmandılar.</p>

  <p class="block7">Aşağılarında vadinin öbür yanındaki ateşleri görüyorlardı. Alevler, Hiksos kampının planını seçmelerine ancak yetecek kadar ışık veriyordu.</p>

  <p class="block7">Düşman arabaları ortası boş bir karenin etrafına dizilmişler, atların başlan tekerleklere bağlanmıştı, iki nöbetçi ateşlerin yanında oturuyor, adamların kalan kısmı ise arabaların arasındaki boş alanda hasırlarının üstünde yatıyorlardı.</p>

  <p class="block7">Nefer, "Bizim doğu yönünde uzaklaştığımızı gördüler. Hâlâ o yöne gittiğimizi düşünüp dikkatlerini gevşettiklerini ümit edelim," dedi ve adamlarını tepenin yüzünden kayarak indirdi. Kampın iki, üç yüz metre berisinde vadinin tabanına indiler.</p>

  <p class="block7">Hareketlerini gözden gizlemek ve çıkarabilecekleri gürültüleri boğmak için bu kadarı yeterliydi.</p>

  <p class="block7">Yönlerini bulmak için kamp ateşlerinin ışıltısından yararlanarak ve karanlıkta yollarını kaybetmemek için birbirlerinin koluna girerek batak kumların kıyısına kadar sokuldular.</p>

  <p class="block7">Kalasları kumların üstüne indirerek yine kürek hareketleri yapmaya giriştiler. Bu tarz yolculuğa alışmışlardı, kısa bir süre sonra da karşı kıyıya ulaştılar.</p>

  <p class="block7">Birbirlerinden uzaklaşmamaya dikkat ederek kampa doğru süründüler ve ateşlerin ışık dairesinin hemen dışına büzüldüler, iki nöbetçi dışında bütün kamp uyuyor görünüyordu. Atlar da sessizdiler, tek ses ise alevlerin hafif çatırtısıydı.</p>

  <p class="block7">Nöbetçilerden biri birdenbire ayağa kalktı ve arkadaşının oturduğu yere yürüdü, ikisi yavaşça konuşmaya başladılar. Nefer bu gecikmeye sinirlenmişti, tam Taita'dan yardım isteyeceği sırada yaşlı adam ondan önce davrandı. Sopasını iki karaltıya doğru uzattı. Bir, iki dakikaya kalmadan adamların sesi uykulu uykulu gelmeye başladı, sonunda uyanık kalan nöbetçi ayağa kalkıp gerindi ve esnedi.</p>

  <p class="block7">Sonra kendi ateşinin başına döndü ve kılıcı dizlerinin üstüne koyarak oturup rahatına baktı.</p>

  <p class="block7">Taita sopasını hâlâ adama doğru uzatıyordu. Nöbetçinin başı en sonunda önüne düştü ve çenesi göğsüne dayandı. Öteki ateşin olduğu yerden hafif bir horlama kulağa geliyordu. Adamların ikisi de derin bir uykuya dalmışlardı.</p>

  <p class="block7">Nefer, Hilto'yla Meren'e dokundu, ikisi de işini biliyordu. Taita'yla Mintaka'yı ateşin ışığının kenarında bırakarak öne süründüler.</p>
</body>
</html>
