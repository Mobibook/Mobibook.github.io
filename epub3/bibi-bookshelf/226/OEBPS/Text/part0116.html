<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Mintaka iblislerin yaşadıkları o</span> karanlık ve korkunç çukurun içinden yükselirmiş gibi yavaş yavaş uyandı.</p>

  <p class="block7">Gözlerini açması üzerine düşlerini dolduran iblisler kaçtılar ve o dünyasındaki en sevgili iki yüzü görerek büyük bir ferahlama duydu. Döşeğinin bir yanında Taita, öbür yanında ise Nefer oturuyordu.</p>

  <p class="block7">"Ne kadar zaman?" diye geveledi. "Ne kadar zamandır kendimi bilmedim?"</p>

  <p class="block7">Taita, "Bütün bir gün ve gece," diye yanıtladı. "Sana Kızıl Şepen çiçeğinden içirdim." Genç kız elini yüzüne götürünce üstünde kalın bir merhem tabakasıyla karşılaştı. Başını Nefer'e doğru devirerek, "Çirkinleştim," diye fısıldadı.</p>

  <p class="block7">Delikanlı, "Hayır!" diye atıldı. "Sen hayatımda gördüğüm en güzel kadınsın ve seni ölçülemeyecek kadar çok seviyorum."</p>

  <p class="block7">"Sözünü dinlemediğim için bana kızmadın, değil mi?</p>

  <p class="block7">"Sen bana bir taç ve bir ülke verdin." Delikanlı başını sallayınca gözlerinden dökülen yaşlardan biri kızın yüzüne düştü. "Ama hepsinden de önemlisi bana aşkını verdin ki bu hepsinden daha değerli. Sana nasıl kızabilirim ki?"</p>

  <p class="block7">Taita yavaşça yerinden kalkıp çadırdan çıktı; iki genç böylece günün kalan kısmında baş başa kalarak tatlı tatlı fısıldaştılar.</p>

  <p class="block7">Akşam olunca Nefer ötekileri çağırttı. Hepsi Mintaka'nın döşeğinin etrafında toplaştıklarında Nefer ciddi bir tavırla yüzlerine baktı ve hepsinin orada olduklarını gördü: Taita'yla Meren, Prenn ve İsmailiye savaş meydanında aldıkları yaraların sancısından güçlükle yürüyen Sokko ve Şabako.</p>

  <p class="block7">Nefer onlara, "Adaletin yerme getirildiğini görmeye geldiniz," dedi; sonra kapıdaki muhafızlara döndü.</p>

  <p class="block7">"Heseret adındaki kadını getirin," diye emretti.</p>

  <p class="block7">Mintaka irkilip doğrulmaya çalıştıysa da Nefer onu yavaşça minderin üstüne itti.</p>

  <p class="block7">"Nerede? Onu nasıl buldunuz?"</p>

  <p class="block7">Nefer açıkladı. "Gözcülerimiz onu İsmailiye yolunda çölde dolaşırken bulmuşlar.</p>

  <p class="block7">Onu önce tanımamışlar, kraliçe olduğunu ileri sürdüğünde de ona inanmamışlar.</p>

  <p class="block7">Onun kaçık kadının biri olduğunu sanmışlar."</p>

  <p class="block7">Heseret çadıra girdi. Nefer onun yıkanmasına izin vermiş, ona temiz giysiler sağlamış, Taita da yüzüyle vücudundaki kesikleri ve yaralan tedavi etmişti. Genç kadın nöbetçilerin ellerini itti ve çenesini gururla doğrultarak etrafına baktı.</p>

  <p class="block7">Karşısındaki adamlara, "Önümde secde edin," diye emretti. "Ben bir kraliçeyim."</p>

  <p class="block7">Kimse yerinden kımıldamadı, Nefer de, "Ona bir iskemle getirin," diye emretti.</p>

  <p class="block7">Heseret iskemleye oturunca Nefer ona o kadar soğuk bir bakış fırlattı ki, genç kadın elleriyle yüzünü örttü ve ağlamaya başladı. "Benden nefret ediyorsun," diye geveledi. "Benden niçin nefret ediyorsun?"</p>

  <p class="block7">Nefer, "Bunun nedenini sana Mintaka anlatacak," dedi ve şiltenin üstündeki kıza döndü. "Lütfen Prenses Merykara'nın ölüm şeklini bize anlatır mısın?"</p>

  <p class="block7">Mintaka bir saat süresince konuştu, bu süre içinde de çadırın içinde hiç kimse ne kımıldadı ne de sesini çıkardı. Sadece duyduklarının en korkunç kısımlarını dinlerken soluklarını tuttular veya dehşetlerini dile getirdiler. Anlatının sonunda Nefer, Heseret'e baktı. "Bu ifadenin herhangi bir bölümünü inkâr ediyor musun?"</p>

  <p class="block7">Heseret ağabeyinin soğuk bakışına aynen karşılık verdi. "O bir fahişeydi ve Mısır'ın Firavunu olan kocama utanç duyurdu. Ölümü hak etmişti. Adaletin yerine gelmesine alet olduğum için gurur duyuyorum."</p>

  <p class="block7">Nefer, "Seni her şeye rağmen bağışlayabilirdim," dedi yavaşça. "Azıcık bir pişmanlık belirtisi gösterebilseydin."</p>

  <p class="block7">"Ben bir kraliçeyim ve senin zavallı yasalarının çok ötesindeyim." Nefer, "Ama artık kraliçe değilsin," deyince Heseret şaşırmış göründü. "Ben senin kız kardeşinim. Bana zarar veremezsin." "Merykara da senin kız kardeşindi. Ona acıdın mı?" "Seni iyi tanırım, Nefer Seti. Sen bana zarar vermezsin." "Haklısın Heseret. Sana ben zarar vermeyeceğim. Ama burada bundan sakınmayacak olan biri var." Nefer orada toplanmış olan subaylarına döndü. "Burada en çok zarar görenin haklarına ilişkin eski yasa söz konusu. Kalk ayağa Meren Cambyses." Meren kalkıp ileriye doğru bir adım attı. "Emirlerini bekliyorum, Firavun." "Sen Prenses Merykara'yla nişanlıydın. En büyük zarara uğrayan sensin. Bir zamanlar Mısır'ın kral sülalesinden bir prenses olan Heseret Tamose'un bedenini ve hayatını sana teslim ediyorum."</p>

  <p class="block7">Meren boynuna bir altın zinciri geçirince Heseret haykırmaya başladı. "Ben bir kraliçe ve bir tanrıçayım, canımı yakmaya cesaret edemezsin."</p>

  <p class="block7">Genç kadının çığlıklarını kimse umursamadı. Meren, Nefer'e baktı. "Bana herhangi bir sınırlama getiriyor musunuz majesteleri? Merhamet ve anlayış göstermemi emrediyor musunuz?"</p>

  <p class="block7">"Onu sana hiçbir sınırlama getirmeden veriyorum. Hayatı sana aittir." Meren belindeki kından kılıcını çıkardı ve zincirinden çekerek Heseret'i ayağa kaldırdı. Bir şeyler geveleyen ve hıçkıran kadını sürükleyerek çadırdan çıkardı. Kimse arkalarından gitmedi.</p>

  <p class="block7">Hepsi sessizce oturdular ve keten duvarların ötesinde Heseret'in hıçkırıklarını, yakarışlarını ve yağcılıklarını dinlediler. Birden bir sessizlik olunca hepsi dikkat kesildiler. Derken kulak zarlarını yırtan tiz bir çığlık duyuldu ve başladığı kadar ani son buldu.</p>

  <p class="block7">Mintaka her iki eliyle yüzünü örterken Nefer sağ eliyle kötülükleri def işareti yaptı.</p>

  <p class="block7">Ötekiler öksürdüler ve huzursuz şekilde kıpırdadılar.</p>

  <p class="block7">Derken çadırın ağzını örten perdeler aralandı ve Meren tekrar çadıra girdi. Sağ elinde kılıcını, sol elinde de korkunç bir cisim tutuyordu. "Adalet yerine gelmiştir majesteleri," dedi ve sahte Firavun Naja Kiafan'ın karısı Heseret'in kesik başını gür saçlarından tutarak yükseğe kaldırdı.</p>

  <p class="block7">Mintaka, Avaris'e doğru uzun yolculuğa girişebilmek için yeterince iyileşene kadar beş gün daha geçti. Taita'yla Nefer buna rağmen, ilerlerindeki engebeli yolun sarsıntılarına ve hoplamalarına dayanabilmesi için tahtırevanda taşınmasında ısrar ettiler. Ağır ağır yolculuk ettiler ve on beş gün sonra ulaştıkları yamaçtan kıraç toprakların ötesinde Nil'in yeşil vadisini gördüler.</p>

  <p class="block7">Nefer, Mintaka'nın tahtırevandan inmesine yardım etti, yoldan sonraki kısa mesafeyi birlikte yürüdüler, böylece baş başa kalıp eve dönüşün bu mutlu anının birlikte tadını çıkarabileceklerdi. Oraya gelmelerinin üzerinden kısa bir zaman geçmişti ki Nefer ayağa kalkıp gözlerine ellerini siper etti.</p>

  <p class="block7">Mintaka, "Bir şey mi oldu sevgilim?" diye sordu.</p>

  <p class="block7">Nefer, "Ziyaretçilerimiz var," dedi, kızın rahatsız edilmelerine sıkıldığını belli etmesi üzerine hemen ekledi. "Bu ziyaretçiler her zaman başımızın tacı."</p>

  <p class="block7">Onlara yaklaşan uyumsuz iki kişiyi görünce Mintaka da gülümsedi. "Taita. Ve de Meren! Ama ne garip kıyafet bunlar?"</p>

  <p class="block7">Erkeklerin ikisi de basit entariler giymişlerdi, ayaklarında da sandal ayakkabılar vardı. Sırtlarında ise kutsal kişilerin yolculuğa çıktıkları vakit yanlarına aldıkları deri heybeler taşıyorlardı.</p>

  <p class="block7">Taita açıkladı. "Sizlere veda etmeye geldik."</p>

  <p class="block7">Nefer fena halde bozulmuştu. "Beni şimdi terk edemezsiniz. Taç giyme törenime katılmayacak mısınız?"</p>

  <p class="block7">Taita, "İsmailiye savaş meydanında taç giymiş sayılırsın," dedi yavaşça.</p>

  <p class="block7">Mintaka, "Ya düğünümüz!" diye atıldı. "Düğünümüze kalmalısınız."</p>

  <p class="block7">Taita gülümsedi. "Siz uzun zaman önce evlendiniz. Belki de doğduğunuz günde.</p>

  <p class="block7">Çünkü tanrıların sizi birbiriniz için yarattığı belli."</p>

  <p class="block7">Nefer bu kez Meren'e döndü. "Ya sen Kızıl Yol'daki kardeşim ve en yakın arkadaşım ?"</p>

  <p class="block7">"Merykara artık gittiğine göre burada benim için bir şey kalmadı. Bunun için de Taita'yla gitmeliyim."</p>

  <p class="block7">Nefer söylenecek daha fazla bir şey olmadığını, daha fazla sözün bu anın kutsallığını bozacağını biliyordu. Nereye gittiklerini bile sormadı. Bunu belki onlar da bilmiyorlardı.</p>

  <p class="block7">Onları kucakladı ve öptü. Sonra Mintaka'yla durup onların uzaklaşmasını ve çölün ışıltılı kumlarının arasında yavaş yavaş gözden kaybolmalarını seyrettiler, ikisi de aynı üzüntüyle esefi paylaşıyorlardı.</p>

  <p class="block7">İki siluet en sonunda gözden kayboldukları sırada Mintaka, "Gerçekte gitmiş sayılmazlar," diye fısıldadı.</p>

  <p class="block7">Nefer, "Orası doğru," diye doğruladı. "Daima bizimle beraber olacaklar."</p>

  <p class="softbreak"> </p>
</body>
</html>
