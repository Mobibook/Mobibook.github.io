<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Taita'nın önerisi üzerine Nefer</span>, dhov'larla yapılabilecek bir istilayı bildirmek için Kızıldeniz kıyılarında bir gözcü perdesi oluşturmuştu. Öyleyken Taita, Naja'nın asıl istila kuvvetinin Büyük Kum Çölü'nden geçerek geleceğine emindi. Naja'yla Trok büyük Mezopotamya serüvenlerinde bu yoldan geçmişlerdi.</p>

  <p class="block7">Naja o yolu çok iyi biliyordu, zaten ordusu Trok'un çok daha küçük kuvveti gibi teknelerle Kızıldeniz'i gemilerle aşamayacak kadar kalabalıktı.</p>

  <p class="block7">Nefer'le adamları, Büyücü'nün olağanüstü bir buluşu sayesinde Naja'nın ordusunun asker sayısı ve birleşimi hakkında bilinecek her şeyi biliyorlardı. Naja'nın komuta zincirinde yüksek konumda olan bir yüzbaşı, Taita'nın eski bir arkadaşıydı ve ona bir şükran borcu vardı, işte bu yüzbaşı Taita'ya yolladı ğı bir mesajda Firavun Nefer Seti'ye bağlılığını ve kendilerine iltica ederek Nefer'in ordusuna katılmak niyetinde olduğunu bildirmişti. Taita yine adamların dan biri olan ve Beerşeba'ya kervan götüren değerli bir halı tüccarı vasıtasıyla söz konusu yüzbaşıya yanıt yollayarak birliğinin başında kalmasını buyurmuş tu. "Bizim için bir haber kaynağı oluşun, bir savaşçı olmandan daha değerli," demiş ve yine aynı halı tüccarı aracılığıyla ona olağanüstü iki armağan yollamıştı: bir sepet dolusu canlı güvercin ve üstünde gizli bir şifrenin kayıtlı bulunduğu bir papirüs tomarı.</p>

  <p class="block7">Güvercinler salıverilir verilmez doğru yumurtadan çıktıkları Avaris'teki kümeslerine dönüyorlar, bir ipek ipliğiyle bir bacaklarına bağlı olarak da en ince ve hafif papirüs yaprağından minik bir ruloya yazılmış şifreli bir mesajı beraberlerinde götürüyorlardı.</p>

  <p class="block7">Nefer bu mesajlar sayesinde Naja'nın kumandasındaki kuvvetlerin tam sayı ve düzenini öğrenmiş bulunuyordu. Naja'nın hangi gün Babil'den yola çıktığını ve orada Asmor'un kumandasında kaç birlik bıraktığını biliyordu. Nefer ayrıca Naja'nın kuvvetlerinin Şam'dan, Beerşeba'dan ve yolu üstündeki başka kentlerle garnizonlardan geçerek batıya doğru ilerleyişini de izleyebiliyordu.</p>

  <p class="block7">Taita'nın durumu doğru olarak değerlendirdiği ve Naja'nın bir sürpriz yaparak Kızıldeniz'i geçmeyeceği belli oldu. Büyük Kum Çölü yönünden gelerek cepheden saldırıya geçmeyi tasarlıyordu.</p>

  <p class="block7">Nefer gözcülerini Kızıldeniz kıyısından çekti ve karargâhıyla ordusunun en büyük kısmını çölün kıyısındaki İsmailiye sınır garnizonuna yerleştirdi. Oralarda bol tatlı su kaynakları ve atlar için zengin otlaklar vardı.</p>

  <p class="block7">Onlar İsmailiye'de bekleyedursunlar, gidip gelen güvercinler mesaj taşımayı sürdürüyorlardı. Nefer yalnız Naja'nın kuvvetini bilmekle kalmayıp alaylarının her birinin başında kimin bulunduğunu da öğrenmişti.</p>

  <p class="block7">Mintaka İsmailiye Kalesi'ndeki savaş konseyinde yer almıştı. Katkılarına değer biçilemezdi: bir Hiksos olarak doğmuştu, dolayısıyla Naja'nın adamları içinde bir zamanlar babasının komutasında olan subayları tanıyordu. Çocukken babasının bunların her biri hakkındaki değerlendirmesini dinlemişti ve bao tahtasının başında talim görmüş ve keskinleşmiş müthiş bir belleği vardı. Bu adamların her birinin güçlü ve zayıf yanları hakkında Nefer'e bilgi vermek durumundaydı. Ellerine geçen listeleri gözden geçirdi.</p>

  <p class="block7">"Naja'nın artçılarına kumanda eden şu Yüzbaşı Prenn babamın kuzenlerinden biri olduğuna göre akrabam sayılır. Onu iyi tanırım. Bana ata binmesini öğretmişti. Ona Tonka Amca derdim, ki bu kelime benim dilimde 'Ayı' demektir." Genç kız o günleri anımsayarak gülümsedi, "Babam onun hakkında bir köpek kadar sadık, ihtiyatlı ve biraz da ağırdır, ama bir kere düşmanın gırtlağına dişlerini sapladı mı ölünceye dek onu salıvermez derdi."</p>

  <p class="block7">Meren o vakte kadar eski sağlığına ve gücüne hemen hemen tamamen kavuşmuştu. Nefer'den ona yararlı olabileceği bir görev istedi, arkadaşı da onu bir araba birliğiyle birlikte yükseltilerden çöle indiği zaman Naja'nın ilerleyişini izlemeye gönderdi.</p>

  <p class="block7">Meren'in gözcüleri, Naja'nın su arabalarının toprak küp yükleriyle ilerlemelerini ve Naja'nın Mısır sınırına ulaşmak için geçmek zorunda olduğu kurak topraklarda su depolarını oluşturmalarını izlediler Meren su arabası konvoylarına saldırıp onları dağıtmak için izm istedi, ama Nefer ona, konvoyları sadece gözlem altında tutması ve su stoklarını nerelere yerleştirdiklerini dikkatle saptaması için emirlerini yolladı.</p>

  <p class="block7">Nefer bundan sonra nehir kıyısında tuttuğu son yedek kuvvetlerini de getirtti, bunlar İsmailiye çevresinde konuşlandıktan sonra da bütün komutanlarını toplantıya çağırdı. "Gallala'da ele geçirdiğimiz Trok'un arabalarını hesaba katsak bile Naja'nın kuvvetleri bizimkinin üç katı," dedi onlara. "Bütün askerleri savaşta pişmişler, atları da iyi eğitilmiş ve mükemmel durumdalar. Sınırı aşıp nehre ulaşmasına müsaade edemeyiz. Onu çölde karşılayıp orada savaşmalıyız."</p>

  <p class="block7">Toplantı bütün gece sürdü, Nefer de savaş planını açıklayarak emirlerini bildirdi.</p>

  <p class="block7">Naja'nın ilk beş gün hiçbir engelle karşılaşmadan ilerlemesine göz yumacaklardı.</p>

  <p class="block7">Çölün içinde adamakıllı yol aldığı zaman da ilersindeki ve gerisindeki su stoklarını yapacakları akınlarla yok edeceklerdi. Bu da onu kumların ortasında tutsak edecekti.</p>

  <p class="block7">"Savaş kumarını adamın dayanılmaz gururuna ve savaşçılık hünerine olan aşırı güvenine dayandıracak kadar iyi tanıyorum Naja'yı. Su stoklarından yoksun kalınca bile geri dönmeyeceğine ve ilerleyeceğine eminim. Kuvvetleri çölde günler süren zorunlu bir susuz yürüyüşten sonra İsmailiye'ye ulaşacaklar. O zaman iyi beslenmiş ve susuzluğu giderilmiş atlarımız ve askerlerimizle onları kendi seçtiğimiz savaş alanında karşılayabileceğiz. Bu da kuvvetlerimiz arasındaki orantısızlığı bir dereceye kadar giderecektir."</p>

  <p class="block7">Taita uzayan toplantı boyunca Nefer’in iskemlesinin arkasında gölgede oturmuştu.</p>

  <p class="block7">Uyuklar görünüyordu, ama arada gözlerini açarak onları uykulu bir baykuş gibi kırpıştırıyor, sonra tekrar kapıyor ve çenesinin göğsünün üstüne düşmesine izin veriyordu.</p>

  <p class="block7">Nefer devam ediyordu: "En büyük eksiğimiz arabalarımızın sayısı ve durumu, ama okçularımız, sapancılarımız ve kılıç ustalarımızla onunla aşağı yukarı boy ölçüşebiliriz. Su eksiğinin bilincine varınca, Naja'nın, arabalarını piyadelerinin önünde ileriye sevk edeceğine eminim. Taita'yla ben, arabalarını bir kapana sürerek elimizdeki ufak avantajdan yararlanmamıza olanak verecek bir plan düşündük."</p>

  <p class="block7">"Kentle kuyuların önüne dizilerle alçak duvar inşa edeceğiz. Okçularımızla piyadelerimiz bunların arkasına rahatça gizlenebilirler. Bu duvarlar bir arabanın ilerlemesini engelleyecek kadar yüksek olacaklar." Nefer eline bir kömür parçası alarak önündeki masaya yayılmış papirüs yaprağının üstünde bir çizim yaptı. Hilto, Şabako, Sokko ve öbür subaylar görmek için ileri uzandılar.</p>

  <p class="block7">"Duvarlar bir balık kapanı biçiminde dizilecekler." Nefer ters çevrilmiş huni desenleri çizdi, bunların ucu İsmailiye kalesine çevriliydi.</p>

  <p class="block7">Şabako, "Onu nasıl huninin içine sokacaksınız?" diye sordu.</p>

  <p class="block7">Nefer, "Kendi savaş arabalarımızın bir hamlesi ve sık sık uyguladığınız o yalancıktan geri çekilme düzeninin sayesinde," diye açıkladı. "Okçularımız ve sapancılarımız, Naja onları huninin içine izleyinceye kadar duvarların arkasın da gizli kalacaklar. Ne kadar derine girerlerse bölükleri duvarların arasına o denli sıkışacak.</p>

  <p class="block7">Yakın menzilden geçerken de sapancılarımız ve okçularımız için mükemmel bir hedef oluşturacaklar.</p>

  <p class="block7">Şabako bile etkilenmiş görünüyordu. "Trok'a yaptığınız gibi onları da bir sığır sürüsü gibi çitlerin arasına sıkıştıracaksınız ha?"</p>

  <p class="block7">Planı beğeniyle tartıştılar, daha da mükemmelleştirmek için önerilerde bulundular.</p>

  <p class="block7">Nefer sonunda Şabako'yu duvarların inşası işiyle görevlendirdi. Taita son beş günü araziyi inceleyerek ve yerlerini işaretlemekle geçirdiği için ertesi gün hava ışır ışımaz çalışmalara başlanabilecekti.</p>

  <p class="block7">Nefer, "Önümüzde çok az vakit var," diye onları uyardı. "Naja'nın kuvvetlerinin şimdiden Hatimiye yükseltilerinde toplandıklarını biliyoruz. Su arabaları su stoklarını yerleştirme işini hemen hemen tamamlamış durumdalar. Naja'nın birkaç güne kadar yamaçtan inişe geçeceğini tahmin ediyorum."</p>

  <p class="block7">Toplantı sonunda son buldu, subaylar da Nefer'in onlara verdiği görevleri yerine getirmeye koştular. Sonunda, İsmailiye'deki eski kalenin kule odasında yalnız üç kişi kaldı: Nefer, Taita ve Mintaka.</p>

  <p class="block7">Mintaka ilk kez sesini duyurdu. "Prenn'i, yani Tonka Amca'mı daha önce konuşmuştuk," dedi. Nefer başıyla doğruladı ve sevgilisine merakla baktı. Mintaka devam etti. "Onunla yüz yüze konuşabilsem, Naja'nın aleyhine dönmeyi ve bizimle kader birliği yapmayı onu kabul ettirebileceğime eminim."</p>

  <p class="block7">"Ne demek istiyorsun?" Nefer’in sesi sert, suratı asıktı.</p>

  <p class="block7">"Bir erkek çocuk kılığında ve iyi adamlardan oluşan küçük bir müfrezeyle Naja'nın ana kuvvetlerinin etrafını çevirip artçılar arasında Tonka Amca'ya ulaşabilirim. Bu fazla tehlikeli olmaz."</p>

  <p class="block7">Nefer'in yüzü öfkeden bembeyaz oldu. "Çılgınlık!" diye tısladı. "Gallala'da Trok'u tuzağa düşürmek için kendini göstermen türünden bağışlanamaz bir çılgınlık. Bunun bir daha lafını bile duymak istemiyorum. Eline düştüğün takdirde Naja'nın sana ne yapacağını düşünebiliyor musun?"</p>

  <p class="block7">Mintaka, "Tonka Amca'yla birlikleri savaşın kritik noktasında kendi ardından ona saldırdıkları takdirde Naja'nın ne yapacağını asıl sen düşünebiliyor musun?" diye lafı yapıştırdı.</p>

  <p class="block7">"Bu saçmalığı bir daha duymak istemiyorum." Nefer ayağa fırlayıp yumruklarını masanın üstüne indirdi. "Savaş süresince burada kalede Merykara'yla kalacaksın. Bu saçmalığı aklından çıkaracağına dair bana söz vermezsen, odanın kapısını sürgületir ve dışına bir nöbetçi dikerim."</p>

  <p class="block7">"Bana köle gibi davranamazsın." Genç kızın öfkeden sesi titriyordu. "Karın bile değilim. Senden emir alamam."</p>

  <p class="block7">"Senin kralınım ve bu kaçıkça planla kendini tehlikeye atmayacağına dair senden kesin söz istiyorum."</p>

  <p class="block7">"Benimkisi kaçıkça bir plan değil ve isteyeceğin sözü de vermeyeceğim."</p>

  <p class="block7">Taita yüzünde donuk bir ifadeyle onları seyrediyordu, iki gencin ilk ciddi tartışmasıydı bu ve birbirlerine karşı olan duygularının derinliği nedeniyle normalden de daha sert olacağa benzerdi. Taita nasıl sonuçlanacağını merakla bekliyordu.</p>

  <p class="block7">"Gallala'da bile bile emirlerimi dinlemedin. Şimdi de aynı şeyi yapmayacağına güvenemem. Bana başka seçenek bırakmıyorsun."</p>

  <p class="block7">Nefer kapının dışındaki nöbetçiden krallık hareminin hadım ağası Zugga'yı çağırmasını istedi.</p>

  <p class="block7">"Merykara'ya da güvenemem." Nefer, Mintaka'ya döndü. "Kardeşim senin yüzde yüz etkin altında, niyet edersen onu şu senin deli saçması girişimine katılmaya razı edebilirsin, ikinizi de Avaris'teki sarayın haremine yolluyorum. Orada Zugga'nın gözetiminde kalacaksınız. Savaş yapılıp kazanılana kadar orada bao oynayarak birbirinizi eğlendirebilirsiniz." Zugga böylece Mintaka'yı alıp götürdü. Genç kız kapıda dönüp omzunun üzerinden Nefer'e baktı, yüzündeki ifadeyi görünce Taita gülümsemekten kendini alamadı. Nefer sahte Firavunların ikisinden de daha inatçı bir hasım bulmuştu kendine.</p>

  <p class="block7">Taita o akşam bir zamanlar kalenin kumandanının dairesi olan ve şimdi Merykara'yla paylaştığı yeni yerinde Mintaka'yı görmeye gitti. Kapıda ağır kanlı iki iri yarı hadım bekliyordu, bir üçüncüsü de demir parmaklıklı pencerenin dışındaydı.</p>

  <p class="block7">Mintaka hâlâ öfkeden titriyordu; Merykara da ağabeyinin ona ve sevgili Mintaka'sına reva gördüğü bu muameleden ve özellikle hapsedilmelerinden dolayı aynı derecede hiddetliydi.</p>

  <p class="block7">Taita yavaşça onlara, "Bu olay sonucunda en azından, sizi sevse bile bir hükümdara karşı gelinemeyeceğini öğrenmiş oldunuz," dedi.</p>

  <p class="block7">Mintaka öfke ve çaresizlik gözyaşlarıyla, "Onu sevmiyorum," diye karşılık verdi.</p>

  <p class="block7">"Bana çocukmuşum gibi davranıyor. Ben de ondan nefret ediyorum."</p>

  <p class="block7">Arkadaşından geri kalmak istemeyen Merykara, "Ben daha da çok nefret ediyorum," diye bildirdi. "Ah, keşke Meren burada olsaydı!"</p>

  <p class="block7">Taita, "Nefer'in yaptığının sana olan sevgisinin ve senin için kaygılanmasının kanıtı olduğunu hiç düşünmedin mi?" dedi. "Naja Kiafan'la Heseret'in eline düştüğün takdirde akıbetinin ne kadar korkunç olacağını biliyor." iki kız bu sözler üzerine öylesine bir hiddetle ona döndüler ki İhtiyar adam iki elini kaldırarak odadan çekildi.</p>

  <p class="block7">Uzaklaşırken kızların yalanlamaları ve sitemleri hâlâ kulaklarında çınlıyordu.</p>

  <p class="block7">Nefer'le Taita'nın her ikisi de ertesi sabah kale duvarlarının üstünden küçük kervanın hadım ağaları ve bir dizi arabanın eşliğinde İsmailiye'den ayrılıp Avaris'e dönmesini seyrediyorlardı. Mintaka'yla Merykara kafilenin ortasındaki tahtırevanın ipekli perdelerinin arkasına kapanmışlardı. Kendilerini gösterip Nefer ve Taita'yla vedalaşmamışlardı.</p>

  <p class="block7">Taita, "Ben şahsen bir arı kovanına kısa bir çomak sokmayı yeğlerdim," diye mırıldandı. "Biraz daha nezaket göstermek daha uyumlu bir hava yaratabilirdi."</p>

  <p class="block7">"Benim Firavun olduğumu ve sözlerimin onlar için dahi yasalar kadar bağlayıcı olduğunu öğrenmeliler." Nefer içini çekti. "Zaten şu sıralarda kadın kaprislerini düşünecek halde değilim. Kendi kaygılarım bana yeter." Ama buna rağmen duvarın üstünde kalarak iki yana sallanan tahtırevanla kervanı sislerin arasında gözden kaybolmalarına kadar seyretti.</p>

  <p class="softbreak"> </p>
</body>
</html>
