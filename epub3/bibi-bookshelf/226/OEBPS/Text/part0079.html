<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Firavun'la kısrağının arasında ilk</span> bakışta doğan aşk bütün kentte duyulmuştu.</p>

  <p class="block7">Şimdi de Nefer’in Krus'un boynuna ipi geçireceği söylentisi Gallala'da ağızdan ağıza dolaşıyordu. Hepsi binici olduklarından aygırın kısraktan çok farklı bir hikâye olacağının bilincindeydiler. Şimdi de Nefer'in yapacağı ilk denemenin beklentisi içindeydiler. O sabah kimse tarlalara gitmedi, araç atölyeleriyle yapılardaki çalışmalar da tatil edildi. Denemeyi seyretmeleri için alayların talimine de bir günlük ara verildi.</p>

  <p class="block7">Horus kaynağının altındaki çayırı gören kent duvarlarıyla binaların damlarındaki en iyi yerleri kapmak için insanlar yanş halindeydi.</p>

  <p class="block7">Nefer'le Meren duvarların üstünde mevzilenmiş kalabalık içindeki şakacıların alaycı alkışları ve açık saçık önerileri arasında kentin kapılarından çıktılar. Krus sürünün tam ortasındaydı. Hepsinden bir karış yüksek olan boyu ve soylu kafasıyla öbür atların arasından sıyrılıyordu. Bütün atlar kalabalığın ruh halini hissetmişlerdi ve iki erkek kapıda durup ip kangallarını çitin üzerinden attıkları sırada ürkek ve sinirliydiler.</p>

  <p class="block7">Nefer, "Önce ona bir çörek vermeyi deneyeceğim," deyince Meren güldü.</p>

  <p class="block7">"Onun gözünün içine baksana. Bana sorarsan çörekten önce seni yer."</p>

  <p class="block7">"Ben yine de deneyeceğim. Burada bekle."</p>

  <p class="block7">Nefer kapıdan geçti ve Dov'a yaptığı gibi ağır ağır ilerledi. Bu ilgi Krus'un hiç hoşuna gitmedi. Uzun boynunu kıvırdı ve gözlerini yuvarladı. Nefer durdu ve onun yine otlamaya başlamasını bekledi. Torbasından bir çörek çıkardı ve aygıra doğru uzattı. Fakat aygıra doğru bir, iki adım atması üzerine Krus başını arkaya attı ve birden harekete geçerek çitin öbür ucuna doğru dörtnala uzaklaştı. Nefer üzgün bir tavırla kıkırdadı. "Armağanlarımı kabul edeceğe benzemiyor, işimi kolaylaştırmayacak."</p>

  <p class="block7">Meren, "Şunun koşusuna baksana," diye seslendi. "Kutsal Horus, Döv eğer kuzey rüzgârıysa bu hamsinin ta kendisi."</p>

  <p class="block7">Krus şimdi öbür atlarla koşuyor, onlara liderlik yapıyordu. Nefer'le Meren çayıra girerek sürüyü ağır sırıklarla oluşturulmuş çitin köşesine sürdüler. Adamlar yaklaşırken atlar orada sinirli şekilde toplaştılar. Derken yanlış yöne döndüler ve Nefer yollarını kesemeden çayırın baş tarafına doğru gerisin geriye koşmaya giriştiler.</p>

  <p class="block7">Krus iki kez daha onları tuzağa düşmekten kurtardı, ama Nefer sonra Meren'i çayırın uzak ucunda aygırın yolunu kesmeye yolladı. Krus işte o zaman ilk hatasını yaptı.</p>

  <p class="block7">Fırtına gibi Nefer'e doğru koşmaya başladı.</p>

  <p class="block7">Nefer omzunda taşıdığı ip kangalının ucundaki ilmeği kurtararak aygırın kendisiyle çitin tahta tirizlerinin arasındaki dar açıklıktan geçmesini bekledi. Zamanını iyi ayarlayarak ilmeği fırlattı ve başının yukarısında fırıl fırıl döndürdü, Krus boynunu ileri uzatarak aralıktan geçerken de ilmeği savurdu, ilmek atın başının üzerinden büyük bir isabetle geçerek omuzlarının önüne kadar indi. Krus kaçmaya çalışırken ip kangalları Nefer’in omzundan boşalmaya başladı. Delikanlı bacaklarını açarak ve ipin ucu yarım düzine defa bileğine sarılı olduğu halde dengesini korudu.</p>

  <p class="block7">Öbür ucunda koşan aygır bulunan ip gerilerek Nefer’in ayaklarını yerden kesti.</p>

  <p class="block7">Delikanlı yüzüstü yere kapaklanmıştı. ipin gerginliğini hisseden aygır paniğe kapılıp yerinden fırladı. Nefer hayvanın arkasından kızak gibi sürükleniyor, ipin ucunda zıplıyor ve yuvarlanıyordu.</p>

  <p class="block7">Damlardaki ve duvarlardaki kalabalık arasından sinirli gülüşler ve yasalar koptu.</p>

  <p class="block7">Mintaka bağırmasını önlemek için parmaklarını ağzına tıktı, Merykara ise gözlerini eliyle kapadı ve başını öte yana çevirdi. "Bakamıyorum," diye yakındı.</p>

  <p class="block7">Aygır çayırın sonunda çite ulaştı ve ona paralel olarak koşmaya girişti, ip bir ara gevşeyince Nefer ayağa kalkmaya fırsat buldu. Karnıyla bacakları sıyrılmış, yeşil ot lekeleriyle kaplanmıştı, fakat ip bileğine sıkı sıkı sarılıydı. Birden gerilmesi üzerine Nefer öne savruldu, ama her nasılsa ayaklarının üstünde kalmayı başardı. Hızdan yararlanarak Krus'un arkasından geniş adımlar atmaya, bir yandan da ipin ucunda sürüklenmeye başladı.</p>

  <p class="block7">Çayırın bir kez etrafını döndükten sonra Krus, ipin gerginliğine boyun eğerek yavaşladı, Nefer de ayakkabılarının tunç takviyeli tabanlarıyla toprağı kazıyarak başarısını perçinledi. Sonra yavaşlamaları üzerine ipin ucuna asılarak aygırı gafil avladı. Çekimin yön değiştirmesi üzerine Krus sendeledi, kendini toparladığı anda da Nefer aksi yöne hamle yaptı. Delikanlı iki kez daha kendini yerde buldu, ama her defasında kalkmayı başararak aygırın üstündeki baskısını artırdı.</p>

  <p class="block7">Meren bu arada çitteki kapıyı açmış ve sürünün kalan kısmını bitişik çayıra sürmüş, sonra da kapıyı kapayınca delikanlıyla hayvanı boş çayırda boy ölçüşmeye terk etmişti.</p>

  <p class="block7">Nefer tutunmak için ayakkabısıyla yeri kazdı, sonra aygırın başını çite çevirerek hayvanı ipin ucunda gerilemek ya da çite toslamak arasında bir seçim yapmak durumunda bıraktı. Delikanlı bundan sonra ipi toplayıp gererek ileri atıldı. Krus daha ne olduğunu anlayamadan Nefer ipi çitin kalın köşe kazığına üç kere dolayıp aygırı hareketsizleştirmişti. Krus şaha kalkıp ayaklarını yere indirdi ve yalnız beyazları gözükene kadar gözlerini yuvarladı.</p>

  <p class="block7">Nefer, "Artık elimdesin," diye soludu ve ipi çeke çeke ona giderek yaklaştı. Krus arka ayaklarının üstüne kalktı ve tiz tiz kişneyerek ipe ön ayaklarıyla vurmaya çalıştı.</p>

  <p class="block7">Nefer, "Yavaş dostum. Yoksa ikimizi de öldürmek mi istiyorsun?" diye onu uyardı.</p>

  <p class="block7">Krus yine şaha kalktı ve Nefer'i de havalandırdı. Delikanlı sert bir şekilde yere indi ve Krus'la karşı karşıya kaldılar. Aygır titriyor, sırlıyla omuzları terliyordu. Nefer de ondan daha iyi durumda değildi, bedeninin önü kan sızdıran sıyrıklar ve ot yanıklarıyla doluydu. Delikanlı ter döküyordu, yüzü ise aygırı zapt etmek için gösterdiği çabadan şekilsizleşmişti.</p>

  <p class="block7">İkisi de kısa bir süre dinlendiler, arkasından Nefer ipe tutunarak yine adım adım Krus'a doğru sürünmeye başladı. Atın kafasına ulaştı ve bir kolunu onun boynuna doladı. Krus yine şaha kalktı ve Nefer'i yükseğe kaldırdı, ama delikanlı sıkı tutundu.</p>

  <p class="block7">Krus tekrar tekrar kaçmaya çalıştıysa da, Nefer'in pençesinden kurtulamadı.</p>

  <p class="block7">Aygır titreyerek duruyordu, o daha kendini toparlayamadan Nefer ipin bir ilmeğini arka ayağına geçirmiş ve sıkıca çekmişti. Krus tekrar kaçmaya yeltendiğinde burnu neredeyse sağ yanına değiyor, hayvan sadece çok dar bir daire çizebiliyordu. Nefer kayıp Krus'u boğmaması için ipteki düğümleri sağlamlaştırdı, sonra geriye sendeledi.</p>

  <p class="block7">O kadar bitkindi ki ayakta durmakta zorlanıyordu. Krus yine koşmaya çalıştıysa da başka bir sıkı daire üzerinde kendi burnunu kovalamaktan başka bir şey yapamadı.</p>

  <p class="block7">Sağa doğru döndü döndü, giderek daha yavaşladı, sonunda da burnu kıçına dönük olarak şaşkın ve çaresiz halde durdu.</p>

  <p class="block7">Nefer onu orada bıraktı ve berelenmiş vücudunu kapıya sürükledi.</p>

  <p class="softbreak"> </p>
</body>
</html>
