<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Trok saray kapılarından içeri</span> girdi, tozlu ve terli atlarını ön avluda, kendi görkemli dairesinin önünde durdurdu, ikisi de leopar klanının üyesi ve yakın arkadaşı olan iki süvari albayı silah ve kalkan takırtıları arasında arkasından yemek salonuna girdiler.</p>

  <p class="block7">Evin köleleri Firavun'un dönüşünü kutlamak için bir şölen hazırlamışlardı. Trok bir kâse dolusu tatlı kırmızı şarabı yuvarladıktan sonra bir yaban domuzunun haşlanmış budunu kaptı.</p>

  <p class="block7">"Yiyecek veya içecekten daha fazla ihtiyacım olan bir şey var." Trok arkadaşlarına göz kırptı, onlar da kahkahalar arasında birbirlerini dürttüler. Trok evlilik yaşamında karşılaştığı aksiliklerin ordu çevrelerinde dedikodu konusu olduğunun ve karısından gördüğü muamelenin saygınlığını sarstığının farkındaydı. Güneyde asilere karşı kazandığı zaferlere ve onlardan aldığı korkunç intikama rağmen, erkek olarak prestijini kaybetmekteydi. Bunu hemen bu gece değiştirmeye kararlıydı.</p>

  <p class="block7">"Burada iki öküzün yiyebileceğinden daha fazla yiyecek ve içinde bir su aygırını boğabileceğiniz kadar çok şarap var." Trok üstündeki yükün altında gıcırdayan sofrayı işaret etti. "Siz tıkınmanıza bakın, ama benim sabah olmadan size katılmamı beklemeyin. Sürmem gereken bir tarlam ve irademi kabul etmesi gereken inatçı bir kısrak var."</p>

  <p class="block7">Firavun bir yandan elindeki kemiği kemirerek yürürken yağlı domuz etinden koca koca lokmalar yutarak koridordan geçti. Ellerinde meşale olan iki köle haremin karanlık koridorlarında yolunu aydınlatmak için önü sıra koşuyorlardı. Mintaka'nın dairesinin önünde bekleyen hadım nöbetçiler Trok'un geldiğini duymuşlardı. Hemen silahlarını çektiler ve hükümdarı selamlamak için şişman göğüslerinin üstünde çaprazladılar.</p>

  <p class="block7">Trok, "Açın şu kapıları!" diye emretti. Domuz kemiğini bir yana fırlattı ve yağlı ellerini tuniğinin eteğine sildi.</p>

  <p class="block7">"Majesteleri." Nöbetçilerden biri Trok'u ürkek bir tavırla selamladı. "Kapılar içerden sürgülenmiş."</p>

  <p class="block7">Trok hiddetle sordu. "Kimin emriyle?"</p>

  <p class="block7">"Majesteleri Kraliçe Mintaka'nın emriyle efendimiz."</p>

  <p class="block7">"Buna daha fazla kazanamayacağıma Seueth şahidimdir. Küstah sürtük geldiğimi biliyor." Öfkeden köpüren Trok kılıcını çekti ve tunçtan başıyla kapıya vurmaya başladı. Bir yanıt alamayınca yine denedi. Darbelerin gürültüsü sessiz geçitlerde yankılar yaratıyordu, ama kapıların öbür yanında hâlâ hiçbir hayat belirtisi yoktu. Trok bunun üzerine birkaç adım geri çekildi, sonra omzuyla kapılara yüklendi. Kapılar sarsıldılarsa da açılmadılar. Firavun bunun üzerine en yakın nöbetçinin elindeki mızrağı kaparak kapı aynasını parçalamaya girişti.</p>

  <p class="block7">Tahta kıymıkları etrafta uçuştu, mızrağın birkaç darbesinden sonra da Trok kapıda yeterince geniş bir delik açabilmişti. Buradan elini sokup kapının iç tarafındaki büyük sürgüyü yerinden kaldırabildi. Bundan sonra bir tekmeyle kapıyı açarak içerdeki odaya girdi. Köle kızlar uzaktaki duvarın dibine korku içinde büzülmüşlerdi. Trok,</p>

  <p class="block7">"Hanımınız nerede?" diye kükredi.</p>

  <p class="block7">Köleler bir ağızdan anlaşılmaz bir şeyler gevelediler, ama gözlerini toplu olarak yatak odasının kapısına çevrilmesinin önüne geçemediler. Trok o tarafa yürüyünce kızlar feryadı bastılar.</p>

  <p class="block7">"Kraliçe hasta."</p>

  <p class="block7">"Sizi göremez."</p>

  <p class="block7">"Aybaşı zamanı geldi."</p>

  <p class="block7">Trok bir kahkaha attı. "Bu bahaneyi fazlasıyla kullandı." Kapıyı yumruklamaya girişti. "Eğer kan varsa bu, bir nehir olmalı. Benim Manaşi cephesinde döktüğümden daha çok kan. Seueth biliyor ya, o mutlu kapılara ulaşmak için gerekirse diz boyu kan içinde yürüyeceğim."</p>

  <p class="block7">Trok yatak odasının kapısını tekmeledi. "Aç kapıyı, küçük cadı! Kocan sana karşı görevini yapmaya geldi."</p>

  <p class="block7">Bundan sonraki tekmeye kapı artık dayanamadı ve deriden menteşelerinin kopmasıyla ardına kadar açıldı. Trok sendeleyerek içeri girdi. Yatak gümüş ve sedef kakmalı Afrika abanozundandı. Üstündeki zarif beden koca bir çarşaf yığınının altında gizliydi ve yalnız küçük ayağı dışarı taşmıştı. Trok kılıç kuşağını yere düşürerek, "Beni özledin mi, küçük çiçeğim?" diye seslendi. "Sevgi dolu kollarımın özlemini çektin mi?"</p>

  <p class="block7">Çıplak ayağı yakaladığı gibi kızı çarşafların altından dışarı çekti. "Gel bana, tatlı kuzum. Sana bir armağanım daha var, o kadar uzun ve sert ki onu satmayı ya da başkasına vermeyi başaramayacaksın..." Birden sözünü kesti ve ayaklarının dibinde ağlayan korku içindeki kıza bakakaldı. "Tinia, pis orospu, hanımının yatağında ne yapıyordun?" Kızın yanıtını beklemeden onu öteye fırlattı ve odanın sağına, soluna saldırarak perdeleri ve duvarlardaki kumaşları aşağı indirdi. "Neredesin?" Mintaka'nın dolabının kapılarını tekmeledi. "Çık dışarı. Bu çocuksu numaralar işe yaramayacak."</p>

  <p class="block7">Mintaka'nın odanın bir yerinde saklanmadığına emin olmak bir dakikasını aldı. O zaman Tinia'nın tepesine dikilerek kızı saçlarından yakaladı. Onu yerlerde sürükledi.</p>

  <p class="block7">"Nerede o?" Kızın karnına bir tekme attı. Tinia bir çığlık atarak Trok'un metal tabanlı ayakkabısından kaçmaya çalıştı. "Seni döve döve konuşturacağım, pis derinin yüzülmedik yerini bırakmayacağım."</p>

  <p class="block7">Tinia, "O burada değil," diye haykırdı. "Gitti."</p>

  <p class="block7">"Nereye gitti?" Trok, Tinia'ya bir tekme daha attı. Savaş sandaletlerine'" tunçtan çiviler kakılmıştı. Bunlar kızın körpe etlerini bıçak gibi kesiyordu. "Nej reye gitti?"</p>

  <p class="block7">Kız, "Bilmiyorum," diye uludu. "Adamlar geldiler ve onu alıp götürdüler."</p>

  <p class="block7">"Hangi adamlar?" Trok, Tinia'yı yine tekmeledi. Tinia hıçkırarak ve titreyerek top oldu.</p>

  <p class="block7">"Bilmiyorum." Taita'nın verdiği direktiflere karşın, kızcağız sevgili hanımına ihanet etmek istemiyordu. "Yabancı adamlardı. Onları daha önce hiç görmemiştim. Hanımımı bir halıyla örttüler ve alıp götürdüler." Trok kıza olanca kuvvetiyle bir tekme daha attıktan sonra kapıya yürüdü ve hadım nöbetçilere, "Soleth'i bulun ve yağ tulumunu hemen buraya getirin," diye bağırdı.</p>

  <p class="block7">Soleth büzülerek ve tombul ellerini ovuşturarak geldi. "Kutsal Firavun! Tanrıların en yücesi! Mısır'ın tek gücü!" Böyle diyerek Trok'un ayaklarına kapandı.</p>

  <p class="block7">Trok zırhlı sandaletiyle var gücünü kullanarak adama bir tekme indirdi. "Zenana'ya girmelerine izin verdiğin o adamlar kimdi?"</p>

  <p class="block7">"Senin emrin üzerine, tüccarların mallarını kraliçeye göstermelerine izin verdim, yüce Firavun."</p>

  <p class="block7">"O halı satıcısı kimdi? Bu daireye girenlerin sonuncusu."</p>

  <p class="block7">"Halı satıcısı mı?" Soleth soru üzerinde kafasını çalıştırıyor görünüyordu.</p>

  <p class="block7">Trok ona bir tekme daha attı. "Evet, Soleth, halı satıcısı! Adı neydi?"</p>

  <p class="block7">"Şimdi hatırladım. Ur'dan gelen halı tüccarı. Adı aklımdan çıktı."</p>

  <p class="block7">"Öyleyse hatırlamana yardım edeyim." Trok hadım nöbetçileri çağırdı. "Onu yatağa yatırın ve sıkı tutun."</p>

  <p class="block7">Nöbetçiler Soleth'i yatağa sürüklediler ve yüzükoyun yatırdılar. Trok yere düşürdüğü kılıç kemerini aldı ve kılıcı kınından çıkardı.</p>

  <p class="block7">"Eteklerini kaldırın onun." Nöbetçilerden biri denileni yaptı ve Soleth'in tombul kabaetlerini meydana çıkardı. "Saray muhafızlarının yarısının bu yoldan geçtiğini biliyorum," diyen Trok kılıcının ucuyla adamın anüsüne dokundu. Ekledi. "Ama hiçbirinin, bunun olacağı kadar sert ve keskin olmadığına emin olabilirsin. Şimdi söyle bana, halı tüccarı kimdi?"</p>

  <p class="block7">"Onu daha önce görmediğime ekmek ve Nil suları üzerine yemin ederim."</p>

  <p class="block7">Trok, "Senin için ne kadar yazık," dedi ve kılıcın ucunu bir işaret parmağının uzunluğu kadar Soleth'in makatına itti. Soleth müthiş bir ıstırabın pençesinde haykırdı.</p>

  <p class="block7">Trok, "Bu kılıcın sadece ucuydu," diye onu uyardı. "Eğer hoşuna gittiyse kılıcı boğazına kadar itebilirim."</p>

  <p class="block7">Bağırsağından kanlar fışkırırken Soleth, "Taita'ydı!" diye haykırdı. "Onu Taita alıp götürdü."</p>

  <p class="block7">'Taita mı!" Trok şaşkınlık içinde kılıcı adamın içinden çekti. "Büyücü Taita ha!"</p>

  <p class="block7">Sesinde dehşet seziliyordu. Uzun bir süre sustu. Sonunda, hâlâ Soleth'i tutan hadımlara, "Bırakın onu," diye emretti.</p>

  <p class="block7">Soleth inleyerek doğruldu. Bu hareketi üzerine bağırsaklarında birikmiş gaz gevşemiş delikten gürültüyle püskürdü.</p>

  <p class="block7">"Onu nereye götürdü?" Trok, sesi ve odayı dolduran mide bulandırıcı kokuyu umursamaz görünüyordu.</p>

  <p class="block7">"Bana söylemedi." Soleth yatak çarşafını topaç yaparak kanamayı durdurmak için bacaklarının arasına soktu. Trok kılıcın ucuyla adamın çıplak sarkık göğüslerinden birine dokundu.</p>

  <p class="block7">Soleth inledi ve tekrar gaz çıkardı. "Bana bir şey söylemedi, ama iki nehrin: Dicle'yle Fırat'ın arasındaki topraklardan söz ettik. Belki de kraliçeyi oraya götürmeyi tasarlıyordun"</p>

  <p class="block7">Trok bir an düşündü. Bu, mantığa uygundu. Taita herhalde Mısır'la Doğu'daki krallıklar arasındaki gergin ilişkileri şimdiye kadar öğrenmişti. O kadar uzağa gidebildiği takdirde, oralara sığınabileceğini ve koruma bulabileceğini biliyordu.</p>

  <p class="block7">Ama Mintaka'yı kaçırmasının nedeni ne olabilirdi? Amaç herhalde fidye istemek değildi. Taita altınla zenginliği küçümsemesiyle ünlüydü. Eski bir hadım ağası olarak fiziksel şehvetle de ilgisi yoktu. Yoksa neden. Yaşlı adamla genç kızın arasında gelişmiş dostluk muydu? Mintaka yoksa Avaris'ten ve tahammül edemediği evlilikten kaçmak için Taita'dan yardım mı istemişti? Herhalde isteyerek ve büyük bir olasılıkla sevine sevme onunla gitmişti. Köle kızlarının kaçışını maskelemeye çalışmaları bunu kanıtlıyordu ve belli ki bağırmamıştı, yoksa muhafızlar bunu mutlaka duyarlardı.</p>

  <p class="block7">Trok bu düşünceleri şimdilik bir kenara bıraktı. Şimdi esas mesele bir an önce takibe başlamak ve Mintaka'yla Büyücü'yü Kızıldeniz kıyılarına ulaşmalarından ve denizi aşıp Babilli Sargon'a sadık topraklara kapağı atmalarından önce ele geçirmekti. Trok, Soleth'e gülümsedi. "Sevgililerinin zevk geçidine yaptığım değişikliklerden hoşlanacaklarını umarım. Döndükten sonra senin için bir şeyler daha düşüneceğim. Beslenmeleri gereken aç sırtlanlarla akbabalar var."</p>

  <p class="block7">İki albay hâlâ şölen salonunda hayvan gibi tıkınmakla ve içmekle meşguldüler.</p>

  <p class="block7">Yine de kendilerinden geçinceye kadar içmeye vakit bulamamışlardı.</p>

  <p class="block7">Trok, "Gece yarısına kadar kaç savaş arabasını eksiksiz personelle Doğu'ya doğru yola çıkarabiliriz?" diye sordu. Subaylar şaşırmış göründüler, ama onlar birer savaşçıydı ve ne yapacaklarını biliyorlardı.</p>

  <p class="block7">Albay Tolma yutmaya hazırlandığı bir ağız dolusu şarabı tükürdü ve ayağa fırladı.</p>

  <p class="block7">Yere pek sağlam basmamakla beraber, "iki saate kadar elli tanesini hazır edip yola çıkarabilirim," diye geveledi. Trok, "Yüz araba istiyorum," diye emretti.</p>

  <p class="block7">"Gece yarısından önce yüz arabayı hazır edeceğim." Bu kez Albay Zander ayağa fırlamıştı. Arkadaşından geri kalmak istemiyordu. Ekledi: "Şafak sökmeden önce de ikinci bir yüz arabayı daha yola çıkarabilirim."</p>

  <p class="softbreak"> </p>
</body>
</html>
