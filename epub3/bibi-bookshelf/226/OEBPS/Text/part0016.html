<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Lord Naja'nın çadırı Firavun'unkinden</span> daha büyüktü ve daha lüks döşenmişti. Abanoz tahtasıyla fildişinden oyulmuş, Mısır'ın başlıca tanrılarının altından ve daha da ender ve değerli gümüşten yapılmış tasvirleriyle süslü bir tahtta oturuyordu. Kum zemin Huri ülkesinde nefis renklerde dokunmuş yünlü halılarla kaplıydı. Halıların parlak yeşili Nil'in iki kıyısını kaplayan yemyeşil kırları temsil ediyordu. Naja Naiplik konumuna yükseldiğinden beri yeşili hanedanının rengi olarak benimsemişti.</p>

  <p class="block7">Hoş kokuların tanrıları yakına çektiğine inandığı için çatının yatay direğine zincirlerle asılı gümüş kapların içinde günlük yakılıyordu. Tahtın önündeki alçak masanın üstünde içi parfüm dolu cam vazolar vardı. Naip peruğunu çıkarmıştı, bir köle de tıraşlı kafasının üstünde parfümlü balmumundan bir külah tutuyordu.</p>

  <p class="block7">Balmumu eridikçe adamın yanaklarıyla boynuna akıyor ve onu ferahlatıyordu. Çadırın içi bahçe gibi kokuyordu. Tahtın karşısında oturan saray erkânı, elçi ve ricacı kalabalığı dahi Naip'in huzuruna girmeden önce yıkanmak ve vücutlarına parfümler sürmek zorunda bırakılmıştı. Taita da güvenlik görevlisinin öğüdüne uymuştu.</p>

  <p class="block7">Yıkanıp taranmış saçları bir gümüş çağlayanı gibi omuzlarına dökülüyordu. Keten giysileri yeni yıkanmış ve en saf bir beyaz renk alana kadar ağartılmıştı. Çadırın ağzında tahta saygısını göstermek için yere diz çöktü. Ayağa kalktığı sırada bir konuşma ve spekülasyon uğultusu duyuldu. Yabancı elçiler ona merakla bakıyorlardı, o da adının fısıldandığını duydu. Savaşçılarla rahipler bile başlarını salladılar ve kafa kafaya vererek, "Büyücü bu," dediler. "Büyü uzmanı kutsal Taita bu." "Horus'un Yaralı Gözü Taita."</p>

  <p class="block7">Lord Naja incelediği papirüsten başını kaldırarak çadırdakilere gülümsedi. Özenle yontulmuş gibi düzgün yüz hatları ve duygulu dudakları olan, gerçekten çok yakışıklı bir adamdı. Burnu düz ve inceydi, canlı ve zeki bakışlı gözleri topazların altın rengindeydi. Çıplak göğsünde yağın zerresi yoktu, kolları da ince ve sert kaslıydı.</p>

  <p class="block7">Taita tahta en yakın oturan sıraları aceleyle gözden geçirdi. Firavun Tamo se'un ölümünden beri geçen kısa süre içinde saray erkânıyla soyluların arasında güçle ayrıcalıklar yeni baştan dağıtılmıştı, iyi tanınan birçok yüzler ortada yoktu, buna karşın başkaları karanlıktan çıkmışlardı ve Naip'in dostluğunun aydınlığında parlıyorlardı. Bunlardan biri de Fat Muhafızlarından Asmor'du.</p>

  <p class="block7">"Gel buraya, Lord Taita." Naja'nın sesi tatlı ve yumuşaktı. Taita tahta doğru yürüdü, dalkavuk sıraları da açılarak ona yol verdiler. Naip yüksekteki yerinden ona gülümsedi. "Bil ki gözümüzde büyük değerin var. Firavun Tamose'un sana vermek lütfunda bulunduğu görevi başarıyla yerine getirdin. Prens Nefer Memnon'a paha biçilmez bir eğitim verdin." Bu sıcak karşılanış Taita'yı şaşırtmıştı, ama belli etmedi.</p>

  <p class="block7">Naja devam etti. "Prens şimdi Firavun Seti olduğuna göre, rehberliğine her zamankinden fazla ihtiyacı olacaktır."</p>

  <p class="block7">Taita, "Dilerim sonsuza dek yaşar," diye karşılık verdi, çadırdaki topluluk da sözlerini aynen tekrarladı.</p>

  <p class="block7">"Dileriz, sonsuza dek yaşar."</p>

  <p class="block7">Lord Naja eliyle bir işaret yaptı. "Tahtımın gölgesinde yerini al. Firavun'un işlerini yönetirken benim de senin deneyimlerine ve bilgeliğine büyük gereksinmem olacak."</p>

  <p class="block7">"Ülkenin Naip'i beni layığımdan daha çok onurlandırıyor." Taita, Lord Na ja'ya dost yüzünü çevirdi. Gizli düşmanınıza düşmanca duygularınızı belli etmemeniz çok önemliydi. Taita da kendisine önerilen yere oturdu, fakat ipek yastığı kabul etmeyerek yün halının üstüne yerleşti. Sırtı düz, omuzları dikti.</p>

  <p class="block7">Naip'liğin işleri sürüyordu. General Kratas'ın mallarını bölüşüyorlardı; vatan haini ilan edilen Kratas'ın bütün mal varlığı krallığın hazinesinin olacaktı. Naja papirüste yazılı olanları okuyordu: "Hain Kratas'tan Hapi tapınağıyla gizemlerin rahiplerine nehrin doğu kıyısında Dendera'yla Abnub arasındaki bütün arazileri ve binaları..."</p>

  <p class="block7">Taita bunları dinlerken eski dostunun yasını tutuyor, fakat kederini belli etmemeye özen gösteriyordu. Çölde yaptıkları uzun yolculuk sırasında Hilto, Kratas'ın nasıl öldüğünü anlatmış, sonra şöyle devam etmişti: "Soylularla iyiler dahil herkes Mısır'ın yeni Naip'inin karşısında dikkatli adımlar atıyorlar. Devlet konseyinin başkanı olan Menset öldü. Uykusunda ölmüş, ama son yolculuğuna çıkması için biraz yardım gördüğünü söyleyenler var. Cinka da öldü, vatana hiyanet suçundan idam edildi, oysa İhtiyar karısını aldatacak aklı bile kalmamıştı zavallının. Mülklerine de Naip'lik tarafından el konuldu. Elli kişi daha Kratas'la birlikte ölüler diyarını boyladı. Konsey üyelerinin hepsi şimdi Naja'nın köpekleri."</p>

  <p class="block7">Kratas, Tanus'un, Lostris'in ve onun genç oldukları günlerle Taita'nın arasındaki son bağdı. Taita onu çok severdi.</p>

  <p class="block7">'Vatan haini Kratas'ın Athribis'deki ambarlarda adına bulundurulan bütün akdarı stoku Mısır Naibi'ne verilecek." Lord Naja papirüsden okumayı sürdürüyordu.</p>

  <p class="block7">Taita bu, elli mavna dolusu olur, diye hesapladı. Kratas'ın akdarı piyasasının açıkgöz bir yatırımcısı olduğunu biliyordu. Lord Naja işlediği cinayetten dolayı kendini cömertçe ödüllendirmişti.</p>

  <p class="block7">"Bu stoklar kamu yararına kullanılacak." Naja böylece, akdarı stokuna el koymasını haklı gösteriyordu. Yüzünde bir anlam değişikliği olmayan Taita sadece kamu yararını kimin tayın edeceğini merak ediyordu.</p>

  <p class="block7">Rahiplerle kâtipler bölümü kilden tabletlerine kaydetmekle meşguldüler. Bunlar tapınağın arşivlerinde korumaya alınacaktı. Taita öfkesiyle kederini kalbinde hapsederek gözlüyor ve dinliyordu.</p>

  <p class="block7">Kratas'ın vârisleri tüm mirastan yoksun edildikten, kendi serveti ise üç altın lakh<sup class="calibre11"><sup class="noteref" id="back_note_3"><a class="calibre12" href="../Text/part0119.html#note_3" title="3">3</a></sup></sup> arttıktan sonra Lord Naja, "Şimdi başka bir konuya geliyoruz," dedi. "Bu konu Hanedanın prensesleri Heseret'le Merykara'nın mutluluğu ve statüsüyle ilgili. Bunun için Prenses Heseret'le Prenses Merykara'nın ikisiyle de evlenmem gerekiyor. Karım olarak tam korumama girecekler. Tanrıça Isis her iki genç kızın hamişidir. Tanrıçanın rahibelerinden kehanete başvurmalarını istedim, onlar da bu evliliklerin tanrıçanın onayını aldığını bildirdiler. Dolayısıyla da tören Firavun Tamose'un cenaze töreniyle vârisi Prens Nefer Seti'nin taç giymesini izleyen dolunayın ertesinde Luksor'daki Isis Tapınağı'nda yapılacak."</p>

  <p class="block7">Taita hiç renk vermediyse de bu bildiri üzerine etrafında hışırtılar ve mırıltılar almış yürümüştü. Bu çifte evliliğin politik açıdan anlamı büyüktü. Oradakilerin hepsi, Lord Naja'nın evlilik yoluyla Tamose Hanedanı'nın bir üyesi olmayı, böylece ardıllık sırasına göre prensten hemen sonra gelmeyi amaçladığını biliyordu.</p>

  <p class="block7">Taita Teb'in ortasındaki Beyaz Kule'den Firavun Nefer Seti'nin idam kararının haykırıldığını duymuşçasına donmuş kalmıştı. Ölü Firavunun mumyalanmasının zorunlu yetmiş gününün tamamlanmasına sadece on iki gün kalmıştı. Tamose'un Nil'in batı yakasında Krallar Vadisi'ndeki mezarına konulmasından hemen sonra ardılı taç giyecek ve hayatta kalan kızlarının evlenme töreni yapılacaktı.</p>

  <p class="block7">Kobra bundan sonra yeni bir hamle yapacaktı. Taita bundan hiç şüphe etmiyordu.</p>

  <p class="block7">Prensin etrafını saran tehlikeleri düşünmeye öylesine dalmıştı ki, Naip'in kabul törenine son verdiğini duymamış, bunu etrafındakilerin hareketinden anlamıştı. Lord Naja da kalkmış ve çadırın, tahtın arkasındaki kanadını kaldırıp öbür yana geçmişti.</p>

  <p class="block7">Taita da öbürleriyle kalkarak çadırdan çıkmaya hazırlandı.</p>

  <p class="block7">Albay Asmor birden harekete geçerek onu durdurdu. Nazik bir tavırla önünde eğilerek, "Mısır Naibi Lord Naja çıkmamanızı istiyor. Sizinle özel bir görüşme yapacakmış," dedi.</p>

  <p class="block7">Asmor şimdi On Binlerin En iyisi rütbesiyle Naip'in muhafız alayının komutanıydı.</p>

  <p class="block7">Kısa bir zaman içinde güç ve etki sahibi bir adam olmuştu. Bu çağrıyı geri çevirmenin anlamı ya da olanağı yoktu, Taita da, "Firavunla Naip'inin hizmetkârıyım, ikisinin de bin yıl yaşamasını dilerim," dedi.</p>

  <p class="block7">Asmor onu çadırın arkasına götürdü ve geçmesi için çadırın kanadını kaldırdı.</p>

  <p class="block7">Taita kendini palmiye koruluğunda buldu, Asmor da onu ağaçların arasında öbürlerinin uzağında kurulmuş tek odalı, daha küçük bir çadıra götürdü. Bir düzine muhafız çadırın etrafında halka olmuşlardı. Bu çadır kimsenin Naip tarafından çağırılmadıkça yanına yaklaşamadığı gizli toplantı yeriydi çünkü. Asmor'un emri üzerine muhafızlar kenara çekildi, albay da Taita'yı gölgeli odaya soktu.</p>

  <p class="block7">Naja içinde ellerini yıkadığı tunç leğenden başını kaldırdı. "Hoş geldin, Büyücü."</p>

  <p class="block7">Sıcak bir gülümsemeyle Taita'ya halı kaplı yerin ortasındaki yastık yığınını işaret etti.</p>

  <p class="block7">İhtiyar adam otururken Naja'nın işareti üzerine Asmor elinde palasıyla çadırın ağzına dikildi. Çadırın içinde yalnız üç kişiydiler ve konuştukları başka hiç kimse tarafından duyulmayacaktı.</p>

  <p class="block7">Naja ziynetlerini ve rütbe işaretlerini üstünden atmıştı. Taita'nın karşısındaki yastıkların birinin üstüne yerleşirken nazik ve dost tavırlıydı. Aralarında duran tatlı tepsisiyle altından kâselerin içindeki şerbetleri işaret etti. "Lütfen ferahlayın."</p>

  <p class="block7">Taita'nın içinden reddetmek geldi, ama Naip'in konukseverliğini geri çevirmenin düşmanlığını ilan etmek anlamına geleceğini ve ona ölümüne karşı koyduğunu fark etmesine neden olacağını biliyordu.</p>

  <p class="block7">Yeni Firavun'la ilgili amaçlarından, işlediği cinayetlerden ve geleceğe yönelik planlarından Taita'nın haberi olduğundan Lord Naja'nın şüphelenmesi için şimdilik bir neden yoktu, İhtiyar adam basını eğerek teşekkür etti ve eline en uzak olan altın kâseyi seçti. Naja'nın da öbür şerbet kâsesini almasını bekledi. Naip bunu alıp dudaklarına götürdü ve hiç duraksamadan şerbeti son damlasına kadar içti.</p>

  <p class="block7">Taita da kâseyi dudaklarına götürerek likörden bir yudum aldı. Tadı olmayan ve fark edilemeyen zehirlere sahip olmakla övünenler vardı, fakat Taita bütün yakıcı elemanları incelemişti, sonuçta en keskin meyve tatlan bile o zehirleri ondan gizleyemezdi. içki temizdi, Taita da bunu keyifle içti.</p>

  <p class="block7">Naja, "Güvenin için sana teşekkür ederim," dedi. Taita da bununla kastedilenin şerbeti kabul etmesinden daha fazlası olduğunu anladı.</p>

  <p class="block7">"Hükümdarın, dolayısıyla da Naip'inin hizmetkârıyım."</p>

  <p class="block7">Naja, "Hanedan için değerin ölçülemez," diye karşılık verdi. "Üç Firavuna sadakatle hizmet ettin, hepsi de sorgusuz sualsiz öğütlerini dinlediler."</p>

  <p class="block7">Değerimi abartıyorsunuz, sayın Naip. Çelimsiz bir İhtiyar adamım. Naja gülümsedi,</p>

  <p class="block7">"İhtiyar ha? Evet, İhtiyarsın, iki yüz yaşından da İhtiyar olduğunun söylendiğini duymuştum." Taita bunu ne doğruladı ne yalanladı, yalnızca başını eğdi. Naja devam etti. "Ama asla çelimsiz değilsin! İhtiyar ve bir dağ kadar anıtsalsın. Bilgeliğinin sınırı olmadığını herkes biliyor. Ölümsüzlüğün sırrını bile bildiğin söyleniyor."</p>

  <p class="block7">Övgü apaçık ortadaydı, Taita da kelimelerin ardındaki gizli nedeni ve anlamı aradı.</p>

  <p class="block7">Naja susuyor, bir şey beklermiş gibi ona bakıyordu. Adam neyi duymayı bekliyordu acaba? Taita, Naja'nın gözlerinin içine baktı ve karşısındaki adamın düşüncelerini okumaya çalıştı. Ama mağara yarasalarının gün batımında kararan göğün önündeki şekillen gibi uçucu ve silikti bu düşünceler.</p>

  <p class="block7">Taita düşüncelerin birini bütünüyle zapt etti ve Naja'nın ondan ne istediğini birden anladı. Bu bilgi ona güç verdi, ilersindeki yol da zapt edilen bir kentin kapıları gibi önünde açıldı.</p>

  <p class="block7">"Bin yıldan beri her kral ve her bilgin ölümsüzlüğün sırrını bulmaya çalışmıştır," dedi yavaşça.</p>

  <p class="block7">"Belki bir tek adam bunu bulmuştur." Naja dirseklerini dizlerine dayayarak heyecanla öne eğildi.</p>

  <p class="block7">"Lordum, sorularınız benim gibi İhtiyar bir adama göre fazla derin, iki yüz yıl yaşamak ölmezlik değildir." Taita itiraz eder gibi ellerini iki yana açtı, fakat Naja'nın yarım ağızla yapılan itirazda istediği anlamı okuması için önüne baktı. Mısır'ın çifte tacı ve ölmezlik, diye düşünerek içinden kıs kıs güldü. Naip'in istekleri ne kadar az ve basitti.</p>

  <p class="block7">Naja doğruldu. "Bu derin konuları başka zaman konuşuruz." Adamın sarı gözlerinde bir zafer ışıltısı vardı. "Ama şimdi sizden istediğim başka bir şey var.</p>

  <p class="block7">Hakkınızdaki olumlu fikirlerimin haklı olduğunu kanıtlamanızın bir yolu olabilir bu.</p>

  <p class="block7">Minnettarlığımın sınırsız olduğunu göreceksiniz."</p>

  <p class="block7">Taita adamın yılan balığı gibi kıvrılıp durduğunu düşünüyordu. 'Oysa onun donuk bir asker olduğunu zannederdim, içindekileri hepimizden gizlemeyi ne kadar iyi başarmış.' Fakat Taita sadece, "isteğiniz eğer elimden gelen bir şeyse, Firavun'un Naip'inden hiçbir şeyi esirgeyemem," dedi.</p>

  <p class="block7">Naja inkâr kabul etmeyen bir kesinlikle, "Sen Ammon Ra büyüsünün bir uzmanısın," dedi.</p>

  <p class="block7">Taita, adamın hırsının karanlık derinliklerini bir kez daha hissetti. Taçla ölmezlik ona yetmiyor! Aynı zamanda geleceğin de ona açıklanmasını istiyor.'</p>

  <p class="block7">Taita şaşkınlık duyuyordu, buna rağmen saygılı bir tavırla, "Lordum, bütün ha yatımca o gizemli konuyu inceledim ve belki biraz bir şeyler öğrendim," dedi.</p>

  <p class="block7">Çok uzun hayatında, Naja uzun kelimesini vurguladı. "Hem de çok şey öğrendin."</p>

  <p class="block7">Tarta başını eğdi ve sustu. 'Beni öldürmek isteyeceğini neden düşündüm sanki?' diye kendi kendine soruyordu. 'Ölmezliğinin anahtarını ellerimde tuttuğumu zannettiği için beni kendi hayatı pahasına koruyacaktır.'</p>

  <p class="block7">"Taita, krallarla tanrıların sevgili kulu, benim için Ammon Ra büyüsüne çalışmanı istiyorum."</p>

  <p class="block7">"Lordum, bir kraliçe ya da bir Firavun olmayan ya da en azından Mısır tahtına oturması olası olmayan biri için şimdiye kadar Ammon Ra büyüsüne başvurmadım."</p>

  <p class="block7">Lord Naja anlamlı bir ses tonuyla, "Belki de şu anda öyle biri bunu senden istiyor," dedi.</p>

  <p class="block7">Taita, Büyük Horus onu bana teslim etti. Artık avucumda, diye düşündüyse de,</p>

  <p class="block7">"Firavun'un Naip'inin arzularına boyun eğiyorum," dedi.</p>

  <p class="block7">"Hemen bugün benim için kehanete başvurabilir misin? Tanrıların arzularını öğrenmek için sabırsızlanıyorum." Naja'nın yakışıklı yüzü heyecanını ve açgözlülüğünü ele veriyordu.</p>

  <p class="block7">Taita direndi. "Kehaneti asla hafife almamalıdır. Yalnız benim değil, geleceği öğrenmek isteyen kişi için de büyük tehlikeler söz konusu olabilir. Geleceğe yolculuk için hazırlanmak zaman alır."</p>

  <p class="block7">"Ne kadar bir zaman?" Naja'nın hayal kırıklığına uğradığı belliydi.</p>

  <p class="block7">Taita elini alnına götürerek derin düşüncelere dalmış numarası yaptı. Varsın yemi bir süre koklasın, diye düşündü. O zaman kancayı yutmaya daha da hevesli olur.</p>

  <p class="block7">Sonunda başını kaldırdı. "Apis Boğası yortusunun birinci gününde," dedi.</p>

  <p class="softbreak"> </p>
</body>
</html>
