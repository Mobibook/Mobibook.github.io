<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Naja, Taita'nın başarısına ve</span> Apepi'nin mesajına sevinmişti. Taita'dan şüphe etmiyordu artık. "O Apepi moruğunu dize getirmek üzereyim," diye şeytanca bir sevinç duydu. "Bana tahmin ettiğinden de fazla ödünler verecek Görüşmeleri yarıda bırakıp yatağına sığındığı için bu yüzden çok kızdım." Adam kendi kendisinden o kadar hoşnuttu ki oturamadı. Yerinden fırlayıp taş zeminli odada bir aşağı, bir yukarı yürümeye başladı. "O nasıl, Büyücü? Aklını karıştıracak bir şeyler içirdin mi ona?"</p>

  <p class="block7">Taita, "Gırtlağından aşağı döktüğüm doz bir boğayı bile sersemletir," diye adamın içini rahat ettirdi. Naja makyaj malzemesi sandığının başına gitti ve yeşil renkli bir cam şişeden avucuna parfüm serperek bununla ensesini ovuşturdu. "Bu fırsattan sonuna kadar yararlanacağım," dedi. Kapıya yürümeye başladı, ama sonra durup omzunun üzerinden arkaya baktı. "Benimle gel," diye emretti. "Apepi'yle işim bitmeden önce yeteneklerini kullanmamız gerekebilir."</p>

  <p class="block7">Apepi'yi antlaşmaya bağlamak Naja'nın hayal ettiği kadar kolay bir iş olmayacaktı.</p>

  <p class="block7">Adam yarasından ve aldığı ilaçlardan hiç etkilenmişe benzemiyor, tapınağın duvarının üstündeki nöbetçinin gece yarısı olduğunu bildirmesinden sonra bile hâlâ bağırıp çağırıyor ve yumruğunu masanın üstüne vuruyordu.</p>

  <p class="block7">Naja'nın önerdiği hiçbir uzlaşma şartı onun için yeterli değildi, sonunda Taita bile onun uyuşmazlığından yorgun düşmüştü. Naja görüşmeleri erteledi, avludaki horozlar öterken de sendeleyerek yatağının yolunu tuttu.</p>

  <p class="block7">Ertesi gün öğleyin tekrar buluştuklarında Apepi mantığın sesini dinlemeye bir gün önceki kadar bile hevesli değildi, pazarlıklar ise daha da fırtınalı geçti. Taita hükümdarı sakinleştirmek için tüm yeteneğini kullandı, ama Apepi kolay kolay yola geleceğe benzemiyordu. Böylece, yazıcılar ancak görüşmelerin beşinci gününden sonra antlaşmanın maddelerini kil levhalarına hem hieratik<sup class="calibre11"><sup class="noteref" id="back_note_6"><a class="calibre12" href="../Text/part0122.html#note_6" title="6">6</a></sup></sup> yazıyla, hem de hiyerogliflerle Hiksos ve Mısır dillerinde yazmaya başlayabildiler. Gecenin geç saatlerine kadar çalıştılar.</p>

  <p class="block7">Naja o ana kadar Firavun Nefer Seti'yi bu özel toplantılardan uzak tutmuş, onu önemsiz görevlerle meşgul etmişti. Öğretmenleriyle ders, silahlarla idman, hepsi ödünlerle bağışların peşinde olan elçilerle, tüccar ve rahip delegasyonlarıyla toplantılar yaptırıyordu. Nefer sonunda isyan edince Naja onu Apepi'nin küçük oğullarıyla birlikte atmacayla kuş avlamaya yolladı. Bu gezintiler o kadar da dostça bir hava içinde yapılmıyordu. Hatta ilk gün avlanan hayvanlar yüzünden gençlerin arasında kavga çıktı ve dövüşmelerine ramak kaldı.</p>

  <p class="block7">ikinci gün, Taita'nın önerisi üzerine Prenses Mintaka taraflar arasında barış elçiliği yapmak için ava katıldı. Ona saygıları olduğundan ağabeyleri başka zaman olsa silahlarını çekip Mısırlıları darmadağın edebilecekken bu defa onun arabuluculuğuna başvurdular. Aynı şekilde av arabasında Mintaka yanında olunca Nefer'in savaşçı içgüdüleri yatışıyordu. Mintaka'nın kaba saba kardeşlerinin tehdit dolu böbürlenişlerini görmezlikten geliyor, genç kızın şakalarının, bilgisinin ve tabii ki bedensel yakınlığının tadını çıkarıyordu. Bozuk arazide ceylan sürülerini kovalarken hoplayıp zıplıyor, arabanın daracık alanında birbirlerinin üstüne düşüyorlardı. Mintaka o zaman delikanlıyı kavrıyor, tehlike geçtikten sonra bile onu sıkı sıkı tutmayı sürdürüyordu.</p>

  <p class="block7">Nefer ilk avdan sonra tapınağa dönünce Taita'yı yanına çağırtmıştı. Ona avı anlatmayı bahane etmişti, oysa dalgın ve ilgisizdi. Taita onu sevgili şahininin performansı konusunda sorgulayınca dahi fazla bir heyecan göstermemişti. Yalnız birdenbire hülyalı bir tavırla, "Kızların bu kadar yumuşak ve sıcakkanlı olmaları seni de şaşırtmıyor mu, Taita?" diye sormuştu.</p>

  <p class="block7">Altıncı günün sabahında yazıcılar çalışmalarını tamamlamışlardı, antlaşmanın kaydedildiği elli kil levha da onaylanmaya hazırdı. Naja bu işlem yapılırken hazır bulunması için Firavun'u çağırttı. Apepi'nin bütün çocukları, hatta Mintaka bile, törene katılacaktı.</p>

  <p class="block7">Saray teşrifatçısı gür sesiyle antlaşma metnini okurken tapınağın avlusu bir kez daha hükümdar ailelerinden ve soylulardan oluşan gösterişli bir kalabalıkla dolmuştu.</p>

  <p class="block7">Nefer bu kez duyduklarına tüm dikkatini verdi. Mintaka'yla beraber geçirdikleri günlerde antlaşmayı tartışmışlardı, şimdi de okunanlarda bir yanlış keşfettikleri ya da bir şeyin atlandığını fark ettikleri zaman anlamlı şekilde bakışıyorlardı. Ancak, yanlışlar çok azdı, Nefer de uzun belgenin birçok bölümünde Taita'nın etkisini sezer gibi oldu.</p>

  <p class="block7">Sonunda mühürleri basmanın zamanı geldi. Nefer koç boynuzlarının uğultularının eşliğinde mührünü yaş kile bastırdı, Apepi de aynı şeyi yaptı. Hiksos kralının kutsal mührü benimseyerek Firavunluk ayrıcalığını gasbetmesi Nefer'i sinirlendirmişti.</p>

  <p class="block7">Naja ağır makyajının altında anlaşılmaz bir yüz ifadesiyle bu sahneyi seyrederken iki krallığın hükümdarları birbirlerini kucakladılar. Apepi, Nefer’in ince bedenini ayı pençelerine benzeyen elleriyle vücuduna bastırırken orada hazır bulunanlar "Bakher!</p>

  <p class="block7">Bakher!" bağrışlarıyla onları alkışladılar. Adamlar silahlarını zırhlarına çarpıyor ya da kılıçlarının ve mızraklarının başını yerdeki taşların üstüne vuruyorlardı.</p>

  <p class="block7">Nefer, Apepi'nin ağır vücut kokusu yüzünden az daha bayılıyordu. Hiksosların benimsemedikleri Mısır âdetlerinden biri de bedensel temizlik kavramıydı. Nefer kendisi bile Apepi'nin kokusunu tiksindirici bulduktan sonra, kral ona sevgisini gösterdiği zaman Naja'nın nasıl bir şok yaşayacağını düşünerek avundu. Yavaşça hükümdarın kollarının arasından sıyrıldıysa da, Apepi babacan bir tavırla sırıtarak kıllı patilerinden birini delikanlının omzuna dayadı. Sonra avludaki kalabalığa döndü. "Bir kere daha birleşen bu güçlü ülkenin insanları, size görev ve vatan aşkımı sunuyorum.</p>

  <p class="block7">Bunun nişanesi olarak kızım Prenses Mintaka'yı bu Mısır ülkesinin yönetimini benimle paylaşan Firavun Nefer Seti'ye eş olarak veriyorum. Yukarı ve Aşağı Krallıkların çifte tacına benimle ortak olan Firavun Nefer Seti oğlum, onun oğulları da torunlarım olacak!"</p>

  <p class="block7">Herkes bu şaşırtıcı bildiriyi kavramaya çalışırken avluda birkaç saniye çıt çıkmadı.</p>

  <p class="block7">Ama sonra onaylama bağırışlarına silahların takırtısının ve zırhlı sandaletlerin tepinişinin de karışmasıyla gürültü kulakları sağır edici boyutlara ulaştı.</p>

  <p class="block7">Firavun Nefer Seti'nin yüzünde her ne kadar bir ölümlü gibi görünmese de aptalca olarak nitelenebilecek bir sırıtış dikkati çekiyordu. Bakışlarını avlunun öbür yanındaki Mintaka'ya dikmişti. Kız donakalmıştı. Bağırmasını ya da cıyaklamasını önlemek ister gibi bir elini ağzına bastırmıştı; babasına bakarken de gözleri iri iri açılmıştı. Koyu bir kızartı yavaş yavaş yüzünü kaplarken Nefer'le utana utana göz göze geldi, iki genç kalabalık avluda kendilerinden başka kimse yokmuş gibi birbirlerine bakakalmışlardı.</p>

  <p class="block7">Taita, Firavun'un tahtının dibinden bu sahneyi gözlüyordu. Apepi'nin bildirisinin zamanlamasının dâhiyane olduğunun farkındaydı. Naja'nın, Trok'un ya da bir başkasının bu evliliğe engel olmasının bir yolu yoktu artık.</p>

  <p class="block7">Taita, Naja'nın tahtının yakınındaydı. Naip'in fena halde bozulduğu ve kendi durumunun sallantıda olduğunun bilincine vardığı yüzünü kaplayan makyaja rağmen belli oluyordu. Nefer prensesle evlendiği takdirde Naja'nın ona asla erişemeyeceği bir konumda olacaktı. Naip, çifte tacın elinden kaçmakta olduğunu hissediyordu.</p>

  <p class="block7">Taita'nın bakışının üzerinde olduğunu hissetmiş olacaktı ki onun bulunduğu yöne baktı, İhtiyar adam bir an için adamın ruhunun içine baktı ve Naip'in adını aldığı kobralarla dolu, suyu çekilmiş bir kuyunun içine bakmış gibi oldu. Ama Naja daha sonra vahşi bakışlı sarı gözlerini eğdi, soğuk soğuk gülümsedi ve başının hareketiyle onayını bildirdi. Ancak Taita adamın beyninin hızla çalıştığının farkındaydı. Bununla birlikte bu düşünceler o kadar hızlı ve karmaşıktı ki yaşlı Büyücü bile onları takip edemiyordu.</p>

  <p class="block7">Taita başını çevirdi ve karşı taraftaki Hiksos saflarında Lord Trok'un iri yarı bedenini aradı. Naip'ten farklı olarak Trok duygularını maskelemek için hiçbir çaba göstermiyordu. Öfkeden kudurduğu belliydi. Sakalının kılları bile dikilmiş, yüzü mor bir renk almıştı. Hakaret eden ya da itirazını bildiren sözler haykıracakmış gibi ağzını açtı ve eli kılıcının kabzasına gitti. Kavrayışının basıncından parmak boğumları bembeyaz kesilmişti. Taita bir an için onun kılıcını çekeceğini ve avlunun karşı tarafındaki Nefer’in üzerine koşacağını düşündü. Müthiş bir çaba harcayarak kontrolünü kaybetmemeyi başardı. Sakalını eliyle sıvazlıyarak düzeltti ve etrafındakiler! iterek avluyu terk etti. Etraftaki hareket ve karışıklıktan kimse gidişini fark etmemişti.</p>

  <p class="block7">Yalnızca Apepi alaycı bir gülümsemeyle bakarak onu izledi.</p>

  <p class="block7">Trok, Hathor'un yüksek granit sütunlarının arasında gözden kaybolurken Apepi elini Nefer'in omzunun üzerinden çekti ve Naja'nın tahtına doğru yürüdü. Naip'i yastıklarının üzerinden kolayca kaldırdı ve Firavun'a yaptığından daha hararetle kucakladı. Dudaklarını Naja'nın kulağına yapıştırarak, "Daha fazla Mısır hilesi ve oyunu istemem, mis kokulu çiçek, yoksa onları kıçının kolumun gittiği kadar derinine tıkarım," diye yavaşça fısıldadı.</p>

  <p class="block7">Naja'yı tekrar yastıklarının üstüne attı, sonra kendisi için hazırlanmış tahta yerleşti.</p>

  <p class="block7">Bembeyaz kesilen Naja, parfüme batırılmış keten bir bezi kendini to parlayıncaya kadar burnuna yapıştırdı. Dalga dalga alkışlar bütün avluya yayılıyordu. Gürültü hafiflemeye yüz tutarken Apepi halkı yeni bir çabada bulunmaya teşvik için dev patilerini tahtının kollarına çarptı, böylece alkışlar tekrar başladı. Apepi müthiş eğleniyordu, halkı da bitkin düşene kadar alkış tutmaya ve bağırıp çağırmaya zorladı.</p>

  <p class="block7">Aşağı Mısır'ın Deşret tacını başında taşıyan hükümdar avluda hâkim konumdaydı.</p>

  <p class="block7">Kafasındaki yüksek Hedjet tacının sağladığı otoriteye rağmen Nefer onun yanında bir çocuktan farksızdı. Son bir alkış selinden sonra Naja en sonunda ayağa kalkarak iki kolunu ileri uzattı. Avluya en sonunda sessizlik çökmüştü.</p>

  <p class="block7">"Kutsal bakire öne çıksın!" Tapınağın başrahibesi yardımcılarını izleyerek mihrabın yanındaki oymalı bölmenin arkasından çıktı ve çifte tahta doğru ilerledi.</p>

  <p class="block7">Önünde yürüyen iki rahibe çifte krallığın pşerıt taçlarını taşıyorlardı. Tapınak korosu tanrıçaya övgü ilahileri okurken saygıdeğer yaşlı kadın ortak hükümdarların başlarındaki tek taçları alarak yerlerine çifte taçları oturttu. Bu, Mısır'ın tekrar birleşmesi anlamına geliyordu. Yaşlı rahibe bundan sonra iki Fira vun'la yeni ülkeyi titrek sesiyle kutsadı ve tekrar tapınağın içerlerine çekildi. Bunu kısa bir kararsızlık anı izledi. Mısır'ın uzun tarihinde ilk kez bir birleşme töreni kutlandığından izlenmesi gereken belirli bir sıra yoktu.</p>

  <p class="block7">Naja büyük bir ustalıkla fırsatı yakaladı. Bir kez daha ayağa kalkarak Apepi'nin önüne geçti. "Bu uğurlu ve neşeli günde yalnız iki krallığın birleşmesini değil, aynı zamanda Firavun Nefer Seti'yle güzel Prenses Mintaka'nın nişanlanmalarının sevincini yaşıyoruz. Dolayısıyla, her iki krallıkta da biline ki Firavun rüştüne erdiği gün ya da taç üzerindeki iddiasını perçinleyecek koşullardan birini yerine getirdiği ve ülkesini onu koruyacak ve yönlendirecek bir Naip'i gereksinmeden yönetebildiği zaman düğünü bu tapınakta kutlanacaktır."</p>

  <p class="block7">Apepi kaşlarını çattı, Nefer de üzüntüsünü ele veren bir hareket yaptı, ama artık çok geçti. Haber meclis üyelerinin tamamı toplantı halindeyken bildirilmişti. Naja üstelik Naip olarak her iki taçlı başın ona verdiği yetkiyle konuşuyordu. Bu durumda Nefer kendi tanrı kuşunu yakalamadığı veya Kızıl Yolu aşmayı başaramadığı takdirde Naja evliliği yıllarca geciktirmeyi başaracaktı.</p>

  <p class="block7">Taita bu dâhiyane bir manevraydı diye acı acı düşündü, aynı zamanda bunun arkasındaki politik zekâya hayranlık duymaktan kendini alamıyordu.</p>

  <p class="block7">Naja hızlı düşünmesi ve tam zamanında müdahalesi sayesinde başına gelebilecek musibetleri önlemeyi bilmişti. Karşıtları kendini toparlayamadan daha da ileri gitti:</p>

  <p class="block7">"Mutlu bir haberim daha var. Firavun Apepi'yle Firavun Nefer Seti'yi prenseslerimiz Heseret'le Merykara'yla düğünümü kutlamaya davet ediyorum. Bu mutlu tören on gün sonra Yükselen Isis bayramının birinci gününde Teb kentindeki Isis Tapınağı'nda yapılacaktır."</p>

  <p class="block7">Demek on gün sonra Lord Naja Tamose Hanedanı'nın bir üyesi ve tahtın Firavun Nefer Seti'den hemen sonraki vârisi olacak, diye acı acı düşündü Taita. Bir Umm Masara tepelerindeki krallık şahininin yuvasında gördüğümüz kobranın kim olduğundan artık hiçbir şüphemiz kalmadı.</p>

  <p class="softbreak"> </p>
</body>
</html>
