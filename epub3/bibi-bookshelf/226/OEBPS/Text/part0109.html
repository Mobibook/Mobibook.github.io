<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Taita'yla Nefer atlarına binerek</span> Şabako'nun İsmailiye Vahası'nın doğu yönünde alelacele yaptırdığı taş duvarları denetlemeye gittiler.</p>

  <p class="block7">Taita, "Şabako'nun çabaları çağın büyük mimari harikalarından sayılmayacaktır,"</p>

  <p class="block7">diye fikir yürüttü. "Ama böylesi daha iyi. Naja'nın geleceği yönden arazinin doğal özellikleri gibi gözüküyorlar ve Naja huniye girip önü giderek daralana kadar kuşku uyandırmayacaklar."</p>

  <p class="block7">"Planının en büyük yararı bize kendi savaş alanımızı seçmek olanağını vermesi," diyen Nefer devam etti. "Horus'un da yardımıyla burasını bir mezbahaya döndüreceğiz." Delikanlı elini Taita'nın sıska koluna dayadı. "Bir kez daha sana şükran borçluyum, Yaşlı Babam. Bütün bunlar senin eserin."</p>

  <p class="block7">Taita hayır diye başını salladı. "Benim yaptığım sadece seni hafifçe dürtmek. Geri kalanını hep sen yaptın. Baban Firavun Tamose'un askeri içgüdüleri sana miras olarak kalmış. Karşımıza dikilen düşman tarafından alçakça öldürülmüş olmasaydı sahip olacağı büyüklüğe şimdi sen ulaşacaksın."</p>

  <p class="block7">"O ölümün intikamını almamın da zamanı geldi," dedi Nefer. "Kobranın bir daha elimizden sıyrılıp kaçmamasını sağlayalım."</p>

  <p class="block7">Nefer bundan sonraki günlerde ordusuna talim yaptırdı ve savunmasının planlarıyla taktiklerini ayrıntılı olarak prova etti. Okçu ve sapancı bölükleri her sabah yürüyüp kaba saba duvarların arkasında mevzileniyorlardı. Menzili işaretlemek ve düşmanı kapana kıstırmanın tam zamanını kestirmek için duvarların önüne küçük taş kümeleri oturtmuşlardı. Savaş esnasında ok sıkıntısı çekmemek için de ellerinin altında yedek ok desteleri gizlemişlerdi. Sapancılar da kilden toplar yaptılar ve bunları kaya kadar sertleşene kadar ateşte pişirdiler. Sonra bu öldürücü silahlardan duvarların arkasında ellerinin altında olacak kümeler oluşturdular.</p>

  <p class="block7">Bu talimler sırasında Nefer'le komutanları Naja'nın kuvvetlen rolünü oynadılar ve çöl yönünden gelerek kurdukları düzeni eleştirel gözle incelediler, her şeyin setler tarafından gözden gizlendiğine kanaat getirdiler.</p>

  <p class="block7">Beklerken Nefer taktiklerinin setlerin önünde provasını yapıyor, saldırıyor, arabalarını sürüyor, geri çekiliyor, adamlarının arazideki tüm tümsekleri, kıvrımları, düzlükleri, koyakları, hatta hayvanların açtıkları delikleri ve başka küçük engelleri öğrenmeleri için onlarla sürekli gidip geliyordu. Duvarların arkasında savaş esnasında atlara su içirebileceği ve yedek donanımının ihtiyaç duyulana kadar depolanabileceği güvenli noktaları seçti. Taita'ya, "Oyunun oynanacağı alanı benim kadar iyi öğrenen başka bir komutan olduğundan şüpheliyim," dedi ve bölüklerine aynı manevraları tekrar tekrar yaptırmaya devam etti.</p>

  <p class="block7">Akşam olunca bölüğünün başında kaleye döndü. Toz terle karışarak yüzüyle vücudunun üstünde kabuklaşmıştı. Yerinden kıpırdayacak hali kalmamıştı, ama birliklerini onları bekleyen olaylara hazır ettiğini bilmenin hoşnutluğunu duyuyordu.</p>

  <p class="block7">Fakat Krus'la Dov'u durdurup dizginleri seyislerine fırlattıktan sonra resmi geçit alanına atlarken hoşnutluğundan eser kalmadı. Krallık hareminin başhadım ağası Zugga şişman ellerini ovuşturarak onu bekliyordu. Gözleri ağlamaktan kıpkırmızıydı, incecik sesi de korkudan titriyordu. "Beni bağışla büyük Firavun," diye inledi. "Elimden geleni yaptım ama kız bir dişi tilki kadar kurnaz. Beni faka bastırdı."</p>

  <p class="block7">Nefer, kim olacağını bile bile, "Bu dişi tilki de kim?" diye sordu.</p>

  <p class="block7">"Prenses Mintaka."</p>

  <p class="block7">"Ona ne oldu?" Duyduğu panikten Nefer’in sesi boğuklaşmıştı.</p>

  <p class="block7">Zugga, "Kaçtı ve Prenses Merykara'yı da beraberinde götürdü," diye gevelerken boğularak idam edileceğinden şüphe etmiyordu.</p>

  <p class="block7">Mintaka'yla Merykara Avaris'e kadarki yolculuğun en büyük kısmını tahtırevanın perdelerinin arkasına büzülmüş halde kaçışlarını planlamakla geçirmişlerdi.</p>

  <p class="block7">Kendilerine eşlik eden arabalardan birine el koyarak onunla uzaklaşmak fikrinden çok çabuk caymışlardı. Araba sürücülerinden birini kandırsalar ya da kaba kuvvetle devre dışı bıraksalar dahi, ki bu çok zayıf bir olasılıktı, bir saate kalmadan öfkeli bir Firavun'un komutasındaki bütün Mısır ordusunun peşlerinde olacağını biliyorlardı.</p>

  <p class="block7">Uzun boylu düşündükten sonra daha iyi bir plan tasarladılar.</p>

  <p class="block7">Mintaka'nın ilk girişimi, bekçileri ve gardiyanları olan Zugga'ya şirin gözükmek ve otoritesine boyun eğmiş gibi davranmak oldu. Dört gün sonra Avaris'teki saraya vardıklarında hadım ağasını istediği gibi kandırmış, yumuşak ve masum bir kız olduğuna inandırmıştı. Avaris'te yine en tatlı ve inandırıcı tavrıyla Merykara'yla Hathor'un tapınağını ziyaret edip Nefer'in güvenliği ve yaklaşan savaşta zafere ulaşması için dua etmelerine izin vermesini Zugga'dan rica etti. Zugga biraz kuşku duymakla beraber razı oldu, iki genç kadın da böylece tapınağın iç odasında başrahibeyle bir saate yakın zaman geçirmeyi başardılar. Hadım da olsa hiçbir erkeğin bu kutsal yere girmesine izin olmadığından Zugga endişeyle kapının dışında bekledi.</p>

  <p class="block7">Mintaka'yla Merykara en sonunda ortaya çıkınca Zugga çok rahatladı ve tüm kuşkularından arındı, iki genç kadın çok güzeldiler ve tapınağın değme bakireleri kadar sakin ve masum görünüyorlardı. Birkaç gün sonra tekrar tapınakta dua etmek ve tanrıçaya kurban sunmak için izin istediklerinde Zugga itiraz etmedi, hatta genç prenseslerin tahtırevanının yanında badi badi yürüyerek onlarla perdelerin öbür yanından konuştu ve saraydaki hayata ilişkin en ilginç skandal dedikodularını aktardı.</p>

  <p class="block7">Başrahibe yine tapınağın avlusunda Mintaka'yla Merykara'yı karşıladı ve içerdeki odaya götürdü. Hiçbir kuşku duymayan Zugga oturup iki güzel prensesin dönmelerini beklemeye koyuldu. Başrahibe iki yardımcısıyla ona tavuk ve balık kızartmasıyla tepeleme dolu bir tabak ve bir testi dolusu nefis bir şarap yollamıştı. Zugga tabaktakilerin hepsini yedi, testideki şarabı da bitirdikten sonra tanrıçanın inek heykelinin altında uykuya daldı. Uyandığında güneş batmıştı ve o yalnızdı.</p>

  <p class="block7">Tahtırevanı taşıyan kölelerin de gittiklerini gördü. Hadım ağası şişman bedenini doğrulttu, karnına hazımsızlıktan değil, panikten ileri gelen kramplar girmişti. Dikkati üzerine çekmek için bağırdı ve değneğiyle tapınağın kapısına vurmaya başladı. Uzun bir zaman sonra gelen bir rahibe ona şöyle bir mesaj getirdi: "iki prenses tapınağa sığınma hakkı istediler. Kutsal ana da dileklerini kabul edip onları korumasına aldı."</p>

  <p class="block7">Zugga'nın aklı başından gitmişti. Tapınağın kapılarını zorlayamazdı. Firavun'un otoritesini ileri sürerek korunuklarının iadesini de isteyemezdi. Tek seçeneği İsmailiye'ye dönüp uğradığı başarısızlığı itiraf etmekti, ama bu da çok tehlikeliydi.</p>

  <p class="block7">Genç Firavun henüz gerçek karakterini açıklamamıştı, öfkesi ise ölümcül olabilirdi.</p>

  <p class="softbreak"> </p>
</body>
</html>
