<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Askerler kalıntıların arasında karargâhlarını</span> kurduktan sonra Nefer, Şabako'yla Hilto'yu ve aralarındaki öbür subayları karşısına çağırttı. O ilk gece geç saatlere kadar ve bundan sonraki gecelerde onlarla oturarak ayaklanmayı, çarpışmaları ve sonunda iki Firavun'un birleşik orduları tarafından yenik düşürülmelerinin öyküsünü onlardan dinledi. Trok'la Naja'nın ellerine düşen asilerden aldıkları korkunç intikamı da anlattılar.</p>

  <p class="block7">Nefer’in emri üzerine yeni Mısır ordusunun savaş düzenini, alaylarının adlarını ve sayılarını, Naja'yla Trok'un emrindeki askerlerin, arabaların ve atların toplam sayısını da ayrıntılarıyla bildirdiler. Kaçakların arasında üç ordu yazıcısı vardı, Nefer onları görevlendirerek bütün bu ayrıntıları, düşman garnizonlarının ve istihkâmlarının dökümlerini de kil tabletlere yazdırdı.</p>

  <p class="block7">Bu arada Taita, Mintaka'nın da yardımıyla bütün yaralılarla hastaların barındırılacağı bir revir düzenledi. Hilto beraberinde bir düzine kadar kadın da getirmişti.</p>

  <p class="block7">Bunlar kaçakların karıları ya da sadece orduyu izleyen fahişelerdi. Taita onları da hastabakıcı veya ahçı olarak görevlendirdi. Taita günün aydınlık saatlerinde çalışarak kırık kemikleri yerine oturttu, altın kaşıklar aracılığıyla etlerin içinden dikenli okları çıkardı, kılıç kesiklerini dikti, hatta bir keresinde sert tahtadan bir savaş sopası yiyerek çökmüş bir kafatasını onardı.</p>

  <p class="block7">Ortalığın kararması üzerine artık hastalara bakamayacak olunca Taita, tabaklanmış kuzu derileri üstüne çizilmiş haritaların başına geçerek yağ lambalarının ışığında planlar yapan Nefer'le komutanlarına katıldı. Nefer her ne kadar ismen başkomutanlarıysa da gerçekte savaş sanatının bir öğrencisiydi. | Bu deneyimli eski askerler ise eğitmenleriydi ve onlardan öğrendiklerinin ise ölçüsüz değeri vardı.</p>

  <p class="block7">Nefer bu savaş toplantılarını genellikle ancak gece yarısından sonra erteleyebiliyor, sonra kuzu postundan döşekte onu sabırla bekleyen Mintaka'yla gizlice buluşmaya gidiyordu. Ondan sonra sevişiyorlar ve fısıldaşarak konuşuyorlardı. O</p>

  <p class="block7">günün uğraşlarının etkisiyle ikisi de yorgunluktan bitkin olmalarına rağmen, birbirlerinin kollarının arasında uykuya daldıkları zaman çoğu kez sessiz çölün üzerinde şafak sökerdi.</p>

  <p class="block7">Gallala'da toplam yüzden az asker ve elli at vardı, fakat aradan çok geçmeden kentin acı su kuyularının bu kadar az insana bile yetmeyeceği ortaya çıkmakta gecikmedi. Her gece kuyuları boşaltıyorlar, her gece de dolmaları daha uzun sürüyordu. Suyun kalitesi de bozulmaya yüz tutmuştu: her gün biraz daha acılaşıyor ve tatsızlaşıyordu, öyle ki sonunda kısrağın sütüyle karıştırılmadıkça içilebilir olmaktan çıktı.</p>

  <p class="block7">Suyu tayınla dağıtmak zorundaydılar. Atlar huzursuzdu, kısrakların da sütü kesilmişti. Yeraltı suyunun sızıntısı ise giderek azalıyordu.</p>

  <p class="block7">Nefer sonunda kumandanlarını acele bir toplantıya çağırdı. Bir saatlik çok ciddi bir konuşmanın sonunda Hilto durumu karamsar bir yüzle şöyle özetledi: "Horus bir mucize gerçekleştirmezse kuyular tamamen kuruyacak, o zaman da kenti terk etmek zorunda kalacağız. Nereye gidebiliriz ki?"</p>

  <p class="block7">Bu sözler üzerine oradakilerin hepsi Nefer'e baktılar, o da mucizeyi ondan beklermiş gibi Taita'ya döndü. "Su kuruyunca nereye gidiyoruz, Büyücü?"</p>

  <p class="block7">Taita gözlerini açtı. Uzun tartışma sırasında hiç sesini çıkarmadan oturmuş, oradakiler de uyukladığını sanmışlardı. "Yarın ortalık ışır ışımaz yürüyebilen ve eli kazma tutan herkesin kent kapılarının önünde toplanmasını istiyorum," dedi.</p>

  <p class="block7">Nefer, "Ne diye?" diye sorunca Taita gizemli bir gülümseyişle karşılık verdi.</p>

  <p class="block7">Taita şafak serinliğinde ortaya çıktığı sırada elli altı kişi eski kapıların önünde bekliyorlardı, İhtiyar bütün simgeleriyle alametlerini: Lostris'in Tılsımı'yla Bay'ın armağanını, öbür gerdanlıklarını, bileziklerini ve muskalarını takıp takıştırmıştı. Yılan başı oymasıyla süslü asası elindeydi. Nefer de yanındaydı ve şaşkınlığını ciddi bir yüz ifadesiyle maskelemeye çalışıyordu. Taita bakışını toplaşmış askerlerin üzerinde gezdirdi. Emrine uyarak hepsi kazı aletlerini; tahtadan bahçıvan belleri, kürekler ve metal uçlu sopalar getirmişlerdi, İhtiyar adam hoşnut bir tavırla başını eğdi, sonra basamakları inerek vadiye doğru yürümeye başladı.</p>

  <p class="block7">Nefer'in işareti üzerine adamlar araçlarını alarak İhtiyar adamın arkasından yürüdüler. Doğal olarak bir askeri yürüyüş düzenine girmişlerdi. Bununla birlikte, uzun bir yol gitmelerine gerek kalmadı; Taita tepelerin eteğinde durmuş ve bakışını yamaçlara dikmişti.</p>

  <p class="block7">Nefer burasının, son birkaç aydır Taita'nın çokça vakit geçirdiği bölge olduğunu anımsadı. Mintaka'yla o İhtiyar adamı defalarca orada otururken, mavi kafalı bir kertenkele gibi yarı kapalı gözlerle güneşte uyuklarken veya sopasıyla kayaları karıştırırken ya da üstlerine vururken görmüşlerdi.</p>

  <p class="block7">Nefer tepelerin bu bölümünün kaya oluşumunu ilk kez olarak inceledi ve farklı olduklarını gördü. Kaya ufalanır cinstendi, şistin içinde de gri kireçtaşı damarları oluşmuştu. Çıplak ve kavruk tepelerin yüzünden çapraz olarak geçen çeşitli renklerde katmanlarla çevrelenmiş derin bir fay vardı burada. Derken delikanlı başka bir şey daha fark etti. Birisi yakın zaman önce taşlardan bazılarının üstüne kuyu suyu karıştırılmış kireçtaşı tozuyla beyaz renkte anlaşılması zor hiyeroglifler resmetmişti.</p>

  <p class="block7">Toprağın üstünde ayrıca belli bir düzene göre yerleştirilmiş taş kümeleri de vardı.</p>

  <p class="block7">Taita, Nefer'e, "Adamların beş takıma bölünmeleri lazım," dedi. Nefer de gerekli emirleri verdi. Hepsi hazır olunca, Taita ilk ekibe, "Şuradaki yamaçta bir tünel açmakla işe başlayın," diye emretti. Yatay kuyunun ağzını işaretleyen hiyeroglifleri gösterdi. Orada kazmaya başlamalarını istiyordu.</p>

  <p class="block7">Adamlar şaşkın ve kararsız halde bakıştılar, fakat Taita bir şey demeden onlara ters ters bakınca Şabako kumandayı eline aldı. "Büyücü'yü duydunuz," dedi. "Hemen şimdi işe girişin!"</p>

  <p class="block7">Taita'nın seçtiği hat üstünde toprak örtüsünün altındaki kayanın çatlak olmasına rağmen zorlu bir çalışma oldu bu. Her topağı kaldırmak, sonra da arkasındaki gevşek toprağı kazmak zorundaydılar. Etraflarında toz bulutları yükseldi ve çok geçmeden üstlerini başlarını örttü. Sopa ve kılıç kullanmaktan ellerinin sertleşmiş olmasına rağmen, avuçları su toplamakta, yarılmakta ve kanamakta gecikmedi. Adamlar yaralarını keten parçalarıyla sardılar ve şikâyet etmeden çalışmaya devam ettiler.</p>

  <p class="block7">Güneş gökyüzünde yükseldikçe sıcak da arttıkça arttı, sonunda da Şabako ilk ekibi dinlenmeye yolladı ve ikincisini görev başına çağırdı.</p>

  <p class="block7">Öğleyin sıcak en üst dereceye varınca bir saat dinlendiler. Taita sığ mağaraya girerek kaya yüzünü dikkatle inceledi. Tekrar güneşe çıkınca herhangi bir yorumda bulunmadı, Şabako da çalışmaların devam etmesini emretti. Karanlık ne yaptıklarını görmelerine olanak vermeyene dek didinmeyi sürdürdüler. Şabako o zaman onları azat ederek tepenin altında mütevazı yemeklerini yemeye yolladı. Darı stokları hemen hemen kuyulardaki su kadar hızlı eksiliyordu.</p>

  <p class="block7">Serinlikten yararlanmak için şafak sökmeden önce tekrar çalışmaya başladılar.</p>

  <p class="block7">Gece olduğunda geçit kaya duvarının içinde sadece on metre ilerlemişti. O noktada mavi renkte billursu bir kaya katmanına çattılar. Bronz uçlu sopalar bu kayanın üstünde iz bile bırakmayınca adamlar homurdanmaya başladılar.</p>

  <p class="block7">Yaşlı bir asker berelenmiş ve su toplamış avuçlarına bakarak, "Biz savaşçı mıyız yoksa madenci mi?" diye söylendi.</p>

  <p class="block7">Dikkatsizce kullanılmış bir sopanın bacağında açtığı derin yarayı inceleyen bir başkası, "Neyi kazıyoruz biz? Yoksa mezarlarımızı mı?" diye sordu.</p>

  <p class="block7">"Sağlam bir kayanın içinde nasıl yol açabiliriz ki?" Bir asker kan çanağına dönmüş</p>

  <p class="block7">gözlerine akan tozla karışık teri bir yandan silerken böyle söyleniyordu.</p>

  <p class="block7">Taita adamı aşağıda çoktandır kurumuş suyun anısına anıt gibi yükselen bir ölmüş akasya ağacı korusuna yolladı. Kuru dalları kopararak kucak kucak kazı yerine taşıdılar. Taita'nın direktifleri uyarınca odunları delinmez kayanın üstünde istiflediler ve ateşe verdiler. Arada besledikleri ateşin gece boyunca yanmasını sağladılar, ertesi sabah da kaya sıcaktan adeta ışıldarken suyu azalan kuyulardan doldurdukları torbalar dolusu suyla ateşi söndürdüler. Kaya, tıslayan buhar bulutları arasında çatladı ve patladı.</p>

  <p class="block7">Sivri bir kaya parçası adamın birine çarptı ve bir gözünü kör etti. Taita gözün kalıntılarını ayıkladı ve göz kapaklarını dikti.</p>

  <p class="block7">"Tanrılar özellikle böyle bir kaza için bize iki göz vermişler. Tek gözle de iki gözle olduğu kadar iyi görebilirsin," diye hastasını avuttu.</p>

  <p class="block7">Parçalanmış kayanın soğumasını beklediler, sonra da ondan koca koca parçalar kopardılar. Fakat kaya bunların arkasında hâlâ sapasağlam ve delin mezdi. Bunun üzerine üstüne tekrar dallar istiflediler ve tehlikeli işlemi tekrarladılar. Günler süren yıpratıcı çalışmalar karşılığında sadece bir, iki metre kazanabilmelerdi.</p>

  <p class="block7">Nefer’in bile cesareti kırılmıştı. O gece karanlıkta koyun koyuna yatarlarken bunu Mintaka'ya açık açık söyledi.</p>

  <p class="block7">Genç kız sevgilisinin başını kollarının arasında tutarak, "Bizim anlayamadığımız pek çok şey var canım," diye fısıldadı.</p>

  <p class="block7">"Bize niçin bu deliği açtırdığını bile anlayamıyorum, sorduğum zaman da bana yaşlı bir kaplumbağa gibi donuk donuk bakarak çıldırtıyor. Adamlar bıkıp usandılar ve ben de öyle."</p>

  <p class="block7">Mintaka kıkırdadı. "Yaşlı kaplumbağa ha! Dikkat et de bunu duymasın. Bir de bakarsın, seni bir kara kurbağasına döndürür, bu ise benim hiç hoşuma gitmez."</p>

  <p class="block7">Yorgun ve canı sıkkın adamlar ertesi sabah erkenden vadiden yukarıya tırmandılar ve Büyücü'nün gelişini beklemek üzere tünelin ağzında toplaştılar.</p>

  <p class="block7">Taita gümüş renkli saçlarına vuran güneşin ilk ışıklarıyla yamacı tırmandı. Bir omzunda bir top keten bezi taşıyordu. Neferle öbür subaylar onu karşılamak için ayağa kalktılar, fakat İhtiyar adam onların selamlarını görmezlikten gelerek Şabako'ya ketenleri tünelin ağzına perde gibi asmasını buyurdu. Perde asılınca tünele yalnız başına girdi, dışarda toplanmış adamların arasına da bir sessizlik çöktü.</p>

  <p class="block7">Bundan sonra uzun bir bekleme başladı ya da onlara öyle geldi. Çünkü bir saatten kısa bir süre sonra keten perde çekilip Taita mağaranın ağzında durduğunda güneş</p>

  <p class="block7">ufkun yukarısında sadece bir avuç kadar yükselmişti. Rastlantı sonucunda ya da Büyücü öyle ayarladığı için güneş ışığı dosdoğru tünelin içine akıyordu. Adamlar heyecanla yaklaştılar. Şimdi mavi kayanın üstüne büyük tanrı Horus'un yaralı gözünün betimlenmiş olduğunu görüyorlardı.</p>

  <p class="block7">Altın Horus'a niyaz ilahisini söylemeye başlarken Taita'nın yüzünde huşu dolu bir ifade vardı. Bekleşenler dizüstü düştüler ve koro halinde ona katıldılar.</p>

  <p class="softbreak"> </p>

  <p class="block9">Altın Horus, güçlü boğa!</p>

  <p class="block9">Gücünün yoktur üstüne!</p>

  <p class="block9">Düşmanlarının efendisi!</p>

  <p class="block9">Doğuşun kutsal!</p>

  <p class="block9">Evrenin yaralı gözü!</p>

  <p class="block9">Çabalarımıza yardımcı ol.</p>

  <p class="softbreak"> </p>

  <p class="block7">Taita son dizeden sonra döndü, bütün gözler üstünde olduğu halde tekrar tünele girdi ve bunun sonundaki gri mavi renkli kaya duvarının önünde durdu. Kayanın içine minik feldspat<sup class="calibre11"><sup class="noteref" id="back_note_9"><a class="calibre12" href="../Text/part0125.html#note_9" title="9">9</a></sup></sup> kristalleri gömülüydü ve güneş ışınları üstlerine çarptıkça elmas gibi parlıyorlardı.</p>

  <p class="block7">Taita, "Kydaş!" diye bağırdı ve sopasıyla duvara vurdu. Bu, güç sözlerinden biri olduğu için girişteki adamlar arkaya çekildiler.</p>

  <p class="block7">"Mensaar!"</p>

  <p class="block7">Duydukları dehşetten adamların soluğu kesilmişti. Taita bir kere daha sopayı çarptı.</p>

  <p class="block7">"Ncube!"Taita üçüncü ve sonuncu kez sopayı çarptı, sonra geri çekildi Hiçbir şey olmayınca Nefer tam bir hayal kırıklığı duydu. Taita kıpırdamadan duruyordu, güneş de gökte ağır ağır yükselerek gölgesini kaya duvarının üstüne yaydı.</p>

  <p class="block7">Nefer birden içinde bir heyecan kıpırtısı duydu, etrafındaki adamlar da kıpırdadılar ve fısıldaşmaya başladılar. Kaya duvarının ortasında, göz betiminin hemen altında koyu renkli bir yaşlık lekesi belirmişti. Bu yavaş yavaş genişledi ve içinden güneş ışığında minik bir elmas gibi ışıldayan bir tek su damlası sızdı. Sonra duvardan ağır ağır süzülmeye başlayarak yerdeki tozların içinde top oldu.</p>

  <p class="block7">Taita döndü ve tünelden çıktı. Arkasında kuru bir dalın kırılması gibi sert bir çatırtı oldu ve ince bir çatlak kayayı boydan boya yardı. Yere su damlamaya başladı ve bu hız kazanarak bir yağmur pıtırtısı halini aldı. Bir çömleğin kırılması gibi sert bir çatırtı daha oldu ve duvarın içinden bir kaya kitlesi düştü. Bıraktığı aralıktan tembel bir sarı çamur damlamaya başladı. Sonra bütün kaya yüzü derin bir uğultuyla çöktü ve bir çamur seli, arkasından da billur kadar parlak bir su boşandı. Tüneli diz boyu kaplayarak dışarı akmaya, kayaların üstünden zıplayarak yamaçtan aşağı dökülmeye koyuldu.</p>

  <p class="block7">Tozlu sıralardan şaşkınlık, övgü ve inanmazlık bağırışları yükseldi. Meren birdenbire ileri fırladı ve selin içine paldır küldür daldı. Su püskürterek ve yaş saçları yüzüne yapışmış olduğu halde yüzeye çıktı. Suyu iki eliyle avuçlayarak kana kana içti. "Tatlıymış!" diye bağırdı. "Bal gibi bir tadı var."</p>

  <p class="block7">Adamlar üstlerindekileri başlarındakileri atarak çıplak olarak nehre atladılar, birbirlerine su atıyor, avuç avuç çamur savuruyor, kahkahalarla gülüyorlardı. Nefer daha fazla dayanamadı. Vakarı unutarak Meren'in üstüne atladı ve güreşerek onu suyun dibine çekti.</p>

  <p class="block7">Taita nehrin kıyısında durmuş, kargaşaya yüzünde sevecen bir ifadeyle bakıyordu. Sonra Mintaka'ya döndü. "Aklından bile geçirme," dedi.</p>

  <p class="block7">Kız anlamamış gibi davrandı. "Neyi aklımdan bile geçirmeyecekmişim?"</p>

  <p class="block7">"Bir Mısır prensesinin kaba saba ve çıplak bir asker güruhuyla oynaması tek kelimeyle rezalet olur." Mintaka'yı elinden tuttu ve yamaçtan aşağılara götürdü. Genç kız suyun içinde eğlenenlere özlemle bakarak, "Nasıl yaptın bunu, Taita?" diye sordu. "Ne yaptın da bu nehri akıttın? Ne biçim sihir bu?"</p>

  <p class="block7">"Sağduyuyla gözlemin sihri. Su yüzyıllardan ben oradaydı, sadece kayaları kazıp onu ortaya çıkarmamızı bekliyordu."</p>

  <p class="block7">"Peki, o dualara ve güçlü sözlere ne demeli? Bunların hiç mi etkisi olmadı?"</p>

  <p class="block7">"İnsanlar bazen cesaretlendirilmeye ihtiyaç duyarlar." Taita gülümseyerek burnunun yanına dokundu. "Biraz sihir morali bozuk olanlar için en etkin kuvvet iksiridir."</p>

  <p class="softbreak"> </p>
</body>
</html>
