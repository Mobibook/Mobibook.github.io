<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Nefer'le Taita şafaktan önceki</span> serin karanlıkta dağın tepesinde bekliyorlardı. Keşif kolunun kalan kısmı arka yamaçta konuşlanmıştı. Toplam yirmi kişiydiler, izlerini belli etmemek için arabaları Gallala'da bırakmışlar, at üstünde yola çıkmışlardı.</p>

  <p class="block7">Tekerlekler toynaklardan daha fazla toz havalandırırdı, üstelik toynaklar tekerleklerin yolculuk edemeyeceği kıyı boyundaki yüksek ve sarp yerlere ulaşmayı mümkün kılıyordu.</p>

  <p class="block7">Hilto'yla Şabako öbür keşif kollarını güneydeki arazileri kollamaya götürmüştü.</p>

  <p class="block7">Birlikte hareket ederek Gallala'nın bütün doğusunu tarayabilirlerdi.</p>

  <p class="block7">Nefer kafilesini Cebel Ataka'dan Kızıldeniz'in batı kıyılarına indirmiş, yol üstündeki bütün limanlara ve balıkçı köylerine bakmışlardı. Bir, iki ticaret kervanıyla Bedevi göçebe kafileleri dışında hiçbir şey bulamamışlar, kehanetin uyardığı tehlikenin hiçbir izine rastlayamamışlardı. Şimdi ise Şafağa Limanı'nın yukarısında kamp kurmuşlardı.</p>

  <p class="block7">Taita'yla Nefer karanlıkta uyanmışlar ve gözcülük etmek için tepenin doruğuna tırmanmışlardı. Dostça bir sessizlik içinde oturuyorlardı. Sonunda konuşan Nefer oldu.</p>

  <p class="block7">"Sakın bu aldatıcı bir kehanet olmasın?"</p>

  <p class="block7">Taita homurdanarak yere tükürdü. "Pençelerinin arasında bir yılan olan bir şahin mi? Bu doğal bir olay değil. Bir kehanet olduğu şüphesizdi, ama aldatıcı olabilir.</p>

  <p class="block7">Medialı İştar ve başkaları bu tür tuzaklar hazırlayabilirler. Bu mümkün."</p>

  <p class="block7">"Ama öyle olduğunu düşünmüyorsun, değil mi?" Nefer ısrar etti. "Kehanetin sahte olduğunu düşünsen bizleri o kadar zorlamazdın."</p>

  <p class="block7">"Neredeyse şafak sökecek." Taita soruyu duymazlıktan gelerek sabah yıldızının ufuk çizgisine yakın bir yerde fener gibi asılı gözüktüğü karanlık doğu göğüne baktı.</p>

  <p class="block7">Derken gök olgunlaşan bir meyve gibi yumuşadı ve hurmayla olgun bir narın rengini aldı.</p>

  <p class="block7">Uzaktaki kıyıda yükselen dağlar göklerin aydınlanan fonunun önünde İhtiyar bir timsahın dişleri gibi siyah, keskin ve düzensiz gözüküyorlardı.</p>

  <p class="block7">Taita birden ayağa kalktı ve asasına dayandı. Bu soluk renkli İhtiyar gözlerin keskin görüşüne Nefer’in şaşmadığı gün geçmiyordu. Taita'nın bir şey gördüğünü biliyordu. Nefer de onun yanında ayağa kalktı.</p>

  <p class="block7">"Ne var, Yaşlı Babam?"</p>

  <p class="block7">Taita elini onun koluna dayadı. Sadece, "Kehanet aldatıcı değilmiş," dedi. "Tehlike burada."</p>

  <p class="block7">Denizin rengi bir güvercinin karnının gri rengine dönüşüyordu, ama ışık kuvvetlendikçe yüzeyinin beyaz lekelerle beneklendiği görülüyordu.</p>

  <p class="block7">Nefer, "Rüzgâr denizi kırbaçlamış ve sanki beyaz atlarla doldurmuş," dedi.</p>

  <p class="block7">"Hayır." Taita başını salladı. "Bunlar dalga değil, yelkenler. Yelken açmış bir filo."</p>

  <p class="block7">Güneş, üst kenarını uzaktaki dağların doruklarının yukarısına itti ve minik beyaz üçgenlerin üstünde ışıldadı. Bir dhow filosu, tüneklerine dönen kalabalık bir balıkçıl sürüsü gibi Şafağa Limanı'na doğru kayıyordu.</p>

  <p class="block7">Nefer, "Bu Trok'la Naja'nın ordusuysa niçin deniz yoluyla gelsinler?" diye yavaşça sordu.</p>

  <p class="block7">"Mezopotamya'dan buraya en kısa ve kestirme yol olduğu için. Tekneyle yolculuk atlarla askerleri çöl yolunun zorluklarından koruyacaktır. Yılanla şahinin uyarısı olmamış olsaydı, bu yönden tehlike beklemeyecektik." Taita ekledi. "Kurnazca bir girişim bu. Görünüşe bakılırsa, geçişi yapmak için Kızıldeniz'deki bütün ticaret gemileriyle balıkçı teknelerine el koymuşlar."</p>

  <p class="block7">İhtiyarla delikanlı dağdan aşağıdaki boğazda bulunan kampa alelacele indiler.</p>

  <p class="block7">Askerler uyanık ve tetikteydiler. Nefer nöbetçileri çağırıp onlara gerekli emirleri verdi, ikisi atlarına atlayıp büyük bir hızla Gallala'ya at sürecekler ve kentin emanet edildiği Sokko'ya Nefer’in emirlerini götüreceklerdi. Genç lider, adamların en büyük kısmını ikili gruplara ayırarak güneye, Hilto'yla Şabako'nun rehberliğindeki keşif kafilelerini bulmaya ve onları geri getirmeye yolladı. Beş askeri ise yanında alıkoydu.</p>

  <p class="block7">Nefer'le Taita görevlendirilen adamların atlarının üstünde uzaklaşmalarını seyrettikten sonra kendileri de atlarına bindiler ve arkalarında Nefer'in seçtiği beş askerle tepelerin arasından Safaga'ya indiler. Sabahın ortalarında limanın yukarısındaki yükseltiye varmışlardı. Taita onları limanla çevresini gören terk edilmiş</p>

  <p class="block7">bir gözetleme kulesine götürdü. Atları askerlere emanet ederek kulenin en üstteki platformuna çıkan sallantılı merdiveni tırmandılar.</p>

  <p class="block7">"ilk gemiler koya giriyorlar." Nefer onları işaret etti. Ağır yük taşıdıkları belli oluyordu, ama kıçtan esen rüzgâr sayesinde hızla yaklaşıyorlar, pruva yönündeki dalgalar güneşte tuz gibi bembeyaz kıvrımlar oluşturuyor, büyük latin yelkenleri patlarcasına geriliyordu.</p>

  <p class="block7">Gemiler kumsalın hemen açığında ağır demirlerini suya saldılar. Nefer'le Taita kulenin tepesinden adamlar ve atlarla dolup taşan üstü açık güverteleri çok iyi görebiliyorlardı.</p>

  <p class="block7">Dhovlar demir atar atmaz adamlar teknelerin yanlarındaki tahta küpeşteleri kaldırdılar. Atları atlamaya zorlarken hafif bağırışları harap gözetleme kulesinden duyuluyordu. Atlar suya çarptıkça dağ gibi köpükler sıçratıyorlardı. Adamlar daha sonra bellerindeki peştemallara varıncaya kadar bütün üstlerindekileri çıkardılar ve hayvanların arkasından atladılar. Atları yelelerinden kavrayıp onların yanında kumsala yüzdüler. Atların karaya çıktıkça silkinerek üstlerinden attıkları su, güneş</p>

  <p class="block7">ışığında gökkuşağına dönüşen ince bir sis halinde yere dökülüyordu.</p>

  <p class="block7">Kumsal bir saate kalmadan adamlar ve atlarla doldu, küçük limanın kerpiç evlerinin çevresine de gözcüler dikilmişti.</p>

  <p class="block7">Nefer, "Keşke burada bir savaş arabası bölüğümüz olsaydı," diye yakındı. "Şimdi onları vurmanın tam zamanı. Kuvvetlerinin ancak yarısı kıyıda ve arabaları da parçalara ayrılmış durumda olduğuna göre, onları yok etmemiz işten değildi." Taita tamamen arzuya dayalı bu spekülasyona hiçbir karşılık vermedi.</p>

  <p class="block7">Koy şimdi ağzına kadar gemiyle dolmuştu. Arabaları ve yükleri taşıyan tekneler kıyıya daha yakın demirlemişlerdi, cezir zamanı gelince suyun altlarından çekilmesiyle karaya oturdular ve yan yattılar. Etraflarındaki su sadece diz boyuydu.</p>

  <p class="block7">Kumsaldaki adamlar suyun içinde gemilere yürüyüp yükleri indirmeye koyuldular.</p>

  <p class="block7">Arabaların parçalarını da taşıyor, kumsalda montajlarını yapıyorlardı.</p>

  <p class="block7">Sonuncu dhow koya girdiği sırada batıdaki dağların yukarısında güneş batıyordu.</p>

  <p class="block7">Bu hepsinin büyüğüydü, kalın direğinin tepesinde de hırlayan leopar kafalı bayrakla Trok Uruk hanedanının rengârenk sancağı dalgalanıyordu.</p>

  <p class="block7">"işte orada." Nefer geminin pruvasındakı silueti işaret etti. Onu başkasıyla karıştırmak olanaksızdı.</p>

  <p class="block7">"Trok'un yanındaki de İştar, köpekle efendisi." Taita'nın soluk gözlerinde Nefer’in daha önce onda ender gördüğü vahşi bir ışıltı vardı. Garip çiftin suyun içinde yürüyerek karaya çıkmasını seyrettiler.</p>

  <p class="block7">Kumsalı kat eden taş bir set vardı. Trok buraya çıktı. Durduğu yerden ordusunun kalan kısmının gemilerden inmesini rahatça seyredebiliyordu.</p>

  <p class="block7">Nefer, "Öbür gemilerin birinde Naja'nın sancağını görüyor musun?" diye sordu.</p>

  <p class="block7">Taita hayır der gibi başını salladı.</p>

  <p class="block7">"Seferin başında yalnız Trok var. Naja'yı Babille Mezopotamya'yı elinde tutması için arkada bırakmış olmalı. Özel bir işini halletmeye geldiği anlaşılıyor."</p>

  <p class="block7">Nefer, "Bunu da nereden biliyorsun?" diye sordu.</p>

  <p class="block7">"Etrafında bir hale var. Koyu kırmızı renkli bir bulut gibi bir şey. Onu buradan bile sezebiliyorum, içindeki bütün nefret bir tek kişinin üzerinde odaklaşmış. Onu buraya getiren intikam ateşini kimseyle, hatta Naja'yla bile paylaşmak istemiyor."</p>

  <p class="block7">Nefer sordu. "O nefretin hedefi ben miyim?"</p>

  <p class="block7">"Hayır, sen değilsin."</p>

  <p class="block7">"Öyleyse kim?"</p>

  <p class="block7">"Her şeyden önce Mintaka için geliyor."</p>

  <p class="block7">Güneş batınca Nefer'le Taita beş askeri Trok'un kuvvetlerini izlemekle görevlendirdiler, kendileri ise gece içinde Gallala'ya doğru son sürat at sürdüler.</p>

  <p class="softbreak"> </p>
</body>
</html>
