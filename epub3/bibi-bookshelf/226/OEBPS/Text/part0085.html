<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Tarikatın beş savaşçısı Aartla'nın</span> denetiminde aşılacak yolu düzenlemeye giriştiler. Günlerini el değmemiş arazilerde geçiriyorlar, Gallala'nın merkez forum'unda başlayıp tepelere ve kırık topraklara çıkan, üç fersah sonra da uzun vadi boyunca ilerleyerek Taita'nın kaynağının yanından geçen ve tekrar kent kapılarını aşarak forum'da son bulan geniş dairesel yolu inceliyorlardı, izleyecekleri rotayı bir kere saptadıktan sonra yol boyunca engelleri dikmek için işçi kafilelerini yolladılar.</p>

  <p class="block7">Yarışmalardan on gün önce Hilto'yla Şabako kent halkına bildiriyi okudular.</p>

  <p class="block7">Rotayı ve sınavın kurallarını ayrıntılı olarak anlattılar. Sonra, adayların karşısına çıkacak şampiyonların adlarını verdiler.</p>

  <p class="block7">"Güreş sınavında Firavun Nefer Seti, Urlu Polios'la boy ölçüşecek." Polios ünlü bir dövüşçü olduğu için kalabalığın içinden bir ahh sesi yükseldi. Polios'un bir adı da Bel Kıran'dı. Kısa bir süre önce Şam'da bir adamı öldürmüştü, bu ise ringdeki on yedinci kurbanıydı.</p>

  <p class="block7">"Meren Cambyses Nübyeli Sıgassa'yla boy ölçüşecek." Halk bu adamı da önceki kadar iyi tanıyordu. Ona da Timsah diyorlardı. Garip bir hastalık adamın derisini büyük sürüngenlerinki gibi sert ve yumru yumru yapmış, rengini ise karartmıştı.</p>

  <p class="block7">"Kılıç sınavında Firavun Nefer Seti'nin rakibi Taurine'li Khama olacak."</p>

  <p class="block7">"Meren Cambyses Indüs'lü Drossa'yla boy ölçüşecek." Mintaka'yla Merykara o gece tanrıçaya beyaz bir kuzu kurban ettiler ve sevdikleri erkekleri korumasını yalvarırken bol bol ağladılar.</p>

  <p class="softbreak"> </p>
</body>
</html>
