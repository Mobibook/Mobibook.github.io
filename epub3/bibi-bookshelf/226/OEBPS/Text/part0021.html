<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Mısır'ın Naip'i tekrar kendine</span> geldiği zaman güneş gökte yükselmişti, ışınları da nehrin sularının üstünde ışıl ışıl parlıyordu. Kendini saltanat kayığının kıç tarafında sarı tentenin altındaki ipekli bir şiltenin üstünde yatar buldu.</p>

  <p class="block7">Bulanık gözlerle etrafına bakınınca, eskort teknelerinin beyaz yelkenlerinin, nehir kıyılarının zengin yeşilinin önünde balıkçılların kanatları gibi dalgalandıklarını gördü.</p>

  <p class="block7"><span class="calibre13">Güneş ışığı gözlerini acıttığından yine göz kapaklarını indirdi. Müthiş bir susuzluk duyuyordu, boğazı bir avuç çakıl kırığı yutmuş gibi acıyordu, kafatasının içindeki zonklamaya gelince gördüğü hayaldeki iblisler içinde hapsolmuş olsa bu kadar olurdu, inledi, titredi ve bir kölenin önünde tuttuğu kovanın içine bol bol kustu.</span></p>

  <p class="block7">Taita yanına gelerek başını kaldırdı ve ona serin bir şeyler içirdi. Mucizevi içki çok geçmeden adamın kafasının içindeki zonklamayı hafiflettiği gibi, şiş karnında hapsolmuş gazları salıverdi ve alt deliğinden pis kokulu rüzgârlar gibi cızırdayarak fışkırmasını sağladı. Naja tekrar konuşabilecek kadar kendine gelince, "Her şeyi anlat bana, Taita," diye fısıldadı. "Hiçbir şey hatırlamıyorum. Kehanet neler açıkladı?"</p>

  <p class="block7"><span class="calibre13">Ama Taita bir yanıt vermeden önce bütün mürettebatla köleleri söylenecekleri duymamaları için oradan uzaklaştırdı. Sonra şiltenin yanına diz çöktü. Naja titreyen elini onun kolunun üstüne dayadı ve acıklı bir sesle, "Sonra... hiçbir şey hatırlamıyorum." Bir gece öncesinin korkularını hatırlaması üzerine durakladı ve tir tir titredi.</span></p>

  <p class="block7">Taita ona," Birazdan Sebennytos'tayız, majesteleri. Gece bastırmadan Teb'e dönmüş olacağız," dedi.</p>

  <p class="block7">"Ne oldu, Taita?" Naip, İhtiyar adamın kolunu sarstı. "Ammon Ra'dan neler öğrendin?"</p>

  <p class="block7">"Büyük mucizeler duydum, majesteleri." Taita'nın sesi heyecandan titriyordu.</p>

  <p class="block7">"Mucizeler mi?" Naja oturmaya çalıştı. "Bana niçin 'Majesteleri' dedin? Ben Firavun değilim ki."</p>

  <p class="block7">"Açıklananların bir kısmı da bu."</p>

  <p class="block7">"Anlat bana! Bana hepsini anlat!"</p>

  <p class="block7">"Tapınağın damının nasıl lotusun yaprakları gibi açıldığını ve büyük yolun nasıl gece göğünden aşağı indiğini hatırlamıyor musun?"</p>

  <p class="block7">Naja önce başını salladıysa da, sonra kararsız bir tavırla doğruladı. "Evet, öyle sanıyorum. O yol bir altın merdiven miydi?"</p>

  <p class="block7">"Demek hatırladın." Taita, Naja'yı pohpohladı.</p>

  <p class="block7">Naja, "O altın merdiveni tırmandık," diyerek doğrulamasını bekler gibi Taita'ya baktı.</p>

  <p class="block7">Taita evet der gibi başını eğdi. "iki kanatlı aslanın sırtında yukarı taşındık."</p>

  <p class="block7">"Evet, aslanları hatırlıyorum, ama ondan sonrası gölgeli ve çok belirsiz."</p>

  <p class="block7"><span class="calibre13">"Bu gizemler zihni uyuşturur ve onlara alış</span>ık olmayan gözleri bulanıklaştırırlar.</p>

  <p class="block7">Yedinci ve son derecenin uzmanı olan ben bile katlandıklarımıza şaştım." Taita adamı avutmaya çalıştı. "Ama umudunu kesme, çünkü tanrılar gizemleri sana izah etmemi buyurdular."</p>

  <p class="block7">"Konuş, değerli Büyücü, hiçbir ayrıntıyı gizleme benden."</p>

  <p class="block7">"Uçan aslanların sırtında karanlık okyanusun ve beyaz dağların doruklarının yukarısından geçtik. Dünyayla göğün bütün krallıkları da altımızda uzanıyordu."</p>

  <p class="block7">Naja heyecanla, "Devam et!" diye İhtiyarı zorladı.</p>

  <p class="block7">"Sonunda tanrıların oturdukları kaleye vardık. Bunun temelleri ölüler diyarına kadar iniyor, sütunları da gökle bütün yıldızları taşıyordu. Ammon Ra tepemizden tüm görkemiyle geçti, tanrılar topluluğunun bütün öbür üyeleri de gümüşle altından, ateşten, kristalden ve safirden tahtlarda oturuyorlardı."</p>

  <p class="block7">Naja ona gözlerini kırpıştırarak baktı, onları gözünde canlandırmakta zorlanıyordu. "Evet. Şimdi senden duyunca hatırladım. Safirle tektaş pırlantadan tahtlar." inanmaya çaresizce duyduğu ihtiyaç adamın içini ateş gibi yakıyordu. "Ondan sonra da tanrı konuştu, değil mi?" dedi. "Benimle konuştu, değil mi?"</p>

  <p class="block7">"Evet, büyük Tanrı Osiris bir dağın çöküşü kadar yüksek bir sesle şöyle dedi:</p>

  <p class="block7">'Sevgili Naja, bana daima bağlı kaldın sen. Ve sadakatin ödüllendirilecek."'</p>

  <p class="block7">"Söylemek istediği neydi? Bunu açıkladı mı, Taita?"</p>

  <p class="block7">İhtiyar adam ciddi bir tavırla başını eğdi. "Evet, majesteleri."</p>

  <p class="block7">"Yine o unvanı kullandın. Nedenini söyle."</p>

  <p class="block7">"Emredersiniz, majesteleri. Her kelimesini söyleyeceğim. Büyük Osiris o müthiş görkemiyle ayağa kalktı, seni kanatlı aslanın sırtından aldı ve ateşle altından yapılma tahtta yanına oturttu. Ağzınla kalbine dokundu ve seni Kutsal Kardeş unvanıyla selamladı."</p>

  <p class="block7">"Bana Kutsal Kardeş mi dedi? Bununla ne demek istiyordu acaba?"</p>

  <p class="block7">Taita sinirlenmeye başladığını belli etmemeye çalıştı. Naja oldum olası keskin zekâlı bir adam olmuştu. Bütün ayrıntıların ona bir bir açıklanmasını gereksinmemişti.</p>

  <p class="block7"><span class="calibre13">Taita'nın bir gece önce ona yedirdiği sihirli mantar esansıyla mangalların ilaçlı dumanlarının etkisi henüz geçmemişti. Tekrar net olarak düşünmeye başlamasına kadar günler geçebilirdi. Taita çok etkin bir boya fırçası kullanmam gerekecek, diye düşündü ve şöyle devam etti: "Sözleri aslında beni de düşündürdü. Anlamı benim için açık değildi, ama büyük tanrı sonra tekrar konuştu, 'Göklerin tanrılar topluluğuna hoş geldin diyorum, Kutsal Kardeş,' dedi."</span></p>

  <p class="block7">Naja'nın yüzünde bir zafer sevinci ve gururlu bir anlam belirdi. "Böylece beni tanrılaştırıyor, öyle değil mi Taita? Sözlerinin başka bir anlamı olamaz."</p>

  <p class="block7">"Bunun en küçük bir şüphesi olsa bile hemen sonra anlaşılmayacak yanı kalmadı.</p>

  <p class="block7">Çünkü Osiris Yukarı ve Aşağı Mısır'ın çifte tacını alıp başının üstüne koydu, sonra tekrar konuştu. 'Selam, Kutsal Kardeş! Selam, geleceğin Firavun'u!' dedi." Uzun süren bir sessizlikten sonra Taita devam etti. "Taç da başının üstünde olunca kutsallığın daha belirginleşti. Ben de senin önünde diz çöktüm ve öbür tanrılarla birlikte sana da ibadet ettim."</p>

  <p class="block7"><span class="calibre13">Naja duygularını gizlemeye gerek görmedi. Huşu içindeydi. Orgazm oluyormuş gibi savunmasız bir durumdaydı. Taita fırsatı kaçırmadı. "Derken Osiris tekrar konuştu. 'Bu olağanüstü olaylarda Büyücü Taita senin rehberin olacak. Çünkü bütün gizemlerin uzmanı ve kehanet bilmecesinin ustasıdır. Onun önerilerini dikkatle dinlersen vaat ettiğim bütün ödüller senin olacak."'</span></p>

  <p class="block7">Taita bir yandan Naja'nın göstereceği tepkileri gözlüyordu. Acaba abartmış mıydı, ama hayır, Naip her şeyi sorgusuz sualsiz kabul ediyordu.</p>

  <p class="block7"><span class="calibre13">"Daha başka, Taita? Büyük tanrı benim için daha başka neler söyledi?"</span></p>

  <p class="block7">"Bu kez doğrudan benimle konuştu. Sözleri beni ruhumun en derin köşelerine kadar titretti. Bana çok ağır bir görev yükledi çünkü. Ağzından çıkan sözler şunlardı:</p>

  <p class="block7">'Gizemlerin ustası Taita, bundan böyle başka sevgin, bağlılığın ve görevin olmayacak. Kutsal kardeşim Naja'nın hizmetkârısın artık. Tek kaygın onun yazgısını gerçekleştirmesine yardım etmen olacak. Yukarı ve Aşağı Mısır ülkelerinin çifte tacını onun başının üstünde görmedikçe çabalarına son vermeyeceksin."</p>

  <p class="block7">Naja, "Başka bağlılık, başka sevgi olmayacak," diye yavaşça tekrar etti. Yaşadığı olayın bütün aksi tesirlerini üstünden atmışa benziyordu. Kuvveti geri geliyor, sarı gözlerindeki kurnaz parıltı giderek güçleniyordu. "Peki, büyük Osiris'in sana yüklediği görevi kabul ettin mi, Büyücü?" diye sordu. "Açık konuş, bundan böyle benim adamım mısın yoksa yüce babamızın sözünü duymazlıktan mı geleceksin?"</p>

  <p class="block7">Taita, "Büyük tanrının sözünü nasıl duymazlıktan gelebilirim?" diye sordu. Başını eğdi ve alnını güvertenin taban tahtasına dayadı. Naja'nın çıplak sağ ayağını iki eliyle yakalayarak başının üstüne koydu. "Tanrıların beni layık gördükleri görevi kabul ediyorum. Senin adamınım, kutsal majesteleri. Ruhen ve kalben sana aitim."</p>

  <p class="block7">"Ya öbür görevlerin? Firavun Nefer Seti'ye doğduğu zaman, daha yakın bir tarihte de taç giyme töreninde ettiğin bağlılık yeminleri ne olacak?"</p>

  <p class="block7">"Majesteleri, Büyük Tanrı Osiris daha önce olan her şeyden affetti beni. Artık şimdi sana ettiğim şu yeminden başka hiçbir şeyin benim için önemi kalmadı."</p>

  <p class="block7">Naja İhtiyar adamı yerden kaldırdı ve herhangi bir hile veya yalan izi aramak için gözlerinin içine baktı. Taita da huzur içinde ona bakıyordu. Naip'in şüphelerinin, umutlarının ve kuşkularının tıpkı saraydaki kafeste barındırılan şahinlere yedirilecek bir sepet dolusu canlı fare gibi kaynaştığını seziyordu. Taita inanacak, çünkü öyle olmasını istiyor, diye düşündü.</p>

  <p class="block7">Sarı gözlerdeki şüphelerin yavaş yavaş silindiğine tanık oldu. Naja sonunda onu kucakladı. "Sana inanıyorum," dedi. "Çifte tacı giydiğim zaman tüm beklentilerinin ve hayallerinin ötesindeki ödüller senin olacak."</p>

  <p class="softbreak"> </p>
</body>
</html>
