<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Üç haberci, iki büyük</span> nehrin doğduğu kuzeydeki dağların doruklarının henüz karlı oldukları ilkbaharda Babil'e vardılar.</p>

  <p class="block7">Firavun Naja Kiafan onları Babil'deki sarayın en üst katındaki teras bahçesinde kabul etti. Kraliçe Heseret kocasının tahtının yanında oturuyordu. Kral Sargon'un hazinesinden çıkan en değerli ziynetleri takıp takıştırmıştı. Tepesine toplu siyah saçlarını örten ipek filenin üstünde değerli taşlar gökyüzünün bütün yıldızları gibi ışıldıyordu. Kollarındaki bilezikler ve parmaklarındaki yüzükler zümrütler, yakutlar ve safirlerle öylesine yüklüydü ki onları zor kaldırabiliyordu. Boynunu süsleyen ham bir incir iriliğindeki elmas, dağlardaki bir kaynağın suyu kadar berrak, camı veya yanardağ taşını kesecek kadar sertti. Bu olağanüstü taş indüs Nehri'nin ötesindeki ülkeden geliyordu, güneşin altında salıverdiği ışıklar ise insanın gözünü ağrıtıyordu.</p>

  <p class="block7">Habercilerin hepsi Firavun Trok'un dört ay önce batıya götürdüğü ordunun yüksek rütbeli subaylarıydı. Kötü haberler getirdikleri için ölüm korkusu içinde gelmişlerdi. O kadar uzun yoldan o kadar çabuk gelmişlerdi ki zayıflamışlar ve çölle yüksek dağların güneşinden yanıp simsiyah olmuşlardı. Naja'nın, karısını dahi gölgede bırakacak kadar büyük bir görkemle oturduğu tahtın dibine kapandılar. "Selam sana, Mısır tanrılarının en güçlüsü Firavun Naja," diye söze başladılar. "Çok korkunç haberler getiriyoruz. Acı bize. Söyleyeceklerimiz hiç hoşuna gitmeyecek olduğu halde merhametli ol ve bizi hiddetine hedef etme."</p>

  <p class="block7">Naja asık bir suratla emretti. "Konuşun! Hayatınızın bağışlanıp bağışlanmayacağına ancak ben karar verebilirim."</p>

  <p class="block7">Öncü kolunun komutanlarından biri olan, On Binlerin En iyisi rütbesine sahip olan ve göğsünde Yiğitlik Madalyası'nı taşıyan subay söz aldı. "Getirdiğimiz haber, tanrı kardeşiniz ve Mısır'ın ortak hükümdarı Firavun Trok Uruk'un..."</p>

  <p class="block7">Subay arkasını getiremediği için Naja tekrar, "Konuş!" diye emretti.</p>

  <p class="block7">"Eski Gallala kentini çevreleyen çölde Firavun Trok Uruk'la gaspçı Nefer Seti'nin orduları arasında kanlı bir savaş oldu." Adam yine sustu.</p>

  <p class="block7">"Devam et!" Naja ayağa kalkmış ve ucunda dikenli bir topuz olan değneği adamın yüzüne uzatmıştı. Bu hareket işkence ve ölüm tehdidi anlamına geliyordu.</p>

  <p class="block7">Haberci hızlı hızlı devam etti. "Kardeşiniz ve bizim Firavun'umuz Trok Uruk'un ordusu alçakça bir kandırmaca ve aşağılık bir büyü aracılığıyla yok edildi. Bunun sonucunda Firavun'umuz katledildi, ordusu da mahvoldu. Adamlarından hayatta kalanlar düşman safına geçtiler ve sahte Firavun Nefer Seti'nin sancağı altında toplandılar. Dilerim, Seth ondan intikamımızı alır ve adıyla bütün eserlerini yok eder.</p>

  <p class="block7">Aynı zalim gaspçı şimdi de bütün kuvvetleriyle birlikte Avaris'in ve Mısır'ın iki krallığının üzerine yürüyor!"</p>

  <p class="block7">Naja tekrar tahtının üstüne çöktü ve komutana şaşkın şaşkın baktı. Heseret yanında gülümsedi. Böyle yaptığı zamanlar ağzının köşelerindeki kırışıklar siliniyor ve genç kadın değişerek yine inanılmaz derecede güzel oluyordu. Değerli taşlarla bezeli parmağıyla Naja'nın koluna dokundu, Firavun ona doğru eğilince de kulağına,</p>

  <p class="block7">"Tanrılara şükürler, Yukarı ve Aşağı Krallıkların tek Firavun'u güçlü Naja Kiafan'a selam olsun!" diye fısıldadı.</p>

  <p class="block7">Naja belli etmemeye çalıştıysa da ince çizgili, güzel yüzünde bir an hafif bir gülümseme dolaştı. Bunu bastırarak ayağa kalktı.</p>

  <p class="block7">Sesi hafif ve yumuşak, fakat bileyici taşına sürtülen bir kılıcın sesi kadar tehdit doluydu. "Bir Firavun'un ve bir tanrının ölüm haberini getiriyorsunuz. Sefalet ve uğursuzluğa batmış olan sizin vay halinize!" Tahtının çevresinde bekleyen korumalarına işaret etti. "Onları alın ve tanrı Marduk'un rahiplerine teslim edin.</p>

  <p class="block7">Tanrının öfkesini bastırmak için ocakta kurban edilsinler."</p>

  <p class="block7">Subaylar elleri, kolları bağlanarak kurban edilmeye götürüldükten sonra Naja yine ayağa kalktı ve beklenen bildiriyi yaptı. "Tanrı ve Firavun Trok Uruk öldü. Ruhunu tanrılara emanet ediyoruz. Şimdi hepinize, iki krallığın ve Mısır'ın zapt ettiği bütün ülkelerle hazinelerin artık bir tek hükümdarı olduğunu ilan ediyorum. Bu hükümdar benim, Tanrı Kral Naja Kiafan!"</p>

  <p class="block7">Tahtın etrafında duran bütün saray dalkavuklarıyla subaylar, "Bakher!" diye bağırdılar ve kılıçlarını çekerek kalkanlarının üstünde tempo tuttular. "Bakher!</p>

  <p class="block7">Haşmetli Tanrı Kral Naja Kiafan çok yaşasın!"</p>

  <p class="block7">"Bütün komutanlarımla ordularımın generallerine haber iletin. Bugün öğle saatinde savaş konseyi toplanacak."</p>

  <p class="block7">Bundan sonraki on bir gün boyunca Firavun Naja şafaktan gün batımına kadar Sargon'un sarayının taht odasında konseyinin başında oturdu. Meraklıların veya casusların içeri süzülmemesi için kapılarda nöbetçiler beklerken onlar savaş</p>

  <p class="block7">planlarını ve düzenini hazırladılar. On ikinci günde Naja Mezopotamya'deki ordularının yoklamasını emretti ve Babil'le Mısır'ın sınırları arasında fethedilmiş topraklardaki tebaa krallarla satraplara elçiler yolladı. Onlara bütün kuvvetlerini savaşa hazırlamalarını ve Nefer Seti'ye karşı girişilecek seferde emrine girmelerini emretti.</p>

  <p class="block7">Ertesi dolunayda Babil'in Mavi Kapısı'nın önünde resmi geçit yapan ordu, atlar ve arabalarla, yaylar ve kılıçlarla donatılmış kırk bin güçlü ve kıdemli askerden oluşuyordu.</p>

  <p class="block7">Heseret, Mısır'ın tek ve gerçek Firavun'u olan kocasının yanında kentin duvarlarının üstünde durup töreni seyrediyordu.</p>

  <p class="block7">"Ne muhteşem manzara," dedi ona. "Bütün savaş tarihlerinde herhalde hiç bu kadar görkemli bir resmi geçit yer almamıştır."</p>

  <p class="block7">"Batıya anayurdumuza doğru yürüdüğümüz zaman ordumuz Sümerlerin, Hititlerin hurilerin ve geçtiğimiz bütün fethedilmiş ülkelerin ordularının katılımıyla daha da kalabahklaşacaktır. Mısır'a iki bin savaş arabasıyla döneceğiz. Yumurcak kesinlikle karşımıza çıkmaya cesaret edemez." Naja karısına merakla baktı. " "Kardeşin Nefer'e hiç mi acımıyorsun?"</p>

  <p class="block7">"Hiç!" Heseret başını sallayınca üstündeki ziynetler güneş ışığında parladı ve ışıldadı. "Sen benim Firavun'um ve benim kocamsın. Sana karşı çıkan her kim olursa bir vatan hainidir ve ölümü hak eder."</p>

  <p class="block7">Naja, "Ve ölecek de, hain Büyücü ise aynı odun yığınının üstünde onunla birlikte cayır cayır yanacak," diye kaşlarını çatarak vaatte bulundu.</p>

  <p class="softbreak"> </p>
</body>
</html>
