<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Taita kendisini izleyen iki</span> araca durmalarını işaret etti. Dev bir deniz kabuğunun zarif kavsini andıran ince, uzun bir kum tepesinin kumların üstüne düşürdüğü mor gölgenin içinde durdular.</p>

  <p class="block7">Atlar şimdiden yorgunluk belirtileri göstermeye başlamışlardı. Başlarını önlerine sarkıtıyorlar, soludukları zaman göğüsleri kabarıyordu. Kuruyan terleri, yüzünde tozdan donuklaşmış derileri kırağı düşmüş gibiydi.</p>

  <p class="block7">Adamlar su torbalarından deri kovalara su tayınını dikkatle ölçerek boşalttılar, atlar da kana kana içtiler. Taita, Mintaka'nın ayaklarıyla ilgilendi ve yaralarda iltihaplanma belirtileri olmadığını görerek rahatladı. Genç kızın ayaklarını tekrar sardıktan sonra Bay'ı, söyleyeceklerini başkalarının duymaması için biraz öteye götürdü.</p>

  <p class="block7">Donuk bir sesle, "Bize bir yerlerden bakıyorlar," dedi. "Kötücül bir etki yavaş yavaş</p>

  <p class="block7">etrafımızı sarıyor."</p>

  <p class="block7">Bay doğruladı. "Bunu ben de hissettim ve buna karşı koymaya başladım. Ama çok güçlü."</p>

  <p class="block7">"Güçlerimizi birleştirdiğimiz takdirde onu en etkin biçimde engelleyebiliriz."</p>

  <p class="block7">"Öbürlerine dikkat etmeliyiz. Bizden daha kolay incinebilirler."</p>

  <p class="block7">"Tetikte olmaları için onları uyaracağım."</p>

  <p class="block7">Taita, arkadaşlarının atlara su içirmeyi tamamladıkları yere döndü. Nefer'e, "Yola çıkmaya hazır olun," dedi. "Bay'la ben ilersini keşfe gidiyoruz. Birazdan döneriz."</p>

  <p class="block7">İki uzman yürüyerek uzaklaştılar ve kum tepesinin arkasında gözden kayboldular.</p>

  <p class="block7">Arabalar tarafından görülmeyecekleri bir yerde durdular. "Trok'un yanında böylesine güçlü bir büyü yapabilecek kimin olduğunu biliyor musun?"</p>

  <p class="block7">"Bütün alaylarında rahipler ve büyücüler bulunduruyor. Fakat içlerinde en güçlüsü Medialı İştar."</p>

  <p class="block7">Taita başını salladı. "Onu duydum. Ateş ve kanla çalışıyor. Büyüsünü ona karşı çevirmeye çalışmamız lazım."</p>

  <p class="block7">Bay kurutulmuş at gübresiyle küçük bir ateş yaktı, ateş düzgün şekilde yanınca başparmaklarına iğne batırıp birkaç damla kırmızı kanı ateşin içine akıttılar. Hava yanık kan kokunca düşmanla yüzleştiler. Etkinin batıda, geldikleri yönde olduğunu hissedebiliyorlardı. Güçlerini birleştirerek harekete geçirdiler, bir süre sonra da etkinin azalmakta ve sönmekte olan bir ateşin dumanı gibi dağılmakta olduğunu hissettiler.</p>

  <p class="block7">Ritüeli tamamlayıp ateşi kumla boğdukları sırada Bay yavaşça, "Hâlâ orada," dedi.</p>

  <p class="block7">"Evet," dedi Taita. "Onu zayıflattık, ama hâlâ tehlikeli. Özellikle de ona direnmeyi öğrenmemiş olanlar için."</p>

  <p class="block7">Bay, "En genç olanlar daha incinebilir durumda," diye ileri sürdü, "iki erkek çocuk, Firavun'la Meren ve de kız."</p>

  <p class="block7">Ötekilerin bekledikleri yere döndüler. Tekrar arabalara binmeden önce Taita onlarla konuştu. Endişesinin gerçek nedenini açıklasa korkacaklarını bildiği için sadece, "Kum tepeleri bölgesinin en sevimsiz ve de tehlikeli bölümüne giriyoruz," dedi. "Hepinizin yolculuğun zahmetinden dolayı yorgun olduğunuzu ve susuzluk çektiğinizi biliyorum, ama herhangi birinizin dikkatsiz davranması her şeyi mahvedebilir. Atlardan ve ilerinizdeki araziden gözünüzü ayırmayın. Herhangi bir garip ses ya da alışılagelmedik görüntü, bir kuş ya da bir hayvan sakın dikkatinizi gevşetmesin." Taita durup doğrudan Nefer'e baktı. "Bu özellikle sizin için önem taşıyor majesteleri. Her an tetikte olmalısınız."</p>

  <p class="block7">Nefer başını eğdi ve bir kez olsun tartışmadı. Öbürleri ciddi görünüyorlardı; Taita'nın onları bu şekilde uyarmak için kendine göre bir nedeninin olduğunu anlamışlardı.</p>

  <p class="block7">Tekrar ilerlemeye başlayıp yüksek kum tepelerinin arasındaki vadileri izledikleri sırada havanın sıcağı arabaların tekerleklerinin her dönüşüyle daha da artıyordu sanki, iki yanlarında yükselen kum duvarları çeşitli canlı renklere bürünüyor, yer yer limon sarısı veya altın, eflatun, mor ve balıkçıl mavisi, tilki kızılı ve aslan kahvesi oluyordu. Kum tepeleri bazı yerlerinde beyaz renkle yol yol oluyor veya bir yağ lambasının isi gibi kara kumdan desenler sergiliyordu.</p>

  <p class="block7">Gök tepelerinde kızıl bir renk aldı ve vahşileşti. Işığın da niteliği değişti: sarı oldu ve hayal gibi inceldi. Mesafeler karıştı ve şekilsizleşti. Nefer pirinç rengindeki göğün çirkin parıltısından korunmak için gözlerini kıstı. Gökyüzü, ona kamçısının ucuyla dokunabilecekmiş gibi yakın görünüyordu. Sadece yirmi, otuz metre ötedeki Taita'nın arabası da sanki bulanık ve uzak bir ufka geriliyordu.</p>

  <p class="block7">Sıcak, yüzün veya bedenin açıkta kalan derisini ateş gibi kavuruyordu. Nefer şekilsiz bir dehşetin onu pençesine aldığını hissetti.</p>

  <p class="block7">Bunun için bir neden göremiyor, fakat etkisinden kurtulamıyordu.</p>

  <p class="block7">Mintaka titreyerek kamçıyı tutan kolunu yakalayınca kızın da bunu hissettiğini anladı. Havada büyük bir kötülük vardı. Delikanlı Taita'ya seslenmeye, ondan rehberlik ve güven istemeye çalıştıysa da toz ve sıcak boğazını tıkamıştı.</p>

  <p class="block7">Dudaklarının arasından hiçbir ses çıkmıyordu.</p>

  <p class="block7">Birdenbire Mintaka'nın gerildiğini fark etti. Kız parmaklarını onun koluna saplanıştı. Nefer onun yüzüne bakınca dehşet içinde olduğunu gördü. Boşta kalan eliyle tepelerinde asılı gibi duran kum tepesinin doruğunu işaret ediyordu.</p>

  <p class="block7">Koskocaman bir karanlık tepelerden kopup onlara doğru yuvarlanmaya başlamıştı. Nefer hiç böyle bir şey görmemişti. Dev bir su torbasının şekilsiz yapısındaydı, ama o kadar büyüktü ki tepenin her yanını kaplıyordu. Yalnızca altındaki üç arabayı değil, bütün bir alayı yutacak ve ezecek kadar büyük görünüyordu. Yamaçtan yuvarlanırken hızlandı, dalgalanmaya ve sessizce hoplamaya başladı. Üzerlerine o kadar hızlı geliyordu ki çölün sarı göğünü bile gözden silmişti.</p>

  <p class="block7">Sıcağın içinden akciğerlerinin tüm havasını emerek onları soluksuz bırakan ani bir soğuk sızdırıyordu. Dağın yükseklerindeki bir nehrin buz gibi sularına batmış olsalar bu kadar olurdu.</p>

  <p class="block7">Atlar da bunu görmüşlerdi. Şaha kalkarak kumlu patikadan sapmaya ve vadinin tabanında çılgın gibi koşmaya, böylece dehşet verici görüntüden kaçmaya çalıştılar.</p>

  <p class="block7">Tam önlerinde keskin kenarlı bir lav kayaları tarlası vardı, doğru oraya gidiyorlardı.</p>

  <p class="block7">Nefer tehlikeyi fark etmişti, hayvanların başlarını çevirmeye çalıştı. Ama bir kere kontrolden çıkmışlardı. O, elindeki dizginlerle boğuşurken Mintaka da yanında avazı çıktığı kadar bağırıyordu.</p>

  <p class="block7">O karanlık ucube tarafından yutulmak üzere olduklarına emin olan Nefer, omzunun üzerinden arkaya baktı. Soğuk nefesi ensesinde hissettiğinden karanlığın tepelerinde olmasını bekliyordu, ama hiçbir şey yoktu. Kum tepesinin yamacı çıplak ve sessizdi. Tepedeki sarı gök de boş ve parlaktı. Öbür iki araba yamacın altında durmuştu, atları da sakin ve kontrol altındaydı.</p>

  <p class="block7">Taita'yla ötekiler onlara şaşkınlıkla bakıyorlardı.</p>

  <p class="block7">Nefer panik halindeki atlara, "Hoşt!" diye bağırarak tüm ağırlığıyla dizginlere asıldı, ama atlar bana mısın demiyorlardı. Arabayı arkalarında hoplatarak lava kayası tarlasına dörtnala daldılar. Nefer yine, "Hoşt!" diye bağırdı. "Durun, lanet olasılar!"</p>

  <p class="block7">Korkudan çılgına dönen atlar zapt edilecek gibi değillerdi. Dizginlere karşı koymak için boyunlarını kasıyorlar, giderek hızlanıyorlar, korkunç sesler çıkarıyorlardı.</p>

  <p class="block7">Nefer, "Sıkı tutun, Mintaka!" diye bağırarak kızı korumak için bir kolunu onun omuzlarına attı. "Çarpacağız!"</p>

  <p class="block7">Kara kayalar rüzgârın savurduğu kumların etkisiyle aşınmışlar ve garip şekiller almışlardı. Bazıları insan kafası büyüklüğünde, bazıları da altlarındaki araba kadardı.</p>

  <p class="block7">Nefer çılgın atları ilk kayanın yolundan saptırabildi, ama şimdi en iri kayalardan ikisinin aralığına doğru dolu dizgin gidiyorlardı. Geçit onlara yol veremeyecek kadar dardı: sol tekerlek kayaya çarparak tüyler ürpertici bir çatırdıysa parçalandı. Ufalanan tekerlek parmakları ve çemberin parçaları havaya savruldu. Araba, dingilinin üstüne çökerken soldaki atı beraberinde sürükleyerek bir sonraki kayanın üstüne fırlattı. Nefer hayvanın ön ayaklarının kuru bir dal gibi kırıldığını duydu.</p>

  <p class="block7">O ve Mintaka da savrularak yumuşak kumların üstüne düşmüşler, atı sakatlayan kayaya çarpmalarına ramak kalmıştı. En sonunda durduklarında Nefer, Mintaka'yı hâlâ kollarının arasında tutuyordu. Kızın düşüş hızını böylece kesmiş oluyordu.</p>

  <p class="block7">"iyi misin? Canın yanmadı ya?" diye soluk soluğa sordu.</p>

  <p class="block7">Kız hemen, "Hayır, iyiyim," diye yanıtladı. "Ya sen?"</p>

  <p class="block7">Nefer dizlerinin üstünde doğruldu ve parçalanan arabayla sakatlanan atlara dehşet içinde baktı.</p>

  <p class="block7">"Kutsal Horus!" diye bağırdı, "işimiz bitik." Arabanın onarılacak hali kalmamıştı.</p>

  <p class="block7">Atların biri bir daha ayağa kalkamayacak biçimde yerde yatıyordu, ön bacakları kırılmıştı. Öbür at gerçi ayaktaydı ve koşum kayışına hâlâ bağlıydı, ama sallandığına bakılırsa omuz ekleminden çıkmıştı.</p>

  <p class="block7">Delikanlı zar zor ayağa kalktı ve Mintaka'yı da yanına çekti. Taita arabasını lav tarlasının kıyısına getirip dizginleri Meren'e fırlattığı ve sahanlıktan aşağı atladığı sırada iki genç birbirlerine sarılmış durumdaydılar, İhtiyar adam hızlı adımlarla yanlarına geldi. "Ne oldu? Atların böyle zıvanadan çıkmalarına sebep olan nedir?"</p>

  <p class="block7">Nefer, "Görmedin mi?" diye sordu. Olayın etkisinden hâlâ kurtulamamıştı.</p>

  <p class="block7">Taita ısrar etti. "Neydi?"</p>

  <p class="block7">"Bir dağ kadar iri ve karanlık bir şey. Kum tepesinin yamacından bize doğru yuvarlanıyordu." Nefer, gördükleri şeyi tarif etmek için kelime bulamıyordu.</p>

  <p class="block7">Mintaka, "Hathor Tapınağı kadar büyüktü," diye onu destekledi. "Müthiş bir şeydi.</p>

  <p class="block7">Siz de görmüş olmalısınız."</p>

  <p class="block7">Taita, "Hayır, görmedim," dedi. "Hayalinizin ve gözlerinizin size oynadığı bir oyundu. Düşmanlarınız tarafından oraya yerleştirilmiş bir şeydi."</p>

  <p class="block7">"Büyü ha?" Nefer’in aklı karışmıştı. "Ama atlar da gördüler," diye geveledi.</p>

  <p class="block7">Taita onlara arkasını döndü ve yaklaşan Hilto'ya seslendi. "O zavallı hayvanları hallet." Sakatlanan atları işaret ediyordu. "Sen de ona yardım et, Nefer." Taita delikanlıyı meşgul edip bu felaketle olası sonuçlarını fazla düşünmesini önlemek istiyordu.</p>

  <p class="block7">Yüreği burkulan Nefer yere devrilmiş atın başını tuttu. Hayvanın alnını okşadı ve ölümün gelişini görmemesi için gözlerini bir örtüyle örttü.</p>

  <p class="block7">Eski bir asker olan Hilto birçok uzak savaş alanında bu üzücü görevi yerine getirmişti. Kamanın ucunu atın kulağının arkasına dayadı ve bir itişte hayvanın beynine sapladı. At önce katıldı, sonra titredi ve gevşeyip kaldı. Bundan sonra ikinci hayvana yaklaştılar. Hilto'nun kamasının bir tek vuruşuyla o da yere yığıldı ve hareketsiz kaldı.</p>

  <p class="block7">Taita'yla Bay yan yana durmuşlar, bu kahredici merhamet gösterisini seyrediyorlardı. Bay, "Medialı sandığımdan daha kuvvetliymiş," dedi yavaşça. "Aramızdaki en kolay incinebilirler! seçti ve gücünü onların üzerinde yoğunlaştırdı."</p>

  <p class="block7">"Trok'un yanında onu destekleyen başka büyücüler de var." Taita, Bay'la aynı fikirdeydi. "Bundan böyle Hilto'yla Meren'e de dikkat etmemiz gerek, İştar'a karşı koymak için kendi gücümü yoğunlaştırana kadar büyük tehlikedeyiz."</p>

  <p class="block7">İhtiyar adam bundan sonra Bay'ın yanından ayrıldı, ikisinin baş başa verip konuştuklarını görseler öbürleri kuşkulanırlardı. Oysa morallerinin bozulmaması çok önemliydi.</p>

  <p class="block7">Taita, "Su torbalarını getirin," diye emretti. Bir tanesi araba devrilirken patlamıştı, öbür ikisi ise sadece yarıya kadar doluydu, ama onları kalan arabalara kayışlarla bağladılar.</p>

  <p class="block7">"Meren bundan sonra Hilto ve Bay'la yolculuk edecek. Ben majestelerini yanıma alacağım," dedi.</p>

  <p class="block7">Arabalar şimdi su torbalarıyla ek yolcuların ağırlığıyla fazla yüklenmiş oluyorlardı.</p>

  <p class="block7">Atlar kızgın sıcağın içine doğru ilerlerken hayli zorlanıyorlardı. Korkutucu güneş garip sarı bulut tarafından neredeyse tamamen örtülmüştü.</p>

  <p class="block7">Taita, Lostris'in altın tılsımını sağ elinde tutuyor ve kendi kendine bir ilahi söylüyordu. Böylece, etraflarında yoğunlaşan kötülüğü geri püskürtmeye çalışıyordu.</p>

  <p class="block7">Hemen arkadaki arabada Bay da tekdüze bir tekerleme tutturmuştu.</p>

  <p class="block7">Yolun, başka kervanlarla yolcuların tüm izlerinin rüzgâr tarafından süpürülüp yok edildiği bir bölümüne geldiler. Aralıklı olarak yerleştirilmiş küçük taş kümeleri dışında izlenebilecek hiçbir işaret yoktu. Aradan çok geçmeden bunlar da kalmadı ve yolsuz kumlarda yollarına devam ettiler. Artık sadece Taita'nın deneyimine, çöl hakkındaki bilgisine ve en derin içgüdülerine güvenmek zorundaydılar.</p>

  <p class="block7">Sonunda iki yüksek kum tepesinin arasındaki düz bir alana vardılar. Kum burada yumuşak ve pürüzsüzdü, ama Taita bu alanın kıyısında durarak ilersini dikkatle süzdü. Arabadan inerek Bay'a yanına gelmesini işaret etti. Zenci yanına gelince zararsız gözüken yüzeyi birlikte incelediler.</p>

  <p class="block7">Taita, "Burası hiç hoşuma gitmedi," dedi. "Bu ovanın etrafını dolaşmanın bir yolunu bulmalıyız. Burada bir şey var."</p>

  <p class="block7">Bay pürüzsüz kumun üstünde biraz yürüdü ve sıcak havayı kokladı. iki kere tükürdü ve tükürüğünün oluşturduğu şekli inceledi. "Burada kötü bir şey göremiyorum," dedi. "Bir çevre yolu aramaya çıkmak bize saatlere hatta günlere mal olabilir. Peşimizdekiler fazla uzakta değiller. Hangi tehlikenin daha büyük olduğuna karar vermeliyiz."</p>

  <p class="block7">Taita, "Bir şey var," diye yineledi. "Ben de senin gibi buradan geçmek için bir dürtü duyuyorum. O duygu çok güçlü ve mantıksız. Bu düşünce kafamıza Medialı tarafından yerleştirildi."</p>

  <p class="block7">"Güçlü Büyücü," diye Bay başını salladı. "Bu kez size katılmıyorum. Tehlikeyi göze alıp bu vadiyi aşmalıyız. Aksi halde Trok gece olmadan bize yetişir."</p>

  <p class="block7">Taita adamı omuzlarından kavrayıp kara gözlerinin içine bakışını dikti. Bay'ın gözlerinin, kenevir otundan içmiş gibi hafif şaşılaşmış olduğu dikkatinden kaçmamıştı.</p>

  <p class="block7">"Medialı zırhını delmiş," dedi ve Lostris'in Tılsımı'nı Bay'ın alnına dayadı. Zenci anında kırpıştırdığı gözlerini kocaman açtı. Taita onun, etkiden sıyrılmak için savaş verdiğini görebiliyordu. Ona yardım etmek için kendi iradesini kullandı.</p>

  <p class="block7">Bay sonunda ürperdi ve bakışı berraklaştı. "Haklısın," diye fısıldadı, "İştar bana bakışını dikti. Bu yerde büyük tehlike var."</p>

  <p class="block7">Gözlerini dar vadi boyunca dolaştırdılar. Başlangıcı ve sonu fark edilemeyen sarı renkli bir kum nehriydi. Karşı kıyı aslında uzak sayılmazdı, en dar yerlerinde topu topu yüz elli metre; ama iki yüz fersah olsa bu kadar olurdu. Trok'un alayları da o kadar uzakta değildi.</p>

  <p class="block7">Bay, "Güneye mi, kuzeye mi?" diye sordu. "Çevre yolunu göremiyorum."</p>

  <p class="block7">Taita gözlerini kapadı ve tüm gücünü topladı. Birden korkunç sessizliğin içinde bir ses duyuldu. Hafif ve tiz bir ses. Hepsi başlarını kaldırıp bakınca öfkeli sarı gökte daireler çeviren kral şahinin minik şeklini gördüler, iki daire daha çizdikten sonra vadi boyunca güneye doğru uçtu ve sisin içinde gözden kayboldu.</p>

  <p class="block7">"Güneye," dedi Taita. "Şahini izleyeceğiz."</p>

  <p class="block7">Bu düşüncelere öylesine dalmışlardı ki Hilto'nun kendi arabasını bulundukları yere daha da yaklaştırdığının ikisi de farkına varmamıştı. O ve Meren arabanın korkuluğunun üzerinden eğilmişler, yaptıkları konuşmayı dinliyorlardı. Hilto sabırsızlıktan kaşlarını çatmıştı. Birdenbire, "Artık yetti!" diye bağırdı.</p>

  <p class="block7">"Önümüzdeki yol açık. Daha fazla gecikmeyi göze alamayız. Hilto size rehberlik ederse onu izlemek cesaretini gösterecek misiniz?"</p>

  <p class="block7">Atlarını kırbaçladı, ürken atlar da ileri atıldılar. Meren öylesine gafil avlanmıştı ki sahanlığın üstünden neredeyse arkaya savruluyordu, ama korkuluğu yakalayabildi ve yarışan taşıtta kalmayı başarabildi.</p>

  <p class="block7">Taita, Hilto'ya, "Geri dön!" diye bağırdı. "Büyülendin. Ne yaptığını bilmiyorsun."</p>

  <p class="block7">Bay da soldaki atın dizginlerini yakalamak için atıldı, ama çok geç kalmıştı: araba yanından uçar gibi yassı alana geçti. Daha da hızlandı ve Hilto'nun kahkahası onlara ulaştı. "Yol açık. Pürüzsüz ve hız yapmaya elverişli."</p>

  <p class="block7">Nefer duran arabanın dizginlerini yakaladı ve, "Onu durdurup geri döndüreceğim,"</p>

  <p class="block7">diye bağırdı.</p>

  <p class="block7">"Hayır!" Taita dönüp elini kaldırdı ve durmasını emretti. "Hayır! Sakın oraya gitme.</p>

  <p class="block7">Orada tehlike var! Dur, Nefer!"</p>

  <p class="block7">Fakat Nefer onun bağırışını duymazlıktan geldi. Mintaka yanında olduğu halde atları kırbaçladı. Tekerlekler pürüzsüz sert kumun üstünde tıslamaya benzer ses çıkarıyordu. Hilto'ya hızla yetişmekteydi.</p>

  <p class="block7">Taita, "Kutsal Horus!" diye bağırdı. "Tekerleklere dikkat edin."</p>

  <p class="block7">Hilto'nun arabasının dönen tekerleklerinin arkasından tüy gibi gümüş kumlar yükselmeye başlamıştı. Sonra onlar dehşet içinde bakarlarken tüy sarı bir sulu çamur, arkasından koyu çamur blokları oldu. Atlar dizlerine kadar yumuşak zemine batmaları üzerine yavaşladılar, çamur kümeleri çırpınan toynakları tarafından Hilto'nun başının üzerinden uçacak kadar yükseğe fırlatıldı. Hilto onları durdurmaya ya da geri çevirmeye kalkmadan hayvanları batağın daha derinine sürdü.</p>

  <p class="block7">Taita, "Batan kumlar!" diye acı acı bağırdı. "Medialı'nın marifeti bu. Doğru yolu gizleyerek bizi bu tuzağa sürükledi."</p>

  <p class="block7">Hilto'nun atları kabuğu delerek altındaki bataklığa battılar. Tekerleklerin hareketsiz kalmaları üzerine araba o kadar ani olarak durdu ki Hilto'yla Meren korkuluğun üzerinden tepe taklak uçtular. Masum görünüşlü zeminin üstüne yuvarlandılar, ama durup ayağa kalkmaya yeltenmeleri üzerine vücutları yapışkan sarı çamura bulandı ve dizlerine kadar battılar.</p>

  <p class="block7">Atlar kurtulamayacak kadar batmışlardı. Yalnızca başlarıyla ön ayakları serbestti, ama kişneyerek çırpındıkça daha da derine çöküyorlardı.</p>

  <p class="block7">Nefer şaşkındı, gözlerinin önünde olagelen faciaya çok ağır tepki gösterdi. Geri dönmeye yeltendiğinde artık çok geçti. Beş metre bile gidemeden tekerlekler poyralarına kadar batmıştı, çamur ayrıca atların omuzlarına kadar yükselmişti. Delikanlı onlara yardım etmek, koşum takımlarını çözmek ve onları geri çevirmek için arabadan atlamaya kalkıştı, ama anında dizlerine, az sonra da beline kadar battı.</p>

  <p class="block7">Mintaka panik halinde onu uyardı. "Ayakta durmaya kalkışma. Yoksa seni yutar.</p>

  <p class="block7">Kendini yüzükoyun yere at ve yüzmeye çalış."</p>

  <p class="block7">Kendisi de batmakta olan arabadan kurtularak titreyen çamurun üstüne yamyassı uzandı, "işte böyle, Nefer," dedi. "Benim yaptığım gibi yap."</p>

  <p class="block7">Delikanlı kendini toparladı ve çamurun yüzeyine dümdüz uzandı. Yüzmeyi kendi kendine öğrenen bir çocuğun beceriksiz hareketleriyle tamamen batmadan önce arabaya ulaştı. Kamasıyla taban tahtalarını yerinde tutan deri kayışları kesti ve panik derecesindeki bir aceleyle onları kurtarıp açığa fırlattı. Kalaslar ölümcül kayan kumların üstünde yüzüyordu, ama ağır araba karşı konulamaz biçimde yüzeyin altına kaydı ve atları da beraberinde sürükledi. Birkaç dakikaya kalmadan boz renkli ovada daha açık renkli bir leke mezarlarının yerinin tek işareti oldu.</p>

  <p class="block7">Hilto'nun arabası da atlarıyla birlikte kumların altına çekilmişti. Hilto'yla Meren çırpınıyor, dehşet içinde haykırıyor, ancak çamura bulanmış kafalarıyla omuzlarını kumların dışında tutmayı başarıyorlardı.</p>

  <p class="block7">Nefer kalaslardan birini Mintaka'ya doğru sürdü. "Bunu kullan!" diye emretti, genç kız da kalasın üstüne süründü.</p>

  <p class="block7">Delikanlı, ağırlığını taşıyabilen ikinci bir kalastan da kendisi yararlandı. Başka iki kalası kayışlarından yararlanarak kendisiyle birlikte çekerek batağın üstünde süründü ve Hilto'yla Meren'e bu kalasları onlara doğru itebilecek kadar yaklaştı, iki kazazede balçığın yapışkan pençesinden kendilerini çekip kurtarmayı başardılar. Ve dördü birden Taita'yla Bay'ın sağlam zeminin üstünden onları dehşet içinde seyrettikleri yere doğru yüzmeye başladılar.</p>

  <p class="block7">Taita elini, kolunu sallayarak onlara, "Yolun yarı yerine vardınız bile. Buraya dönmeyin. Devam edin. Öbür yana geçin," diye telaşla bağırdı.</p>

  <p class="block7">Nefer bunun mantığını hemen kavradı. Karşı kıyıya yöneldiler. Çamur kollarıyla bacaklarına ve kalasların altına inatla yapıştığından ağır ve zor bir işti bu. Mintaka'nın hafif yapısı çok geçmeden işe yaradı ve genç kız ötekilerin önüne geçti.</p>

  <p class="block7">Sağlam yere ilk ulaşan ve katil kumların pençesinden kendini ilk kurtaran o oldu.</p>

  <p class="block7">Çok geçmeden Nefer, Hilto ve Meren de onu izlediler. Bitkin haldeydiler. Kendilerini doğudaki kum tepelerinin eteğinde yere attılar.</p>

  <p class="block7">Onlar karşı kıyıya geçerken Taita karşı karşıya bulundukları belalı durum üzerinde kafasını çalıştırdı. Durum umutsuz gözüküyordu. Aralarında yüz metre genişliğinde bir uçurum bulunan iki gruba bölünmüşlerdi. Bütün atlarıyla araçlarını, silahlarıyla donanımlarını kaybetmişlerdi, ama en büyük kayıpları değerli su torbalarıydı.</p>

  <p class="block7">Bay birden İhtiyar adamın koluna dokundu. "Dinleyin!"</p>

  <p class="block7">Havadaki bir hışırtıydı bu. Çok uzaklarda kâh kayboluyor, kâh kuvvetleniyordu.</p>

  <p class="block7">Etrafı çeviren kum tepelerinden geri tepen uzaktaki bir yansımaydı. Ses hafif de olsa yanılmak olanaksızdı: ilerlemekte olan bir savaş arabası kafilesinin çıkardığı gürültüydü.</p>

  <p class="block7">Vadinin karşı tarafındakiler de gürültüyü duymuş ve ayağa kalkmışlardı. Hepsi kum tepelerine bakıyor ve Trok'la adamlarının hızla yaklaşmasını dinliyorlardı.</p>

  <p class="block7">Mintaka birden onları bu yana geçirmiş olan kalasları terk ettikleri bataklığın kıyısına koştu. Nefer genç kızın arkasından bakıyor, ne yapmak istediğini anlamaya çalışıyordu. Mintaka kalasları topladı ve diz boyu çamura girerek kalasları deri kayışlarından tutarak arkasından çekti.</p>

  <p class="block7">Nefer onun ne yaptığını birden kavramış, fakat onu durdurmak için çok geç kalmıştı. Mintaka kendini kalaslardan birinin üstüne yüzükoyun atarak sarı çamurun üstünde kaymaya koyuldu. Nefer en sonunda beline kadar yükselen balçığın içinde durmak zorunda kaldığında genç kız artık onun ulaşamayacağı kadar uzaklaşmıştı.</p>

  <p class="block7">Onun arkasından, "Sen dön," diye bağırdı. "Ben giderim."</p>

  <p class="block7">Mintaka, "Ben senden daha hafif ve daha hızlıyım," diye yanıt verdi ve delikanlının ona yalvarmayı sürdürmesine rağmen duymaz gibi davranarak tüm soluğunu ve gücünü ileri kaymaya harcadı.</p>

  <p class="block7">Arabaların sesi daha da yaklaşıyor, Mintaka'yı daha çok çaba harcamaya itiyordu.</p>

  <p class="block7">Nefer onu bakışıyla izledikçe güvenliği için korkuyor ve inadına kızıyordu. Ama sevdiği kızın cesaretinden dolayı duyduğu gurur bu duyguların hepsinden daha güçlüydü. Mintaka karşı kıyıya yaklaşırken, delikanlı, "Onda bir savaşçının ve bir kraliçenin yüreği var," diye fısıldadı.</p>

  <p class="block7">İzleyenlerin seslerini, tekerleklerin lakırdısını ve silahların şakırtısını şimdi kum tepelerinin yansıtma özelliği sayesinde daha da net duyabiliyorlardı.</p>

  <p class="block7">Taita ellerinin serbest kalması için sopasını kemerinin altına sıkıştırdı, sonra Bay'la birlikte Mintaka'yı karşılamak için bataklığa girdiler. Her biri genç</p>

  <p class="block7">kızdan yedek bir kalas alarak güvenilmez yüzeye atıldılar. Üçü de karşı kıyıya doğru yüzmeye başlamışlardı.</p>

  <p class="block7">Arkalarındaki kum tepelerinin arasından birden düşman araba kafilesinin başı çıkıverdi. En öndeki arabada Trok göze çarpıyordu. Bir boğanın böğürmesini andıran sesi zafer sevinciyle çınladı.</p>

  <p class="block7">"İleri! Saldırın!"</p>

  <p class="block7">Öndeki arabalar dörtnala yaklaştı ve batak kumların kıyısına vardılar. Üç kaçak sarı balçığın üstünde var güçleriyle yol almaya çalışıyorlardı. Arkalarında araba sürücülerinin haykırışları kuvvetleniyordu.</p>

  <p class="block7">Trok'un ağırlığı arabasının gevşek kumlara öbür arabalardan daha fazla batmasına neden oluyordu, kırbacı yedikçe atlarının hamle yapmalarına rağmen, saldırganların ilk sırasının arkasına düştü.</p>

  <p class="block7">Öndeki kafilenin öbür üç arabası doğru batak kumların içine girdiler ve öbür araçlar kadar hızlı olarak yüzeyin altına emildiler. Trok en sonunda tehlikenin farkına varmıştı. Kendi atlarını kontrol altına almayı ve balçığın kıyısından yana saptırmayı başardı.</p>

  <p class="block7">Trok kavisli kısa yayını kapıp arabadan atladı. Arkasından gelen arabalar da saldırıyı bırakıp kütle halinde yığıldılar. Trok, "Yayları hazır edin!" diye bağırdı. "Hep birden. Sakın kaçırmayın, vurun onları."</p>

  <p class="block7">Okçular koşarak bataklığın kıyısında dörder kişilik sıralar oluşturdular. Oklukları sırtlarında hazırdı, yaylarını germişlerdi.</p>

  <p class="block7">Mintaka bir kez daha kader arkadaşlarının önüne geçmişti, iki kıyı arasının yarı yerini geçmişti, Taita'yla Bay ise panik halinde elleriyle kürek çekmelerine rağmen giderek geri kalmaktaydılar.</p>

  <p class="block7">Trok adamlarının arasında dolaşıyor, emirler yağdırıyordu. "Okçular, atışa hazır olun!" Yüz elli asker oklarını yay kirişine yerleştirdiler.</p>

  <p class="block7">"Okçular yaylarınızı gerin ve nişan alın!" Hep birlikte silahlarını kaldırıp alçalan sarı göğün içine nişan aldılar.</p>

  <p class="block7">Trok, "Şimdi!" diye haykırınca toplu halde oklarını saldılar. Oklar karanlık bir bulut gibi yükseldiler. Yollarının en yüksek noktasına ulaştıktan sonra bataklıktaki üç küçük karaltının üstüne doğru düşmeye başladılar.</p>

  <p class="block7">Taita okların gelişini duymuştu, başını kaldırıp göğe baktı. Öldürücü bulut bir yaban kazı sürüsünün kanatları gibi hafif bir ıslık sesi arasında üzerlerine düşmeye girişmişti.</p>

  <p class="block7">Taita telaşla, "Çamurun içine!" diye bağırınca üçü de kalaslarının üstünden aşağı kaydılar ve sadece başları dışarda kalacak biçimde yoğun çamura gömüldüler. Otlar dolu gibi etraflarına düşüyordu. Bir tanesi, Mintaka'nın birkaç saniye önce üstünde yattığı kalasa saplandı.</p>

  <p class="block7">Taita, "ileri!" diye emretti. Bunun üzerine tekrar kalasların üstüne tırmandılar ve elleriyle, kollarıyla ileriye doğru kürek hareketleri yapmaya koyuldular. Ama birkaç metre gitmişlerdi ki hava yine okların vınlamalarıyla doldu, onlar da tekrar sarı çamurun korumasına başvurmak zorunda kaldılar.</p>

  <p class="block7">Bundan sonra üç kez daha kalaslardan atlamak zorunda kaldılar, ama okçular için menzil giderek uzuyor, voliler de daha isabetsiz oluyordu. Mintaka her zamankinden hızlı hareket etti ve çok geçmeden menzilin dışına çıktı. Adamlarını nişan almaya zorlarken Trok'un öfkeyle böğürdüğü duyuluyordu. Oklar etraflarındaki çamurun içine düşüyor, fakat atışlar giderek daha az yoğun oluyordu.</p>

  <p class="block7">Taita, Bay'a bakmak için başını çevirdi. Yara izleriyle dolu kafası çamurla terden parlıyordu. Kan çanağından farksız gözleri yuvalarından fırlamıştı, ağzı ardına kadar açıktı, yontulmuş dişleri ise bir köpek balığınınkiler kadar keskin görünüyordu.</p>

  <p class="block7">Taita, "Cesaret, Bay!" diye ona seslendi. "Hemen hemen vardık sayılır." Bunu söyler söylemez sözlerinin tanrılara bir meydan okuma niteliği taşıdığını kavradı.</p>

  <p class="block7">Arkalarındaki kıyıda Trok onların elinden kurtulmak üzere olduğunu görüyordu.</p>

  <p class="block7">Askerleri hareket halindeki bir arabadan kullanılmaya uygun daha kısa ve daha az güçlü yaylan kullanıyorlardı. Yüz metre etkin menzillerinin sınırıydı. Trok arabasının atlarını yöneten mızrak erine dönüp ters ters baktı.</p>

  <p class="block7">"Savaş yayımı getirin," diye bağırdı. Trok alay içinde arabasında uzun yayı taşıyan tek kişiydi. Ek güç ve menzilin, savaş yayının olağandışı uzunluğunu haklı kılmadığına karar vermişti.</p>

  <p class="block7">Bununla birlikte, Trok'un büyük bedensel gücü ve kollarının aşırı uzunluğu onu daha önemsiz kişilere özgü sınırlamaların ötesinde tutuyordu. Çoğu durumlarda kavisli kısa yayı kullanıyordu. Ancak, arabasının yanında hantal olmakla beraber daha etkin silahın aşırı uzunluğunu kaldıracak özel bir tertibat yaptırmıştı.</p>

  <p class="block7">Mızrakçısı ona doğru koştu ve büyük yayı ellerine verdi. Leopar kafası armasıyla süslü olan ve uzun yaya uyan özel okları içeren okluğu da getirmişti.</p>

  <p class="block7">Trok önündekileri göğüsleyerek okçuların ön sırasına geçti. Uzun oklardan birini yayın yuvasına yerleştirdi ve menzili yarı kapalı gözleriyle ölçtü.</p>

  <p class="block7">İki yüzücünün başları sarı yüzeyin üstünde minik lekeleri andırıyordu. Trok'un etrafındakiler hâlâ ok yağdırıyorlardı, ama okları hedefe yaklaşamıyor, çamurun içine saplanıyordu. Trok sol ayağını öne alarak duruşunu ayarladı ve salınacak okun açısını kafasında hesapladı. Derin bir soluk aldıktan sonra da düz tuttuğu sol koluyla yayı ta ki kemerli burnunun ucuna dokununcaya kadar gerdi. Yay onun büyük kuvvetine bile karşı koyuyordu. Çıplak kollarındaki kaslar şişmiş, yüzü gösterdiği çabanın etkisiyle şekilsizleşmişti. Yayı kısa bir an öylece tuttu ve hedefinde küçücük bir ayarlama yaptı. Sonra yayı salıverdi; koca yay gövdesi ellerinde canlı bir yaratık gibi kasılmış ve titremişti.</p>

  <p class="block7">Uzun ok daha önemsiz benzerlerinin oluşturduğu bulutu kolaylıkla geride bırakarak tırmandı, tırmandı. Doruğuna eriştikten sonra da tıpkı avının üstüne pike yapan bir şahin gibi inişe geçti.</p>

  <p class="block7">Taita uzun okun uçuşunun daha keskin ve tiz sesini duyarak başını kaldırdı. Ve okun doğru üzerine geldiğini gördü. Üstelik ilkel aracından aşağı kaymasına, hatta yolunun üstünden çekilmesine bile vakit yoktu.</p>

  <p class="block7">iradesi dışında gözlerini kapadı. Ok başının o kadar yakınından geçmişti ki yaşlı adam rüzgârının saçlarını yaladığını hissetti. Hemen arkasından isabetin tok gürültüsünü duydu.</p>

  <p class="block7">İhtiyar adam gözlerini açtı ve sesin geldiği yöne başını çevirdi. Uzun ok Bay'ı çıplak sırtının tam ortasından yakalamıştı. Okun taş ucu Bay'ın üstünde yattığı kalasa gömülerek adamcağızı tahtanın üstüne tıpkı parlak bir karafatma gibi mıhlamıştı.</p>

  <p class="block7">Bay'ın yüzü Taita'nınkine kolunu uzatacak olsa dokunabileceği kadar yakındı.</p>

  <p class="block7">İhtiyar adam derin bakışlı kara gözlere baktı ve içlerinde ölümün ıstırabını okudu. Bay bağırmak ya da konuşmak için ağzını açtı, fakat içersinden fışkıran sel gibi kanlar çıkabilecek herhangi bir sesi boğdu. Büyük bir çaba harcayarak elini boynundaki gerdanlığa uzattı ve onu çıkardı. Pençeleşmiş parmaklarının arasındaki paha biçilemez tılsımı son armağanı olarak Taita'ya uzattı.</p>

  <p class="block7">Taita gerdanlığı katılaşmış parmakların arasından yavaşça çekti ve ipi kendi boynuna geçirdi. Anında can çekişen şamanın özünün ondan kendi vücuduna aktığını ve onu güçlendirdiğini hissetti.</p>

  <p class="block7">Bay'ın bası önüne düştü, fakat ok onun kalasın üstünden aşağı yuvarlanmasını önledi. Taita okun sapında leopar kakmasını tanıdı ve oku atanın kim olduğunu bildi.</p>

  <p class="block7">Uzanıp iki parmağını Bay'ın gırtlağına dayadı ve son nefesini hissetti. Bay gitmişti ve Taita ne kadar çabalasa onu kurtaramazdı. Ölü dostu</p>

  <p class="block7">nü bırakarak Neferle Mintaka'nın onu cesaret verici sözleriyle uzak kıyıya doğru yüzdü. Uzun oklardan dört tanesi daha yakınına düştü, ama hiçbiri ona değmedi, o da yavaş yavaş okların menzilinden çıktı.</p>

  <p class="block7">Nefer onu karşıladı ve yoğun çamurun içinde ayağa kalkmasına yardım etti. Taita sopasından yararlanarak sağlam zemine çıktı. Ama orada yere çökerek soluk soluğa kaldı. Bir dakika kadar sonra doğruldu ve batak kumların ötesindeki Trok'a baktı.</p>

  <p class="block7">Elleri böğründe duran adamın vücudunun her çizgisi ve başı, öfkesini ve çaresizliğini ele veriyordu. Derken Trok avuçlarını ağzının etrafında bitiştirerek, "Benden kurtulduğunu sanma, Büyücü. Seni istiyorum, karım olacak kahpeyi de istiyorum, ikinizi de yakalayacağım. Elimden kurtulamayacaksınız, izinizi asla kaybetmeyeceğim," diye haykırdı.</p>

  <p class="block7">Mintaka kumlara doğru gidebileceği kadar ilerledi. Trok'un en duyarlı yanının hangisi olduğunu ve onu adamlarının karşısında en çok nasıl küçük düşürebileceğini biliyordu. "Sevgili kocam, tehditlerin de erkekliğin kadar gevşek ve boş," diye seslendi.</p>

  <p class="block7">Tatlı sesi karşıya net olarak yansıdı, iki yüz Hiksos savaşçısı da her kelimesini duydular. Önce şokun yol açtığı yoğun bir sessizlik oldu, hemen arkasından da birliğin bütün sıralarından alay dolu kahkahalar koptu. Kendi adamları bile onurunun kırılmasından zevk duyacak kadar nefret ediyorlardı Trok'tan.</p>

  <p class="block7">Trok yayını başının yukarısında sallayarak çaresiz bir öfkeyle tepinmeye başladı.</p>

  <p class="block7">Sonunda hırlayarak kendi adamlarına dönünce hepsi kendi delice cesaretlerinden dehşete düşerek sustular.</p>

  <p class="block7">Ortalığa çöken sessizlik arasında Trok'un bağırdığı duyuldu, "İştar! Medialı İştar!</p>

  <p class="block7">Ortaya çık!"</p>

  <p class="softbreak"> </p>
</body>
</html>
