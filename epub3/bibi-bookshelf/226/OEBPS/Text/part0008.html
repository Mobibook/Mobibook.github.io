<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Gallala'dan ayrılmalarının üçüncü</span> gecesinde Yabani Eşeklerin takımyıldızı kuzeyin gece göğünde en yüksek noktasına ulaştığında Firavun atlara su içirmek ve güneşte kurutulmuş et, hurma ve soğuk darı ekmeğinden ibaret acele bir yemek atıştırmak için kafilesine mola verdirdi. Sonra, tekrar hareket emrini verdi. Ama artık Hiksos devriyelerinin arabalarıyla kol gezdikleri bölgede bulundukları için, bu kez borular öttürülmedi.</p>

  <p class="block7">Kafile yine yola koyuldu. Onlar yollarına devam ederken manzarada da dramatik bir değişiklik göze çarptı. Sonunda uğursuz topraklardan çıkmışlar, nehir vadisinin yukarılarındaki dağ eteklerine ulaşmışlardı. Altlarında, ay ışığının aydınlattığı yoğun bitki örtüsünü ve çok ilerde bir şerit gibi uzanan Nil Ana'yı görüyorlardı. Abnub'un etrafındaki geniş çemberi tamamlamışlar ve nehir kıyısındaki ana Hiksos ordusunun gerisine düşmüşlerdi. Apepi gibi bir düşmanın karşısında çok küçük bir kuvvet olmalarına rağmen, Tamose'un ordularının, dolayısıyla da dünyanın en üstün araba sürücüleriydiler. Ayrıca, şaşırtmacadan doğan üstünlükleri vardı.</p>

  <p class="block7">Firavun bu stratejiyi ilk kez önerdiği ve sefere bizzat kendisinin öncülük edeceğini bildirdiği zaman savaş konseyi, her nasılsa bir tanrının sözüne karsı gelerek ona şiddetle karşı koymuştu. Bir zamanlar bütün Mısır ordularının en pervasız ve vahşi savaşçısı olan İhtiyar Kratas bile gür ak sakalını yolmuş, "Setin kokuşmuş gulfe'si<sup class="calibre11"><sup class="noteref" id="back_note_2"><a class="calibre12" href="../Text/part0118.html#note_2" title="2">2</a></sup></sup> <span class="calibre13">adına konuşuyorum: kakalı bezlerini seni Apepi'nin sevgi dolu kollarına atmak için değiştirmedim ben," diye kükremişti. Aynı zamanda tanrı olan bir hükümdarla bu şekilde konuşmaya cesaret edebilecek tek adamdı o. "Bu adi işi yapması için bir başkasını yolla. Eğer hoşuna gidecekse o yarma hareketine sen öncülük et, ama çölün içinde kaybolup gul yabanilerle cinlere yem olma sakın. Sen Mısır'sın. Apepi seni ele geçirirse, hepimizi ele geçirdi demektir."</span></p>

  <p class="block7">Bütün konsey içinde yalnız Naja onu desteklemişti, ama Naja her zaman dost ve sadıktı. Artık çölü asmışlar ve düşmanın arkasına dolaşmışlardı. Yarın şafak sökerken Apepi'nin ordusunu ikiye bölecek ve Firavun'un bölüklerinden beşinin daha, tam bin savaş arabasının açılacak gedikten boşanarak ona katılmasını sağlayacak korkunç saldırıyı gerçekleştireceklerdi. Firavun zaferin baldan farksız tadını şimdiden duyabiliyordu. Bir dahaki dolunaydan önce Apepi'nin Avaris<span class="calibre13">'teki sarayının salonlarında yemek yiyecekti.</span></p>

  <p class="block7">Aşağı ve Yukarı Mısır Krallıklarının ortadan yarılmalarının üzerinden hemen hemen iki yüz yıllık bir zaman geçmişti. O zamandan beri Mısırlı bir gaspçı ya da yabancı bir istilacı kuzey krallığını yönetmişti. Hiksosları dışarı atmak ve iki krallığı bir kez daha birleştirmek Tamose'un yazgısı olmalıydı. Ancak o zaman çifte tacı haklı olarak ve eski tanrıların onayıyla başında taşıyabilecekti.</p>

  <p class="block7">Gece rüzgârı yüzüne vuruyordu; yanaklarını uyuşturacak kadar serindi. Mızraklı askeri de kendini korumak için arabanın ön siperinin arkasına büzüldü. Yalnızca kaba çakılların üstünden geçen araba tekerleklerinin çıkardığı çatırtı, mızrakların kınlarının içinde hafifçe takırdaması ve arada bir kafilenin arkalarına iletilen, "Dikkat! Çukur!" uyarısı duyuluyordu.</p>

  <p class="block7">Cebel Vadun'un geniş vadisi önünde birdenbire açılınca Firavun Tamose atlarının dizginlerini çekti. Vadi, onları nehrin yassı alüvyon ovasına götürecek olan pürüzsüz yoldu. Firavun <span class="calibre13">dizginleri mızrak erine fırlattı ve yere atladı. Hareketsizlikten sertleşmiş kollarıyla bacaklarını gerdi, tam o sırada da arkasından yetişen Naja'nın arabasının gürültüsünü duydu. Alçak sesle verilen bir emir üzerine tekerleklerin çatırtısı yerini sessizliğe bıraktı, hemen arkasından da Naja sessiz, ama kararlı adımlarla</span> Firavun'un yanına geldi. Naja, "Fark edilme tehlikesi bu noktadan itibaren artıyor," dedi. "Şuraya bak." Uzun ve kaslı kolunu Firavun'un omzunun üzerinden ileri uzattı. Vadinin aşağılarında ovaya açıldığı yerde bir tek ışık, bir yağ lambasının yumuşak sarı parıltısı göze çarpıyordu. "Orası Ey Vadun köyüdür," dedi Naja. "Casuslarımız, bizi Hiksos gözcülerinin arasından geçirmek için orada bekliyorlar. Ben yolun güvenliğini sağlamak için önden gideceğim. Siz burada bekleyin majesteleri, ben biraz sonra yanınıza döneceğim."</p>

  <p class="block7">"Ben de seninle geleceğim."</p>

  <p class="block7">"Yalvarırım. Bir ihanet olabilir, Mem." Naja, Firavun'un çocukluk adını kullanmıştı.</p>

  <p class="block7">"Sen Mısır'sın. Tehlikeye atılamayacak kadar değerlisin."</p>

  <p class="block7">Firavun dönerek o çok sevdiği zayıf ve yakışıklı yüze baktı Gülümseyen Naja'nın dişleri yıldızların ışığında beyaz bir ışıltıyla parlıyordu. Firavun da onun omzuna sevgi ve güvenle hafifçe dokundu. "Öyleyse çabuk git ve çabuk dön," diye onayladı.</p>

  <p class="block7">Naja da elini kalbine götürdü ve arabasının başına koştu. Kralının durduğu yerin yanından geçerken bir selam daha verdi. Tamose da selama selamla karşılık vererek arkadaşının vadi yolunda uzaklaşmasını seyretti. Kuru nehir yatağındaki sert kumlara ulaşınca Naja atlarını kırbaçladı ve El Vadun köyüne doğru büyük bir hızla yol almaya başladılar. Gümüş rengi kumların üstünde kara tekerlek izleri bırakan araba, vadinin ilk dönemecinin ilersinde gözden kayboldu. Firavun ancak bundan sonra beklemekte olan kafilesinin basına döndü. Askerleriyle sakin bir sesle konuşuyor, birçoğunu adlarıyla çağırıyor, onlarla gülüyor, onlara cesaret veriyor ve onları neşelendiriyordu.</p>

  <p class="block7">Onu sevmelerine ve her nereye buyurursa onu seve seve izlemelerine şaşmamak gerekti.</p>

  <p class="softbreak"> </p>
</body>
</html>
