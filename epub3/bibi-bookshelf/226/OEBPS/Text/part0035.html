<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Taita arabayı kayalık bayırdan</span> nehre ve Dabba köyüne doğru sürdü. Atlar dokunuşuna itaat ederek arabanın tabanında yatan yaralı çocuğu sarsmayan bir tempo tutturdular. Taita, Nefer'in hangi ilaçlara ve sargılara ihtiyacı olacağını içgüdüsel olarak hissetmiş ve buna uygun olanları yanına almıştı. Yaralara tekrar pansuman yapıp onları sardıktan sonra atları yakınlardaki bir su sızıntısının başına götürmüş, acı su hayvanları tekrar canlandırmıştı. Mintaka'yı bundan sonra arabanın basamağına çıkarmış ve atları hiç yanılmadan Dabba'yla nehir yönüne döndürmüştü.</p>

  <p class="block7">Yanındaki Mintaka, ona ihtiyaçları olduğunu ve onları nerede bulacağını nasıl bildiğini yalvarırcasına, adeta gözyaşlarıyla İhtiyar adama sormuştu. Taita yavaşça gülümsemiş ve atlara seslenmişti: "Yavaş Çekiç! Devam et Tepegöz!"</p>

  <p class="block7">Nefer arabanın tabanında ilaçlı bir uykunun koynundaydı, ama yaraları temizlenmiş, tedavi edilmiş ve keten sargılarla sarılmıştı.</p>

  <p class="block7">Sönmek üzere olan bir çalılık yangınına benzeyen öfkeli bir gün batımı Nil'in yukarısında solmaktaydı. Hâlâ nehirde demirli olan filonun gemileri solan ışıkta çocuk oyuncağına benziyorlardı.</p>

  <p class="block7">Apepi'yie Naja onları karşılamak için atla Dabba köyünden gelmişlerdi. Lord Naja çok telaşlıydı; Apepi ise böğürmeye benzeyen sesinin menziline girer girmez kızına çattı. "Nerelerdeydin, akılsız kız? Ordunun yarısı seni aramaya çıktı."</p>

  <p class="block7">Yaklaşıp da Nefer’in arabanın tabanında sargılar içinde ve baygın yattığını görünce Lord Naja'nın telaşı dindi. Taita, Firavun'un aldığı yaraların ciddiyetini ona açıklayınca ise hemen hemen ümitlenmiş göründü.</p>

  <p class="block7">Yarı baygın durumdaki Nefer sedyeyle nehir kıyısına indirildi ve bir gemici kafilesi tarafından yumuşak hareketlerle teknelerden birine taşındı. Taita, Naja'ya,</p>

  <p class="block7">"Firavun'un mümkün olduğu kadar hızlı Teb'e götürülmesini istiyorum," dedi. "Bir gece yolculuğu söz konusu olsa bile. Yaraların çürümesi tehlikesi büyük. Büyük kedilerden biri tarafından açılan yaralarda çoğu kez böyle oluyor.</p>

  <p class="block7">Dişleri ve pençeleri sanki öldürücü bir zehre bulanmış."</p>

  <p class="block7">Naja oradakilerin karşısında, "Gemiye hemen hareket emri verebilirsin," dediyse de, sonra Taita'nın koluna girerek onunla nehir kıyısında başkaları tarafından duyulmayacakları kadar uzaklaştı. "Tanrıların sana yükledikleri görevi unutmayasın, Büyücü. Bu olağanüstü koşullarda onların tanrısal müdahalelerini görüyorum. Firavun eğer aldığı yaralar sonucunda ölecek olursa, her iki krallıkta da kimse bunu anormal karşılamaz." Başka bir şey söylemeyerek o delici sarı gözleriyle Taita'nın yüzüne baktı.</p>

  <p class="block7">Taita, "Tanrıların iradesi her şeye baskın çıkacaktır," diye onayladıysa da, ne düşündüğü yüzünden anlaşılmıyordu.</p>

  <p class="block7">Naja bu yanıta duymak istediği anlamı verdi. "Öyleyse anlaştık, Taita. Sana güveniyorum. Güle güle git artık. Apepi'nin çaresine bakıldıktan sonra senin arkandan Teb'e geleceğim." Bu sonuncu cümle Taita'nın tuhafına gitmişti, ama üzerinde durmayacak kadar kafası meşguldü. Naja gizemli şekilde gülümsedikten sonra devam etti: "Kim bilir. Tekrar buluştuğumuz zaman birbirimize verilecek çok önemli haberlerimiz olabilir."</p>

  <p class="block7">Taita alelacele gemiye binip kıç bölümünde Nefer'in yatırıldığı küçük kamaraya girince Mintaka'nın sedyenin yanında dizleri üstünde olduğunu gördü.</p>

  <p class="block7">"Ne var, yavrum?" diye tatlı bir sesle sordu. "Sen bir dişi aslan kadar cesur davrandın. Tam bir savaşçı gibi savaş verdin. Şimdi nasıl umutsuzluğa kapılırsın?"</p>

  <p class="block7">"Babam beni sabahleyin Avaris'e götürecek, ama benim Nefer'in yanında olmam gerekir. Onun nişanlısıyım. Onun bana ihtiyacı var. Birbirimize ihtiyacımız var." Genç kız yüzünde acıklı bir ifadeyle İhtiyar adama baktı. Taita onun duygusal anlamda da, bedenen de tükenmiş olduğunu görebiliyordu.</p>

  <p class="block7">Mintaka birden Taita'nın elini yakaladı. "Ah, Büyücü! Babama gidip ondan Nefer'e bakabilmem için Teb'e dönmemi isteyemez misin? Babam seni dinleyecektir."</p>

  <p class="block7">Fakat Taita, Mintaka'nın sözlerini tekrarlayınca Apepi kahkahalarla gülmeye başladı. "Kuzumu Naja'nın ağılına koyacağım ha?" Kral'ın ne kadar eğlendiği belliydi.</p>

  <p class="block7">"Naja'ya bir akrebe güvendiğim kadar güvenirim. Ona öyle bir koz verdiğim takdirde kim bilir bana ne numaralar çevirir. Nefer denen o yumurcağa gelince kaşla göz arasında kızımın eteklerinin altına el atacaktır. Şimdiye kadar o yola sapmadıysa tabii." Apepi yine güldü. "Kızımın bekâreti</p>

  <p class="block7">nin pazarlık gücünü eksiltmek istemem. Hayır, Büyücü, Mintaka düğün gününe kadar Avaris'te benim korumam altında yaşayacak. Ve yapabileceğin hiçbir büyü bu konuda fikrimi değiştiremez."</p>

  <p class="block7">Mintaka üzgün bir tavırla Nefer'le vedalaşmaya gitti. Delikanlı kaybettiği kanların olduğu kadar ilaçların da etkisiyle yarı yarıya baygın haldeydi. Fakat Mintaka onu öpünce gözlerini açtı. Mintaka ona yavaş sesle aşkını tekrar ederken delikanlı kızın gözlerinin içine bakıyordu. Mintaka gitmek üzere kalk11 madan önce boynunda asılı olan altın madalyonu çıkardı. "Bunun içinde saçlarımdan bir perçem var," dedi.</p>

  <p class="block7">"Benim ruhumdur ve ben onu sana veriyorum." Madalyonu delikanlının avucuna koydu, Nefer de onu parmaklarının arasında hapsetti.</p>

  <p class="block7">Nefer'le Taita'yı taşıyan hızlı gemi akıntıyı göğüslerken Mintaka Nil'in kıyısında yalnız başına duruyordu. Her bir yanında yirmi kürekçi olan gemi nehrin yukarı boylarına, Teb'e doğru yol alıyordu. Mintaka, teknenin kıçında duran Taita'nın siluetine el sallamadı, sadece umutsuz gözlerle ona baktı.</p>

  <p class="softbreak"> </p>
</body>
</html>
