<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Heseret çadırının ağzından başını</span> dışarı uzattı ve korumalarının komutanına seslendi. "Sorun nedir, be adam? Burası kutsal bir mekân olduğuna göre, bu serserilerin burada işleri ne?" Çadırının yanında duran kişisel bagaj arabalarının birindeki su torbalarını alan adamları işaret etti. "Ne yaptıklarını zannediyor bu ahmaklar? Ne cesaretle suyumuzu alıyorlar? Daha yıkanmadım bile. O su torbalarını hemen yerlerine bırakmalarını söyleyin."</p>

  <p class="block7">"Kutsal eşiniz Firavun'un emri bu, majesteleri." Komutan da aslında bu korkunç çölde susuz kalmanın düşüncesinin etkisiyle panik halindeydi. Devam etti. "Bütün suyun öncü atlı kafilelerine verileceğini söylüyorlar."</p>

  <p class="block7">Heseret, "Bu emirler kutsal Mısır kraliçesi olan beni bağlamaz," diye haykırdı. "O su torbalarını hemen yerlerine koydurun."</p>

  <p class="block7">Askerler bir duraklama geçirdiler, fakat çavuş deri miğferinin tepesine kılıcıyla dokundu. "Bağışlayın majesteleri. Bana bütün suyu almam için emir verildi."</p>

  <p class="block7">Heseret, "Bana meydan mı okuyorsun?" diye adamın yüzüne bağırdı.</p>

  <p class="block7">"Yalvarırım, beni bağışlayın ve durumumu anlayın, majesteleri. Bana emir verildi."</p>

  <p class="block7">Adam direniyordu.</p>

  <p class="block7">"isis şahidim olsun, dediğimi yapmazsan, seni boğdurur, cesedini de yaktırırım."</p>

  <p class="block7">"Bana verilen emirler..."</p>

  <p class="block7">"Senin de, aldığın emirlerin de tanrılar belasını versin. Doğru General Prenn'e gidiyorum. Döndüğüm zaman sana verilecek yeni emirler olacak." Heseret bundan sonra korumalarının komutanına döndü. "Arabamı ve on kişilik bir refakat hazırlat."</p>

  <p class="block7">Yassı ve önü açık bir ovanın ortasındaki General Prenn'in karargâhı Heseret'in çadırından tabak gibi görülüyordu. Heseret'in oraya götürülmesi sadece birkaç dakika sürdü, ama setin kapısındaki nöbetçi genç kadının yolunu kesti. "Bağışlayın, majesteleri, General Prenn burada değiller," dedi.</p>

  <p class="block7">Heseret, "Buna inanmıyorum," diye öfkeyle atıldı. "Bu onun sancağı değil mi."</p>

  <p class="block7">Genç kadın yaban domuzu kafalı flamayı işaret etti.</p>

  <p class="block7">"General bir saat önce bütün atlılarıyla gitti, majesteleri. Firavun'dan öncü kollara katılma emrini aldı."</p>

  <p class="block7">"Onu mutlaka görmeliyim. Çok acil bir durum söz konusu. Bana bilgi vermeden gitmeyeceğini biliyorum. Kenara çekil, çadırında olmadığını gözlerimle görmem lazım." Heseret arabasını hızla üstüne sürünce adamcağız panik halinde yana kaçtı.</p>

  <p class="block7">Refakatçileri de kraliçeyi izlemişlerdi.</p>

  <p class="block7">Heseret doğruca sarı ve yeşil yollu kumandan çadırına yöneldi ve dizginleri bir seyise fırlattı. Telaşı arasında merasimi boş vererek arabadan atladı ve çadırın ağzına koştu. Kapıda nöbetçi yoktu, Heseret de kendisine doğru söylenildiğine ve Prenn'in gerçekten gittiğine inanmaya başladı. Buna rağmen eğilip çadırın ağzından içeriye başını uzattı ve kalakaldı.</p>

  <p class="block7">iki erkek çocuk çadırın ortasında yerdeki hayvan postlarının üstünde oturuyorlardı.</p>

  <p class="block7">Tahta kâselerin içinden parmaklarıyla bir şeyler yiyorlardı, ama şaşırarak başlarını kaldırdılar ve yeni gelene bakışlarını diktiler.</p>

  <p class="block7">Prenn'in özel meraklarını bildiği halde Heseret, "Siz kimsiniz?" diye sordu.</p>

  <p class="block7">"General nerede?"</p>

  <p class="block7">ikisi de yanıt vermediler, ama Heseret'e bir şey demeden bakmayı sürdürdüler.</p>

  <p class="block7">Genç kadının gözleri birden kısıldı, onlara doğru bir adım atarak, "Siz!" diye bağırdı.</p>

  <p class="block7">"Ahlaksız, hain sürtükler sizi!" Titreyen parmağını kızların üzerine çevirdi ve "Nöbetçiler!" diye avazı çıktığı kadar haykırmaya başladı. "Nöbetçiler, hemen buraya gelin!"</p>

  <p class="block7">Aklı başına gelen Mintaka, Merykara'nın elini yakaladı ve onu ayağa kaldırdı, iki kız çadırın arka kapısından kendilerini dışarı attılar.</p>

  <p class="block7">Heseret yine, "Nöbetçiler!" diye bağırdı. "Bu taraftan!" Heseret'in koruması hemen arkasından içeri daldı.</p>

  <p class="block7">"Arkalarından koşun!" Heseret de koruması peşinde olduğu halde kaçan çiftin arkasından koştu, ikisi açığa çıktıkları sırada Mintaka'yla Menkara kazıklı çitteki kapının yarı yoluna ulaşmışlardı bile.</p>

  <p class="block7">Heseret, "Durdurun onları!" diye bağırdı. "Kaçmalarına izin vermeyin. Onlar casus ve vatan hainidirler."</p>

  <p class="block7">Heseret'in koruması ileri atılırken bir yandan da kapıdaki nöbetçilere, "Durdurun onları. Yakalayın onları. Sakın kaçmasınlar," diye bağırıyordu. Nöbetçilerde kılıçlarını çekerek kapının ağzını tıkadılar.</p>

  <p class="block7">Mintaka yollarının kesildiğini görünce hemen durdu. Panik halinde etrafına baktı.</p>

  <p class="block7">Sonra Merykara'yı hâlâ elinden tutup çekerek dikenli çite doğru koştu ve buna tırmanmaya çalıştı. Fakat koruma arkalarından yetişmişti, kızları ayak bileklerinden yakalayarak aşağıya çekti. Dikenler Mintaka'yla Merykara'nın kollarıyla bacaklarını yırtınıştı, ikisinin de yaraları kanıyordu, buna rağmen çaresizliğin verdiği güçle savaştılar, tekmeler atıyorlar, tırmalıyorlar, ısırıyorlardı. Askerler en sonunda onları yenik düşürerek kumandanın çadırına Heseret'in karşısına sürüklediler. Genç kadın nefretle onlara bakarak gülümsüyordu. "Onları sıkıca bağlayın," dedi. "Bütün Mısır'ın tek hükümdarı olan kocamın, geri döndüğü zaman bu ikisine uygun bir ceza düşüneceğine eminim. En büyük cezayı çektikleri zaman atacakları çığlıklardan keyif alacağım. O vakte kadar vahşi hayvanlar gibi kafese konulacaklar ve gözlerimin altında olmaları için çadırımın kapısında tutulacaklar."</p>

  <p class="block7">Koruma el ve ayak bilekleri bağlı olan Mintaka'yla Merykara'yı bir arabaya oturttu ve onları Heseret'in kamp yerine götürdü. Heseret'in yük kervanındaki arabalardan biri mutfağı için tavuk, domuz ve genç keçiler taşıyordu. Yavru domuzların kapatıldığı kafes şimdi boştu domuzlar kesilip yenmişti. Kafes ham deriden kayışlarla birbirine bağlanmış bambu değneklerinden yapılmıştı ve yerleri kaplayan domuz pisliği kokuyordu. Nöbetçiler kızları kafesin daracık kapısından içeri ittiler, içersi ayakta durmalarına yetecek kadar yüksek değildi. Kızlar sırtlarını bambu duvarına vererek oturmak zorundaydılar. Bilekleri de arkalarında ham deriden kayışlarla kazıklardan birine bağlanmıştı. Güneşten korunmaları ise mümkün değildi.</p>

  <p class="block7">Heseret, "Gece ve gündüz nöbetçiler kafesinizin başında bekleyecek," diye onları uyardı. "Kaçmaya kalkışacak olursanız bir daha denememeniz için ayaklarınızdan birini kestireceğim."</p>

  <p class="block7">Kızlar, tehdidin şakası olmadığını Heseret'in yüzünden anlamışlardı. Merykara ağlamaya başladı, ama Mintaka ona, "Sakın, canım," diye fısıldadı. "Cesur olmalısın.</p>

  <p class="block7">Seni perişan halde görme zevkini verme ona."</p>

  <p class="block7">Nöbetçi, İsmailiye'deki kalenin yukarısındaki gözetleme kulesinden, "Firavun!</p>

  <p class="block7">Gözcüler dönüyorlar!" diye bağırarak uyardı.</p>

  <p class="block7">Nefer avludaki tentenin altında Taita'yla öğle yemeğini yediği ve savunmanın ayrıntılarını bir kez daha gözden geçirdiği masadan fırladı. Merdivenden alelacele platforma tırmandı ve doğuyu görmek için elini gözlerine siper etti. ileriye yolladığı gözcülerini taşıyan arabaların dönmekte olduğunu güneşin göz kamaştırıcı sarı ışıltısına rağmen görebiliyordu. Arabalar vadinin kıyısından geçerken nöbetçiler kaleye girebilmeleri için kapıları açtılar.</p>

  <p class="block7">Gözcülerin çavuşu yüksekteki Nefer'e, "Düşman hızla yaklaşıyor!" diye seslendi.</p>

  <p class="block7">Delikanlı, "Aferin, çavuş," diye yanıt verdi, sonra kapının yukarısındaki duvarda bekleyen borazancıya seslendi. "Silah başına'yı duyur!"</p>

  <p class="block7">Koç boynuzu ovada sesini duyurunca geniş vadinin uzunluğu boyunca kamp kurmuş olan orduda hareket başladı. Borunun çağrısı alaydan alaya, bölükten bölüğe yayılarak yinelendi. Askerler çadırlardan ve barınaklardan fırlayarak silahlarını kaptılar ve birliklerine katılmaya koştular. Çok geçmeden sıra oira askerle araba kafileleri önceden tasarlanmış konumlarına doğru hareket halindeydiler.</p>

  <p class="block7">Taita yüksekteki platforma tırmandı. Nefer ona gülümsedi. "Demek ki suyundan mahrum edilmek bile Naja'yı geri döndüremedi."</p>

  <p class="block7">Taita, "Zaten döneceğini düşünmemiştik," dedi yavaşça.</p>

  <p class="block7">Doğudaki ufuk, vakitsiz olarak gece bastırmış gibi kararmaya başlamıştı, ilerleyen düşman ordusunun toz bulutu geniş bir cepheye yayılıyor ve yaklaşan bir fırtına bulutu gibi fokurduyordu.</p>

  <p class="block7">"Ortalığın kararmasına kadar daha saatler var." Nefer acımasız göğe baktı. "Bu savaşın gün batımına kadar sonuçlanması için dünya kadar vakit var önümüzde."</p>

  <p class="block7">"Naja'nın atları üç gündür pek az su içtiler ve bize bu kadar çabuk ulaşmak için hayli zorlanmış olmalılar. Naja savaşı kazanıp hemen bugün kuyulara ulaşması gerektiğini, aksi halde yeni bir gün göremeyeceğini biliyor."</p>

  <p class="block7">Nefer emir erinin ona uzattığı kılıç kemerini beline geçirirken, "Sen de onu karşılamaya benimle birlikte gelecek misin, Yaşlı Babam?" diye sordu.</p>

  <p class="block7">"Hayır!" Taita sol elini kaldırdı, ikinci parmağında güvercin kanı renginde dev bir yakutla bezeli altın bir yüzük taşıyordu. Taş güneş ışığını çekip ışıldayınca Nefer yüzüğü tanıdı. Yıllar önce genç Firavun'u onun için öldürdüğünü zannettiğinde Naja'nın Teb'de kendi parmağından çıkararak Taita'ya verdiği yüzüktü bu. Nefer bunun, Naja'nın saçından bir perçem, kurumuş dışkısından bir küçük topak ya da kesilmiş tırnakları kadar güçlü bir tılsım olacağını biliyordu. "Savaşı ben buradan seyredeceğim," dedi. "Belki de kendi önemsiz yöntemlerimle sana bir kargı ya da yay kullanmamdan daha yararlı olabilirim."</p>

  <p class="block7">Nefer gülümsedi. "Senin silahların benim elimdekilerin hepsinden daha keskin ve daha isabetli. Horus yüzüne gülsün ve seni korusun, Yaşlı Babam."</p>

  <p class="block7">Okçu ve sapancı bölüklerinin vadiden çıkarak setlerin arkasında mevzilenmelerini izlediler. Adamların her biri kendisinden ne beklendiğini çok iyi bildiği ve bu manevranın defalarla provasını yaptığı için taburlar hızlı ve bir amaç güderek hareket ediyordu.</p>

  <p class="block7">Askerlerin sonuncusu da savunmaların arkasında gözden kaybolduktan sonra ortalık terk edilmiş gibi gözüktü.</p>

  <p class="block7">Nefer, Taita'ya sarılıp merdivenden aşağı inmeye başlarken Naja'nın ordularının kaldırdığı toz bulutu bir fersahtan daha yakına gelmiş bulunuyordu. Genç Firavun'un kalenin kapısından dışarı çıkması üzerine orada toplu araba bölüklerinden bir yaşa uğultusu yükseldi. Nefer sıraları denetlerken arada kendi komutanlarıyla subaylarını gördükçe, "Cesaret, Hilto! Benim için bir hamle daha, Şabako! Bu gece seninle zafere içeceğiz, Sokko," diyordu.</p>

  <p class="block7">Meren, Dov'la Krus'a hâkim olduktan sonra arabaya atladı. Nefer dizginleri ondan alınca, efendisinin dokunuşunu tanıyan Döv, uzun kirpikli pırıl pırıl gözleriyle ona bakarak hafif hafif kişnedi. Krus da ensesini kabarttı ve ön toynaklarından biriyle eşindi.</p>

  <p class="block7">Nefer sağ yumruğunu yükseğe kaldırdı ve komutu verdi: "Marş! ileri!"</p>

  <p class="block7">Koç boynuzları ilerleme komutunu tekrarladılar, Nefer de birliklerinin önüne geçti.</p>

  <p class="block7">Görkemli bir yürüyüşe geçmişlerdi. Ancak setlerle duvarların arkasındaki okçuların bir teki bile ovadan gözükmüyordu.</p>

  <p class="block7">Nefer eliyle bir işaret daha verince oluşumlar açıldılar. Ön sıra, tekerlek tekerleğe olmak üzere kendilerine doğru yuvarlanan büyük toz bulutunu karşılamak üzere ilerledi. Nefer haftalar önce yerleştirdiği işaretlerde öndeki bölüğünü durdurdu ve kendisi düşmanın ilerleyişini incelerken atlarının dinlenmesine izin verdi.</p>

  <p class="block7">Boz renkli toz bulutlarının gri renkli çölle buluştuğu yerde koyu renkli noktalar ve sıcak havada titreşen metal ışıltıları görebiliyordu. Biraz daha yaklaştılar; Naja'nın ön sıradaki savaş arabalarının siluetleri serabın içinde bir göletin dibindeki iribaşlar gibi kıvranıyor ve şekil değiştiriyorlardı.</p>

  <p class="block7">Sonra sertleştiler ve sağlam bir şekil aldılar, Nefer böylece atları ve arkalarındaki araçlarda duran zırhlı adamları seçebildi.</p>

  <p class="block7">Meren, "Tatlı Horus'a şükür," diye mırıldandı. "Görünüşe bakılırsa bütün arabalarını harekete geçirmiş. Belli ki yedekte hiçbir araba bırakmamış."</p>

  <p class="block7">Düşman giderek yaklaşıyordu. Şimdi ön sıradaki savaşçıların yüzünü seçebiliyor, bayraklarıyla flamalarından ise her birliği teşhis ediyor ve onlara kumanda eden subayları tanıyabiliyorlardı.</p>

  <p class="block7">Dev ordu iki yüz adım geride durdu. Somurtkan manzaranın üzerine çöken sessizliği yalnızca rüzgârın fısıltıları bölüyordu. Derken tozun yere düşen bir perde gibi dibe çökmesi üzerine her iki ordunun bütün ayrıntıları ortaya çıktı.</p>

  <p class="block7">Düşmanın tam ortasından tek bir araba ileri çıktı. Kasanın tozla kaplanmış olmasına rağmen altın varak aradan sırıtıyor, saltanat flaması da sürücünün başının yukarısında dalgalanıyordu. Naja yüz adım ilerde durunca Nefer mavi savaş tacının altındaki soğuk ifadeli, yakışıklı yüzü tanıdı.</p>

  <p class="block7">Naja gür sesiyle, "Selam, kendi ellerimle geberttiğim köpeğin yavrusu Nefer Seti!"</p>

  <p class="block7">diye seslendi. Onun bir hükümdarı öldürdüğünü böylesine çekinmeden itiraf edişi Nefer'i şaşırtmıştı. Naja devam etti. "Can çekişirken Tamose'dan aldığım tacı başımda taşıyorum. Elimde ise," adam güçlü mavi kılıcı havaya kaldırdı, "korkak elinden aldığım kılıç var. Onu benden geri almak istemez misin, yavru köpek?"</p>

  <p class="block7">Nefer dizginleri tutan ellerinin titremeye başladığını hissetti. Öfkesi de kızıl bir bulut gibi yükselerek önünü görmesini neredeyse engelliyordu.</p>

  <p class="block7">Yanı başında Meren, "Yavaş!" diye fısıldadı. "Sakın seni kışkırtmasına izin verme."</p>

  <p class="block7">Nefer insanüstü bir çaba sarf ederek öfkesinin sislerini araladı. Yüzünden tüm ifadeyi silmeyi başardı, ama sesi tıpkı taşa sürten metal gibiydi. "Hazır ol!" diyerek kendi kılıcını yükseğe kaldırdı.</p>

  <p class="block7">Naja sessizce güldü, kendi arabasını çevirdi ve düşman hattının tam ortasındaki yerine geri döndü.</p>

  <p class="block7">"Marş! ileri!" Naja mavi kılıcı havaya kaldırdı. Ön sırasındakiler birden hızlanıp Neferle asker sırasının üzerine yürüdüler.</p>

  <p class="block7">"Dörtnala! Hücum!" Düşman sağlam bir kitle halinde ileriye aktı.</p>

  <p class="block7">Nefer hiç istifini bozmadan gelmelerine izin verdi. Naja'nın sataşmaları hâlâ kulaklarında çınlıyor, özenle tasarlanmış planını terk edip ileri atılmamak ve Naja'yla kafa kafaya gelip hain kalbine kılıcını saplamamak için kendini zor tutuyordu. Büyük bir çaba harcayarak bu kışkırtmaya karşı koydu ve kılıcını yükseğe kaldırdı. Onunla başının yukarısında ışıl ışıl üç daire çizdi. Birlikleri bu işarete hemen yanıt verdiler.</p>

  <p class="block7">Uçuş halindeyken aniden yön değiştiren bir kuş sürüsü ya da saldırıya geçmiş bir barrakudadan kaçan balıklar gibi hızla döndüler ve ovada geldikleri yöne doğru kaçmaya başladılar.</p>

  <p class="block7">Naja'nın ön sırası kendini çarpışmaya hazırlamıştı, ama herhangi bir direnişle karşılaşmayınca var olmayan bir basamağa takılıp sendeleyen bir adam gibi hızlarını kaybettiler. Onlar kendilerini toparlayıncaya kadar Nefer yüz adım geri çekilmişti.</p>

  <p class="block7">Birlikleri şimdi oluşumlarını değiştirdiler ve yayılmış bir konumdan dörtlü bir kolona dönüştüler.</p>

  <p class="block7">Naja saldırıya geçtiyse de üç yüz adım ilerde alçak bir taş setin birliklerinin yolunu kestiğini gördü. Artık duramayacaklarından kendi merkezlerine doğru sağa ve sola yön değiştirdiler. Geniş bir nehrin akıntısının birdenbire dar bir kayalık boğaza sürülmesi gibi sıkıştılar. Tekerlek tekerleğe takılıyor, at takımları birbirine yol vermek zorunda kalıyordu. Arabalarla atlar tek bir kitle olunca saldırı duraksadı ve yavaşladı.</p>

  <p class="block7">O öldürücü anda koç boynuzları çın çın öttüler, bu işaret üzerine okçularla sapancıların başlarıyla omuzları iki taraftaki setlerin arkasından ortaya çıktı. Oklar yayların kirişine takılmıştı bile, okçular da şimdi kavisli kısa yaylarını gerdiler.</p>

  <p class="block7">Hedeflerini özenle seçerek nişan aldılar, ilk atış her zaman en etkilisiydi.</p>

  <p class="block7">Sapancılar silahlarını fır fır döndürdüler; uzun kayışların ucundaki deri keselerdeki sert kıl topların ağırlığına karşı koymak için iki ellerini kullanıyorlardı. Toplar vızıldayarak korkunç bir hıza ulaşıyordu.</p>

  <p class="block7">Naja'nın öndeki bölükleri setlerin arasındaki huninin içinde hayli ilerlemişlerdi ki trompetler yine öttüler, okçularda toplu bir vole halinde oklarını saldılar. Onlara atlara nişan almaları ve düşman subaylarını saptamaları emredilmişti. Oklar hafif bir ıslıkla havayı yarıp geçtiler, ama menzilleri kısaydı, ok uçlarının canlı ete saplanması ise bir avuç çakılın yere çarpmasını andıran bir ses çıkardı. Naja'nın saldırı kıtasının ilk sırası çöktü, atlar yere devrildikçe arabalar da leşlerin üstüne yığılıyor, bu arada kontrolden çıkarak iki yandaki taş duvarlara çarpıyor, tepetaklak oluyor ya da yuvarlanıyordu.</p>

  <p class="block7">Hemen arkasından sapancılar inanılmayacak bir isabetle mermilerini saldılar.</p>

  <p class="block7">Pişmiş kilden toplar olgun bir nar iriliğinde, fakat fildişi kadar serttiler. Kuru bir değnekmişcesine bir adamın ya da bir atın kafatasını çatlatabilir, bir bacağı kırabilir ya da kaburgaları parçalayabilirlerdi. Toplar saldıran arabaların ikinci sırasına çarptılar ve korkunç bir yıkıma yol açtılar.</p>

  <p class="block7">Arkadan gelen taşıtlar hamleyi durduramadılar ve öndekilerin enkazına tasladılar.</p>

  <p class="block7">Araba kasaları azgın bir orman yangınında yeşil dalların çıkardıkları sesle çatırdadılar ve parçalandılar. Bazı arabaların uzun okları parçalanırken ölümcül kıymıklar da o arabaları çeken atları şişledi. Tekerlekler parçalandılar ve dingillerinden koptular, insanlar kasalardan savruldular, şahlanan ve birbirinin üstüne yığılan atların ayaklarının altında ezildiler.</p>

  <p class="block7">Birliğinin başındaki Nefer, arkasından gelenlerin bekledikleri işareti verdi, bunun üzerine sürü sürü piyade gizlendikleri yerden fırladılar ve iki yandaki taş duvarlarda kasten bırakılmış olan açıklıkları gizleyen dikenli çalıları kenara çektiler. Nefer’in arabaları o gediklerden arka arkaya geçerek duvarların ötesindeki açık araziye çıktılar. Artık sıkışık durumda olmadıklarından ovada rahatça manevra yapabiliyorlardı. Tornistan ederek Naja'nın kapana kısılmış bölüklerini çevirdiler ve arka sıralarına yüklendiler.</p>

  <p class="block7">İki ordu şimdi dövüşen boğalar gibi boynuz boynuza birbirine kilitlenmişti. Naja'nın bütün taşıtları duvarların arasındaki kapana kısılmamıştı. Aslında hepsinin birden içeri girmesine yetecek kadar bir alan yoktu. Serbest kalmış bu arabalar şimdi Nefer'e saldırdılar ve geleneksel bir araba savaşı başgösterdi. Arabalar hızla saldırıyorlar, çekiliyorlar, sonra yine saldırıya geçiyorlardı.</p>

  <p class="block7">Bölükler daha küçük birliklere bölündüler; tek tek taşıtlar ovada vahşice tekerlek tekerleğe, adam adama dövüşüyorlardı.</p>

  <p class="block7">Nefer çarpışmanın başlangıç evresinde düşmana verdirdiği muazzam kayıplara rağmen hâlâ sayıca çok zayıftı. Avantaj bir taraftan ötekine geçerken, Nefer kalenin arkasındaki vadide gizlediği yedekleri getirtmek durumunda kalıyordu. Sonunda sonuncuları için gerekli işareti verdi. Artık yapabileceği başka bir şey yoktu. Sonuncu arabasını da savaş alanına sevk etmişti.</p>

  <p class="block7">Ama bunun da yetmeyeceği belliydi. Atlarıyla adamları sırf düşmanın sayıca üstünlüğünün altında ağır ağır ezilmekteydiler.</p>

  <p class="block7">Nefer tozların, gürültünün ve karışıklığın arasında Naja'nın altın arabasıyla kırmızı renkli saltanat flamasını keşfetmek için ovayı çaresizlik içinde bakışlarıyla taramaktaydı. Naja'yı ikili bir dövüşe mecbur edip onu öldürebildiği takdirde günü hâlâ zaferle sonuçlandırabileceğini biliyordu. Ama Firavun'dan hiçbir iz yoktu. Belki de duvarların arasındaki geçitte yolu kesilmişti, belki de savaşın kaosunun içinde bir yerde yaralı ya da ölü olarak yatıyordu.</p>

  <p class="block7">Nefer yakınında bir yerde Hilto'nun arabasının iki düşman arabasının arasına sıkıştığını, yaşlı savaşçının da yaralanarak yere düşürüldüğünü gördü. Hilto'nun bölüğü onun düştüğünü gördü ve panik halinde dağıldı. Nefer umutsuzluğun soğuk elinin yüreğini ezdiğini hissetti. Savaşı kaybediyorlardı.</p>

  <p class="block7">Kırmızı arabalardan bir dizinin, setler boyunca dairesel bir manevrayla okçularıyla sapancılarını arkadan çevirdiğini ve onları oklar ve kargılarla yere mıhladığını gördü.</p>

  <p class="block7">Piyadeler dağılıp kaçtılar. Bağrışan kalabalığın umutsuzluğu ise bulaşıcıydı. Nefer, Taita'nın bu tür durumlara "küçük kuş etkisi" dediğini hatırladı. "Biri uçtuğu zaman hepsi uçarlar," demişti.</p>

  <p class="block7">Nefer ordusunun pek yakında bozguna uğrayacağını biliyordu. Onu duyacak kadar yakınında olan araba sürücülerine cesaret verici sözler seslendi ve başka bir düşman arabasına saldırıp sürücüleri bir düzüne kılıç darbesiyle doğramak suretiyle onları canlandırmaya çalıştı. Sonra kırmızıların başka bir arabasının peşine takıldı, fakat Dov'la Krus artık bitkin düşmüşlerdi, düşman da uzaklaşmaya başlamıştı.</p>

  <p class="block7">Derken Meren yanı başında, "Baksana, Firavun!" diyerek çölün doğu yönünü işaret etti. Nefer elinin tersiyle yüzünden terini ve öldürdüğü düşmanlardan sıçramış</p>

  <p class="block7">kanları sildikten sonra parıltının içine bakışını dikti.</p>

  <p class="block7">O zaman gerçekten de her şeyin bittiğini ve savaşı kaybettiklerini anladı. Yeni bir düşman arabası kitlesi sel gibi üzerlerine geliyordu. Birdenbire nereden çıktıklarını Nefer anlayabilmekten acizdi. Naja'nın, bütün araçlarını savaşa soktuğunu zannetmişti. Ama artık önemi yoktu, savaş nasılsa kaybedilmişti.</p>

  <p class="block7">Umutsuzluğun pençesindeki Nefer, "Kaç taneler?" diye merak etti.</p>

  <p class="block7">Meren, "iki yüz," diye fikir yürüttü. "Belki daha bile fazla." Sesinde tevekkül vardı.</p>

  <p class="block7">"Her şey bitti, Firavun. Çarpışarak öleceğiz."</p>

  <p class="block7">Nefer kendisine en yakın arabalara, "Son bir hamle," diye bağırdı. "Saldırın Maviler. Kahramanca ölelim."</p>

  <p class="block7">Askerleri boğuk sesleriyle ona alkış tuttular ve Firavunlarının iki yanına dizildiler.</p>

  <p class="block7">Dov'la Krus'un bile kuvvetleri yenilenmişti sanki. Ve ince Mavi arabalar dizisi yeni düşmana doğru harekete geçti, onlarla kafa kafaya çarpışmaya hazırlandılar. Yaklaşınca en öndeki düşman arabasında bir generalin flamasının dalgalandığını gördüler.</p>

  <p class="block7">Meren, "Kutsal Horus, onu tanıyorum," diye bağırdı, "İhtiyar, oğlancı Prenn bu."</p>

  <p class="block7">Artık birbirlerine o kadar yakındılar ki Nefer de bir gözünün üstünde siyah kumaş parçası olan zayıf silueti tanıdı. Hathor Antlaşması'nı tartışmak için Perra'daki tapınakta buluştukları zaman Kral Apepi'nin maiyetinde görmüştü onu. Mintaka'yı da ilk kez gördüğü olağanüstü gündü bu.</p>

  <p class="block7">Nefer, "Çok zamansız geldi," diye söylendi. "Ama belki en azından bir sonraki genç oğlanlar kuşağını onun âşığı olmaktan kurtarabiliriz."</p>

  <p class="block7">Dov'la Krus'u dosdoğru Prenn'in üzerine sürerek onu yana kaçmak ve kargısı için bir kalça hedefi sunmak zorunda bırakmaya çalıştı. Ama birbirlerine daha da yaklaştıklarında Meren şaşkın halde bağırdı. "Mavi flama çekmiş!" Prenn'in flaması rüzgârda arkaya doğru, onlara göre aksi yöne uçtuğundan Nefer onu şu ana kadar fark etmemişti. Meren haklıydı; Prenn Tamose Hanedanı'nın mavi bayrağını çekmişti, arkasından gelen bütün arabaları da öyle.</p>

  <p class="block7">Prenn o sırada yavaşladı ve sağ kolunu göğsünün üstünde çaprazlayarak Nefer'i selamladı. Sonra, araba tekerleklerinin gümbürtüsünü bastıran güçlü bir sesle,</p>

  <p class="block7">"Selam Firavun!" diye bağırdı. "On bin yıl yaşa sen, Nefer Seti."</p>

  <p class="block7">Nefer fırlatmaya hazırlandığı kargıyı indirdi ve atlarını durdurdu.</p>

  <p class="block7">Prenn, "Emirleriniz nedir, Firavun?" diye bağırdı.</p>

  <p class="block7">"Bu ne garip iştir, General Prenn? Niçin benden emir istiyorsun?"</p>

  <p class="block7">"Prenses Mintaka bana mesajını iletti, ben de senin emrine girmeye ve Kral Apepi'yle Firavun Tamose'un öldürülmeleri olayının intikamını almak için sana yardım etmeye geldim."</p>

  <p class="block7">"Mintaka mı?" Nefer şaşırmıştı. Sevgilisinin hâlâ Avaris'teki tapınağın korumasında olduğunu zannediyordu. Ama savaşçı içgüdüleri baskın çıktı ve bu düşünceleri aklından uzaklaştırdı. Bunları düşünmek için daha sonra yeterince vakit olacaktı.</p>

  <p class="block7">"Hoş geldiniz, General Prenn. Tam zamanında yetiştiniz. Arabanızı benimkinin yanına çekin de bu savaş alanını bir ucundan öbür ucuna kadar tarayalım," dedi.</p>

  <p class="block7">Yan yana saldırıya geçtiler, Nefer’in dağılmış alayları da mavi sancakların dalgalandığını gördüler ve "Horus ve Nefer Seti!" savaş çığlığıyla koç boynuzu trompetlerini de duyarak cesaretlendiler. Naja Kiafan'ın Kırmızı bölükleri de daha iyi durumda sayılmazlardı ve Prenn'in taze birlikleri üzerlerine gelince pek az direndiler.</p>

  <p class="block7">Kısa bir süre savaştılar, fakat moralleri çökmüştü. Bazıları arabalarından atlayarak tozların içine diz çöktüler ve ellerini kaldırarak teslim oldular. Merhamet dileniyorlar, Nefer Seti'yi göklere çıkarıyorlardı. Davranışları bulaşıcı oldu ve bütün savaş alanına yayıldı. Bütün Kızıl araba sürücüleri artık kılıçları ellerinden atıyorlar ve yere dizüstü düşüyorlardı.</p>

  <p class="block7">Nefer bütün savaş alanını tarıyor, Naja'yı arıyordu. Babasının katilinin intikamını almadıkça zaferinin tam olmayacağını biliyordu. Naja'yı saldırı kuvvetlerinin başında en son gördüğü taş duvarların başına döndü. Savaşın döküntülerinin, parçalanmış ve devrilmiş arabaların, yaralı ve can çekişen adamlarla atların, dağılmış cesetlerin arasında atını sürüyordu. Düşmanın büyük kısmı öldüğü veya teslim olduğu halde, hâlâ savaşan dağınık küçük gruplar vardı. Nefer'in adamları öylelerine acımadılar, hatta teslim olmaya çalıştıkları vakit bile onları doğradılar. Nefer fırsatını buldukça araya girerek katliamı durdurmaya ve tutsakları korumaya çalışıyordu, ama adamları çılgın halde olduklarından daha düzünelercesi kendisi onları kurtaramadan öldüler.</p>

  <p class="block7">Nefer taş duvarlara ulaştı ve Krus'la Dov'u dizginlerini çekerek durdurdu.</p>

  <p class="block7">Arabadaki yüksek konumundan alçak duvarların arkasında Naja'nın öncü birliklerini tuzağa düşürdüğü dar geçidi görebiliyordu. Parçalanmış arabalar, tıpkı denizdeki büyük bir fırtınada kayaların üstüne sürüklenmiş bir filonun kalıntıları gibi birbirlerinin üstüne yığılmışlardı. Atlardan bazıları çabalayıp ayağa kalkmışlardı ve parçalanmış arabalarına hâlâ koşumlarından bağlı olarak duruyorlardı. Ön ayaklarından biri bir sapanın kil topu tarafından kırılmış nefis bir doru kısrağın üç ayak üstünde durduğunu gördü. Onun yanındaki kara aygırın bağırsakları ise karnındaki bir yırtıktan dışarı sarkmıştı. Her arabanın etrafında ölülerle yaralılar yatıyordu. Bazıları hâlâ kıpırdıyor ve ağlıyor, anneleriyle tanrılardan su ve yardım dileniyorlardı. Başkaları yaralarının verdiği ıstıraptan donmuş gibi oturuyorlardı. Bir tanesi midesinin derinlerine yerleşmiş oku dışarı çekmeye uğraşıyordu. Nefer ölülerin arasında Naja'nın cesedini aradı, ama her taraf karmakarışıktı, birçok ceset de enkazın altında kalmıştı. Sonra bir altın varak ışıltısıyla Naja Kiafan'ın saltanat bayrağını görür gibi oldu. Tozların ve pıhtılaşmakta olan kan göletlerinin arasında yatıyordu.</p>

  <p class="block7">Nefer, Meren'e, "Onu bulmalıyım," dedi. "Öldüğünü bilmeliyim." Bu kararla arabadan aşağı atladı.</p>

  <p class="block7">"Onu aramana yardım edeceğim." Meren atların başına geçti ve onları duvara bağladı. Nefer setlerin üzerinden atladı ve öbür enkazın üstüne tırmanarak en sonunda altın arabaya ulaştı. Araba yan yatmıştı, ama içi boştu. Atlarından biri hâlâ yaşıyordu, ne çare ki ön bacaklarının ikisi de kırılmıştı, başını kaldırarak Nefer'e acıklı acıklı baktı. Delikanlı okluktaki kargılardan birini aldı ve kulağının arkasına indirdiği bir darbeyle hayvanı öldürdü. Meren birdenbire eğildi ve döküntülerin arasından bir şey almak için yere eğildi. Bu cismi yükseğe kaldırınca Nefer onun Naja'nın mavi savaş tacını bulduğunu gördü.</p>

  <p class="block7">Nefer ona, "Domuzun leşi de yakınlarda bir yerde olmalı," diye seslendi. "Bundan kolay kolay vazgeçmezdi. Onun için o kadar büyük bir değeri var ki."</p>

  <p class="block7">Meren de, "Arabanın altına bak," diye seslendi. "Altına hapsolmuş olabilir. Dur, kaldırmana yardım edeyim." Meren böyle diyerek enkazın üstünden Nefer'e doğru gelmeye başladı, tam o sırada Nefer gözucuyla bir hareket fark eder gibi oldu. Aynı anda Meren, "Dikkat! Arkanda!" diye bağırarak onu uyardı.</p>

  <p class="block7">Nefer eğilip hızla arkasına döndü. Naja arabanın korkuluğunun arkasına gizlendiği yerden çıkarak doğrulmuştu. Tıraşlı kafası bir devekuşu yumurtası kadar soluk ve parlaktı, gözlerinde de çılgın bir bakış vardı. Tamose'un mavi kılıcını iki eliyle tutarak Nefer’in kafasına nişan aldı, fakat Meren'in uyarısı Nefer'i kurtarmıştı, tıslayan kılıcın hemen altına daldı. Kendi kılıcı kalçasının üstündeki kınının içindeydi, ama sakatlanan ata öldürücü darbeyi indirdiği kargı hâlâ elindeydi, içgüdüsel olarak bununla Naja'nın boğazına bir hamle yaptı, ne çare ki Naja adaşı kobra kadar seri hareketli olduğundan yana kıvrıldı. Bu kendi kılıcına el atmak için Nefer'e kısa bir fırsat verdi, fakat Naja geri çekilerek etrafına bakındı. Meren'in elinde kılıçla Nefer'in imdadına geldiğini gördü, sonra boş arabanın Döv ve Krus'la duvara bağlı olduğunu gördü. Nefer'i mavi kılıçla yaptığı bir hamleyle geriye kaçırttıktan sonra döndü ve koşarak kaçtı. Nefer arkasından kargıyı fırlattıysa da bileğinde kayış olmadığından atış isabetsiz oldu. Naja bu arada duvara ulaşmıştı. Mavi kılıcın bir darbesiyle atların bağlarını kesti ve arabaya atladı. Dizginleri yakalamaya fırsat bulamadıysa da kırbacı çekerek Krus'la Dov'un kalçalarının üstünde şaklattı. Ürken hayvanlar birlikte öne fırladılar, yarım düzine adımdan sonra da dörtnala koşmaya başladılar.</p>

  <p class="block7">Nefer duvarın üstüne sıçrayınca Naja'nın ovada arabayla uzaklaştığını gördü.</p>

  <p class="block7">Derin bir soluk aldı ve Dov'la Krus'un çok iyi tanıdıkları o tiz ve keskin ıslığı öttürdü. Atların başlarını doğrulttuklarını, kulaklarını diktiklerini ve başlarını onun bulunduğu yöne çevirdiklerini gördü. Derken Krus bir sağ dönüş yaptı, Döv da duraklamadan ona uydu. Araba bu sert dönüş sırasında yana yattı, Naja da aşağı savrulmamak için korkuluğa her iki eliyle yapışmak zorunda kaldı, iki at Nefer'in duvarın üstünde tetikte beklediği noktaya hızla yaklaştılar. Denge bulan Naja mavi kılıcı her iki eliyle gardda tutuyor, menzili içine girince Nefer'e çarpmaya hazırlanıyordu. Nefer kendi bronz kılıcının o korkunç kılıca karşı gelemeyeceğini biliyordu. Böyle bir silahla Naja çapında bir kılıç ustasının karşısına çıkmak intihardan başka bir şey olmazdı.</p>

  <p class="block7">Atlar altından dörtnala geçerlerken Nefer çevik bir hareketle Krus'un üstüne atladı ve dizlerinin baskısıyla onu aynı hızla ovaya doğru yönlendirdi. Arkaya göz atınca Naja'nın korkuluğun üstüne tırmandığını gördü. Okun üstünde yavaş yavaş ilerleyerek Nefer'e ulaşmaya çalışıyordu.</p>

  <p class="block7">Nefer, Krus'un sırtından aşağı eğilerek atları oka bağlayan deri ipi kendi kılıcıyla doğradı. Araba boşta kalınca bir yana yattı. Naja'nın ağırlığı oku aşağı itti öyle ki, ucu yumuşak toprağa saplandı. Yarışan araba devrilmiş, Naja da aşağıya savrulmuştu.</p>

  <p class="block7">Yere omzuyla çarptı, Nefer de atların nal sesleriyle arabanın kırılan tahtalarının çatırtılarının arasında bile düşmanının kemiğinin kırıldığını duydu.</p>

  <p class="block7">Krus'u o yana çevirdi ve Naja'nın üzerine saldırdılar. Adam güçlükle ayağa kalkmıştı, kırılan sağ kolunu göğsüne yapıştırmış durumda duruyor, ayaklan üstünde sallanıyordu. Düşerken mavi kılıcın kabzası da elinden kurtulmuştu. Kılıç şimdi bulunduğu yerin on adım kadar ötesinde ucu toprağa saplanmış olarak duruyordu.</p>

  <p class="block7">Bıçak sarsıntının etkisiyle titriyor, harika mavi metal mavi ışıklar çaktırıyor, değerli taşlarla süslü kabza iki yana sarsılıyordu.</p>

  <p class="block7">Naja silaha doğru sendeledi. Ama sonra Krus'un üzerine geldiğini görünce müthiş bir korkunun etkisiyle yüzü kül rengini aldı. Dönüp koşmaya başladı.</p>

  <p class="block7">Nefer, Krus'un sırtından eğilip kılıcı kumun içinden çekti, sonra Krus'u döndürüp Naja'yı kovalamaya başladı. Naja arkasında nal seslerinin giderek yükselen sesini duyarak arkasına baktı. Gözlerindeki rastık siyah gözyaşları gibi yanaklarına akmış, korku yüzünü biçimsizleştirmişti. Ona yaklaşan korkunç intikamdan kurtulamayacağını işte o zaman anladı. Dizüstü düşerek yalvarır gibi iki elini kaldırdı.</p>

  <p class="block7">Nefer iki kürek kemiğinin arasına inen bir şaplak ve sert bir ıslıkla Krus'u diz çökmüş siluetin önünde zıngadak durdurdu, yere atladı ve Naja'nın tepesine dikildi.</p>

  <p class="block7">Naja, "Merhamet!" diye hıçkırdı. "Çifte tacı ve bütün krallığı sana bırakıyorum."</p>

  <p class="block7">Böyle derken Nefer’in ayaklarının dibinde sürünüyordu.</p>

  <p class="block7">"Onlar zaten benim. Bir tek şeyim eksik, intikam!"</p>

  <p class="block7">"Tanrılar adına ve kız kardeşin tanrıça Heseret'le karnındaki bebeğin hatırı için merhamet, Nefer Seti!" Naja'nın elinde birdenbire bir kama belirdi ve yukarıya doğru bir hamle yaparak bunu Nefer'in kasığına saplamaya yeltendi. Delikanlı neredeyse gafil avlanıyordu, ama son anda yana kaçmasıyla kamanın ucu eteğine takıldı. Nefer mavi kılıcın bir darbesiyle kamayı düşmanının elinden düşürdü.</p>

  <p class="block7">"Sebatına hayranım. Adi doğana sonuna kadar sadık kalıyorsun." Nefer adama soğuk bir gülümseyiş yöneltti. "Ben de sana babam Firavun Tamose'a gösterdiğin merhametin aynını göstereceğim." Mavi kılıcın ucunu Naja'nın göğsünün ortasına sapladı. Uç, adamın kürek kemiklerinin arasından dışarı çıktı. Naja'nın yüzünde ıstırapla karışık bir inanmazlık biçimlendi.</p>

  <p class="block7">"Bu kutsal kılıcı pislettin. Şimdi onu senin kanınla yıkayacağım," diyen Nefer kılıcı hızla çekti ve bir kez daha derine sapladı.</p>

  <p class="block7">Naja tozların üstüne yüzüstü yuvarlandı ve son bir soluk aldı, fakat akci ğerlerindeki hava köpürerek kürek kemiklerinin arasındaki yaradan dışarıya püskürdü ve yaralı son kez titredikten sonra öldü.</p>

  <p class="block7">Nefer cesedi topuklarından Krus'un koşum takımından sarkan kayışlara bağladı, sonra ata bindi ve cesedi arazide sürükledi. Kalenin kapılarına yaklaştığı sırada, yasalarla alkışlar dalga dalga yükselerek onu takip ediyordu. Orada ipi kesti ve Naja'nın kanlı cesedini tozların içinde bıraktı.</p>

  <p class="block7">"Gaspçının leşini parçalara ayırsınlar. Her birinin sergilenmek üzere Mısır'ın bütün eyaletlerine gönderilmesini istiyorum. Mısır'ın bütün vatandaşları bir hükümdarı öldürmenin ve ihanetin sonucunu görsünler."</p>

  <p class="block7">Bu sözlerden sonra Nefer başını kaldırarak kalenin gözetleme kulesinin tepesinde duran siluete baktı ve onu selamlamak için kana bulanmış mavi kılıcı havaya kaldırdı.</p>

  <p class="block7">Taita da selamı kabul etmek için sağ elini kaldırdı. Parmağındaki yüzüğün taşı koyu kırmızı bir ışıkla ışıldadı. Naja'nın yakut yüzüğüydü bu.</p>

  <p class="block7">"Bütün günü kulenin tepesinde geçirdi. Büyücü bu savaşta nasıl bir rol oynadı acaba?" diye kendi kendine sordu Nefer. "Onun etkisi olmamış olsa zaferi kazanır mıydık acaba?" Bu sorunun yanıtı yoktu, Nefer de onu arka plana itti. Kulenin tepesine çıkan merdiveni tırmandı ve Taita'nın yanında durdu.</p>

  <p class="block7">Oradan adamlarıyla konuştu. Onlara görevlerini yaptıkları ve yiğitlikleri için teşekkür etti. Onlara ödüllerini de vaat etti. Ganimetten hepsi hisse alacaklardı. Dahası yüzbaşılarla ve öbür subaylara terfi, altın zincirler ve yiğitlik nişanları verilecekti.</p>

  <p class="block7">Nefer hepsinin adını okuyup bitirdiği sırada güneş ufukta mor renkli bir fırtına bulutu katmanının arasında batmaktaydı. Delikanlı konuşmasını bir duaya çağrıyla tamamladı: "Bu zaferi tanrıların şahini altın Horus'a adıyorum." O dua ederken kehanet olarak anlamlandırılabilecek garip bir belirti görüldü. Batan güneşten kopan bir tek ışın bulut katmanını yararak kuleyi aydınlattı. Nefer’in başının üstündeki mavi savaş tacının ve elindeki mavi kılıcın üstünde ışıldadı.</p>

  <p class="block7">Aynı anda yukarıdan vahşi bir çığlık koptu. Bütün başlar kalktı ve bütün gözler yukarıya çevrildi. Kalabalığın içinde bir mırıltı yayıldı. Bir kral şahin Firavun'un başının yukarısında havada durdu, insanlar huşu içinde bakarken o büyüleyici garip sesini tekrar duyurdu, Firavun'un başının yukarısında üç kere daire çizdikten sonra da hızlı kanat çırpışlarla loşlaşmış doğu göğüne fişek gibi daldı ve karanlığın içinde uzaklaşıp kayboldu.</p>

  <p class="block7">Askerler, "Tanrı'nın kutsaması," diye bir tekerleme tutturdular. "Çok yaşa Firavun!</p>

  <p class="block7">Baksana, tanrılar bile seni selamlıyor."</p>

  <p class="block7">Fakat ikisi yalnız kalır kalmaz Taita, odanın dışındakilerin duymaması için çok yavaş sesle, "Şahin bir uyarı getirdi, bir kutsama değil," diye konuştu.</p>

  <p class="block7">Nefer kaygılı bir sesle, "Uyarı nedir?" diye sordu.</p>

  <p class="block7">Taita, "Kuş çağrısını öttürürken Mintaka'nın bağırdığını duydum," diye fısıldadı.</p>

  <p class="block7">"Mintaka!" Nefer savaş patırtısı arasında onu unutmuştu. "Prenn onun hakkında bize ne söylemişti?" Çadırın kapısına dönerek nöbetçilere, "Prenn! Kumandan Prenn nerede?" diye seslendi.</p>

  <p class="block7">Prenn hemen gelip Firavun'un önünde diz çöktü. Nefer ona, "Size şükran borçluyuz," dedi. "Siz olmasaydınız zafer bizim olamazdı. Ödülünüz bütün öbür subaylarımınkinden yüksek olacak."</p>

  <p class="block7">"Firavun çok yüce gönüllüler."</p>

  <p class="block7">"Savaşın başında Prenses Mintaka'dan söz etmiştiniz. Onun Avaris'teki Hathor Tapınağı'nda güvende olduğunu düşünüyordum. Onu en son ne zaman gördünüz?"</p>

  <p class="block7">"Yanılıyorsunuz, Firavun. Prenses Mintaka tapınakta değil. Bana mesajınızı getirmeye geldi. Onu savaş alanına yanımda getiremeyeceğim için, iki gün önce çöldeki kampımda bıraktım. Burasıyla Hatimiye arasındaki yolun üstündedir."</p>

  <p class="block7">Nefer müthiş bir önsezinin etkisiyle sarsıldı. "Aynı kampta başka kimleri bıraktınız?"</p>

  <p class="block7">"Hanedanın başka bazı kadınlarını, Mintaka'yla beraber gelen Prenses Merykara'yı ve majesteleri Kraliçe Heseret'i..."</p>

  <p class="block7">"Heseret!" Nefer ayağa fırladı. "Heseret! Mintaka'yla Meykara onun elindeyse, benim kocasını öldürdüğümü duyunca onlara neler yapmaz ki?" Nefer çadırın kapısına yürüyerek Meren'i çağırdı. "Mintaka'yla Merykara müthiş bir tehlikede," dedi.</p>

  <p class="block7">"Bunu nereden biliyorsunuz?" Meren şaşırmıştı.</p>

  <p class="block7">"Prenn'den duydum. Taita da şahinin çığlığını bir tehlike uyarısı olarak anlamlandırdı. Hemen oraya gitmemiz gerek."</p>

  <p class="softbreak"> </p>
</body>
</html>
