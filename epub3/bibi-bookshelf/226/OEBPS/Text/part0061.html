<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Fırtına o kadar müthişti ki</span> ilk darbesi Trok'un arabasını yakaladı ve arabanın oku tarafından omurgaları kırılırken acı acı haykıran atlarıyla birlikte arabayı top gibi yuvarladı.</p>

  <p class="block7">Trok yere savrulmuştu. Zorlukla doğruldu, ama hemen arkasından fırtına onu tekrar yere yuvarladı. Adam bütün kuvvetini kullanarak ayağa kalkmayı başardıysa yön duyusunu kaybetmişti. Gözlerini açmaya kalkışınca içlerine kaçan kumdan görmez olduklarını fark etti. Hangi yöne baktığının, ne tarafa doğru kaçması gerektiğinin bilincinde değildi. Fırtına kendi etrafında döndüğü için eş zamanlı olarak dört bir yandan geliyor gibiydi. Trok tekrar gözlerini açmaya cesaret edemedi. Hamsin suratını kırbaçlıyor, savrulan kumlar yanaklarıyla dudaklarının derisini törpülüyordu.</p>

  <p class="block7">Sonunda yüzünü başının örtüsüyle örtmek zorunda kaldı.</p>

  <p class="block7">Trok kum ve rüzgâr burgacının içinde, "Kurtar beni!" diye bağırıyordu. "Kurtar beni, İştar! Kurtarırsan seni aklından, hayalinden geçirmediğin zenginliklerle ödüllendiririm."</p>

  <p class="block7">Kulakları sağır edici uğultunun arasında birisinin sesini duyması olanaksız görünüyordu. Derken İştar'ın elini yakaladığını ve Trok'u dayanması için uyarmak amacıyla kuvvetle sıktığını fark etti.</p>

  <p class="block7">Su gibi akan kuma dizlerine kadar batarak ileriye sendelediler. Bir ara bir engele ayağı takılan Trok, İştar'la bağını kaybetti. Panik halinde aranınca ona dengesini kaybettiren cisme dokundu ve bunun yan devrilerek terk edilmiş arabalardan biri olduğunu anladı.</p>

  <p class="block7">İştar'ın adını haykırarak sendeledi, İştar da onu sakalından yakalayarak sürükledi.</p>

  <p class="block7">Trok'un yüzü kumdan tahriş olmuş, gözleri görmez olmuştu. Kumun içinde boğulmak üzereydi.</p>

  <p class="block7">Dizlerinin üstüne düştü, İştar da onu tekrar çekip yukarı kaldırdı. Bu arada Trok'un sakalından bir tutam elinde kalmıştı. Adam konuşmaya çalıştı, ama ağzını açınca kumun içine dolmasıyla tıkanır gibi oldu. Ölmek üzere olduğunu, hiç kimsenin onları pençesine almış bu korkunç şeyin elinden kurtulup hayatta kalamayacağını biliyordu.</p>

  <p class="block7">Onları hiçbir yere götürmeyen bu işkenceli yolculuk sonsuza kadar sürecek gibi görünüyordu. Ama sonra rüzgârın gücünün birden azaldığını hissetti. Bir an için fırtınanın onları bırakıp gittiğini sandı, ama uğultu azalmamıştı, aksine hızlanır görünüyordu. Birbirlerini meyhaneden eve götürmeye çabalayan iki sarhoş gibi sallanarak ve birbirlerine taslayarak ileriye doğru sendelediler.</p>

  <p class="block7">Rüzgârın hızı buna rağmen düşüyordu. Trok bir an için İştar'ın bir büyü yapıp onları koruyan bir kalkan oluşturduğunu sandı. Ama sonra bora şiddetinde ani bir esinti onu havalandırdı ve sakalını tutan İştar'ın pençesinden kopardı. Bir kaya duvarına o kadar şiddetle çarptı ki köprücük kemiğinin kırıldığını hissetti.</p>

  <p class="block7">Dizüstü düşerek annesinin göğsüne sarılmış bir bebek gibi kayaya yapıştı, İştar'ın onları nasıl buraya getirdiğini ne biliyor ne de umursuyordu. Onun için önemli olan tek şey, tepelerindeki kaya duvarının fırtınanın gücünü kısmen kırmasıydı. İştar'ın yanına çömelip tuniğini yukarı çektiğini ve başını örttüğünü hissetti. Derken büyücü onu iterek kayanın siperine dümdüz yatırdı ve kendisi de yanına uzandı.</p>

  <p class="block7">Nefer minik inin içinde Mintaka'nın yakınına süründü ve kızı kollarının arasına aldı.</p>

  <p class="block7">Onunla konuşmaya çalıştıysa da ikisinin de başları bezlerle sarılıydı, rüzgârda bütün sesleri bastırıyordu. Mintaka başını sevgilisinin omzuna dayadı ve birbirlerine sarıldılar. Uğultulu karanlığın içine gömülmüşlerdi. Sağır ve dilsiz, kör ve yarı yarıya boğulmuş durumda, içlerine çektikleri her sıcak soluğun bezin içinden süzülmesi ve talk inceliğinde bir kumun dudaklarının arasından içeriye hücum etmemesi için ancak kesik kesik nefesler almaları gerekiyordu.</p>

  <p class="block7">Rüzgârın uğultusu çok geçmeden kulaklarını sağır etti ve bütün öbür duyularını da köreltti. Korkunç ses durmadan veya hafiflemeden sürüyordu. Zamanın geçişini sadece kapalı göz kapaklarından içeriye sızan ışık ve karanlık bilinciyle yarım yamalak ölçebiliyorlardı. Gündüzün gelişini sadece hafif bir pembemsi ışık gösteriyordu, gece olunca bu pembelik eriyip yok oluyordu. Ona yapışmış olan Mintaka'nın vücudu olmasa delirebileceğini düşünüyordu Nefer.</p>

  <p class="block7">Genç kız arada sırada onunkine yapışmış vücudunu kıpırdatıyor ve delikanlının kollarının baskısına kendi kollarıyla yanıt veriyordu. Nefer belki arada uyuyordu, ama düş yoktu uykusunda , sadece hamsin'ı kükremesi ve karanlık vardı.</p>

  <p class="block7">Nefer yine uzun bir süreden sonra bacaklarını kımıldatmaya çalıştı, ama yapamadı. Vücudu üzerinde kontrolünü kaybettiğini düşünerek bir an paniğe kapılacak oldu. Belki de kuvvetten düşmüştü ve ölüyordu. Yine bütün gücünü kullanarak denedi ve ayaklarıyla ayak parmaklarını hareket ettirmeyi başardı. Bunun üzerine zareba duvarının yarık ve çatlaklarının arasından süzülen kum tarafından hareketsizleştirildiğini anladı. Kumlar şimdiden delikanlının beline kadar yükselmişti.</p>

  <p class="block7">Yavaşça diri diri gömülmekteydiler. Bu sinsi ölümün düşüncesi delikanlının içini korkuyla doldurdu. Elleriyle bacaklarını kımıldatmasına yetecek kadar kumu süpürdü, sonra aynı şeyi Mintaka için de yaptı.</p>

  <p class="block7">Kalabalık mağarada ötekilerin de aynı işi yaptıklarını hissediyordu. Kumu gen püskürtmeye çalışıyorlardı, ama kum yine su gibi içeri sızıyordu. Dönüp duran yoğun toz bulutlarından üstlerine yağıyordu.</p>

  <p class="block7">Fırtına da bir yandan azmayı sürdürüyordu.</p>

  <p class="block7">Rüzgâr tam iki gün üç gece kesilmedi. Nefer bu süre içinde kumu ancak başıyla kollarını hareket ettirecek kadar durdurmayı başardı, fakat belden aşağısı hapsolmuş</p>

  <p class="block7">durumdaydı. Üstelik kumu atabileceği bir yer olmadığından kumlan kazıyıp kendini kurtarmak olanağından da yoksundu.</p>

  <p class="block7">Bir elini uzatıp başının sadece birkaç santim yukarısındaki taş tavana dokundu.</p>

  <p class="block7">Parmaklarını üstünde gezdirince kubbemsi olduğunu fark etti. Başları bu ufak boşluktaydı. Fakat kum mağaranın ağzını tıkadığından daha fazla kum giremezdi.</p>

  <p class="block7">Ama Nefer fırtınanın hâlâ hiç durmamacasına kükrediğini duyabiliyordu.</p>

  <p class="block7">Bekledi. Zaman zaman yanında Mintaka'nın sessizce ağladığını duyabiliyor ve kollarını hafifçe bastırarak onu avutmaya çalışıyordu. Mağarada onlarla hapsolmuş</p>

  <p class="block7">hava kokuşmakta ve bayatlamakta gecikmemişti. Delikanlı bu pis havanın onları uzun zaman hayatta tutamayacağını düşünüyordu, ama kumun arasından içeriye taze hava süzülüyor olmalıydı ki her soluğun büyük bir savaş gerektirmesine rağmen hâlâ hayattaydılar.</p>

  <p class="block7">Su torbalarında kalan suyun hemen hemen tamamını içtiler ve ancak dipte azıcık bir miktar bıraktılar. Arkadan susuzluk geldi. Vücutlarını hareket ettirip nemlerini tüketemedikleri halde, kuru ve sıcak kumla hava bunu içlerinden emiyordu. Nefer dilinin yavaş yavaş damağına yapışmakta olduğunu hissetti. Sonra da şişmeye başladı, öyle ki zaten güç olan soluması ağzını dolduran kocaman süngersi cisim yüzünden hemen hemen olanaksızlaştı.</p>

  <p class="block7">Korkuyla susuzluk yüzünden zaman kavramını kaybetmiş gibiydi; ona yıllar geçmiş gibi geliyordu. Nefer onu yavaş yavaş kavramakta olan uyuşukluktan sıyrıldı.</p>

  <p class="block7">Değişen bir şey olduğunu hissediyordu. Bunun ne olduğunu anlamaya çalıştıysa da kafası uyuşmuştu ve onu yanıtsız bırakıyordu. Mintaka yanında hâlâ çok hareketsizdi.</p>

  <p class="block7">Nefer korku içinde onun kolunu sıktı.</p>

  <p class="block7">Karşılığında titremeden farksız çok hafif bir hareket hissetti. Mintaka hâlâ hayattaydı, ikisi de hayattaydı, ama diri diri mezara girmiş gibiydiler ve vücutlarının ancak küçük bir kısmını oynatabiliyorlardı.</p>

  <p class="block7">Nefer yine o karanlık uyuşukluğun, su düşlerinin, büyük nehrin, çağlayanların ve parlak derelerin serin yeşilliğinin içine yuvarlanmakta olduğunu hissediyordu. Kendini karanlığın içinden sıyrılmaya zorladı ve dinledi. Hiçbir şey duyamadı. Onu uyandıran bu olmuştu. Hiçbir ses yoktu. Hamsin'in kükreyişi yerini yoğun bir sessizliğe bırakmıştı. Bir daha açılmamak üzere kapatılmış bir mezarın sessizliği, diye düşündü ve dehşet tüm gücüyle geri döndü.</p>

  <p class="block7">Yine debelenmeye, kumun içinden sıyrılmak için savaş vermeye çalıştı. En sonunda sağ kolunu kurtarmayı başardı, uzandı ve Mintaka'nın örtülü başını buldu.</p>

  <p class="block7">Kızın başını okşadı ve sessizlik içinde onun inlediğini duydu. Konuşmaya, ona güven vermeye çalıştı, ama şişen dili bir tek kelimenin bile çıkmasına izin vermiyordu.</p>

  <p class="block7">Bunun yerine kolunu uzatıp Mintaka'nın ötesinde oturan Hilto'ya dokunmaya çalıştı.</p>

  <p class="block7">Ama eli hiçbir şeye değmediğine göre Hilto ya gitmişti ya da kolunun uzanabildiği yerin ötesindeydi.</p>

  <p class="block7">Bir süre dinlendi, sonra kendini tekrar toparlayarak mağaranın ağzının etrafındaki kumu temizlemeye çalıştı. Ne çare ki kazıdıklarını koyabileceği pek az yer vardı.</p>

  <p class="block7">Kumu avuç avuç toplayarak minik hücrelerinin bir oyuğuna sıkıştırdı. Çok geçmeden sağ kolunun uzanabildiği en uzak köşede çalışıyor, kumlan tane tane kazıyordu.</p>

  <p class="block7">Umutsuz bir çabaydı bu, ama çabalamak zorunda olduğunu, aksi halde umudunu tamamen yitireceğini biliyordu.</p>

  <p class="block7">Birden kumun parmaklarının arasından çağlayan gibi döküldüğünü ve başkası tarafından solunulmamış taze bir havanın mağaraya sızdığını başını örten beze rağmen hissetti. Kapalı göz kapaklarının ardında da hafif bir ışık parıltısı vardı. Bezi güçlükle yüzünden çekmeye çalıştı. Işık daha da kuvvetlendi, tatlı bir hava ise kurumuş ağzına ve sancıyan akciğerlerine doldu. Yüzü örtüsünden kurtulunca araladığı gözleri ışıktan kamaştı. Görüşü düzelince dışarıya başparmağıyla işaret parmağının çizebileceği bir daireden daha büyük olmayan bir delik açtığını gördü.</p>

  <p class="block7">Ama bunun ötesine sessizlik hâkimdi. Fırtına dinmişti.</p>

  <p class="block7">Büyük bir heyecan ve yepyeni bir umutla Mintaka'nın başını örten bezi çekti ve genç kızın taze havayı soluduğunu duydu. Yine konuşmaya çalıştı, ama sesi bir kez daha ona ihanet etti. Kıpırdamaya, ağır kumun ölümcül pençesinden kurtulmaya çalıştıysa da vücudu hâlâ koltukaltlarına kadar gömülü durumdaydı.</p>

  <p class="block7">Kalan tüm gücüyle kendini kurtarmak için savaştı. Fakat bu hareketler çok geçmeden gücünü tüketti. Boğazı da yanıyor ve susuzluktan sancıyordu. O minik deliğin ötesindeki havayla ışık vaadi onunla adeta alay ederken burada ölmenin ne kadar zalimce olacağını düşündü.</p>

  <p class="block7">Bitkin bir halde yine gözlerini kapadı ve pes etti. Fakat ışıkta başka bir değişikliğin farkına vararak yine gözlerini açtı. Delikten içeri girmiş bir elin ona doğru uzandığını gözlerine inanamayarak fark etti. İhtiyarlığın esmer lekeleriyle kaplı ve kurumuş, İhtiyar bir eldi bu.</p>

  <p class="block7">"Nefer!" O kadar garip, boğuk ve değişmiş bir ses duydu ki bunun Büyücü olduğundan bir an şüphe etti. "Nefer, beni duyabiliyor musun?"</p>

  <p class="block7">Nefer yanıt vermeye çalıştı, ama hâlâ konuşamıyordu. Uzanıp Taita'nın parmaklarına dokundu, İhtiyar adamın parmakları da anında şaşılacak bir kuvvetle onun parmaklarına yapıştı.</p>

  <p class="block7">"Dayan. Seni buradan çıkaracağız."</p>

  <p class="block7">Nefer başka sesler de duyuyordu, susuzlukla çabadan dolayı zayıf, ama aynı zamanda kaba sesler. Başka eller onu tutsak eden kumlan kazıdı, böylece sonunda onu yakalayıp kumun yumuşak ve karanlık rahminden parlak gün ışığına çıkarabildiler.</p>

  <p class="block7">Nefer en sonunda kaya duvarı onu doğururmuş gibi o dar yarıktan dışarı kayabilmişti. Arkasından Hilto'yla Meren içeri uzanarak Mintaka'yı da yumuşak ve karanlık mezardan parlak gün ışığına çektiler.</p>

  <p class="block7">Adamlar iki genci ayağa kaldırdılar ve bacaklarında kuvvet kalmadığı için tekrar düşmemeleri için öylece tuttular. Nefer neden sonra silkinip onu tutan ellerden kurtuldu ve Mintaka'ya doğru atılarak genç kızı sessizce kucakladı. Mintaka bir sıtma krizine tutulmuş gibi titriyordu. Delikanlı bir süre sonra sevgilisini kendinden biraz uzaklaştırarak yüzünü dehşetle acımanın birbirine karıştığı bir bakışla süzdü.</p>

  <p class="block7">Mintaka'nın saçları, kaşlarına bile yapışmış olan kumlardan bembeyazdı. Saçları derin mor çukurlara kaçmış, dudakları da şişerek siyah bir renk almıştı. Konuşmaya çalıştığında alt dudağı çatladı ve yakut renginde bir damla kan çenesine süzüldü.</p>

  <p class="block7">Nefer sonunda, "Su," diyebildi. "Suya ihtiyacı var."</p>

  <p class="block7">Dizlerinin üstüne düşerek hâlâ mağaranın ağzını tıkayan kumları panik halinde kazmaya başladı. Meren'le Hilto da yanında çalışıyorlardı, çok geçmeden su torbasını açığa çıkardılar. Ancak içinde kalan azıcık suyun büyük kısmı ya buharlaşmış ya da torbanın ezilmesiyle dışarı akmıştı. Geriye kalan miktar, adam başına ancak bir, iki yudumdu, ama bu kadarı bile onları bir süre daha hayatta tutabilirdi. Nefer susuz kalmış vücuduna kuvvetin geri gelmeye başladığını hissetti ve ilk kez etrafına bakındı.</p>

  <p class="block7">Sabahın ortasıydı. Nefer hangi sabah olduğunu veya kaç gün kumların altında kaldıklarını bilmiyordu. Hareketsiz havada hâlâ altın tozunu andıran ince kumdan bir sis vardı.</p>

  <p class="block7">Delikanlı elini gözlerine siper ederek çöle baktı, fakat gördüklerini tanıyamadı.</p>

  <p class="block7">Arazi tamamen değişmişti: bildiği kum tepeleri gitmiş, yerlerini biçimleri ve sıralanmaları farklı başkaları almıştı. Daha önce dağların olduğu yerlerde vadiler, tepelerin olduğu yerlerde ise çukurlar vardı. Renkler bile değişmişti: morlarla maviler yerlerini kırmızılara ve altın sarılarına bırakmışlardı.</p>

  <p class="block7">Delikanlı şaşkın halde Taita'ya baktı. Sopasına abanmış olan Büyücü de, o soluk ve eski, fakat yaşı olmayan gözleriyle Nefer'e bakıyordu.</p>

  <p class="block7">Nefer en sonunda konuşabildi. "Trok? Nerede?"</p>

  <p class="block7">"Gömülü," dedi Taita. Onun da ateşe atılacak bir değnek gibi kuruduğunu ve onlarla aynı ıstırapları çektiğini Nefer artık görebiliyordu.</p>

  <p class="block7">Nefer kendi şiş ve kanayan ağzına dokunarak, "Su?" diye fısıldadı.</p>

  <p class="block7">Taita, "Gel," dedi.</p>

  <p class="block7">Nefer, Mintaka'yı elinden tuttu ve Büyücü'nün arkasından kızgın kumlara çıktılar.</p>

  <p class="block7">Susuzluk ve sıcağa maruz kalmak en sonunda Taita'yı da vurmuştu. Ağır ağır ve kazık gibi yürüyordu. Ötekilerde arkasından sendelediler.</p>

  <p class="block7">Taita ayaklarının altında kayan yeni kum vadilerinde görünüşe bakılırsa hedefsiz gibi yürüyordu. Sopasını önünde tutuyor, onunla yarım daireler çiziyordu. Bir veya iki kere yere diz çöktü ve toprağa alnıyla dokundu.</p>

  <p class="block7">Mintaka, "Ne yapıyor?" diye fısıldadı, içtikleri su ona destek olmaya yetmemişti ve tekrar zayıf düşmeye başladığı görülüyordu. "Dua mı ediyor yoksa?" diye sordu.</p>

  <p class="block7">Nefer sadece hayır der gibi başını salladı: gereksiz yere konuşarak zaten zayıf olan güçlerini tüketmek istemiyordu. Taita ağır ağır hareket ediyor, sopasıyla yerleri süpürmesiyle Nefer'e iş başındaki bir yağmur kâhinini anımsatıyordu.</p>

  <p class="block7">İhtiyar adam bir kez daha eğilip yüzünü toprağa yaklaştırdı. Nefer bu kez onu daha büyük bir dikkatle izledi ve Taita'nın dua etmeyip sadece kumun yüzeyine yakın yerdeki havayı kokladığını gördü. Taita'nın ne yaptığını birden anladı. Mintaka'ya,</p>

  <p class="block7">"Trok'un tümeninin kuma gömülmüş arabalarını arıyor," diye fısıldadı. "Sopası yeraltında suyun yerini keşfeden bir asa görevi yapıyor, o da kumun altındaki çürümüş cesetlerin kokusunu almaya çalışıyor."</p>

  <p class="block7">Taita zorlukla doğruldu ve Hilto'ya başıyla işaret etti. "Şurayı kaz," diye emretti.</p>

  <p class="block7">Hepsi o yana üşüştüler ve gevşek kumları avuçlamaya koyuldular. Fazla kazmaları gerekmedi. Bir kol derinliğine inen elleri sert bir cisme dokununca çabalarını artırdılar. Kısa bir süre sonra yan yatmış olan bir tekerlek çemberini ortaya çıkardılar. Birkaç dakikalık panik halindeki bir kazmadan sonra ellerinde bir su torbası vardı. Ama ortaya çıkan bu su torbasına umutsuzluk içinde bakmaktan kendilerini alamadılar, belki de araba devrildiği sırada torba patlamıştı. Tamamen kurumuştu ve onu çılgınca sıkmalarına rağmen değerli sıvının bir tek damlasını bile bulamadılar.</p>

  <p class="block7">"Bir tane daha olmalı." Nefer şişmiş kuru dudaklarının arasından konuşuyordu.</p>

  <p class="block7">"Daha derin kazın," dedi.</p>

  <p class="block7">Adamlar kuvvetlerinin son katreleriyle kumlan umutsuzca kazmayı sürdürdüler, çukur derinleştikçe de arabalara bağlı at leşlerinin pis kokusu daha kuvvetlendi ve daha mide bulandırıcı bir hal aldı. Onca gündür o kavurucu sıcakta öylece yatıyorlardı.</p>

  <p class="block7">Nefer birdenbire elini deliğin daha derinine soktu ve parmaklarının altında yumuşak ve esnek bir cisim hissetti. Bunu sıkması üzerine suyun çağıltısını ve fışkırtısını hepsi duydular. Kalan kumları da süpürdü, sonra ağzına kadar dolu deri torbayı hep birlikte çukurun içinden çıkardılar. Taita torbanın tıpasını açıp suyu çukurun dibinde su torbasının yanında duran deri kovanın içine döktüğü sırada hepsi susuzluktan homurdanıyor ve mırıldanıyordu.</p>

  <p class="block7">Su kanla aynı ısıdaydı, ama Taita kovayı dudaklarına götürünce Mintaka gözlerini kapadı ve huşu derecesine varan bir zevkle içmeye başladı.</p>

  <p class="block7">Taita, "Önce pek fazla içme," diyerek kovayı aldı ve Nefer'e geçirdi. Hepsi içtikten sonra sıra tekrar Mintaka'ya geldi ve kova bir tur daha tamamladı.</p>

  <p class="block7">Taita bu arada aranmasına devam etmek için aralarından ayrılmıştı. Kısa bir süre sonra tekrar kazmaları için adamlara seslendi.</p>

  <p class="block7">Bu kez şans yüzlerine güldü; araba kuma daha az gömülüydü, üstelik su torbaları üç taneydi ve hiçbiri de zarar görmemişti.</p>

  <p class="block7">Taita onlara, "Şimdi de atlar," deyince suçluluğun pençesinde bakıştılar. Telaşları arasında hayvanları unutmuşlardı. Su torbalarını yüklenerek kumun içinde yarın dibine sürüklendiler.</p>

  <p class="block7">Atları bağladıkları kuru dere tabanının hamsin'in tüm şiddetine hedef olmaması gerekirdi. Gömülü arabanın donanımı arasında buldukları tahta belle kazmaya başlar başlamaz ilk atı aşağı yukarı hemen buldular. Bununla beraber, leş kokusu neyle karşılaşacaklarını belli ediyordu. Zavallı hayvan ölmüş, gazlardan karnı şişmişti. Onu oracıkta bırakarak ikinci at için kumlan kazmaya başladılar.</p>

  <p class="block7">Bu kez daha şanslıydılar. Buldukları hayvan, batak kumlarda ellerine geçirdikleri atların en uysalı ve en güçlüsü olan bir kısraktı. Yaşamasına yaşıyordu, ama ölmesine ramak kalmıştı. Onu yere bağlayan yuları kestilerse de hayvan yardımsız ayağa kalkamayacak kadar takatsizdi. Adamlar iki yanına geçerek onu kaldırdılar.</p>

  <p class="block7">Kısrak son derece kuvvetsiz görünüyordu, titriyor, sendeliyordu ve tekrar devrilmek üzereydi, ama Mintaka'nın önünde tuttuğu kovadan kana kana su içer içmez biraz toparlanır gibi oldu.</p>

  <p class="block7">Adamlar bu arada öbür atları bulmak için kumları kazmaya devam ediyorlardı. iki tanesini daha susuzluktan boğularak ölmüş buldular, ama sonraki iki at hayattaydı.</p>

  <p class="block7">Onlar da su içer içmez biraz toparlandılar.</p>

  <p class="block7">Adamlar Mintaka'yı durumları içler acısı olan üç hayvanın başında bırakarak saman bulmak için kumların içinden çıkardıkları arabaların yanına döndüler. Az sonra yem çuvalları ve başka bir su torbasıyla geri döndüler.</p>

  <p class="block7">Nefer bir yandan kısrağın boynunu okşarken Mintaka'ya, "Onlara iyi bakıyorsun," dedi. "Ama korkarım ki bir daha araba çekemeyecek kadar hırpalanmışlar."</p>

  <p class="block7">Genç kız öfkeyle ona döndü. "Hepsini iyileştireceğim. Tanrıça adına yemin ederim buna. Orada kumların altında daha pek çok yem çuvalı ve su torbası olsa gerek.</p>

  <p class="block7">Burada daha günlerce kalmamız mümkün, ama yola çıkacağımız zaman bu cesur hayvanlar bizi gideceğimiz yere götüreceklerdir."</p>

  <p class="block7">Nefer çatlamış ve kabuk bağlamış dudaklarının arasından ona güldü. "Senin ne kadar hırslı olduğunu bilmez miyim."</p>

  <p class="block7">Mintaka, "Öyleyse beni daha fazla kışkırtma, yoksa bunu sana fazlasıyla kanıtlarım," diye sevgilisini uyardı. Hamsinin geçişinden beri ilk kez gülümsü yordu.</p>

  <p class="block7">"Haydi şimdi git, öbürlerine yardım et. Suyumuz ne kadar çok olursa o kadar iyi olur," dedi.</p>

  <p class="block7">Nefer bunun üzerine genç kızı bıraktı ve Taita'nın hâlâ asasıyla su bulmaya çalıştığı kumlara indi. Hiksosların geriye kalan arabaları ilk buldukları kadar az kumla örtülü değillerdi. Birçokları ise yeni kum tepelerinin altında sonsuza kadar gömülü kalacaklardı.</p>

  <p class="block7">Arama devam ettikçe kayalık tepeden gitgide uzaklaştılar. Kumların altında daha pek çok ceset ve leş gibi kokan şiş karınlar buldular.</p>

  <p class="block7">Çok geçmeden Mintaka'nın usta bir seyis gibi atlara baktığı yerden orada olanları duyamayacak kadar uzaklaşmış bulunuyorlardı.</p>

  <p class="softbreak"> </p>
</body>
</html>
