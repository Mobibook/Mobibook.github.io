<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Naja bundan sonraki günlerde</span> Taita'yı yanından ayırmadı, yaşlı adam da yeni güvenli konumundan Naip<span class="calibre13">'in açıklanmamış bazı niyetlerini değiştirmekte yararlandı. Naja'nın ısrarı üzerine kehanetleri bir kere daha gözden geçirdi. Bir koyun öldürüp bağırsaklarını inceledi, sarayın kafesinden bir şahin daha salıvererek uçuş modelini gözledi. Bunlardan tanrının en azından Nil'in bir sonraki taşkınına kadar Naja'nın prenseslerle evlenmesini onaylamayacağını, aksi halde taşkının gerçekleşmeyeceği anlamını çıkardı. Böylesi, Naja'nın bile göze alamayacağı bir felaket olurdu. Mısır'ın tüm hayatı büyük nehrin sularının taşmasına bağlıydı. Taita bu kehanetle Nefer'i bekleyen tehlikeyi ve prensesleri bekleyen acıları ertelemiş oluyordu.</span></p>

  <p class="block7">Naja itiraz etti ve tartıştı, ama Busiris'teki o korkunç geceden beri Taita'nın öngörülerine karşı gelmeyi başaramıyordu. Dahası, kuzey cephesinden gelen kötü haberler onu İhtiyar adamın karşısında daha da uysallaştırdı. Mısırlılar Naja'nın emri üzerine ve Taita'nın önerilerine karşın Abnub'u geri almak için bir karşı saldırıya kalkışmışlardı. Ne çare ki başarısız olmuşlar, kent çevresindeki korkunç çarpışmalarda üç yüz savaş arabası ve hemen hemen bir alay kadar piyade askeri kaybetmişlerdi. Apepi bu günlerde zayıf düşen ve morali bozulan Mısır kuvvetlerine ezici bir darbe daha indirip fırtına gibi Teb'e saldırmaya hazırlanıyordu. Şimdi bir düğün yapmanın zamanı olmadığını Naja da kabul etmek zorunda kaldı, Nefer’in güvenliği de böylece bir süre daha garantilenmiş oldu.</p>

  <p class="block7">Daha şimdiden Teb'den kara ve nehir yoluyla güneye sel gibi mülteci akıyordu.</p>

  <p class="block7">Tüccarlar kaçınılmaz Hiksos saldırısının sonucunu görmeyi beklediklerinden doğudan gelen ticaret kervanlarının sayısı da endişe verecek derecede azalmıştı. Bütün mallar kıtlaşmış, fiyatlar da dolayısıyla fırlamıştı.</p>

  <p class="block7"><span class="calibre13">Taita, "Apepi'nin elinde bizi yok edecek bir yenilgiyi önlememizin tek yolu barış görüşmelerine oturmaktır," diye Naip'e akıl verdi.</span></p>

  <p class="block7">Barış yapmanın asla bir teslim anlamına gelmeyeceğini, ertelemeden askeri kuvvetlerini güçlendirmede yararlanacaklarını söylemek üzereyken Naja onun ayrıntılara girmesine fırsat vermedi. "Ben de aynı fikirdeyim, Büyücü," diye atıldı.</p>

  <p class="block7">"Sevgili dostum Firavun Tamose'u akıl yolunun bu olduğuna kaç kere inandırmaya çalıştım, ama beni hiçbir zaman dinlemedi."</p>

  <p class="block7">Taita, "Zamana ihtiyacımız var," diye açıkladı, ama Naja elini kaldırarak onu susturdu.</p>

  <p class="block7">"Tabii ki haklısın." Bu beklenmedik destek Naja'yı çok sevindirmişti. Birer birer bütün konsey üyelerini Hiksoslarla barış yapılmasına razı etmeye çalışmış, ama Cinka dahil, hiçbiri onu desteklememişti. Sadık Asmor bile Apepi'ye teslim olmaktansa kılıcının üstüne düşmeye ahdederek onu kızdırmayı göze almıştı. Böylesi olası görülmeyecek zeminlerde bile şerefin egemen olduğunu görmenin ve Naip olarak bile konsey aracılığıyla yaptırabileceklerinin sınırlı olduğuna tanık olmanın Naja'nın aklını başına getirmesi gerekirdi.</p>

  <p class="block7">Hiksoslarla yapılacak barış Naja'nın vizyonunun temel taşıydı. Bu vizyona göre iki krallık birleşecek ve bir tek Firavun her iki ülkeyi de yönetecekti. Ancak yarı Mısırlı, yarı Hiksos olan bir Firavun bu hedefe ulaşabilirdi, Naja da tanrıların kehanetleriyle ona vaat ettiklerinin bu olduğuna emindi.</p>

  <p class="block7">"Önyargılara kanmayacak tek kişinin sen olduğunu tahmin etmeliydim, Taita," dedi ciddi bir tavırla. "Ötekilerin hepsi, Teslim Olmak Yok' ve 'Şerefsizliktense Ölüm' diye bağırıyorlar." Naip başını salladı. "Silah kuvvetiyle başaramadığımızı belki daha yumuşak bir yöntemle gerçekleştirebileceğimizi seninle ben görebiliyoruz. Hiksoslar Nil vadisinde geçirdikleri altmış yıldan sonra Asyalı'dan çok Mısırlı oldular.</p>

  <p class="block7"><span class="calibre13">Tanrılarımız, felsefemiz ve kadınlarımız onları büyüledi. Vahşi kanları bizim kanımızla yumuşadı ve tatlılaştı. Yabani alışkanlıkları bizim soylu tavırlarımızdan etkilendi."</span></p>

  <p class="block7">Önerisine Naip'in gösterdiği tepki öylesine müthişdi ki Taita şaşırdı. Bütün tahminlerinin ötesindeydi bu. Düşünmek için vakit kazanmak ve Naja'nın gerçek amaçları hakkında bir şeyler sezinlemek için, "Bunlar çok akıllıca sözler. Ama bu barışı nasıl gerçekleştirmeyi umabiliriz, sayın Naip?" diye mırıldandı.</p>

  <p class="block7">Naja bunu açıklamaya dünden razıydı. "Hiksoslar arasında bu duygularıma katılanların çok olduğunu biliyorum. Bize katılmalarını sağlamak zor olmaz. O zaman barışı gerçekleştirebilir ve iki krallığı birleştiririz."</p>

  <p class="block7">Sisler aralanmaya başlamıştı. Taita, bir ara dile getirildiğini duyduğu, fakat o sırada olası görmediği bir şüpheyi birden anımsadı.</p>

  <p class="block7">"Hiksoslar arasındaki bu yandaşlarımız kimler?" diye sordu. "Yüksek konumda mıdırlar? Apepi'ye yakınlar mı?"</p>

  <p class="block7">"Soylulardan oldukları kesin. Bir tanesi Apepi'nin savaş konseyinde." Naja ayrıntılara girmeye hevesliydi, bunu yapmamak için kendine zor hâkim oldu.</p>

  <p class="block7">Bu kadarı Taita için yeterliydi. Naja'nın Hiksos bağlantıları hakkındaki söylentiler gerçeğe dayanıyor olmalıydı; bu doğru olduğu takdirde bütün parçalar yerine oturuyordu, İhtiyar adam, Naja'nın hırsının ve isteklerinin büyüklüğüne bir kez daha şaşırdı.</p>

  <p class="block7">"O soylu kişilerle buluşup onlarla konuşmak acaba mümkün mü?" diye ihtiyatla sordu.</p>

  <p class="block7">Naja, "Evet," diye doğruladı. "Birkaç gün içinde onların yanına ulaşabiliriz."</p>

  <p class="block7">Bu basit söylemin Taita için taşıdığı anlam muazzamdı. Demek Mısır'ın Naip'inin geleneksel düşmanın saflarında gizli yandaşları vardı. Onunla ilgili daha başka ne gibi sırlar vardı acaba? Açgözlü parmaklarını daha nerelere uzatmıştı? Taita'nın sırtında soğuk ürpertiler dolaştı, ensesindeki ak teller de diken diken oldular.</p>

  <p class="block7">Vurulduğu zaman Firavun'un yanında olan sevdiği arkadaşı bu muydu?</p>

  <p class="block7">Firavun'un ölümünün tek tanığı da işte buydu. Sınırsız istekleri ve zalimce amaçları olan bu yaratık, Hiksoslu soyluların yakını ve sırdaşı olduğunu itiraf ediyordu. Öte yandan, Firavun'u öldüren bir Hiksos okuydu. Bu düzen nerelere kadar gidiyordu acaba?</p>

  <p class="block7"><span class="calibre13">Bu düşüncelerinin yüzüne yansımamasına dikkat ederek düşünceli bir tavırla başını eğdi. Naja da hızlı hızlı devam etti. "Hiksoslarla bir anlaşmaya varabileceğimize eminim, Apepi'yle aramda bir ortak</span> Naip'lik ve birleşik bir devlet konseyi düşünüyorum. O zaman kendi danışmanlarımızın bu kararı onaylamaları için senin etkine ihtiyacımız olacak. Belki yine kehanete başvurarak tanrıların isteklerini duyurabilirsin."</p>

  <p class="block7">Naja onun sahte bir kehanet gerçekleştirmesini öneriyordu. Busiris'te olanların da göstermelik olduğundan şüpheleniyor muydu acaba? Taita öyle düşünmüyordu, ama bu fikri şimdiden bastırmalıydı. Yüzündeki anlam ciddileşti. "Kehanetle ilgili durumlarda, tanrı Ammon Ra'nın adını veya sözünü boşuna sarf etmek ya da kehanetini yanlış tanıtmak korkunç bir cezayla sonuçlanır."</p>

  <p class="block7">Naja hemen geriledi. "Böylesi bir saygısızlık kastetmedim, ama tanrılar kehanet yoluyla bana onaylarını verdiler."</p>

  <p class="block7">Taita, "Önce bu anlaşmanın olabilirliğini araştırmalıyız," dedi. "Apepi askeri konumunun çok sağlam olduğunu zannedip bizimle buluşmayı reddedebilir. Ve barış yapmak için yapacağımız yaklaşımlara rağmen, savaşı sonuna kadar sürdürmeye karar verebilir."</p>

  <p class="block7">"Öyle bir şey olacağını sanmıyorum. Sana öbür taraftaki yandaşlarımızın adlarını vereceğim. Onların yanına gizlice gitmelisin, Taita. Hiksosların arasında bile iyi tanınan saygın bir kişisin, sana ayrıca benim tarafımdan geldiğini kanıtlayacak bir tılsım vereceğim. Sen davamızın en iyi elçisisin. Seni dinleyeceklerdir."</p>

  <p class="block7">Taita bir süre daha oturup düşündü. Nefer'le prensesler için durumdan fazladan bir yarar elde edip edemeyeceğini düşündü, ama bu evrede öyle bir şey göremedi. Ne olursa olsun, Nefer hâlâ ölümcül bir tehlikeyle karşı karşıya olacaktı.</p>

  <p class="block7">Nefer’in hayatta kalmasını garantilemek istediği takdirde Taita'nın önünde bir tek seçenek vardı: bu da Naja iktidardayken onu Mısır'dan dışarı çıkarmaktı. Bunu yapmak için şimdilerde bir fırsat var mıydı? Naja ona sınıra kadar bir paso öneriyordu.</p>

  <p class="block7">Nefer'i yanında götürmek için bundan yararlanabilir miydi? Birkaç saniye sonra bunu yapamayacağını kavradı. Çocuk Firavun<span class="calibre13">'la bağlantısı Naja yüzünden hâlâ önemli derecede sınırlanmıştı. Onunla yalnız kalmasına asla izin verilmiyordu. Konseyin oturumlarında çocuğun yanında oturmasına veya onunla en masumca mesajlar değiş tokuş etmesine bile izin yoktu. Son haftalarda Taita'nın ona yaklaşmasına sadece Nefer tehlikeli bir boğaz iltihabına tutulduğu zaman izin verilmişti, İhtiyar adam o zaman</span> Firavun'u tedavi etmesi için yatak odasına alınmış, ama Taita oradayken Naja'yla Asmor da hazır bulunmuş, bütün olanları seyretmişler, söylenen her söze kulak misafiri olmuşlardı. Zaten Nefer hastalığı yüzünden fısıltıdan daha yüksek sesle konuşamamıştı, ancak bu arada gözleri Taita'nın yüzünden ayrılmamış ve vedalaşmaları zamanı gelince İhtiyar adamın elini salıvermek istememişti. Ama bu da on gün önceydi.</p>

  <p class="block7">Taita, Naja'nın yerini alacak eğitmenler bulduğunu, Asmor'un da Nefer’in binicilik idmanlarını, araba sürücülüğünü ve okçuluğunu sürdürmek için Mavi Muhafızlar'ın arasından öğretmenler sağladığını öğrenmişti. Eski arkadaşlarının hiçbirinin onu görmeye gelmesine izin verilmiyordu. Can dostu Meren'in bile Firavun'un dairesinden çıkması emredilmişti.</p>

  <p class="block7">Taita, Nefer'i kaçırmaya yeltendiği ve başarısız olduğu takdirde yalnız Naja'nın ona duyduğu güveni feda etmekle kalmayacak. Aynı zamanda Nefer'i çok büyük bir tehlikeye atmış olacaktı. Hayır, Hiksos arazisine bu geçiş izninden genç Firavun'un güvenliği için daha akıllıca düzenlemeler yapmakta yararlanabilirdi.</p>

  <p class="block7">Taita, "Sana her şekilde yardım etmek, benim görevim, tanrıların bana verdiği bir görevdir. Onun için bu görevi üstleneceğim," dedi. "Hiksos hatlarından geçmem için en güvenli yol hangisidir? Beni tanıdıklarını söylemiştin."</p>

  <p class="block7">Naja bu soruyu öngörmüştü. "Kum tepelerinin arasından geçerek Cebel Wadun'da vadiye inen eski araba yolunu izlemelisin. Öbür taraftaki dostlarım o yolu kontrol altında tutuyorlar."</p>

  <p class="block7">Taita basıyla doğruladı. "Orası Firavun Tamose'un öldüğü yol değil mi? Ben Gallala'dan öteye hiç geçmedim. Yolun kalan kısmını bana göstermesi için bir rehbere ihtiyacım olacak."</p>

  <p class="block7"><span class="calibre13">Naja, "Seni öbür yana geçirmeleri için kendi mızrak erimi ve Maviler'den bir bölüğü yollayacağım," diye vaat etti. Devam etti. "Ama yol uzun ve çetindir. Derhal yola çıkmalısın. Her geçen gün, her geçen saat fark yaratabilir."</span></p>

  <p class="softbreak"> </p>
</body>
</html>
