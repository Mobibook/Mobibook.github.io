<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Yaşlı savaşçı Hilto, Taita'nın</span> çağırtması üzerine hemen gelmişti. Sarayın kapılarındaki karakolda bekliyordu. Nübyeli şaman Bay'ı ve en çok güvendiği adamlarından dördünü de beraberinde getirmişti. Bunlardan biri Nefer'in çocukluğundaki dostu ve arkadaşı Meren'di. Çocuk şimdi uzun boylu ve berrak bakışlı yakışıklı bir muhafız subayıydı. Taita bu göreve katılmasını ondan özellikle istemişti.</p>

  <p class="block7">Mumya ustalarının cesetleri cenaze tapınağına taşımakta kullandıkları hasır örgülü uzun sepeti hep birlikte taşımışlardı. Boş sepet tahmin ettiklerinden daha ağır çıkmıştı.</p>

  <p class="block7">Taita onları ölüm odasına alır almaz Hilto'ya, "Lütfen çabuk! Her saniye büyük değer taşıyor," diye fısıldadı.</p>

  <p class="block7">O vakte kadar Nefer'i uzun bir beyaz kefene sarmış, yüzünü ketenin gevşek bir katıyla örtmüştü. Adamlar sepeti yatağın yanına bıraktılar ve Nefer'i saygıyla kaldırarak bunun içine koydular. Taita sarsıntıdan incinmemesi için vücudun etrafını besledi, sonra sepetin kapağını kapayarak, "Haydi, şimdi tapınağa," dedi. "Orada her şey hazır."</p>

  <p class="block7">Taita çantasını Meren'e emanet etti ve sarayın koridorlarıyla avlularında hızla ilerlemeye başladılar. Yas ve keder ağlayışları onları izliyordu. Ölü Firavun geçerken muhafızlar silahlarını indirdiler ve yere diz çöktüler. Kadınlar ise yüzlerini örttüler ve hıçkırdılar. Bütün lambalar söndürülmüş, mutfaklardaki ateşler de bacalardan duman çıkmaması için örtülmüştü.</p>

  <p class="block7">Girişteki avluda Hilto'nun arabalarından bir bölük beklemedeydi. Sepet öndeki arabanın tabanına bırakıldı ve deri kayışlarla bağlandı. Meren, Taita'nın deriden alet çantasını arabanın önüne koydu, Taita da arabaya binerek dizginlere sarıldı. Koç boynuzları bir ağıt ezgisi tuttururken kafile yürüyüş hızıyla kapılardan çıktı.</p>

  <p class="block7">Firavun'un ölüm haberi kentte veba kadar hızla yayılmıştı. Halk kapıların çevresinde birikmişti, kafile geçerken ağlamalar ve ulumalar aldı yürüdü. Kala balıklar nehir boyundaki yolun da iki yanına dizilmişti. Kederlerinden uluyan kadınlar, ileri atılarak kutsal lotus çiçeklerini sepetin üstüne savurdular.</p>

  <p class="block7">Taita atları biraz daha hızlandırdı, sonra biraz daha. Sepeti bir an önce tapınağın özel odasına ulaştırmak için sabırsızlanıyordu. Firavun Tamose batıdaki çorak tepelerde bulunan mezarına aylar önce götürüldüğü halde, Nefer'in babasının tapınağı henüz yıkılmamıştı. Nefer için henüz bir tapınak inşa edilmemişti; o kadar gençti ki önünde uzun bir yaşam olduğu varsayılıyordu. Vakitsiz ölümü babası için hazırlanan binanın onun için de kullanılması dışında bir seçenek bırakmıyordu.</p>

  <p class="block7">Tapınağın pembe renkli granitten yüksek duvarları ve sayvanlı kapısı yeşil nehre bakan bir yükseltinin üstüne oturtulmuştu.</p>

  <p class="block7">Alelacele toplaşan rahipler kafileyi selamlamak için bekliyorlardı. Başları yeni tıraş</p>

  <p class="block7">edilmiş ve yağlanmıştı. Taita geniş giriş yolundan geçip arabayı Keder Salonu'na çıkan basamakların dibinde durdurduğunda davullar ve sistrum'lar ağır bir tempoyla çalınıyorlardı.</p>

  <p class="block7">Hilto'yla savaşçıları sepeti yerden aldılar ve onu omuzlarında dengeleyerek basamakları çıktılar. Yaslı bir ilahi tutturan rahipler de arkalarından geliyordu. Sepeti taşıyanlar Keder Salonu'nun açık duran geniş tahta kapılarının önünde durdular, Taita da rahiplere baktı.</p>

  <p class="block7">"Mısır Naibi'nin lütuf ve otoriteleri sayesinde ben Taita, Firavun'un iç organlarını çıkarmakla görevlendirildim." İhtiyar adam büyüleyici bakışını başrahibin yüzüne dikti. "Ben bu kutsal görevi yerine getirirken herkes dışarda bekleyecek."</p>

  <p class="block7">Anubis kardeşlerinin arasından şaşkınlık mırıltıları yükseldi. Geleneklere ve kendi otoritelerine aykırı bir davranıştı bu.</p>

  <p class="block7">Fakat Taita bakışını başrahibin gözlerinden ayırmayarak Lostris Tılsımı'nı tutan sağ elini yavaş yavaş yukarı kaldırdı. Başrahip bu tılsımın korkunç gücünü biliyordu.</p>

  <p class="block7">"Mısır Naibi'nin buyurduğu gibi olsun," diye boyun eğdi. "Büyücü görevini yaparken bizler de dua edeceğiz."</p>

  <p class="block7">Taita, Hilto'yla adamlarını kapıdan geçirdi, onlar da sepeti büyük bir ciddiyetle Keder Salonu'nun ortasındaki siyah diyorit taşının yanında yere bıraktılar. Taita, Hilto'ya bakınca saçları kırlaşmış yaşlı komutan büyük bir vakarla kapılara yürüdü ve onları toplaşmış rahiplerin yüzüne kapadı. Sonra Nefer’in yanına koştu, ikisi sepeti birlikte açarak Nefer’in kefenli vücudunu içinden çıkardılar. Sonra onu siyah taşın üstüne yatırdılar.</p>

  <p class="block7">Taita, Nefer'in yüzünü örten kumaş katını çekti. Delikanlı tıpkı genç tanrı Horus'un fildişinden bir heykeli gibi solgun ve güzel görünüyordu. Taita onun başını bir yana çevirdi ve Bay'a deri alet çantasını sağ elinin yanına koymasını işaret etti. Taita kutunun içinden fildişinden forsepsi alarak bunun uçlarını Nefer’in kulağının içine soktu ve yün tıkacı çıkardı. Kendi ağzını bir cam kavanozun içinden çektiği lal renkli bir sıvıyla doldurdu ve altın bir tüp vasıtasıyla Anubis'in iksirinin tortularını Nefer'in kulak zarından emip yıkadı. Kulağın içine bakınca herhangi bir iltihap olmadığını görerek rahatladı. Daha sonra kulak deliğine yumuşatıcı bir merhem sürdü ve kulağı yine bir tıkaçla tıkadı, iksirin panzehiri Bay'ın elindeki başka bir şişenin içindeydi.</p>

  <p class="block7">Şişenin kapağını çıkarınca keskin bir kâfuru ve kükürt kokusu yayıldı. Hilto, Nefer'i oturur duruma geçirmelerine yardım etti ve Taita şişenin içindekini Nefer'in ağzına boşalttı.</p>

  <p class="block7">Meren'le ötekiler bu olanları bir şey anlayamadan seyretmişlerdi. Nefer birden şiddetle öksürdü, oradakiler de batıl inançlarından doğan bir korkuyla geriye sıçradılar ve kötülüğe karşı alışılageldik işareti yaptılar. Taita, Nefer'in çıplak sırtına masaj yaptı, delikanlı da yine öksürerek bir miktar sarı safra kustu. Taita, Nefer'i canlandırmak için aralıksız çalışırken Hilto adamlarını yere diz çöktürdü ve bu gördükleriyle ilgili olarak korkunç bir gizlilik yemini ettirdi. Fena halde sarsılan adamlar solgun bir yüzle hayatları pahasına yemini ettiler.</p>

  <p class="block7">Taita kulağını Nefer’in sırtına dayadı, bir süre dinledi, sonra başını eğdi. Çocuğa tekrar masaj yaptı ve bir kere daha dinledi.</p>

  <p class="block7">Bay'a işaret etmesi üzerine genç adam çantanın içinden bir tutam kurutulmuş ot çıkardı ve bunun bir ucunu tapınağın lambalarından biriyle tutuşturdu. Otları Nefer’in burnunun altında tuttu. Delikanlı hapşırdı ve başını öbür yana çevirmeye çalıştı. En sonunda kanaat getiren Taita, Nefer'i tekrar kefenine sardı ve Bay'la Hilto'ya bir işaret daha yaptı.</p>

  <p class="block7">Üç kişi tekrar sepetin başına döndüler. Taita sahte tabanı kaldırıp burada yatan başka bir cesedi ortaya çıkarınca odadakiler şaşırıp kaldılar. Bu ceset de beyaz bir kefene sarılıydı.</p>

  <p class="block7">Hilto, "Gelin! Onu kaldırın!" diye emretti.</p>

  <p class="block7">Taita'nin dikkatli bakışları karşısında ve Hilto'nun sert talimatları uyarınca iki vücudu değiştirdiler. Nefer'i sepetin dibindeki gizli bölmeye yatırdılar, fakat sahte tabanı henüz yerleştirmediler. Bay sepetin yanına çömelip Nefer'in durumunu kontrol etmekle görevlendirildi. Öbürleri yabancı cesedi diyorit platformun üstüne yatırdılar.</p>

  <p class="block7">Taita kefeni sıyırıp Nefer'le aynı yaşlarda ve yapıda bir gencin cesedini meydana çıkardı. Aynı gür siyah saçlar onda da vardı. Bu cesedi temin etmek görevi Hilto'ya verilmişti. Ülkenin o günlerdeki ortamında bu iş güç olmamıştı. Eyaletin yoksul dış bölgelerinde veba hâlâ insanları kırıp geçiriyordu. Ayrıca geceleri kentin sokaklarından toplanabilecek dövüş, cinayet ve yol kesen eşkıya kurbanı ölüler de vardı.</p>

  <p class="block7">Hilto bütün bu kaynakları gözden geçirmişti. Sonunda, rastlantı dahi olamayacak mükemmel koşullar altında genç Firavun'un yerine geçecek kişiyi bulmuştu.</p>

  <p class="block7">Muhafızlar Teb'in en nüfuzlu darı tüccarlarından birinin kesesini yürüten bu genci suçüstü yakalamışlar, yargıçlar da suçluyu boğularak öldürülmek cezasına çarptırmışlardı. Genç mahkûm yapı ve görünüş açısından Nefer'e o kadar benziyordu ki kardeşi yerine geçebilirdi. Üstelik açlıktan ölenlerle veba kurbanlarından farklı olarak gelişmiş vücutlu ve sağlıklıydı. Hilto kararı yerine getirmekle yükümlü kent muhafızlarının komutanıyla görüşmüş, bu dostça görüşme sırasında ağır üç altın yüzük muhafız başının kesesine girmişti. Sonuçta, hükmün Hilto söyleyene kadar ertelenmesi ve celladın yeteneğinin müsaade ettiği ölçüde mahkûmun vücuduna az zarar verilmesi kararlaşmıştı. Adalet daha o sabah yerini bulmuş olup ceset henüz soğumamıştı bile.</p>

  <p class="block7">Cesetlerin iç organlarının konulması için ayrılmış kavanozlar holün sonundaki küçük şapelde diziliydi. Taita, Meren'e getirilmelerini ve hemen doldurulmaları için kapaklarının açılmasını emretti. Adam bu işi görürken Taita cesedi yuvarladı ve sol yanını boydan boya yardı, inceliğe vakit yoktu. Elini açılan aralığa sokarak bağırsakları çıkardı, sonra her iki elini kullanarak neşteri cesedin vücudunun daha derinlerinde dolaştırdı. Göğüs boşluğuna ulaşmak için önce diyaframı kesti, sonra akciğerlerin, karaciğerin ve dalağın ötesine geçti ve solunum borusunu akciğerlere birleştiği yerinden kesti. Arkasından cesedi yüzükoyun yatırdı ve Meren'e ölünün kabaetlerini ayırmasını emretti, arkasından birkaç darbeyle anüsün büzgen kaslarını çözdü. Göğüsle karnın bütün içindekilerin artık hiçbir bağlantısı kalmamıştı.</p>

  <p class="block7">Taita hepsini tek bir kütle halinde diyorit levhanın üstüne boşalttı. Yüzü bembeyaz olan Meren sendeledi ve elini ağzına yapıştırdı.</p>

  <p class="block7">Taita, Tere değil, leğenin içine," diye sert bir sesle emretti. Meren kuzeyde Firavun Trok'un birlikleriyle asilere karşı savaşmıştı. Bir adam öldürmüş ve savaş alanındaki kıyımdan etkilenmemişti, ama şimdi bir köşedeki taş leğenin başına koştu ve bunun içine gürültüyle kustu.</p>

  <p class="block7">Dirseklerine kadar kana batmış olan Taita karaciğeri, akciğerleri, mideyi ve bağırsakları kümeler biçiminde ayırmaya girişmişti. Bu iş tamamlanınca bağırsaklarla mideyi Meren'in kustuğu leğene götürdü. Mideyle bağırsakların içindekileri akıttıktan sonra kavanozlara doldurdu. Her kavanozu salamura görevi yapan natron tuzuyla doldurarak kapakları mühürledi. Sonra elleriyle kollarını bu amaçla suyla doldurulmuş bulunan bronz leğenlerin içinde yıkadı.</p>

  <p class="block7">Bir ara endişeyle Bay'a baktı. Nübyeli, yara izleriyle örtülü dazlak kafasını eğerek Nefer’in durumu konusunda Taita'nın içini rahat ettirdi, İhtiyar adam kontrollü bir aceleyle çalışarak karındaki kesiği dikti. Sonra yüzünün çizgileri gözden gizlenene kadar kafayı sardı. Bu da olunca, o ve Hilto cesedi natron'la dolu büyük banyo küvetine taşıyarak onu sert alkali karışımına yatırdılar. Cesedin yalnız sargılı kafası bu banyonun dışında kalmıştı. Ceset başı örtülü olarak gelecek altmış gün süresince banyonun içinde kalacaktı. Rahipler bu sürenin sonunda sargıları açacaklar ve cesetlerin değiştirildiği ortaya çıkacaktı. Ama Taita'yla Nefer o zaman çok uzaklarda olacaklardı.</p>

  <p class="block7">Taş platform deri kovalar dolusu suyla yıkanıp Taita'nın aletleri çantaya yerleştirildikten sonra küçük grup gitmeye hazırdı.</p>

  <p class="block7">Taita, Nefer'in yattığı sepetin yanına diz çöktü ve derisinin sıcaklığını ölçmek ve solunumunu kontrol etmek için elini delikanlının çıplak göğsüne dayadı. Solunum ağır ve düzgündü. Bir göz kapağını da aşağı çekerek gözbebeğinin ışığa nasıl tepki verdiğine baktı. Sonuçtan memnun kalınca Hilto'yla Bay'a gizli bölmeyi örtmeleri işaretini verdi. Bu da olup adamlar sepetin kapağını da örtmeye girişince Taita onları durdurdu. "Onu açık bırakın," dedi. "içinin boş olduğunu rahipler görsünler."</p>

  <p class="block7">Adamlar sepeti tutamaçlarından tutup kaldırdılar, Taita da onları kapıya götürdü.</p>

  <p class="block7">Hilto kapıları açınca rahipler kalabalığı başlarını ileri uzattılar. Boş sepet geçirilirken şöyle bir baktılar, sonra gasp edilen görevlerini devir almak için çirkin bir aceleyle Keder Salonu'na atıldılar.</p>

  <p class="block7">Taita'nın adamları, tapınağın dışında toplaşmış kalabalıklar tarafından önemsenmeyerek sepeti öndeki arabaya taşıdılar, daha sonra da kafile halinde kentin yolunu tuttular.</p>

  <p class="block7">Ana kapılardan kente girince dar sokakları hemen hemen terk edilmiş buldular.</p>

  <p class="block7">Halk ya genç Firavun için dua etmek için cenaze tapınağına akın etmişti ya da Nefer Seti'nin ardılının ilan edilişini beklemek üzere saraya koşmuştu. Hoş, Yukarı Krallığın yeni Firavun'unun kim olacağı hakkında kimsenin şüphesi yoktu.</p>

  <p class="block7">Hilto arabayı doğu kapısındaki karakola sürdü, sepet de arka kapıdan özel dairesine taşındı. Burada her şey Nefer'i karşılamaya hazırdı. Delikanlıyı dipteki bölmeden çıkardılar. Taita da Abay'ın yardımıyla Nefer'i tamamen diriltmek için kolları sıvadı. Birkaç saat sonra delikanlı biraz darı ekmeği yiyecek ve balla karıştırılmış sıcak kısrak sütü içecek kadar toparlanmıştı.</p>

  <p class="block7">Taita sonunda Nefer'i bir süre Bay'a emanet etmenin bir sakıncası olmadığına karar verdi ve boş olan dar sokaklarda arabasını sürdü. Aniden ilersinde çılgınca yaşa ve alkış sesleri duydu. Saray çevresine yaklaşınca yeni Firavun'un tahta çıkışını kutlayan yoğun bir kalabalıkla çevrili buldu kendini. "Kutsal Majesteleri Firavun Naja Kiafan'a ölümsüz hayat!" diye içten bir heyecanla uluyorlar ve şarap testilerini elden ele dolaştırıyorlardı.</p>

  <p class="block7">Kalabalık o kadar yoğundu ki Taita, Meren'le birlikte arabayı bırakıp kalan yolu yürümek zorunda kaldı. Sarayın kapılarındaki muhafızlar onu tanıdılar ve geçmesi için kılıçlarının kabzalarından yararlanarak yolu açtılar. Saray arazisine girince Taita büyük salona koştu ve orada da yeni bir dalkavuk kalabalığıyla karşılaştı. Bütün subaylar, saray erkânı ve devlet ileri gelenleri yeni Firavun'a sadakat ve bağlılık yemini etmek için beklemedeydiler, fakat Taita'nın ünü ve sinir bozucu bakışı kalabalığın açılarak onun ön sıralara geçmesini garantilemeye yetti.</p>

  <p class="block7">Firavun Naja Kiafan'la kraliçesi salonun ucundaki kapıların öte yanındaki özel odadaydılar. Fakat majestelerinin huzuruna alınmak için Taita'nın sadece kısa bir süre beklemesi gerekti.</p>

  <p class="block7">Naja'nın çifte tacı şimdiden başında taşıdığını ve harman döveniyle çoban değneğini göğsünün üstünde çapraz tuttuğunu görerek şaşırdı. Kraliçe Heseret ise yağmurun okşadığı bir çöl gülü gibi parlamıştı. Taita'nın hatırladığı kadar güzel, makyajının altında solgun ve huzurluydu, ustalıkla uygulanan rastık ise gözlerini daha da irileştirmişti.</p>

  <p class="block7">Taita içeri girince Naja etrafındakileri savdı ve çok geçmeden üçü yalnız kaldılar.</p>

  <p class="block7">Yalnızca bu bile büyük bir itibar işaretiydi. Derken Naja harman döveniyle çoban değneğini bıraktı ve gelip Taita'yı kucakladı. "Senden asla şüphe etmemeliydim, Büyücü," derken sesi eskisinden de güçlü ve otoriterdi. "Minnettarlığımı hak ettin."</p>

  <p class="block7">Sağ elinin parmağındaki olağanüstü güzellikte yakutlu bir altın yüzüğü çıkarıp Taita'nın sağ elinin işaret parmağına geçirdi. "Bu, sevgimin sadece küçük bir nişanesi," dedi. Taita onun nasıl olup da bu kadar kuvvetli bir tılsımı onun eline verdiğine şaşırdı; sadece Naja'nın saçlarından bir perçem veya tırnak kesikleri bundan daha güçlü olabilirdi.</p>

  <p class="block7">Heseret de gelip İhtiyar adamı öptü. "Sevgili Taita, aileme daima sadık ol muşsundur. Aklından, hayalinden geçmediği kadar çok altının, arazilerin ve gücün olacak."</p>

  <p class="block7">Onca yıldan sonra genç kadın onu ne kadar az tanıyordu. "Cömertliğiniz sadece güzelliğinizin yanında gölgede kalıyor," dedi, Heseret de aptal aptal sırıttı. Taita bundan sonra Naja'ya döndü. "Tanrıların benden talep ettiklerini yaptım, majesteleri.</p>

  <p class="block7">Ama bana pahalıya mal oldu. Görev duygularıma ve kalbimin emirlerine aykırı davranmak hiç kolay olmadı benim için. Nefer'i sevdiğimi biliyorsunuz. Şimdi aynı görev duygusunu ve sevgiyi size borçluyum. Yalnız şimdi bir süre Nefer’in yasını tutmam ve ruhuyla barışmam lazım."</p>

  <p class="block7">Naja, "Ölü Firavun için acı duymaman zaten garip olurdu," diye onayladı. "Benden istediğin nedir, Büyücü? Sadece söylemen yeterli."</p>

  <p class="block7">"Çöle gidip bir süre yalnız kalmam için izninizi istiyorum, majesteleri."</p>

  <p class="block7">Naja, "Ne kadar bir zaman için?" diye sordu, Taita da Firavun'un, Taita'nın elinde olduğunu sandığı ölmezliğin anahtarını kaybetmekten korktuğunu anladı.</p>

  <p class="block7">Taita, "Uzun zaman kalmam, majesteleri," diye onu rahatlattı.</p>

  <p class="block7">Naja kısa bir süre düşündü. Hiçbir zaman acele kararlar veren bir adam olmamıştı. Sonunda içini çekerek üstünde bir yazı kalemiyle bir papirüsün durduğu alçak masaya yürüdü. Hemen bir izin tezkeresi yazdı ve buna özel mührünü bastı.</p>

  <p class="block7">Mührün uzun zaman önce tahta geçmesi beklentisiyle hazırlandığı belliydi. Naja bir yandan mürekkebin kurumasını beklerken, "Nil'in gelecek taşkını başlayana kadar kalabilirsin, ama o zaman yanıma dönmen gerekir. Bu belge istediğin yere yolculuk etmeni ve topraklarımın herhangi bir yerindeki saltanat ambarlarından gereksineceğin her türlü yiyecek ve donanımı almanı sağlayacaktır," dedi.</p>

  <p class="block7">Taita, Firavun'un ayaklarına kapandı, ama Naja bir başka olağanüstü alçakgönüllülükle onu ayağa kaldırdı. "Git, Büyücü!" dedi. "Ama kararlaştırılan günde bize dönerek hak ettiğin ödülleri al."</p>

  <p class="block7">Taita papirüs rulosunu sıkı sıkı tutarak kapıya doğru geriledi ve kutsama hareketlerini yaptı.</p>

  <p class="softbreak"> </p>
</body>
</html>
