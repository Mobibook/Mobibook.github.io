<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Apepi'nin saltanat teknesinin yanmakta</span> olan iskeleti Hapı Tapınağı'nın karşısındaki nehir kıyısına sürüklendi Şafak sökerken duman hareketsiz havada hâlâ yükseklere süzülüyordu Aynı zamanda yanık et kokuyordu Mintaka uyandığında koku karanın içme kadar süzülmüş ve midesini bulandırmıştı Duman bir tur işaret fişeği görevi yapmış olmalıydı ki güneş doğudaki tepelerin daha üzerine yükselmeden Lord Naja'nın filosu nehrin dönemecini dönerek ortaya çıktı Köle kızlar haberi Mıntaka'ya yetiştirdiler "Lord Naja tüm debdebesıyle geldi," diye heyecanla atıldılar "Dun Teb'e dönmek üzere buradan ayrılmıştı Nehrin yukarılarının yirmi fersah ötesinde olması gerekirken bize bu kadar çabuk ulaşabilmesi garip değil mı?"</p>

  <p class="block7">Mintaka, "Fazlasıyla garip," diye doğruladı. "Giyinip beni bekleyen yeni kötülüklere hazır olmalıyım."</p>

  <p class="block7">Kızcağızın tüm eşyası saltanat teknesinde yanıp kül olduğu için hizmetçiler filodaki öbür soylu hanımlardan giysiler ödünç aldılar. Mintaka'yı yıkadılar, saçlarını kıvırdılar, sonra ona sadece basit bir keten gömlek giydirdiler, beline bir altın kemer, ayaklarına da sandaletler geçirdiler.</p>

  <p class="block7">Daha öğle olmadan silahlı bir kafile gemiye geldi, Mintaka da onların arkasından güverteye çıktı. Bakışları hemen uzak kıyıda, suyun yüzeyine kadar yanmış olan saltanat teknesinin kararmış tahtalarına kaydı. Enkazdan cesetleri çıkarmak için hiçbir girişimde bulunulmamıştı. Yanmış gemi anlaşılan ailesinin mezarı olacaktı.</p>

  <p class="block7">Hiksos geleneği, mumyalama, karmaşık cenaze ritüelleriyle törenleri yerine ölülerin yakılmasını emrediyordu.</p>

  <p class="block7">Mintaka babasının ölüm şeklini beğeneceğini biliyor, bu da onu biraz olsun rahatlatıyordu. Sonra Khyan'ı hatırlaması üzerine bakışını kaçırdı. Bekleyen kayığa binip Hapi Tapınağı'nın altındaki kıyıya götürülürken yeni gözyaşlarını zor zapt ediyordu.</p>

  <p class="block7">Lord Naja bütün kafilesiyle çevrili olarak onu bekliyordu. Mısır Naibi ona sarılırken genç prenses soğuk ve gururlu durdu.</p>

  <p class="block7">Naja, "Çok acı bir gün yaşıyoruz, prenses," dedi. "Babanız Kral Apepi güçlü bir savaşçı ve devlet adamıydı, iki krallık arasındaki daha pek taze bir antlaşma ve Mısır'ın bir tek kutsal ve tarihsel bütün halinde birleştirilmesi açısından arkasında tehlikeli bir boşluk bırakıyor. Herkesin iyiliği için bu boşluğun hemen doldurulması gerekiyor."</p>

  <p class="block7">Naja kızı elinden tuttu ve akşamki büyük şölen ve eğlencenin mekânı olan çadıra götürdü. Her iki krallığın soylularıyla bürokratlarının en büyük kısmı şimdi burada büyük bir ciddiyet içinde toplaşmışlardı.</p>

  <p class="block7">Mintaka, Trok'u bu kalabalığın ön sırasında gördü. Üniformasının içinde çarpıcı bir görünüşü vardı. Kılıcı altın kakmalı bir kemere asılıydı, savaş yayını da omzunun üstünde taşıyordu. Bütün subayları arkasında sıkı sıralar halinde diziliydi. Sakallarına örülü parlak renkli kurdelelere rağmen somurtkan, soğuk bakışlı ve korku vericiydiler.</p>

  <p class="block7">Genç prensese bakarken zerrece gülümsemiyorlardı, Mintaka da Apepi Hanedanı'nın terk edilmiş ve korumasız son bireyi olduğunun bilincine vardı.</p>

  <p class="block7">Kimden yardım isteyebileceğini ve kimin sadakatine hâlâ güvenebileceğini bilemiyordu. Kalabalığın içinde tanıdığı dost yüzler aradı. Babasının danışmanları, generalleri ve savaş arkadaşları oradaydılar. Ama Mintaka, hepsinin bakışlarını onun yüzünden uzaklaştırdığını gördü. Hiçbiri ona gülümsemedi ya da bakışına bakışıyla karşılık vermedi. Genç kız hayatında kendini hiç bu kadar yalnız hissetmemişti.</p>

  <p class="block7">Naja onu çadırın diğer yanındaki üstü yastıklı tabureye götürdü. Mintaka oturunca Naja'yla personeli etrafında bir paravan oluşturup onu gözden gizlediler. Mintaka bunun kasten yapıldığına emindi.</p>

  <p class="block7">Lord Naja toplantıyı trajik ölümleri dolayısıyla Kral Apepi'yle oğullarına ağıt yakarak açtı. Sonra ölen Firavun'un övgüsüne geçti. Savaşlardaki çeşitli zaferlerini ve devlet adamı olarak gösterdiği başarıları sayıp döktükten sonra, Hathor Antlaşması'na taraf olmasının onlarca yıldır süren kıran kırana savaş ve mücadelenin bitkin düşürdüğü iki krallığa barışı getirdiğini vurguladı.</p>

  <p class="block7">"Aşağı Krallığın işlerini düzene koyacak ve Teb'deki Firavun Nefer Seti ve Naip'iyle bir arada hüküm sürecek Kral Apepi'nin ya da güçlü bir Firavun'un yokluğunda Hathor Antlaşması tehlikeye girer. Antlaşmadan önceki altmış yılın dehşetine ve savaşımına dönüş düşünülemez."</p>

  <p class="block7">Lord Trok kılıcının kınını bronzdan kalkanına vurarak, "Bakher! Bakher!" diye bağırdı. Arkasındaki bütün komutanlar anında alkışa başladılar ve alkışların yavaş yavaş bütün meclise yayılmasıyla gürültü kulakları sağır edici boyutlara ulaştı.</p>

  <p class="block7">Naja alkışların birkaç dakika sürmesine izin verdikten sonra her iki kolunu havaya kaldırdı. Sessizlik baş gösterdikten sonra yine söz aldı: "Ölümünü çevreleyen trajik koşullar nedeniyle Kral Apepi tahtına bir erkek vâris bırakmadı." Lord Naja böylece Mintaka'yı ustalıkla es geçmiş oluyordu. "Bu durumda ben acil olarak her iki krallığın en üst düzey danışmanları ve eyalet valileriyle görüştüm. Yeni Firavun'un kim olması gerektiğine tam ittifakla karar verdiler. Memphis'ten Lord Trok'u iktidar dizginlerini eline almaya, çifte tacı üstlenmeye ve ulusu Kral Apepi'nin soylu gelenekleri uyarınca yönetmeye çağırdılar."</p>

  <p class="block7">Bu bildiriyi izleyen sessizlik uzadıkça uzadı, insanlar şaşkınlıkla birbirlerine bakakalmalardı. Onlar Lord Naja'nın konuşmasına daldıkları sırada kuzey ordusunun Lord Trok'un kumandasındaki ve ona sadık iki tümeninin sessizce palmiye korusundan çıkıp meclisin etrafını çevirdiğini neden sonra fark ettiler. Askerlerin kılıçları kınlarından çıkmamıştı, ama her eldivenli el kılıcının kabzasının üstündeydi.</p>

  <p class="block7">Onların kınlarından çekilmesi an meselesiydi. Herkesi şaşkınlık ve korku kaplamıştı.</p>

  <p class="block7">Mintaka hemen fırsattan yararlandı. Oturduğu tabureden fırlayıp, "Mısır'ın lordları ve sadık vatandaşları..." diye bağırdı.</p>

  <p class="block7">Ama başka bir şey söylemesi mümkün olmadı. En uzun boylu Hiksos savaşçılarından dördü etrafını çevirip onu gözden gizlediler. Çektikleri kılıçlarını kalkanlarına vurarak bir ağızdan, "Firavun Trok Uruk çok yaşasın!" diye bağlıyorlardı.</p>

  <p class="block7">Bu bağrışa ordunun kalan kısmı da hemen katıldı. Çıkan neşeli karışıklık arasında güçlü eller Mintaka'yı yakaladığı gibi alkış tutan kalabalığın içinden kaçırdılar. Genç kız boşu boşuna çırpındı. Hareketleri engellendi, sesi de yasalarla alkışların arasında duyulmadı. Nehir kıyısında onu kaçıranların bir f an kollarından sıyrılıp arkasına baktı.</p>

  <p class="block7">Kalabalığın başlarının yukarısında Lord Naja gözüne ilişti. Çifte tacı kaldırmış, yeni Firavun'un başının üstünde tutuyordu.</p>

  <p class="block7">Hemen arkasından kızcağız bekleyen kayığa paldır küldür indirildi. Az sonra yine Lord Trok'un gemisinde koruma altında tutulan kilitli kamaradaydı.</p>

  <p class="softbreak"> </p>
</body>
</html>
