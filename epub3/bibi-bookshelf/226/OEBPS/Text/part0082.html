<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Taita onlara, "Savaş arabası</span> ana egzersizdir," dedi. "Bunun bir yarış olduğunu unutma. Başka on araba seni kovalayacak. Burada hız her şey. Takımına en iyisini yaptırmayı öğrenmelisin."</p>

  <p class="block7">insafsızca çalıştılar. Osiris'in yeni ayı ufukta bronz renkli ince bir dilim olduğu sırada Dov'la Krus, Nefer'le Meren'in onlara öğretebileceklerinin hepsini öğrenmiş bulunuyorlardı. Tek bir at gibi koşuyorlardı, arkalarındaki arabanın dengesinin bilincindeydiler, en keskin virajları dönmede ağırlıklarını ve güçlerini kullanıyorlar, dörtnala giderken aniden durmayı öğreniyorlar, en belirsiz komutlara bile hemen yanıt veriyorlardı.</p>

  <p class="block7">Mintaka talim yapmalarını seyretmek için Merykara'yı kendi arabasıyla çöle getirmişti. Öğleyin at çiftine su ve yiyecek vermek için mola verdiklerinde Mintaka aniden seslendi. "Kusursuz! Herhalde onlara öğretebileceğin başka bir şey kalmadı.</p>

  <p class="block7">Onların öğrenebileceği başka bir şey de kalmadı."</p>

  <p class="block7">Nefer su ibriğini dudaklarına götürerek susuzluğunu giderdikten sonra elinin tersiyle ağzını sildi ve siyah renkli kayalık tepelerin doruğuna baktı.</p>

  <p class="block7">"Orada sizinle aynı fikirde olmayan biri var."</p>

  <p class="block7">Kızlar ellerini gözlerine siper ederek Nefer'in işaret ettiği yöne baktılar. Birden kayanın üstüne tünemiş silueti gördüler. O kadar hareketsiz görünüyordu ki kayanın bir parçası olsa bu kadar olurdu.</p>

  <p class="block7">"Taita. Ne zamandan beri seyrediyordu?"</p>

  <p class="block7">"Bazen zamanların en başından beri seyrediyormuş gibime geliyor."</p>

  <p class="block7">Mintaka sordu. "Sana gösterebileceği daha başka bir şey var mı? Eğer varsa niçin şimdiye kadar söylemedi?"</p>

  <p class="block7">Nefer, "Benim ona sormamı bekliyor," dedi.</p>

  <p class="block7">Mintaka, "Hemen yanına git," diye emretti. "Sen gitmezsen ben gideceğim."</p>

  <p class="block7">Nefer tepeye tırmandı ve Taita'nın yanına oturdu. Bir süre susmalarından sonra Nefer konuştu. "Sana yine ihtiyacım var, Yaşlı Babam."</p>

  <p class="block7">Taita hemen yanıt vermedi. Sadece gökte yükselen güneş tarafından yuvasının dışında yakalanmış bir baykuş gibi gözlerini kırpıştırdı. Hiçbir zaman bir oğlu olmayacaktı ve kimse o vakte kadar ona baba dememişti.</p>

  <p class="block7">"Bana yardım edebilirsin. Daha başka ne yapabilirim?"</p>

  <p class="block7">Uzun bir aradan sonra Taita yumuşak bir sesle konuştu. "Krus senin kargıyı ne zaman fırlatacağını veya oku atacağını seziyor. O sırada ön ayaklarını yükseğe kaldırıp kuvvetle yere indiriyor. Döv da aynı şeyi hissediyor ve irkiliyor."</p>

  <p class="block7">Nefer bir an düşündü. "Haklısın! Oku attığım an adımlarındaki kopukluğu ben de hissettim."</p>

  <p class="block7">"Bu, hedefini bir parmak kadar şaşırtabilir sana."</p>

  <p class="block7">"Peki, buna karşı ne yapabilirim?"</p>

  <p class="block7">"Onlara beşinci yürüyüşü öğretmelisin."</p>

  <p class="block7">"Yürüyüş sadece dört tane. Yürümek, tırıs gidiş, eşkin gidiş ve dörtnala gitmek."</p>

  <p class="block7">"Bir tane daha var. Ben ona kaymak diyorum, ama öğretilmesi gerek. Bazı atlar hiçbir zaman öğrenmezler."</p>

  <p class="block7">"Bunu onlara öğretmeme yardım et."</p>

  <p class="block7">Atları koşum takımlarından ayırdılar, Nefer de Dov'un üstüne atladı. Kısrağı kısa bir eşkin gidişten sonra Taita'nın bulunduğu yere getirdi, İhtiyar adam Dov'un sağ ön ayak toynağını kaldırttı ve hayvanın topuğunun etrafına bir deri şerit bağladı. Suyun cilaladığı kusursuz derecede yuvarlak bir taş deriye sarılı olarak şeride bağlıydı. Döv başını eğdi ve taşı merakla kokladı. Taita, "Ona bir tur daha yaptır," dedi.</p>

  <p class="block7">Nefer ayaklarını kısrağının omuzlarının arkasına dürtünce Döv harekete geçti. Taş ön ayağının üstünde sallanıyordu, hayvan da attığı her adımla içgüdüsel olarak bu engelden kurtulmaya çalıştı. Bu, bütün hareketini değiştirdi. Sırtı artık yukarı kalkarak Nefer'in kabaetlerine çarpmıyordu, o sallantılı hareket, o hamle yoktu. Delikanlı,</p>

  <p class="block7">"Altımda nehir gibi kayıyor!" diye sevinçle bağırdı. "Tıpkı Nil gibi!"</p>

  <p class="block7">iki güne kalmadan Nefer taşı çıkarabildi, Döv buna rağmen onun komutu üzerine eşkin gidişten veya dörtnala koşudan kayma hareketine geçebiliyordu. Parola "Nil" di.</p>

  <p class="block7">Taşı ona ilk getirdiklerinde Krus karşısındaki bir kobraymış gibi davrandı. Şaha kalkarak havayı tırmaladı. Taşı Nefer'in elinde görünce gözlerini yuvarladı ve bütün vücudu titredi.</p>

  <p class="block7">O ve Nefer üç gün boyunca bir irade savaşına giriştiler. Ama sonra dördüncü günde aygır birdenbire sağ toynağını ileri fırlattı ve kayıp gitti. Ertesi gün komutu alınca Döv kadar beceriyle kayıyordu.</p>

  <p class="block7">Onuncu günde harbe kayışı bileğinin etrafında olan Nefer'le atları hedef sıralarına dörtnala yaklaştıkları sırada Taita tepedeki gözetleme yerindeydi. Krus üç ayaklı sehpaların üstündeki boyalı tahtalara kulaklarını dikerek bakıyordu, ama onun hırçın bir harekete kalkışmasına vakit kalmadan Nefer, "Nil!" diye bağırdı.</p>

  <p class="block7">Dov'la Krus eşzamanlı olarak yürüyüş biçimlerini değiştirdiler, araba da denge buldu ve yelken açmış bir savaş kadırgası gibi ileri kaydı. Nefer’in ilk harbesi de hedefin kırmızı renkli merkez halkasının içine saplandı.</p>

  <p class="block7">Taita, Nefer'in oku yayın kirişine yerleştirmesini, yayı germesini ve nişan almasını seyrediyordu. Delikanlı iki yüz adım ilerlerindeki hedef sırasının arkasındaki çomağa iliştirilmiş sarı flamayı seyrediyordu. Flama kıpırdadı, sakladı, bir an kabardı, sonra sıcak esinti kesilince yine tembel tembel aşağı sarktı. Neferin saldığı ok tembel tembel yükseldi, en yüksek noktasına erişti, sonra] esinti yine Taita'nın yanağına çarparken inişe geçti.</p>

  <p class="block7">Ok da esintiyi hissetti ve uçuşu sırasında belirli şekilde yön değiştirdi, Hedefe doğru indi ve kırmızı hedef merkezinin rüzgâr altı yönünün üç el açığına saplandı.</p>

  <p class="block7">Nefer, "Seth'in laneti o güvenilmez rüzgârın üstüne!" diye küfürü bastı.</p>

  <p class="block7">Taita, "Hafif ok esintiyi daha iyi hisseder," dedi ve yedek yaylarla oklukların bulunduğu küçük arabaya yürüdü. Oradan deri bir kılıf içindeki uzun bir bohçayla döndü.</p>

  <p class="block7">Taita'nın kılıftan Trok'un büyük savaş yayını çıkardığını gören Nefer, "Hayır! Bu benim gücümün ötesinde," diye atıldı.</p>

  <p class="block7">Taita, "Onu en son ne zaman denedin?" diye sordu.</p>

  <p class="block7">Nefer, "Onu topraktan çıkardığımız gün," diye karşılık verdi. "Bunun senin de bilmen gerekir. Sen de oradaydın "</p>

  <p class="block7">Taita, "O altı ay önceydi," diyerek Nefer'in çıplak göğsüyle kollarına baktı.</p>

  <p class="block7">Delikanlının kasları yontulmuş sedir tahtası kadar sertleşmişti, İhtiyar adam yayı ona uzattı.</p>

  <p class="block7">Nefer isteksiz bir tavırla yayı aldı ve ellerinin arasında şöyle bir çevirdi. Kabzanın yakın zamanda ince elektrum telle takviye edildiğini gördü. Kiriş de yeniydi, elden geçirilerek tunç gibi sertleştirilmişti.</p>

  <p class="block7">Red yanıtı Nefer’in dudaklarına kadar yükseldi, ama Taita'nın gözü üzerinde olduğu için seslendirilemedi. Yayı kaldırdı ve bir okunun olmamasına rağmen onu kaldırıp çekmeye çalıştı. Yay on beş, yirmi santim kadar geri geldi, ama hemen arkasından kolları kilitlendi ve kaslarının göğsünün üstünde yassılmasına ve sertleşmesine rağmen daha fazla kıpırdamadı. Nefer basıncı yavaşça salıverdi, yayın kabzası da normal haline döndü.</p>

  <p class="block7">"Geri ver onu." Taita silahı almak için uzandı. "Sende onu kullanacak ne güç var, ne de kararlılık."</p>

  <p class="block7">Nefer yayı İhtiyarın ellerinin arasından hızla çekip aldı. Dudakları gerilmişti, gözleri de ateş saçıyordu.</p>

  <p class="block7">"Her şeyi bildiğini sanıyorsun, İhtiyar, ama bilmiyorsun işte."</p>

  <p class="block7">Nefer arabanın içine uzandı ve derisine Trok'un arması işli okluğun içindeki uzun ve ağır oklardan birini kaptı. Yay gibi o da gömülü arabanın içinden çıkarılmıştı.</p>

  <p class="block7">Delikanlı nişan çizgisine yürüdü ve vaziyet aldı. Oku yayın kirişine yerleştirdi. Derin derin soluması üzerine göğsü kabardı. Çenesini kasarak yayı germeye girişti. Yay önce çok ağır olarak geri geldi ve orta çizgiye ulaştı. Nefer homurdanıyor, soluğu boğazından tıslayarak boşalıyor, kasları patlarcasına geriliyordu, böylece sonuna kadar gerilen yayı bir sevgili gibi öptü. Aynı hareketin devamında yayı saldı, ağır ok da vınlayarak fırladı, en yüksek noktasına kadar yükseldi, sonra hedefler sırasının yukarısından geçerek alçaldı ve yoluna devam etti. Derken okun taş ucu uzaktaki biı kayaya kıvılcımlar çaktırarak çarptı ve çarpışmanın şiddetiyle ikiye bölündü.</p>

  <p class="block7">Nefer oka şaşkınlık içinde bakakalmıştı, Taita, "Belki de haklısın," diye mırıldandı.</p>

  <p class="block7">Nefer yayı elinden bıraktı ve İhtiyar adama sarıldı. "Sen her şeyi yeterince biliyorsun, Yaşlı Babam," dedi. "Hepimize yetecek kadar biliyorsun."</p>

  <p class="softbreak"> </p>
</body>
</html>
