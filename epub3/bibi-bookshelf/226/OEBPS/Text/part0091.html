<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7">Nefer'le Meren ellerindeki küçücük avantajı ne kadar kolay kaybedebileceklerinin bilincindeydiler. Bir tek yanlış adım ya da yanlış hesap yeterliydi.</p>

  <p class="block7">Nefer dizginleri kavrayarak atlara seslendi. Dov'la Krus sahipleri güreşirken dinlenmişlerdi. Birden tüm güçleriyle harekete geçtiler, ilerde parkuru işaretleyen sıra sıra bayraklar geniş bir kavisle tekrar güneye, yarışmacıların geldikleri yöne dönmeye başlıyordu.</p>

  <p class="block7">'Yarı yolu aştık!" Meren neşeli gözükmeye çalışıyordu, ama çatlak kaburgalarının verdiği acı sesine yansıyordu. Aldığı her soluk başlı başına bir işkenceydi. Ovayı aştılar ve düzlüklerin bir dizi dev basamakla uçurumun eteğine indiği noktaya geldiler.</p>

  <p class="block7">Aşağıya, sulanan topraklardaki kırsal alanlara ve çitlerle çevrili çayırlara baktılar.</p>

  <p class="block7">Onları çeviren arazilerin sarı ve boz renklerinin; Gallala'nın bu uzaklıktan insan elinden çıkmış değil de doğal gibi gözüken toprak rengindeki kulelerinin ve damlarının yanında şaşılacak bir yeşillikteydi buraları.</p>

  <p class="block7">Delikanlılar ileriye baktılar. Kanyon önlerinde bir ejderin boğazı gibi açılıyordu.</p>

  <p class="block7">Yanları tamamlamayacak kadar dikti ve gölgeli mor derinlerin içinde kayboluyordu.</p>

  <p class="block7">Yarların doruğunu çeviren patikada küçük insan grupları vardı. Bunlar, harbe sınavını izlemiş olan ve kestirmeden okçuluk yarışmasını seyretmeye koşan seyircilerdi.</p>

  <p class="block7">Nefer avcılardan birkaç metre avans kazanmak amacıyla atları zorlayarak arabayı düzlüğün basamaklarına sürdü. Krus bu noktada harbe sınavındaki yanlışlarını büyük ölçüde düzeltmeye girişti; büyük gücüyle onları götürüyor ve yanındaki Dov'a cesaret veriyordu. Böylece kanyonun ağzına vardılar ve</p>

  <p class="block7">bunun kıyısında yarışmaya koyuldular. Uçuruma o kadar yakındılar ki tekerleklerin savurduğu çakıllar boşluğa uçuyordu. Krus boşluğa yakın kenarda olmasına rağmen hızını hiç kesmiyor, bütün yüreği ve iradesiyle koşuyordu. Nefer moralinin çok, hem de çok düzeldiğini hissetti.</p>

  <p class="block7">"Onlardan önce köprüye varabiliriz," diye rüzgârın içine bağırdı. "Ha gayret, Krus!</p>

  <p class="block7">Ha gayret Döv!"</p>

  <p class="block7">Nefer ileriye bakınca Taita'nın başkasıyla karıştırılmayacak uzun boylu siluetinin uçurumun başında durduğunu gördü. Kanyonun öbür yanındaki okçuluk hedeflerine bakıyordu. Araba arkasında durup gençler yere atlayınca başını çevirmedi.</p>

  <p class="block7">Taita bir akşam önce, "Batı rüzgârı estiğine göre okçuluk ve kanyonun aşılması kesin sonucu belirleyecek. Sizi orada bekleyeceğim," demişti.</p>

  <p class="block7">Delikanlılar yaylan ve oklukları aldılar ve arabaları bekleyen seyislere bırakarak yarın kıyısında Taita'nın yanına koştular.</p>

  <p class="block7">Nefer, bir ucunu ayaklarının arasında yere dayadığı büyük savaş yayını bir yandan tüm gücünü ve ağırlığını vererek gererken, "Harbe sınavında vakit kaybettik," dedi.</p>

  <p class="block7">Taita, "Krus fazla hevesliydi," dedi. "Ve sen de öyle. Ama geçmişe bakmanın bir yararı yok. ileriye bak!" Derin boşluğun ötesinde hafif bir bambu iskelesine bağlı olan hedefleri işaret etti.</p>

  <p class="block7">Harbe hedefleri sırasında olduğu gibi burada da beş hedef vardı. Bunlar, her biri iskelenin çaprazlarına keten ipliğiyle asılı şişirilmiş domuz sidiği torbalarıydı. Birine atılan okun kazara ötekine çapmaması için birbirlerine yeterli uzaklıktaydılar. Asılı oldukları ip hemen hemen elli, altmış santim uzunluğundaydı, bu da onlara hareket özgürlüğü veriyordu. Hava kadar hafif olarak batı rüzgârıyla dans ediyorlar, yönleri kestirilemeyecek biçimde kâh yukarı hopluyorlar, kâh dalışlar yapıyorlardı.</p>

  <p class="block7">Aralarındaki geniş boşluk menzilin doğru olarak hesaplanmasını hemen hemen olanaksız hale getiriyordu, batı rüzgârı da yarlar boyunca bir anafor gibi fırıl fırıl dönüyordu. Kanyonun bu yanında hissettikleri rüzgârın gücüyle yönü karşıdakinden farklı olacaktı. Bu ise okları da hedefler kadar etkileyecekti.</p>

  <p class="block7">Nefer okluğun içinden uzun bir oku çekerken, "Menzil ne kadar, Yaşlı Babam?"</p>

  <p class="block7">diye sordu. Taita o sabahın daha erken bir saatinde kanyonun bir yanındaki dik açının bir kenarını adımlarıyla ölçmüştü. Daha sonra, karşı taraftaki hedeflerin oluşturduğu açıyı bir tahtanın üstündeki çiviler ve sicimlerden oluşan garip bir düzenle hesaplamıştı. Bu ölçümleri, Nefer'in kestiremediği bir biçimde kanyonun karşı yanına kadarki mesafeyi hesaplamada kullanmıştı.</p>

  <p class="block7">Taita şimdi ona, "Altmış beş metre," diye yanıt verdi. Nefer yarın ufalanan kenarında pozisyonunu alırken bu bilgiyi rüzgârın hızı ve yönüyle ilgili kendi hesaplarına ekledi. Meren de elinde daha hafif süvari yayıyla yanında yerini aldı.</p>

  <p class="block7">Nefer, "Horus'la tanrıça adına başlayalım!" diye dua etti. iki arkadaş aynı anda oklarını saldılar.</p>

  <p class="block7">Nefer’in oku iskelenin çaprazlama tahtasının üzerinden geçti. Fazla uzağa ve fazla yükseğe gitmişti. Meren'in oku daha keskin bir açı çizerek rüzgârın içine doğru yola çıktı. Yörüngesinin tepesine doğru yavaşlarken rüzgâr tarafından kavrandı ve sola doğru yön değiştirdi. Menzilinin sonuna doğru da rüzgârda sallanan domuz sidik kesesi hattına doğru düşüşe geçti ve hedefinin tam ortasına çarptı. Domuz sidik kesesinin patlayışının plof sesi kulaklarına geldi.</p>

  <p class="block7">Seyircilerin arasından sevinç bağırışları yükselirken hakem isabeti yüksek sesle ilan etti, fakat Meren yayının kirişine yeni bir ok yerleştirirken, "Bu rastlantıydı," diye homurdandı.</p>

  <p class="block7">Nefer, "Okluğundaki başka rastlantılara da seve seve kabul," dedi ona. "Bakher, kardeşim, Bakher."</p>

  <p class="block7">ikisi de aynı anda oklarını saldılar. Meren'in oku bu kez hedefe ulaşamadı ve yarın kayalarına takırdayarak çarptı. Nefer de hedefi on santimlik bir farkla ıskaladı ve yolladığı rüzgâr için Seth'i lanetledi.</p>

  <p class="block7">Kızıl Yol, harbelerden farklı olarak kullanılan okların sayısına hiçbir limit tanımıyordu. Tek koşul, bütün okların yarışa başlarken arabaya yüklenilmesi gereğiydi, böyle olunca da ağırlıkla sayı arasında bir tercih yapmak söz konusuydu.</p>

  <p class="block7">Arkadaşların ikisi de ellişer oku yanlarına almışlardı, fakat Nefer’in uzun oklarının her biri Meren'inkilerin ikisi ağırlığındaydı.</p>

  <p class="block7">Nişan aldılar ve ıskaladılar, bir daha nişan aldılar ve tekrar ıskaladılar.</p>

  <p class="block7">Taita rüzgârı ve her okun hareketini incelemişti. Güvenilmez rüzgârın şiddetiyle güdüsünü hissetmek için bütün gücünü toparlamıştı. Rüzgârın akışını ve gücünü neredeyse berrak bir nehirdeki akıntılar gibi görüyordu.</p>

  <p class="block7">Nefer'e, "Aynı yöne nişan al, fakat benim komutumu bekle," diye emretti.</p>

  <p class="block7">Nefer yayı sonuna kadar gerdi ve sağ kolundaki bütün kasların titremesine rağmen yayı öylece tuttu.</p>

  <p class="block7">Taita rüzgârı okudu, onun parçası oldu, onu benliğinin en derininde hissetti.</p>

  <p class="block7">"Şimdi!" diye fısıldadı, ok da boşluğun yükseğine sıçradı ve kaprisli havada duraksadı. Sonra, tepede uçan bir şahin gibi kendini toparladı ve hedefin üzerine iner göründü, isabet alan sidik bezi patladı, kalabalık da sevinçle uludu.</p>

  <p class="block7">Taita, "Sonraki!" diye emretti, Nefer de yayı gerdi, yükseğe ve ikinci sidik torbasının sağına nişan aldı.</p>

  <p class="block7">Taita, "Şimdi!" diye fısıldadı, İhtiyar adam aklının gücüyle okun uçuşunu yönetir gibiydi, isabetin hemen öncesinde batı rüzgârı inat edermiş gibi onu saptırmaya çalıştı, ama ok yolundan şaşmadı, sidik torbası da sert bir çatırtıyla patladı.</p>

  <p class="block7">Taita, "Sonraki. Yayı ger!" diye fısıldadı. Kalbin bir atışı kadar kısa bir süre sonra da, "Şimdi!" dedi. Ok bu kez sidik torbasına neredeyse değiyordu, ama son anda hedef yana zıpladı.</p>

  <p class="block7">Nefer, Taita'nın komutu üzerine bir daha harekete geçti, ama yukarıya ve sola doğru bütün bir ok uzunluğu kadar ıskaladı. Büyük yayı kullanmanın zorluğu delikanlıya fazla gelmişti, sağ kolu sancıyor, kasları kramp yapıyor ve irade dışı zıplıyordu.</p>

  <p class="block7">Taita, "Dur!" diye emretti. "Lostris'in Tılsımı'nı sağ elinde tut ve dur."</p>

  <p class="block7">Nefer yayı elinden bıraktı ve altından tılsımı sağ eline alıp başını eğerek dua eder konumda durdu. Yayı çeken koluna kuvvetin yavaş yavaş akmaya başladığını hissediyordu. Meren hâlâ küçük yayla uğraşıyordu, ama kırık kaburgalarının acısı yüzünden hemen hemen iki büklüm olmuştu ve soluk yüzünden terler akıyordu.</p>

  <p class="block7">Tam o sırada yayın yukarısındaki kalabalığın arasında bir kıpırtı oldu, hepsi dönüp düzlüğe baktılar. Birisi, "Geliyorlar!" diye bağırdı. Başkalarının da bağırışa katılmalarıyla uğultu kulakları sağır edici bir düzeyi buldu.</p>

  <p class="block7">Nefer başını kaldırdı ve birinci arabanın ufuk çizgisinin üzerinden gümbürdeyerek geçtiğini gördü. Araba yeterince yakın olduğundan dizginleri tutanın, altın rengindeki saçları rüzgârda uçuşan Daimios olduğunu gördü. Arkasından düz bir çizgi halinde öbür arabalar geliyordu. Sürücülerin atlara bağırdıklarını ve tekerleklerin engebeli arazinin üstündeki takırtısını hayal meyal duyuyordu.</p>

  <p class="block7">Taita, "Onlara bakma," diye emretti. "Onları düşünme bile. Sadece hedefi düşün."</p>

  <p class="block7">Nefer yaklaşan araba dizisine arkasını dönerek yayı yükseğe kaldırdı.</p>

  <p class="block7">Taita, "Ger ve dur!" dedi. Rüzgâr birden durdu. "Şimdi!" Ok hiç şaşmadan kanyonun öbür yanına kaydı ve dördüncü torba patladı.</p>

  <p class="block7">Nefer okluktan bir ok daha çekti, ama sonra ok elındeyken derin bir umutsuzluğa kapıldı Çöl yönünden done done gelen bir toz burgacı hedef sırasına doğru yuvarlanıyordu Toprak rengindeki toz, kum ve döküntü perdeleri menzili karanlığa boğdu, son kalan torba derinlerinde kayboldu</p>

  <p class="block7">Arkalarındaki tepelerin yükseklerinde bulunan avcı arabalarının sürücüleri zafer bağırışları kopardılar, Nefer de kasırganın uğultusunun arasında Daimios'un sesini duydu "Şimdi durup benimle dövüşeceksin, Nefer Seti "</p>

  <p class="block7">Hakem Sokko da, "Son bir hedef kaldı, ondan sonra yolunuza devam edebilirsiniz," diye bağırdı</p>

  <p class="block7">Nefer itiraz etti "Hedef yok ki "</p>

  <p class="block7">Sokko ona, "Adı olmayan tanrının iradesi bu," dedi "Ona boyun eğmelisiniz" Taita da, "Orada"' diye bağırdı "Daha büyük ve daha güçlü bir tanrıçanın iradesi işte orada "</p>

  <p class="block7">İhtiyar adam kanyonun karşı yakasındaki yoğun sarı toz bulutunu işaret ediyordu Derken torba bulanık bir golün derinlerinden yukarı süzülen bir mantar gibi sicimini sürükleyerek toz bulutunun yukarısına yükseldi ve sıcak havanın içinde kaydı Taita, Nefer'e dondu "Tanrıça Lostris adına şimdi ı Artık yalnız o sana yardım edebilir "</p>

  <p class="block7">Nefer, "Tanrıça adına"' diye bağırdı ve büyük yayı doğrultarak fırtınanın kucağındaki minik balona nişan aldı Ok yükseldi, yükseldi, hedefin solundan geçecekmiş gibi göründü, ama sidik torbası anında onunla buluşmak için dalış yaptı Ustura keskinliğindeki ok ucu torbayı yardı, balon da patladı ve rüzgârla birlikte paçavra gibi sürüklenip gitti</p>

  <p class="block7">Sokko, "Tam isabeti" diyerek onlara yolu açtı Nefer yayı elinden attı ve arabaya koştu Meren de kırık kaburgalarını koruyarak arkasından atıldı Dov'la Krus birlikte ilen fırlayınca kalabalık bağırışlarıyla onlara cesaret verdi Kovalayanların öfkeli bağırışlarını duymasına rağmen Nefer arkasına bakmadı</p>

  <p class="block7">Bin adım kadar ilerde büyük asma köprü baş dondurucu derinlikteki boğazı kıyıdan kıyıya kat ediyordu, ama ona erişmelerinden önce ateşin içinden geçmeleri gerekecekti</p>

  <p class="softbreak"> </p>
</body>
</html>
