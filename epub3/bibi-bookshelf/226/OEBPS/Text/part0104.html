<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Medialı İştar bir fersah</span> kadar ilerde patikada hızla ilerliyordu, izlendiğinin artık tamamen farkındaydı. Patika üstüne yerleştirdiği engelin çoğu insanı durduracağını, fakat en çok korktuğu adamı pek uzun zaman oyalayamayacağını biliyordu.</p>

  <p class="block7">Yürürken ansızın durdu ve her iki eliyle kulaklarına yapıştı. Duyduğu acı müthişti.</p>

  <p class="block7">Sanki ateşte kızdırılmış bir kama her bir kulak zarının derinlerine batırılmıştı.</p>

  <p class="block7">İnleyerek dizlerinin üstüne düştü. "Büyücü bu," diye hıçkırıyordu. Duyduğu acı o kadar şiddetliydi ki net olarak düşünemiyordu bile. "Büyücü büyüyü benim üzerime çevirdi."</p>

  <p class="block7">Titreyen elini kemerinde asılı keseye soktu ve içinden en güçlü tılsımını çıkardı.</p>

  <p class="block7">Bu, Firavun Tamose'un doğumundan kısa bir süre sonra Sarı Çiçek salgınında ölen bebeklerinden birinin mumyalanmış eliydi, İştar bunu elde etmek için küçük prensin mezarını soymuştu. El esmer bir renk almış ve bir maymun eli gibi pençeleşmişti.</p>

  <p class="block7">İştar bunu zonklayan kafasına yapıştırdı ve ağrının hafiflemeye başladığını hissetti. Sendeleyerek ayağa kalktı ve bir yandan inleyip bir ilahi söyleyerek sözüm ona dans etmeye başladı. Kulaklarındaki ağrı da kaybolmuştu. Havaya bir kez daha sıçradıktan sonra durdu ve dönüp geldiği yöne baktı. Büyücü'nün varlığının yakınında olduğunu hissediyordu. Bu, kapalı bir yaz gününde gökgürültüsü tehdidi gibi bir şeydi.</p>

  <p class="block7">Bir tuzak daha kurmayı düşündü, ama Taita'nın bunu ona geri yollayacağını biliyordu, izlediğim yolu gizlemeliyim, diye karar verdi. Yol üstünde koşarak dönebileceği bir yer aradı. Sonunda yolun gri renkli bir şist katmanını kestiği yeri buldu. Burası o kadar katıydı ki Trok'un ordularının geçişi bile üstünde iz bırakmamıştı.</p>

  <p class="block7">Sol elinin işaret parmağıyla kayanın üstüne Marduk'un kutsal simgesini çizdi, üstüne tükürdü ve o tanrının çağrı niteliğindeki üç gizli adını seslendirdi.</p>

  <p class="block7">"Beni düşmanlarımdan gizle, güçlü Marduk. Beni sağ salim Babil'deki tapınağına geri gönder ki orada o kadar sevdiğin kurbanı sana verebileyim," diye vaat etti.</p>

  <p class="block7">Marduk her şeyden çok, ocağına atılan küçük kızları seviyordu.</p>

  <p class="block7">İştar bir ayağının üstünde durdu ve elli beş adım geri sıçradı. Bu, Marduk'un yalnız uzmanlarca bilinen gizli sayışıydı. Büyücü bundan sonra doksan derecelik bir açı çizerek patikadan ayrıldı ve kuzeydeki vahşi toprakların yolunu tuttu. Hızlı hızlı yürüyor, onu izleyen adamla arasındaki mesafeyi açmaya çalışıyordu.</p>

  <p class="softbreak"> </p>
</body>
</html>
