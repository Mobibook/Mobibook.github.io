<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Prenses Mintaka Apepi, Hathor</span> Tapınağı'nın başrahibesi ve elli yardımcısının arkasından Firavun Nefer Seti'yle evlenmeye geldi.</p>

  <p class="block7">Teb'deki sarayın terasında yan yana durup Nil'in taşmış kahverengi sularını seyrediyorlardı. Mısır ülkesinin bütün canlıları için en verimli mevsimdi.</p>

  <p class="block7">Mintaka'nın bütün yaraları kapanmış, çektiği eziyetleri tümüyle atlatmıştı. Tekrar kavuştuğu güzelliği hatta bu mutlu anında belki on kere katlanmıştı.</p>

  <p class="block7">Sanki bütün Mısır bu düğünde hazır bulunmaya gelmişti. Kalabalıklar nehrin her iki yakasında göz alabildiğince uzayıp gidiyordu. Çift birbirine sarılıp Nil suyuyla dolu kâseleri kırınca göklere yansıyan bağırışlar tanrıları bile şaşırtmış olmalıydı. Nefer Seti bundan sonra yeni kraliçesini elinden tutarak güzelliğini halkına gösterdi, onlar da dizüstü çöküp ona bağlılıklarıyla sevgilerini ağlayarak ve bağırarak ilan ettiler.</p>

  <p class="block7">Bu kalabalık topluluğun arasına birdenbire bir sessizlik çöktü ve bütün gözler, sarayın yukarısındaki gök kubbesinde dikkati çeken minik kara noktaya çevrildi.</p>

  <p class="block7">Sessizlik arasında birdenbire bir kral şahinin vahşi çığlığı duyuldu ve kuş maviliklerin arasından dalışa geçti. Sonunda tam şiddetle çarpışacakları sırada şahin kanatlarını sonunda kadar açtı ve Firavun'un tepesinde sanki asılı kaldı. Nefer sağ kolunu kaldırıp ileri uzattı, görkemli kuş da bir tüy kadar hafif bir hareketle onun yumruğunun üstüne tünedi.</p>

  <p class="block7">On binlerce gırtlaktan fırtınalı bir gündeki denizi andıran bir ses mucizeyi selamladı. Fakat Nefer'in bakışı kuşun sağ ayağının kıvrık büyük pençelerinin yukarısına geçmiş som altından ince halkaya takıldı. Değerli metale hakkedilmiş sembolü tanıyınca genç hükümdarın kalbi heyecanla çarpmaya başladı.</p>

  <p class="block7">"Krallık simgesi bu!" diye fısıldadı. "Bu yabani bir kuş değil. Babamın şahini Nefertem bu. En büyük tehlike anlarında beni uyarmaya ve bana rehberlik etmeye o yüzden o kadar sık geldi. Gelen daima babamın ruhuydu."</p>

  <p class="block7">"Nefertem şimdi de gerçekten bir hükümdar olduğunu bütün dünyanın önünde kanıtlamaya geldi." </p>

  <p class="block7">Mintaka sevgili kocasına biraz daha yaklaştı. Gurur ve aşkla ışıldayan gözlerle onun yüzüne bakıyordu.</p>

  <h1 class="notes-header" id="toc_id_1"><br class="calibre9" /></h1>

  <dl class="notes">
    <dd class="calibre16" id="calibre_pb_8"></dd>
  </dl>
</body>
</html>
