<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Hathor Antlaşmasının koşulları uyarınca</span> Apepi'nin krallığı Avaris'te, Nefer Seti'ninki ise Teb'de kalacaktı. Birleşik krallık adına her biri eski krallığını yönetecekti.</p>

  <p class="block7">Her yıl iki kez, Nil taşkınından önce ve sonra iki kral Memphis'te ortak bir toplantı düzenleyecekler, iki krallıkla ilgili bütün meseleler burada ele alınacak, yeni yasalar hazırlanacak ve davalar görülecekti.</p>

  <p class="block7">Bununla birlikte, her biri kendi başkentine gitmek üzere iki Firavun'un ayrılmasından önce Apepi'yle kafilesi Nefer Seti'nin filosuyla Teb'e gitmek üzere nehrin yukarı boylarına yolculuk edecekti. Teb'de ise Lord Naja'nın çifte düğününde hazır bulunacaklardı.</p>

  <p class="block7">Her iki kafilenin tapınağın altındaki rıhtımdan eşzamanlı olarak gemilere binmesi, sabahın büyük kısmını kaplayan düzensiz ve karmakarışık bir olay oldu. Taita gemici ve rıhtım işçisi, köle ve önemli yolcu kalabalığına karıştı. Kumsalda mavnalara yüklenmek üzere bekleyen dağ gibi yük ve alet edevata o bile şaşmıştı. Teb'le Avaris'in askeri birlikleri uzun ve engebeli yolu tekrar kat etmektense arabalarını parçalarına ayırmışlardı ve onları atlarla birlikte mavnalara yüklüyorlardı. Bu da nehir kıyısındaki karışıklığa fazlasıyla katkıda bulunuyordu.</p>

  <p class="block7">Taita bu kez nasılsa insanların ilgi odağı değildi; herkesi meşgul edecek kadar çok iş vardı. Arada bir adamın biri elindeki işten başını kaldırıp onu tanıyor ve kutsanmasını istiyor ya da bir kadın tedavi etmesi için ona hasta çocuğunu getiriyordu. Taita buna rağmen kumsalda yavaş yavaş ilerleyip Lord Trok'un alayının arabalarını ve araç gerecini arıyordu. Sonunda onları yeşil ve kırmızı flamalarından tanıdı, biraz daha yaklaşınca adamlarının arasında duran Trok'u fark etti. Taita daha yakına gelince adamın bir donanım ve silah yığınının başında durup mızrak erine çattığını gördü: "Beyinsiz maymun, eşyamı nasıl topladın? Bak, en sevdiğim yayım ortalıkta duruyor. Sersemin biri mutlaka atlarını üstünden geçirecektir." Trok'un bir gün önceki öfkesinde hiçbir azalma olmamıştı, rıhtımda gümbür gümbür yürüyor, yolunun üstünde duran herhangi bir şanssız kişiye araba kırbacıyla vuruyordu. Taita onun durup çavuşlarının bir diğeriyle konuştuğunu, sonra da tapınağa çıkan patikaya saptığını gördü.</p>

  <p class="block7">O gözden kaybolur kaybolmaz Taita mızrak erine yaklaştı. Askerin arkasında bir peştemaldan başka bir şey yoktu. Adam Trok'un eşya sandıklarından birinin üzerine eğilip sonra bununla bekleyen mavnaya doğru sendelerken Taita onun çıplak sırtında uyuzun tipik dairesel lekesini gördü. Mızrak eri sandığı mavnanın güvertesindeki bir gemiciye uzattıktan sonra geri döndü, ilk kez Taita'nın orada durduğunu fark etti ve yumruğuyla göğsüne dokundu. Taita, "Gel buraya asker," diye ona seslendi. "Ne zamandan beri sırtında o kaşıntı var?"</p>

  <p class="block7">Asker içgüdüsel olarak bir kolunu kürek kemiklerinin arasına uzattı ve bir noktayı kanatıncaya kadar kaşıdı. "Lanet olası şey Abnub'u zapt etmemizden beri bana musallat," dedi. "Öyle sanıyorum ki o pis Mısırlı fahişelerden birinin bana armağanı ve..." Adam birden bozularak arkasını getirmedi. Taita onun, kentin işgali sırasında tecavüz ettiği bir kadından bahsettiğini anlamıştı. "Beni bağışlayın, Büyücü, artık müttefik ve vatandaşız."</p>

  <p class="block7">"Ben de onun için derdine çare bulacağım, asker. Tapınağa git, mutfaklardan bir kâse iç yağı iste ve bana getir. Onunla sana bir merhem hazırlayacağım." Taita, Trok'un eşyasının üstüne oturdu, mızrak eri de kumsalda hızlı adımlarla uzaklaştı.</p>

  <p class="block7">Eşyaların arasında üç savaş yayı vardı. Trok suçlamalarında haksızlık etmişti; yayların her biri gevşetilmiş ve deri mahfazasının içine özenle yerleştirilmişti.</p>

  <p class="block7">Taita'nın oturduğu yer bir tahta kasa yığınıydı. Bu bir rastlantı değildi; en üstteki kasanın üstünde Grippa'nın, yüksek rütbeli bütün Hiksos subaylarının oklarını imal eden Avaris'li okçunun mührünü görmüştü. Taita, Grippa'nın çalışmalarını Mintaka'yla konuştuğunu anımsadı. Eteğinin altındaki kının içinden küçük kamayı çekti, kasanın kapağını yerinde tutan ipi kesti ve kapağı kaldırdı. Bir kuru saman katmanı okları koruyordu. Bunun altına çapraz olarak yer 'eştirilmişlerdi: taştan yapılmış uçlarla göz alıcı kırmızı ve yeşil tüyler yan gelmişti. Taita oklardan birini aldı ve parmaklarının arasında evirip çevirdi.</p>

  <p class="block7"><span class="calibre13">Bunun sapına oyulmuş mühür hemen dikkatini çekti: leoparın stilize edilmiş kafasıyla hırlayan çenelerinin arasında tuttuğu hiyeratik</span> T harfi. Ok, Firavun'un öldürüldüğü yerde bulduğu okluktakilerin tıpatıp eşiydi, ihanet ve hainlik örgüsünün son ilmeğiydi bu. Naja'yla Trok, kapsamını yeni yeni tahmin etmeye başladığı kanlı düzenin parçasıydılar.</p>

  <p class="block7">Taita suç aleti olan oku eteğinin katlarının altına gizledi ve kasanın kapağını kapadı. Becerikli parmaklarıyla ipi de tekrar bağladı ve mızrak erinin dönmesini bekledi.</p>

  <p class="block7">Yaşlı asker yardımlarından dolayı Taita'ya tekrar tekrar teşekkür etti, sonra başka bir iyilik de istedi: "Bir arkadaşım Mısır çiçeğine yakalandı, Büyücü. Buna karşı ne yapabilir?" Hiksosların frengiye Mısır çiçeği demeleri, Mısırlıların da aynı şeyi Hiksoslara yakıştırmaları Taita'yı daima eğlendirirdi. Her nedense hiç kimse hastalığa kendi tutulmuyor, ama hasta olan bir arkadaşları bulunuyordu.</p>
</body>
</html>
