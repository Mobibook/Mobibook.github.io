<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Eski binada düzenleyip içinde</span> oturulabilir hale getirdikleri odaya girdiklerinde Taita ateşin başında bir çömleğin içindekileri karıştırmakla meşguldü. Günün son ışığıyla çerçevelenmiş olarak kapıda duran Mintaka'ya başını kaldırıp baktı. Genç kızın kuyunun azıcık suyuyla yıkamaya çalıştığı etekliği hâlâ ıslaktı ve baldırlarına yapışıyordu. Çekine çekine, "Bu kadar geç kaldığımız için üzgünüm, Taita," dedi.</p>

  <p class="block7">"Ceylanı çölde takip ettik."</p>

  <p class="block7">Geç kaldıkları için daha önce hiç özür dilememişti, Taita ikisine de baktı. Nefer yüzünde rüyada gibi yumuşak bir ifadeyle kızın etrafında dolaşıp duruyordu. Aşkları o kadar güçlüydü ki etraflarında sanki ışıldayan bir hale oluşturuyordu. Taita havada bunun bir kır çiçeğinin parfümünü andıran kokusunu alabiliyordu.</p>

  <p class="block7">Demek kaçınılmaz olan en sonunda oldu, diye düşündü. Şaşılacak olan olmasının bu kadar gecikmesiydi. İhtiyar adam düşündüklerini belli etmeyerek homurdanmakla yetindi. "O ceylanlara yetişmediğiniz ortada. Fazla mı hızlı koşuyorlardı, yoksa sizin mi dikkatiniz dağıldı?"</p>

  <p class="block7">Taita yine tenceresinin başına döndü. "Neyse ki aranızda işe yarayan biri var.</p>

  <p class="block7">Birkaç yabani güvercini tuzağa düşürebildim. Bu sayede aç karnına yatmamıza gerek kalmayacak."</p>

  <p class="block7">Bundan sonraki günler iki genç için rüya gibi geçti. Taita'nın yanında birbirlerine bakmamaya çalışıyorlar, ancak İhtiyar adamın onlara bakmadığını zannettikleri zamanlarda birbirlerine dokunarak tedbirli ve kurnaz davrandıklarını düşünüyorlardı.</p>

  <p class="block7">Mintaka dairelerinin oturma odasına bitişik çıplak hücrede kendine küçük bir yer yapmıştı. Nefer her gece Taita'nın hafif hafif horlamaya başlamasına kadar bekliyor, sonra sessizce kalkarak kızın bu küçük odadaki döşeğinin yolunu tutuyordu. Her sabah da Mintaka onu şafak sökmeden çok önce kaldırıyor ve odadaki kendi döşeğine yolluyordu. Bu arada Taita'nın hâlâ uyumakta olduğunu düşünüyorlardı.</p>

  <p class="block7">Üçüncü sabah Taita birdenbire, "Bu odalarda fareler ya da başka garip yaratıklar da barınıyor olmalı. Onların küçük küçük koşuşmaları ve fısıldamaları nedeniyle uyuyamıyorum," dedi. iki genç fena halde bozulmuş olarak bakı şırlarken o devam etti. "Ben kendime kalacak daha sakin bir yer buldum."</p>

  <p class="block7">İhtiyar adam böylece döşeğiyle ufak tefek eşyasını meydanlığın karşı tarafındaki küçük bir kalıntıya taşıdı. Akşamları birlikte yemek yemelerinden sonra buraya çekiliyordu.</p>

  <p class="block7">İki sevgili gündüz saatlerinde çöle giderek vakitlerini konuşarak, sevişerek ve gelecekle ilgili bin bir plan yaparak geçiriyorlardı.</p>

  <p class="block7">Ne zaman ve nasıl evleneceklerini, Mintaka'nın kaç oğul ve kaç kız doğuracağını kararlaştırıyorlar, oğullarıyla kızlarına isimler seçiyorlardı.</p>

  <p class="block7">Birbirlerine öylesine dalmışlardı ki bu ıssız çöl arazilerinin ötesindeki dünyayı unutmuş gibiydiler. Ta ki eski mezarları daha iyi keşfedebilmek için bir ip kangalı ve iki yağ lambasıyla bir sabah şafaktan önce kent kalıntısını terk edene kadar. Dolambaçlı bir yol izleyerek yarın tepesine vardılar ve soluklanıp mavi tepelerin yukarısında gün doğumunun olağanüstü güzellikteki manzarasını seyretmek için orada oturdular.</p>

  <p class="block7">Mintaka birdenbire, "Bak!" diye bağırarak kollarını batıya uzattı ve Mısır'a giden eski ticaret kervanlarının yolunu işaret etti. Nefer ayağa fırladı ve vadiden onlara doğru gelen garip kervana bakakaldılar. Beş harap araç önden gidiyor, dağınık durumdaki bir kafile de arkalarından geliyordu.</p>

  <p class="block7">Mintaka, "En az yüz kişi olmalılar," diye atıldı. "Kim olabilirler dersin?"</p>

  <p class="block7">Nefer, "Bilmiyorum," diye düşünceli bir yüzle itiraf etti. "Ama ben gidip onları gözlerken senin koşup yaklaştıklarını Taita'ya haber vermeni istiyorum."</p>

  <p class="block7">Mintaka tartışmadı, hemen Gallala'ya doğru yola çıktı. Tepelerin arka yamacından aşağı koşuyor, bir yaban keçisinin çevikliğiyle bir kayadan ötekine zıplıyordu. Nefer iple lambaları gizledikten sonra yayını tekrar gerdi ve okluğundaki okları gözden geçirdi. Bundan sonra tepelerin doruğunda ufuk çizgisinden uzak kalarak ilerledi ve ağır ağır ilerleyen kervanı tepeden izleyebileceği bir noktaya geldi.</p>

  <p class="block7">Acıklı bir manzaraydı bu. Kafile daha yakına gelince Nefer ilk iki aracın, sıska ve bitkin atlar tarafından çekilen harap savaş arabaları olduğunu gördü. Bu arabalar iki kişiyi taşıyacak şekilde yapılmışlardı. Ama her birinde dört, beş kişi vardı. Arkadan ilk iki arabadan daha iyi durumda olmayan bir düzine yük</p>

  <p class="block7">arabası ve adi araba geliyordu. Nefer bu arabalara derme çatma sedyelerin üstünde yatan bir sürü hasta ve yaralının yüklenmiş olduğunu gördü. Arabaların arkasında yürüyerek ilerleyen upuzun bir kafile geliyordu. Kimi koltuk değneklerine abanarak zıplıyor ya da sopalardan destek alıyordu. Öbürleri de başka hasta ve yaralıların yattığı sedyeleri taşıyorlardı.</p>

  <p class="block7">Nefer öndeki arabada bulunan adamların yüzlerini seçebilmek için gözlerini zorlarken, "Horus biliyor ya, bir savaş meydanından kaçmışa benziyorlar," diye homurdandı.</p>

  <p class="block7">Birdenbire onu gözden gizleyen kayanın arkasından kalkarak, "Meren!" diye heyecanla bağırdı, ilk arabada dizginleri tutan uzun boylu adamı sonunda tanımıştı.</p>

  <p class="block7">Meren dizginleri çekerek atları durdurdu ve doğan güneş yönüne bakmak için elini gözlerine siper etti. Sonra, ufuk çizgisinde Nefer'i görmesi üzerine o da bağırıp elini kolunu sallamaya başladı. Nefer kayarak ve ayakları taşlara takılarak koşa koşa yamacı indi ve Meren'le kucaklaştılar, ikisi de gülüyor ve bir ağızdan konuşuyorlardı.</p>

  <p class="block7">"Nerelerdeydin?"</p>

  <p class="block7">"Mintaka'yla Taita nerede?"</p>

  <p class="block7">Derken Hilto da Meren'in yanına koşup onu bir hükümdara yaraşır biçimde selamladı. Yaralı ve bitkin düşmüş adamlar arkasında birikmişti. Yüzleri sararıp solmuş ve zayıflamış, kan ve cerahat kirli sargılarından dışarı sızmış ve kuruyarak kabuklaşmıştı. Ayağa kalkacak güçleri olmayan arabalardaki ve sedyelerdeki adamlar bile doğrularak Nefer'e huşu içinde bakıyorlardı.</p>

  <p class="block7">Nefer bunların savaşçılar olduğunu bir bakışta gördü. Ama savaşta yenik düşmüş ve moralleri çökmüş savaşçılardı.</p>

  <p class="block7">Hilto, Nefer'i selamladıktan sonra tekrar onlara döndü, "Aynen size vaat ettiğim gibi," diye bağırdı. "Gerçek Firavun'unuz Nefer Seti karşınızda! Firavun ölmedi!</p>

  <p class="block7">Firavun yaşıyor!"</p>

  <p class="block7">Adamlar suskun ve kayıtsız, hasta ve yılgındılar. Kararsız halde Nefer'e bakıyorlardı.</p>

  <p class="block7">Hilto, "Majesteleri," diye Nefer'e fısıldadı. "Lütfen şu kayanın üstüne çıkın ki sizi daha iyi görsünler."</p>

  <p class="block7">Nefer denileni yaptı ve onlara merakla baktı. Adamlar da suskun halde ona bakıyorlardı. Çoğu hükümdarlarını daha önce hiç görmemişlerdi. Nefer'i törenlerdeki resmi geçitlerde görmüş olan tek tuk birkaç kişi bile onu sadece uzaktan görmüşlerdi.</p>

  <p class="block7">O sıralarda tepeden tırnağa görkemli giysilere ve ziynetlere bürünmüş, yüzü makyajdan beyaz bir maske görünümünde ve beyaz mandalar tarafından çekilen saltanat arabasında kazık gibi oturan kukla gibi bir yaratıktı. O mesafeli ve doğa yasalarına ters düşen silueti, yüzü güneşten esmerleşmiş bu canlı ve enerjik ve de erkeksi delikanlıyla bağdaştıramıyorlardı.</p>

  <p class="block7">Sadece ününden tanıdıkları çocuk Firavun olamazdı bu.</p>

  <p class="block7">Onlar hâlâ anlayamayarak bakarken ve şüpheli bir tavırla bakışırlarken başka biri ansızın ortaya çıktı. Tıpkı bir cin gibi kayanın üstünde Nefer’in yanında belirmişti.</p>

  <p class="block7">Adamlar bu kişinin ününü bildikleri gibi, onu üstelik daha önce de görmüşlerdi.</p>

  <p class="block7">"Büyücü Taita bu!" diye huşuyla soludular.</p>

  <p class="block7">Taita arabalardaki hastalarla yaralılar tarafından dahi duyulabilen berrak bir sesle,</p>

  <p class="block7">"Ne acılar çektiğinizi biliyorum," dedi. "Katillerle gaspçılara karşı koymanın size nelere mal olduğunu da biliyorum. Bir bildiğim de gerçek hükümdarınızın yaşayıp yaşamadığını görmek için buralara gelmiş olmanız."</p>

  <p class="block7">Kalabalıktan onay mırıltıları yükseldi. Nefer onların kimler olduğunu birdenbire anladı. Naja'yla Trok'a karşı ayaklananların bir kısmıydılar. Hilto'nun onları nereden bulduğu belli değildi, ama bu perişan kalıntılar bir zamanlar cesur birer asker, seçme araba sürücüleri ve savaşçılardı.</p>

  <p class="block7">Taita, Nefer'e yavaşça, "Bu bir başlangıç," dedi. "Hilto, gelecekteki ordularının çekirdeğini getirdi sana. Konuş onlarla."</p>

  <p class="block7">Delikanlı karşılarında dimdik ve gururlu bir tavırla duruyordu. Onları kısa bir süre daha seyrettikten sonra ötekilerden daha yaşlı görünen ve saçlarında ilk ak teller belirmiş olan bir tanesini seçti. Adamın bakışı keskindi, yüzünde de zekice bir ifade vardı. Üstündeki paçavralara ve açlıktan kavrulmuş vücuduna rağmen, tavrında bir komutanın otoritesi seziliyordu. Nefer, "Kimsin sen asker? Rütben ve birliğin hangisi?" diye sordu.</p>

  <p class="block7">Adam başını kaldırdı ve sıska omuzlarını doğrulttu. "Adım Şabako. Kızıl Yol'un On Bin Ustası'nın En iyisi'yim. Mut Alayı'nın orta kanadının komutanıyım."</p>

  <p class="block7">Nefer, aslandan farksız bir adam, diye düşündü. Ama sadece, "Seni selamlıyorum Şabako," dedi. Eteğinin ucunu kaldırdı ve adama baldırındaki saltanat dövmesini gösterdi. "Ben Nefer Seti'yim. Yukarı ve Aşağı Mısır'ın gerçek Firavun'u."</p>

  <p class="block7">Korkuluktan farksız insan sıralarının arasında bir mırıltı yayıldı. Saltanat dövmesini tanımışlardı. Tek bir vücut halinde yere kapandılar.</p>

  <p class="block7">"Bakher," Kutsal Firavun, Tanrıların Sevgilisi!"</p>

  <p class="block7">"Senin sadık tebalarınız, Firavun. Bizim için tanrılara niyaz et."</p>

  <p class="block7">Mintaka da Taita'yla birlikte gelmişti. Şimdi o da kayanın altında duruyordu. Nefer uzanıp onun elini tuttu ve kayanın üstüne yanına çekti. "Size Apepi Hanedanı'ndan Prenses Mintaka'yı tanıtırım. O benim kraliçem ve sizin de hükümdar eşiniz olacak."</p>

  <p class="block7">Askerler Mintaka'yı da yasalarla selamladılar.</p>

  <p class="block7">Nefer, "Sizlere Hilto ve Şabako kumanda edecek," diye devam etti. "Şimdilik üssümüz Galiala olacak. Ta ki zaferi kazanmış olarak Teb'e ve Avaris'e dönmemize kadar."</p>

  <p class="block7">Adamların hepsi ayağa kalktılar. Ağır yaralılar bile sedyelerinden inmeye çalıştılar.</p>

  <p class="block7">Hepsi birden Firavunlarını alkışladılar. Sesleri çölün büyük sessizliği içinde her ne kadar kayboluyor idiyse de, bu ses Nefer’in içini gururla doldurdu ve kararlılığını daha da perçinledi. Öndeki arabaya tırmandı, dizginleri Meren'in elinden aldı ve dökülen küçük ordusunu harabe halindeki başkentine götürdü.</p>

  <p class="softbreak"> </p>
</body>
</html>
