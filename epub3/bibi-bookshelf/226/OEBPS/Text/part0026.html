<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Şafak sökerken gökyüzü demirci</span> ocağının kömürlerinin arasından yeni çıkmış bir kılıcın ışıldayan rengindeydi. Papirüsün tepesi göğün altında kara bir efriz oluşturuyordu. Güneşin doğmasından hemen önceki bu saatte ne onları kıpırdatacak bir soluk, ne de sessizliği delecek bir ses vardı.</p>

  <p class="block7">İki avcı kayığı küçük bir lagünün iki karşı ucuna demirliydiler. Engin suyu çevreleyen kamışların oluşturduğu duvara yaslanmışlardı. Aralarındaki uzaklık on beş metre ya var ya yoktu. Firavun'un hizmetkârları yüksek papirüs saplarını kıvırarak avcıların tepesinde bir tente oluşturmuşlardı.</p>

  <p class="block7">Lagünün yüzeyi sakin ve pürüzsüzdü; cilalanmış tunçtan bir ayna gibi göğü yansıtıyordu. Ortalık, Nefer'in, öbür kayıktaki Mintaka'nın zarif siluetini seçmesine yetecek kadar aydınlıktı. Yayını kucağına dayamış olan genç kız Tanrıça Hathor'un küçük bir heykeli kadar hareketsiz oturuyordu. Aklına gelebilecek başka herhangi bir kız, en başta da kendi kız kardeşleri Heseret ve Merykara, tünek üstündeki kanaryalar gibi hoplar ve iki kat daha fazla gürültü ederlerdi.</p>

  <p class="block7">Sabahki kısa karşılaşmalarının her saniyesini, tadını çıkara çıkara aklından geçirdi Nefer. O sırada ortalık karanlıktı, dünyanın yukarısında asılı yıldızlı tavanın görkemini solduracak en küçük şafak parıltısı yoktu. Her yıldız da o kadar parlak ve tombul görünüyordu ki, uzanıp her birini bir ağaçtaki olgun incirler gibi toplayabilecekmiş gibi geliyordu Nefer'e. Mintaka tapınak yönünden gelmişti. Geçtiği yol meşale taşıyan köleler ve hemen arkasından gelen hizmetçileri tarafından aydınlatılmıştı. Nehirden gelen soğuğa karşı başına yünlü bir kukuleta geçirmişti ve Nefer’in dikkatle bakmasına rağmen yüzü karanlıkta kalmıştı.</p>

  <p class="block7">Firavun bin yıl yaşasın.</p>

  <p class="block7">Bunlar, kızın ağzından duyduğu ilk sözlerdi Nefer’in. Sesi herhangi bir sazın müziğinden daha tatlıydı. Hayalet parmaklar sanki ensesini okşuyordu. Sesine kavuşması birkaç saniyesini aldı. "Hathor sonsuzluğa dek sevsin seni." Vereceği selamın türü konusunda Taita'ya başvurmuş, İhtiyar adam da ta ki kusursuz şekilde tekrar edene kadar söyleyeceklerini ona prova ettirmişti. Kız kukuletanın altından gülümserken Nefer onun bembeyaz dişlerinin ışıltısını gördüğünü sandı. Ve Taita'nın önermediği başka bir şey eklemek cesaretini buldu. Ani bir ilhamla, yıldızların aydınlattığı göğü işaret etti. "Bak! işte senin yıldızın." Kız başını kaldırıp avcı takımyıldızına baktı. Nefer böylece yıldızın ışığında kızın yüzünü patikadan gelişinden beri ilk kez görmüş oldu. Bir anda soluğu kesilmişti. Mintaka'nın yüzünde ciddi bir ifade vardı, ama Nefer hayatında hiç bu kadar büyüleyici bir şey görmediğini düşündü. "Tanrılar onu sırf senin için oraya koydular." Övgü kayarcasına ağzından döküldü.</p>

  <p class="block7">Kızın yüzü anında aydınlandı ve daha da güzelleşti. "Firavun kibar olduğu kadar canayakın da." Genç kız hafif alaylı bir reverans yaptı. Sonra bekleyen kayığa bindi.</p>

  <p class="block7">Babasının avcıları kürek çekerek onu bataklığa götürürlerken arkasına bakmadı.</p>

  <p class="block7">Nefer kızdan duyduğu sözleri şimdi bir duaymış gibi tekrarlıyordu: "Firavun kibar olduğu kadar canayakın da."</p>

  <p class="block7">Bataklıkta bir balıkçıl öttü. Bu bir sinyalmiş gibi hava birdenbire kanatların şaklamasıyla doldu. Nefer niçin su üstünde olduklarını neredeyse unutmuştu, bu, aklının bir karış havada olduğunu gösteriyordu, çünkü avlanmak onun en büyük tutkusuydu. Gözlerini suyun karşı tarafındaki kayıkta bulunan zarif siluetten güçlükle ayırarak av sopalarına uzandı.</p>

  <p class="block7">Mintaka'nın daha ağır silahları kullanamayacak güçte olduğunu zannettiği için sopaları kullanmaya karar vermişti. Bu Nefer'e belirgin bir avantaj sağlayacaktı.</p>

  <p class="block7">Ustalıkla atıldığı zaman döne döne yol alan sopa kesinlikle daha gösterişliydi. Ayrıca, ağırlığı dolayısıyla, su kuşunun gür tüyleri tarafından yolundan saptırılabilecek olan küt burunlu oktan daha büyük bir isabet şansı vardı. Nefer avcılıktaki hüneriyle Mintaka'yı etkilemeye kararlıydı.</p>

  <p class="block7">İlk ördek sürüsü doğmakta olan güneşin içinden çıktı. Kuşlar alçaktan uçuyorlardı.</p>

  <p class="block7">Pırıl pırıl, siyah ve beyazlardı ve her birinin gagasının üstünde belirgin özellikleri olan bir yumru vardı. Öndeki kuş ürkerek uzaklaştı ve öbür kuşları da menzil dışına çıkardı. Aynı anda hem cinslerine ihanet eden ördekler ayartıcı çağrılarını duyurmaya başladılar. Bunlar, ele geçirilerek evcilleştiril mis olan kuşlardı. Avcılar çamurlu dipteki bir kayaya bağlı olan bir ipi ayaklarına geçirerek uçmalarını engelliyorlardı.</p>

  <p class="block7">Yaban ördekleri geniş bir daire çizerek geri döndüler ve açık suda hainlerin yanına inmeye başladılar. Kanatlarını çırpmadan hızla yükseklik kaybederken Nefer'in kayığının yukarısından geçiyorlardı. Firavun tam zamanını hesapladı ve fırlatılmaya hazır sopasıyla ayağa kalktı. Öndeki kuşu bekledi ve anında sopayı döndüre döndüre yukarı yolladı. Ördek sopanın geldiğini görünce yolundan kaçmaya çalıştı. Bir an bunu başaracakmış gibi göründü, ama sonra bir çarpma sesi duyuldu ve tüyler uçuştu. Ördek kırık kanadını arkası sıra sürükleyerek kurşun gibi suya düşüyordu şimdi. Gürültülü bir şapırtıyla suya çarptı, ama kendini anında toparladı ve dibe daldı.</p>

  <p class="block7">Nefer, "Çabuk! Onu izleyin!" diye bağırdı. Dört çıplak erkek köle kayığın yanında suyun içindeydiler. Yalnız başlan gözüküyordu. Kayığın kenarına uyuşmuş parmaklarıyla tutunmuşlardı. Dişleri daha şimdiden soğuktan takırdamaya başlamıştı.</p>

  <p class="block7">ikisi düşen kuşu yakalamak için daldılar, ama Nefer bunun bir işe yaramayacağını biliyordu. Kırık kanadından başka yara almamış olan ördek, değme yüzücülerden daha hızlı dalacak ve daha hızlı yüzecekti.</p>

  <p class="block7">Nefer kuş elden gitti diye hayıflandı. Ancak ikinci sopayı fırlatmasına vakit kalmadan ördek sürüsü lagünün öbür yanındaki Mintaka'nın kayığına doğru bir kavis çevirdi. Dimdik yukarı çıkacak olan bağırtlakların aksine bunlar alçaktan uçuyorlardı.</p>

  <p class="block7">Ancak çok hızlı yol alıyorlar, sivri uçlu kanatları ıslığa benzer sesler çıkararak havayı yarıyordu.</p>

  <p class="block7">Nefer öbür kayıktaki avcıyı hiç hesaba katmamıştı. En usta okçular dışındakilerin bu yükseklikteki ve bu hızdaki hedeflere isabet ettirmesi çok zordu. Arka arkaya iki ok vınlayarak ördek sürüsünün içine daldı. Çifte isabetin çıkardığı ses lagünün öbür ucunda net olarak duyuldu, iki kuş taş gibi düşmekteydiler. Başları öne sarkmış, kanatları gevşemişti. Darbe anında öldükleri besbelliydi. Suya çarptılar ve hareketsiz halde sürüklenmeye başladılar. Yüzücüler onları kolaylıkla yakaladılar ve leşleri dişlerinin arasında tutarak Mintaka'nın kayığına geri yüzdüler.</p>

  <p class="block7">"Şanslı iki ok." Nefer aklından geçeni seslendirmekten geri kalmamıştı.</p>

  <p class="block7">Kayığın puruvasında oturan Taita gülümsemeden ekledi. "Ve şanssız iki ördek."</p>

  <p class="block7">Gök şimdi kuşlarla dolmuştu. Güneşin ilk ışıkları sulara vururken kara bulutlar şeklinde havaya yükseliyorlardı. Sürüler o kadar yoğundu ki, uzaktan bakılınca kamış tarlaları tutuşmuş ve yukarıya kara dumanlar püskürtüyormuş gibi geliyordu insana.</p>

  <p class="block7">Nefer yirmi hafif teknenin ve bir o kadar daha küçük kayığın Hathor Tapınağı'nın dört, beş kilometre uzağındaki açık sularda gezmesini ve suya inen bütün kuşları kovalamasını emretmişti. Kanatlı kalabalıklar hiç seyrelmediler. Bir düzine kadar ördek ve kaz türü dışında, irili ufaklı çeşitli balıkçıllar, kaşıkçı balıkçıllar ve daha birçokları havada uçuyordu. Ta yükseklerde olduğu gibi, papirüslerin dalgalanan tepelerinde de koyu renkli sürüler halinde süzülüyorlar ya da iyice alçalıp hızla kanat çırparak V biçiminde uçuyorlardı. Bu arada cıyaklıyorlar, boru gibi sesler çıkarıyorlar, vakvaklıyorlar, ötüyorlar ve feryat ediyorlardı.</p>

  <p class="block7">Mintaka'nın köle kızları hanımlarını daha fazla çaba göstermesi için teşvik ettikçe kuşlara ait karmakarışık seslere tatlı gülüşler ve kız cıyaklamaları karışmaktaydı.</p>

  <p class="block7">Mintaka'nın hafif yayı bu iş için biçilmiş kaftandı. Sahibini aşırı bir kuvvet sarf etmeye zorlamayacak şekilde hizaya getirilebiliyor, gerilebiliyor ve çekile biliyordu.</p>

  <p class="block7">Genç kız geleneksel küt burunlu oklar yerine ünlü usta Grippa tarafından özellikle onun için yapılmış sivri metal uçlar kullanıyordu, iğne gibi uçlar gür tüy örtüsünü yararak dosdoğru kemiğe kadar saplanıyordu. Mintaka bu konuda bir şey denilmemesine rağmen Nefer’in avı bir tür yarışmaya dönüştürmeye niyetlendiğini anlamıştı ve rekabet içgüdülerinin en az delikanlınınkiler kadar güçlü olduğunu kanıtlıyordu.</p>

  <p class="block7">Nefer ilk başarısızlığı ve Mintaka'nın yaydaki ustalığı yüzünden fena halde sarsılmıştı. Kendi işi üzerinde yoğunlaşacak yerde öbür kayıkta olan bitenlerle ilgilenmekten dikkati dağılıyordu. O yöne her bakışında ölü kuşlar gökten yağıyormuş gibi geliyordu delikanlıya. Bu ise onu büsbütün heyecanlandırıyordu. Yargı sezisini kaybetmesi sonucunda sopaları fazla erken ya da fazla geç fırlatmaya başlamıştı. Bu eksiğini kapatabilmek için sopayı fırlatırken bütün vücudunu kullanacağına vuruşlarda kolunu zorlamaya girişti. Sonuçta sağ kolu çabuk yoruldu, o da içgüdüsel olarak atış yapan kolunun kavisini kısalttı ve dirseğini bükerek bileğini burkmasına ramak kaldı.</p>

  <p class="block7">Genellikle on atışının altısında hedefi vurabiliyordu, ama şimdi atışlarının yarısından fazlası boşa gidiyordu. Sıkıntısı daha da arttı. Yere indirdiği kuşların yarısı sadece sersemlemiş ya da sakatlanmış oluyor ve dalarak köle oğlanların elinden kurtuluyorlar, sık papirüs yataklarının altına yüzerek kök ve sap örgülerinin altında gizleniyorlardı. Kayığının tabanında ölü kuşlar çok ağır birikiyordu.</p>

  <p class="block7">Buna karşın, öbür kayıktaki mutlu çığlıklar aralıksız devam etmekteydi.</p>

  <p class="block7">Nefer çaresizlikten kavisli sopalarını atarak ağır savaş yayına sarıldı, ama artık çok geçti. Sopalarla uğraşırken sağ kolu fena halde yorulmuştu. Yayı güçlükle çekiyor, bu yüzden okları hızlı kuşların arkasına, ağır uçuşlu olanların da önüne rastlıyordu. Taita onun, kendi kazdığı kuyuya düşmesini izliyordu. Burnunun biraz sürtmesi onun için zararlı olmaz, diye düşündü.</p>

  <p class="block7">Birkaç kelimelik bir öneriyle Nefer'in hatalarını düzeltebilirdi: Taita hemen hemen elli yıl önce yalnız araba sürücülüğü ve taktikleri hakkında değil, okçuluk hakkında da standart metinleri kaleme almıştı. Bu kez delikanlıya sempati duymuyordu. Nefer’in yine kuşunu vuramaması, Mintaka'nın ise aksine başının yukarısından geçen aynı sürüden iki kuşu birden aşağı indirmesi karşısında içinden kıs kıs güldü.</p>

  <p class="block7">Ama biraz sonra Mintaka'nın kölelerinden biri lagünün öbür yanından yüzüp gelerek Nefer'in kayığının bordasına tutununca hükümdarına acıyacaktı. "Majeste Prenses Mintaka yüce Firavun'un yasemin kokan günlerin ve bülbülün sesiyle dolu yıldızlı gecelerin keyfini çıkarabilmesini diliyor. Ancak teknesi avlarının ağırlığı nedeniyle batmak üzere, karnı acıkan prenses de kendisine saatler önce vaat edildiğini söylediği kahvaltısını edebilmeyi diliyor."</p>

  <p class="block7">Nefer bu küstahlık karşısında kaşlarını çatınca Taita zamansız bir espri diye düşündü.</p>

  <p class="block7">"Ben merhametli bir adam olduğum için tapındığın maymunların ya da köpeklerin tanrısına şükretmelisin köle. Aksi halde kendim çirkin kelleni uçurur ve küstahlığına karşılık olarak hanımına yollardım."</p>

  <p class="block7">Taita'nın araya girme zamanı gelmişti. "Firavun bu düşüncesizlikten dolayı özür diler, ama kendini spora öylesine kaptırmıştı ki, zamanın geçtiğini fark etmemiş.</p>

  <p class="block7">Hemen kahvaltıya gideceğimizi lütfen hanımınıza söyleyin."</p>

  <p class="block7">Nefer İhtiyar adama dik dik baktıysa da, yayını elinden bıraktı ve Taita'nın kararına karşı çıkmadı, iki küçük tekne adaya yan yana yaklaştıklarından her birinin taban tahtalarının üstündeki ördek yığınları kolayca kıyaslanabildi. Her bir teknenin mürettebatı ağzını açmadıysa da, sabahki av partisinin sonuçlarının herkes farkındaydı.</p>

  <p class="block7">Mintaka, Nefer'e seslendi. "Majesteleri, gerçekten eğlenceli geçen bu sabah için size teşekkür etmem gerekir. En son ne zaman bu kadar eğlendiğimi hatırlayamıyorum." Kızın sesi oynaktı, melek gibi gülümsüyordu.</p>

  <p class="block7">Çok nazik ve de anlayışlısınız. Nefer gülümsemiyordu, eliyle boş ver der gibi bir hareket yaptı. "Bence işin içinde mızıkçılık vardı."</p>

  <p class="block7">Nefer böyle diyerek kıza arkasını yarım döndü ve kamışlarla sudan oluşan ufka somurtarak baktı. Mintaka iğneli sözü hiç de umursamışa benzemiyordu. Köle kızlarına dönerek, "Gelin Firavun'a 'Maymunla Eşek'in birkaç dizesini dinletelim," <span class="calibre14">dedi. Hizmetçilerinden biri ona sazını uzattı, Mintaka da aptal çocuk şarkısını çalgı eşliğinde mırıldanmaya başladı. Hizmetçiler de hayvan taklitleri ve kontrolsüz bir neşe içeren koroya katıldılar.</span></p>

  <p class="block7">Nefer’in dudakları gülecekmiş gibi kımıldadı, ama takındığı buz gibi vakardan cayamazdı. Taita onun eğlenceye katılmaya can attığını görebiliyordu, ne çare ki bir kez daha kendi kazdığı kuyuya düşmüştü.</p>

  <p class="block7">Taita ilk aşk ne kadar katıksız bir mutluluk diye düşünerek hafifçe dudak büktü.</p>

  <p class="block7">Maymunun eşeğe söylediklerini kendine göre değiştirdi, bu ise önceki şarkıdan çok daha eğlenceliydi. Kızlar kahkahayı bastılar ve neşe içinde ellerini çırpmaya koyuldular. Nefer kendini büsbütün dışlanmış hissetti ve daha da fazla somurttu.</p>

  <p class="block7">Hâlâ şarkı söyleyerek adanın iskelesine geldiler. Sahilde dik bir yamaç vardı, kıyıdaki çamur siyah ve cıvık cıvıktı. Kayıkçılar diz boyu çamurun içine atladılar; onlar ilk kayığı sıkı tutarken köleler prensesle hizmetçilerini aradaki boşluktan kıyının yukarısındaki sağlam toprağa geçirdiler.</p>

  <p class="block7">Onlar sağ salim kıyıya çıktıktan sonra Firavun'un kayığı da yanaştı, kölelerde Nefer'i sağlam toprakta Mintaka'nın yanına geçirmeye hazırlandılar. Ama delikanlı otoriter bir tavırla kendisini bırakmalarını buyurdu.</p>

  <p class="block7">Bir tek sabaha yetecek ve artacak kadar onuru kırılmıştı, bir çift ıslak ve yarı çıplak köleden destek alarak kendini daha fazla küçük düşürmeye niyeti yoktu. Kıç yatırmasının üstünde mükemmelen denge bulmasını herkes hayranlıkla seyreti.</p>

  <p class="block7">Delikanlı o kadar görkemli gözüküyordu ki. Mintaka duygularını belli etmemeye çalışıyor, fakat içinden onun hayatında gördüğü en güzel yaratık olduğunu düşünüyordu, ince ve çevik vücudu yavaş yavaş çocukluktan çıkıp bir erkeğin katı çizgilerini almaya başlıyordu. Yüzündeki azametli ve haşin ifade bile kızı büyülüyordu.</p>

  <p class="block7">Abartılı bir romantizmle, kahramanlarla büyük Firavunların hamurundan o, diye düşündü. Keşke onu bu kadar kızdırmasaydım. Çok hainceydi, Ama Hathor şahidimdir, bugün sona ermeden onu tekrar güldüreceğim.</p>

  <p class="block7">Nefer kayıkla bayırı ayıran aralığı akasya ağacından atlayan bir leoparın çevikliğiyle aştı. Mintaka'nın durduğu noktanın iki adım ötesine zarif bir iniş yaptı.</p>

  <p class="block7">Herkesin gözünün üstünde olduğunu görerek orada öylece durdu.</p>

  <p class="block7">Derken bayır çöküverdi Üstünde durduğu gevrek kuru kıl ayaklarının altında kırılıvermıştı Çocuk bir an için kollarını açarak denge bulmaya çalıştı, ama hemen arkasından bataklığın içme sırtüstü yuvarlandı</p>

  <p class="block7">Herkes ona dehşet içinde bakakalmıştı Koca Mısır'ın Firavunu'nu yüzün de şaşkın bir ifadeyle beline kadar yükselen yapışkan Nil çamurunun içinde oturur görmek olacak iş değildi</p>

  <p class="block7">Uzunca bir zaman kimse ne kımıldadı ne de konuştu Derken Mintaka kahkahayı bastı Bunu isteyerek yapmamıştı, ama bir kere kontrolü elinden kaçırınca kendini tutamadı iç açıcı olduğu kadar bulaşıcı olan bu gülüşe hizmetçilerinin hiçbiri karşı koyamadı Şen cıyaklamaları ve kıkırdamalarına avcılarla kayıkçılar bile katılmaktan kendilerini alamadılar Taita dahi kendini tutamayarak kıkırdıyordu Nefer bir an ağlayacak gibi göründü ama sonra ne zamandır zapt ettiği öfkesine yenik duştu Elinin altındaki koyu kara çamurdan bir avuç dolusu alarak gülen prensese savurdu Küçük düşürülmek koluna kuvvet vermiş ve nişancılığını geliştirmişti, buna karşın Mintaka gülmekten o kadar korumasız durumda kalmıştı ki, ne başını eğebildi ne de kaçabildi ve çamur yüzünün ortasına çarptı Birden gülmesi kesildi ve akışkan kara bir maskenin içindeki ırı gözlerle delikanlıya bakakaldı Gülme sırası Nefer’deydi şimdi Hâlâ bataklık çamurunda oturduğu yerde başını arkaya attı ve uğradığı tüm hayal ve onur kırıklığını çıngıraklı bir kahkahayla açığa vurdu Firavun güldüğü zaman bütün dünya onunla güler Köleler, kayıkçılar ve avcılar neşeyle ulumaya koyuldular</p>

  <p class="block7">Mintaka uğradığı şoktan ağır ağır sıyrılıyordu Sonra birden hiçbir uyarıda bulunmadan bayırın tepesinde durduğu yerden saldırıya geçti Kendini bütün ağırlığıyla Nefer'in üstüne attı Delikanlı o kadar gafil avlanmıştı ki daha soluk alamadan başının üstündeki Mıntaka'yla suyun içine battı Nefer suyun altında çırpınıyordu Çamurlu dibe tutunup kendini yukarı itmeye çalıştı, ama kızın ağırlığı onu suyun altına mıhlıyordu Her iki kolunu delikanlının boynuna dolamıştı Nefer onu üstünden atmaya çalıştı, ama Mintaka vücuduna bulaşmış olan çamur tabakası yüzünden bir yılan balığı kadar kaygandı Nefer muazzam bir gayret sarfıyle ancak başını sudan çıkarıp derin bir soluk alacak kadar bir sure için kızı üzerinden attı, ama Mintaka hemen sonra onu yine batırdı Nefer her nasılsa kızın üstüne çıkmayı başardı, ama onu tutabilmek insanüstü bir çaba gerektiriyordu Mintaka kıvranıyor ve şaşılacak bir kuvvetle tekmeler atıyordu Tuniği yukarı sıyrılıp beline sarılmıştı, bacakları da çıplak ve pürüzsüzdü Bir bacağını erkeğinkine sarmıştı Şimdi yüz yüzeydiler, Nefer de kaygan çamurun arasından onun vücudunun sıcaklığını hissedebiliyordu Leş gibi olmuş yüzlerinin arasında sadece birkaç santimlik bir uzaklık vardı Nefer kızın çamur tabakasının arkasından ona sırıttığını fark ederek şaşırdı O da sırıttı, derken ıkısı birden gülmeye başladılar Ama ikisi de yenilgiyi kabul etmiyordu ve mücadeleyi sürdürüyorlardı</p>

  <p class="block7">Erkeğin göğsü çıplaktı, kızın gömleği de o kadar ince ve ıslaktı ki neredeyse yokmuş gibiydi Çıplak bacaklarını hâlâ Nefer’inkilere dolamıştı Delikanlı kendini kurtarmak için bir eliyle o inatçı kavrayıştan kurtulmaya çalıştı Sağ eli istemeyerek büyük bir enerjiyle kıvranan sert ve yuvarlak kabaete değdi Nefer bütün vücuduna yayılan garip ve zevk veren bir his duydu ve kıza boyun eğdirme çabalarından vazgeçti Onu tutuyor olmaktan oldukça memnundu, bu yeni ve tuhaf duygunun tadını çıkarırken kızın ona karşı koymak için çırpınıp durmasına izin verdi</p>

  <p class="block7">Önemli bir şeyi keşfetmesi üzerine kız birden gütmeyi bıraktı Bedenlerinin alt yarısının arasında daha birkaç saniye önce orada var olmayan bir çıkıntı belirmişti O kadar lastiğimsi ve iriydi ki, onu daha önce fark etmemesine şaşıyordu Çıkıntıyı test etmek için kalçalarını ilen uzattı, ama bunu her yapışında çıkıntı daha da sertleşti ve irileşti Bu, tüm deneyimlerinin ötesinde bir şeydi ve yeni bir şey keşfetmenin heyecanıyla aynı hareketi tekrarladı</p>

  <p class="block7">Kız, onu üstünden atmak için erkeğin şiddetli çabalarına son verdiğini, sol kolunun da bedeninin üst yarısına dolanmış olduğunu ancak fark etmişti Erkeğin sağ eli kabaetini kavramıştı, kız yumruyu incelemek için tekrar kalçalarını ilen itince, erkek de onun bu hareketini taklit ederek onu karşıladı, sağ eliyle onu daha da yakınına çekti Çıkıntı kendine özgü hayatı olan küçük bir hayvanmış gibi kızı dürtmeyi sürdürüyordu</p>

  <p class="block7">Mintaka daha önce böyle bir duygu olabileceğini tahmin bile etmemişti O gizemli yaratık birden o ana kadar tahmin edemediği bir önem kazandı Bütün benliği son derece zevkli, hayal gibi bir sıcaklıkla dolmuştu Bilinçsiz olarak onu tutmak, bir kedi ya da köpek yavrusuymuş gibi onu yakalamak için elini uzattı Sonra, midesine bir yumruk yemiş gibi irkildi Köle kızların ona o şey ve erkeklerin onunla ne yaptıkları hakkında anlattıklarını anımsamıştı Bunu kaç kez ona ayrıntılarıyla tarif etmişlerdi Mintaka o güne kadar o betimlemeleri uy durma olarak nitelemişti, zira kendisinden küçük erkek kardeşlerinin bedenlerinin orasında taşıdıkları sallantılı çıkıntıya benzer şeyleri yoktu.</p>

  <p class="block7">Nümidyalı köle kız Saak'ın ona anlattığını özellikle iyi hatırlıyordu: "Öfkeli olduğu zaman o tek gözlü tanrıyı gördüğün zaman artık Hathor'a dua ederek vaktini kaybetmeyeceksin."</p>

  <p class="block7">Mintaka kendini Nefer'in kollarının arasından arkaya attı ve çamurda oturduğu yerden ona şaşkınlıkla baktı. Nefer de oturur duruma geçti ve onun bakışına yüzünde hülyalı bir ifadeyle karşılık verdi, ikisi de zorlu bir yarıştan çıkmış gibi soluk soluğaydılar.</p>

  <p class="block7">Seyircilerin, olmaması gereken bir şeyin olduğunu hissetmeleri üzerine bayırın tepesinden yansıyan bağırışlar ve gürültülü kahkahalar yavaş yavaş kesilmeye yüz tutmuştu. Sessizlik çok geçmeden huzur bozucu bir hal aldı. Taita her zamanki ustalığıyla vaziyeti kurtardı: "Majesteleri, yüzmenizi daha da uzatırsanız buradan geçecek bir timsaha güzel bir sabah kahvaltısı olabilirsiniz."</p>

  <p class="block7">Nefer ayağa fırladı ve çamurları püskürte püskürte Mintaka'nın oturduğu yere yürüdü. Onu en kırılgan Huri camından yapılmış gibi nazik bir hareketle ayağa kaldırdı.</p>

  <p class="block7">Hizmetçiler, üstünden çamur ve Nil suları akan, saçları da çamurlu bir çile gibi yüzüne ve omuzlarına dökülen prensesi kamışlarla gözlerden korunmuş temiz bir su birikintisi bulmak üzere götürdüler. Mintaka biraz sonra ortaya çıktığı zaman çamurla kilin son izlerinden arınmış bulunuyordu. Hizmetçiler yanlarında temiz giysilerde getirdiklerinden genç kız, ipek ve inci işlemeli temiz peştemalının içinde göz kamaştırıyordu. Kollarında altın bilezikler taşıyordu, boynunda da renkli camla turkuvazlardan yapılmış bir gerdanlık göze çarpıyordu. Saçları hâlâ nemli olmakla beraber, taranmış ve özenle örülmüştü.</p>

  <p class="block7">Nefer onu koşarak karşıladı ve dev bir ağacın altına götürdü. Bunun geniş</p>

  <p class="block7">dallarının gölgesinde zengin bir kahvaltı şöleni onları bekliyordu. Genç çift önce içine kapanık ve çekingen davrandı, ama doğal neşelen çok geçmeden kendini gösterdi ve etraflarındakilerin eğlencesiyle gevezeliklerine katıldılar. Yine de ağızlarından çıkan her kelimenin hedefi birbirleriydi.</p>

  <p class="block7">Mintaka bulmacaları seviyordu ve delikanlıya meydan okudu. Anahtar kelimeleri Hiksos dilinden seçerek Nefer'in işini zorlaştırmaya çalışıyordu.</p>

  <p class="block7">"Bir tek gözüm ve sivri bir burnum var. Kurbanıma saplanıyorum, Ama kan akıtmıyorum. Ben neyim?"</p>

  <p class="block7">"Bu kolay!" Nefer şen bir kahkaha attı. "Bir dikiş iğnesisin." Mintaka pes eder gibi ellerini kaldırdı.</p>

  <p class="block7">Köle kızlar, "Firavun haklı," diye bağırdılar. "Bir ceza istemeye hakkı var."</p>

  <p class="block7">Nefer, "Bir şarkı isterim!" diye talep etti. "Ama maymunlusu olmasın. Bugünlük o maymundan bıktık."</p>

  <p class="block7">Mintaka, "Sana 'Nil'in Şarkısı'nı söyleyeceğim," diye atıldı. Bunu bitirmesi üzerine Nefer bir tane daha istedi. "Ama bana yardım etmeniz koşuluyla majesteleri."</p>

  <p class="block7">Nefer’in güçlü bir tenor sesi vardı, ama yanlış bir ses çıkardığında Mintaka onun açığını kapatıyor, Nefer’in gerçekte olduğundan daha iyi şarkı söylüyor görünmesine yardım ediyordu.</p>

  <p class="block7">Nefer tabii ki bao tahtasıyla taşlarını da beraberinde getirmişti. Taita ona bu oyunu sevmesini öğretmiş, delikanlı da kısa zamanda oyunun ustası olmuştu. Şarkı söylemekten bıkınca Mintaka'yı oyun oynamaları için kandırdı.</p>

  <p class="block7">Nefer tahtayı yere koyup taşları dizerken kız, "Sabırlı olmak zorundasın. Ben oyunun acemisiyim," diye onu uyardı. Bao bir Mısır oyunuydu, Nefer de bu kez Mintaka'yı mat edeceğine güveniyordu.</p>

  <p class="block7">Kıza, "Üzülme. Ben sana öğretirim," dedi.</p>

  <p class="block7">Taita gülümsedi. Küçük kardeşine baktıkları sırada Mintaka'yla o Bubasti'deki sarayda birkaç saatlerini bao oynayarak geçirmişlerdi. On sekiz hareketten sonra Mintaka'nın kırmızı taşları batı kalesine hâkim olmuştu ve Nefer'in ortasını tehdit ediyordu.</p>

  <p class="block7">Genç kız, "Doğru oynadım mı?" diye tatlı tatlı sordu.</p>

  <p class="block7">Nehir kıyısından gelen bağırışlar Nefer'i daha fazla zor düşmekten kurtardı.</p>

  <p class="block7">Delikanlı başını kaldırınca Naip'in sancağını taşıyan bir geminin boğazdan hızla onlara doğru geldiğini gördü. "Ne kadar yazık. Tam oyun heyecanlanmaya başlarken," diyerek taşları alelacele toplamaya girişti.</p>

  <p class="block7">Mintaka, "Saklanamaz mıyız?" diye sordu, ama Nefer olmaz der gibi başını salladı. "Bizi gördüler bile." Sabahtan beri bu ziyareti bekliyordu. Naip er veya geç onun yaptığı kaçamağı haber alacak ve sorumluluğu altındaki kaçağın peşine Asmor'u takacaktı.</p>

  <p class="block7">Gemi oturdukları kıyıya yöneldi ve Asmor yere atladı. Piknikçilere doğru hızlı adımlarla yürüyerek, "Naip ortadan kaybolmanıza fena halde sinirlendi," dedi.</p>

  <p class="block7">"Hemen devlet işlerinin sizi beklediği tapınağa dönmenizi istiyor."</p>

  <p class="block7">"Ben de nezaketsizliğinize fena halde sinirlendim Lord Asmor." Nefer kırılan onurunu bir dereceye kadar onarmaya çalışıyordu. "Ben bu şekilde hitap görecek bir seyis ya da ev hizmetkârı değilim. Ayrıca Prenses Mintaka'ya da saygısız davrandınız." Ama öyle ya da böyle delikanlının, sınıfından kaçan serkeş bir öğrenci muamelesi gördüğünün şüphesi yoktu.</p>

  <p class="block7">Nefer buna rağmen durumu kurtarmaya çalışarak Mintaka'yı kendi kayığında kendisiyle birlikte yolculuk etmeye davet etti. Kızın hizmetçileri ise ikinci kayıkta onları izleyeceklerdi. Bu iki gencin baş başa konuşmaları için ilk fırsat olacağı için Taita teknenin puruvasında oturmayı seçti. Genç kızdan ne bekleyeceğini bilmeyen Nefer, Mintaka'nın, politik nezaket formüllerini bir kenara bırakıp karşıt taraflar arasındaki barış konferansının başarı ya da başarısızlık olasılıklarını tartışmaya koyulması üzerine pek şaşırdı. Mintaka politik sezişleri ve isabetli görüşleriyle onu etkilemekte gecikmedi. Genç kız, "Biz kadınların bu dünyayı yönetmesine izin verilseydi, bu aptal savaş olmazdı," diye durumu özetledi. Ama Nefer bu görüşü tartışmasız kabul edemezdi. Tapınağa kadarki yol boyunca çekişmeyi sürdürdüler. Yolculuk Nefer'in hoşuna gitmeyecek kadar kısa sürdü, rıhtıma çıkarlarken kızın elini tutarak, "Seni tekrar görmek isterim," dedi.</p>

  <p class="block7">Mintaka da elini çekmeden, "Ben de isterim," diye karşılık verdi.</p>

  <p class="block7">Nefer, "Yakında," diye ısrar etti.</p>

  <p class="block7">Yeterince kısa bir zaman sonra. Mintaka gülümseyerek elini yavaşça Nefer’in avucundan çekti. Tapınağa doğru yürürken kızın arkasından bakan Nefer içinde garip bir burukluk hissediyordu.</p>

  <p class="softbreak"> </p>
</body>
</html>
