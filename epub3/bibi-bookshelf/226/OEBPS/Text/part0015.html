<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Hilto'nun rehberliğindeki elli savaş</span> arabalık bir eskortla birlikte Teb'e dönüş yolculuğuna giriştiler. Kafile aldığı kesin emir uyarınca önce Boss vahasına doğru yola çıktı. Hızlı atlılar önden Teb'e yollanmıştı, Mısır Naibi Lord Naja da genç Firavun Nefer Seti'yi karşılamak üzere kentten vahaya gelmişti!</p>

  <p class="block7">El değmemiş bölgelerde aylarca dolaşmaktan toz içinde kalan ve yıpranan araba kafilesi besinci günde vahaya girdi. Palmiyelerin gölgesine ulaştıklarında Fat Muhafızlarından bütün bir alay onları karşılamak için resmi geçit oluşturdular.</p>

  <p class="block7">Askerler silahlarını kınlarına sokmuşlardı, hükümdarlarına marş okurken ellerinde taşıdıkları palmiye yapraklarını sallıyorlardı.</p>

  <p class="softbreak"> </p>

  <p class="block9">"Seti, güçlü boğa.</p>

  <p class="block9">Gerçeğin dostu.</p>

  <p class="block9">İki hanımın, Nekhbet'le Wadjet'in erkeği.</p>

  <p class="block9">Ateşli yılan, gücü sonsuz.</p>

  <p class="block9">Altın Horus, kalplere hayat veren.</p>

  <p class="block9">Ayak otuyla arının efendisi.</p>

  <p class="block9">Güneş tanrısı Ra'nın oğlu Seti, sonsuzluğa kadar yaşar</p>

  <p class="block9">Ölümsüzlüğün efendisi. "</p>

  <p class="softbreak"> </p>

  <p class="block7">Nefer öndeki arabanın tabanında Hilto'yla Taita'nın arasında duruyordu. Giysileri tozlu ve lime limeydi, gür lüleleri de tozdan keçeleşmişti. Güneş yüzüyle kollarını yakarak olgun bademlerin rengine boyamıştı. Hilto arabayı askerlerin oluşturduğu uzun yol boyunca sürdü. Nefer tanıdığı adamlara gülümsedi, onlar da içten yaşa diye bağırarak onu selamladılar. Babasını sevmişlerdi, şimdi de onu seviyorlardı.</p>

  <p class="block7">Vahanın ortasında kuyunun yanına çok renkli çadırlar kurulmuştu. Saray erkânı, soylular ve rahiplerle çevrili olan Lord Naja hükümdar çadırının önünde Firavun'u karşılamak üzere bekliyordu. Naip'liğin bütün gücüyle zarafetinin simgesiydi. Üstü altın ve değerli taşlarla ışıl ısıldı, süründüğü tatlı kokulu merhemler ve losyonlardan mis gibi kokuyordu.</p>

  <p class="block7">Tamose hükümdar sülalesinin prensesleri Heseret veMerykara iki yanında duruyorlardı. Yüzleri yapılan makyajdan inci gibi beyaz, gözleri de rastıktan iri ve simsiyahtı. Çıplak göğüslerinin meme başları bile boyanarak olgun birer kiraza benzetilmişti. At kılından perukları güzel başlarına göre fazla büyüktü, etekleri de incilerle altın ipliklerinden o kadar ağırlaşmıştı ki kızcağızlar oyuncak bebekler gibi kaskatı duruyorlardı.</p>

  <p class="block7">Hilto arabayı önünde durdurunca Lord Naja yaklaşıp pislik içindeki çocuğu kaldırıp aşağı indirdi. Nefer Cebel Nagara'dan ayrıldığından beri yıkanmak fırsatını bulamadığından teke gibi kokuyordu.</p>

  <p class="block7">"Naip'in olarak seni selamlıyorum, Firavun. Senin uşağın ve sadık dostunum. Bin yıl yaşayasın sen." Lord Naja, herkesin duyması için bu kelimeleri özenle heceledi.</p>

  <p class="block7">Daha sonra Nefer'i elinden tutarak Afrika anakarasının içerlerinden getirilen değerli siyah tahtalardan yontulmuş fildişi ve sedef kakmalı meclis kürsüsüne götürdü.</p>

  <p class="block7">Çocuğu buraya çıkardı, sonra dizlerinin üstüne çökerek en küçük bir tiksinti göstermeden Nefer’in sıyrıklar içindeki kirli ayaklarını öptü. Çocuğun ayak tırnakları da kırılmış ve pislikten kapkara olmuştu.</p>

  <p class="block7">Ardından ayağa kalktı ve Nefer'i de ayağa kaldırdı, yırtık eteğini çekip çıkardı ve baldırındaki Firavun dövmesini gözler önüne serdi. Bunu oradakilerin hepsinin görmesi için çocuğu ağır ağır dörtbiryana çevirdi.</p>

  <p class="block7">"Sana selam, tanrı ve tanrıların oğlu Firavun Seti. Alametine bak. Dünyanın bütün ulusları, sizler de bu alamete bakın ve hükümdarın gücü karşısında titreyin, Firavun'un gücünün karşısında eğilin."</p>

  <p class="block7">Kürsünün etrafında toplanmış olan askerlerle saray erkânı arasından yaşa bağırışları yükseldi. "Selam, Firavun! Gücü ve görkemiyle sonsuza dek yaşasın."</p>

  <p class="block7">Naja bundan sonra prensesleri öne çıkardı, onlar da ağabeylerinin önünde eğilerek ona bağlılık yemini ettiler. Sesleri hemen hemen duyulamayacak kadar hafifken Merykara kendini daha fazla tutamayarak değerli taşlarla bezeli eteklerini havalandıran bir hareketle kürsünün üstüne sıçradı. Kardeşinin üstüne atılarak,</p>

  <p class="block7">"Nefer, seni o kadar özledim ki," diye cıyakladı. "Öldüğünü san mistim." Nefer beceriksiz bir hareketle kız kardeşine sarıldı, ama küçük kız geri çekilerek, "O kadar pis kokuyorsun ki," diye fısıldadı ve kıkırdamaya başladı.</p>

  <p class="block7">Lord Naja sarayın dadılarından birine çocuğu götürmesini işaret etti ve sonra da Mısır'ın güçlü lordları başlarında konsey üyeleri olduğu halde Firavun'a bağlılık yemini etmek için birer birer yaklaştılar. Bu arada rahatsızlık verici bir an oldu. Topluluğu gözden geçirdikten sonra Firavun, herkes tarafından duyulabilen bir sesle, "Kratas Amcam nerede?" diye sordu. "Beni karşılamak için mutlaka burada olması gerekirdi."</p>

  <p class="block7">Talla hükümdarı sakinleştirmek için bir şeyler mırıldandı. "Lord Kratas ne yazık ki gelemedi. Bunun nedeni daha sonra majestelerine açıklanacak." Çelimsiz ve İhtiyar Talla şimdi devlet konseyinin başkanıydı. Naja'nın kuklası olmuştu.</p>

  <p class="block7">Lord Naja'nın ellerini çırpması üzerine tören sona erdi. "Firavun uzun bir yoldan geldi. Alayı şehre götürmek için önce dinlenmesi gerekiyor."</p>

  <p class="block7">Böyle diyerek bir sahip edasıyla Nefer'i elinden tuttu ve geniş koridorlarıyla salonları bütün muhafız alayını barındıracak kadar büyük olan hükümdar çadırına götürdü. Esvapçıbaşı, parfümcülerle kuaförler, krallık ziynetlerinin bakıcısı, uşaklar, manikürcüler, masörler ve tellaklık yapan kadınlar onu orada beklemekteydiler.</p>

  <p class="block7">Taita, onu koruyabilmek için çocuğun başında beklemeye karar vermişti. Belli etmeden maiyetine katılmaya çalıştı, fakat uzun boyuyla gür gümüşi saçlarıyla hemen dikkati çekiyordu, ayrıca, ününden dolayı da ülkenin neresinde olursa olsun göze çarpmaması olanaksızdı. Anında bir güvenlik görevlisi karşısına çıktı. "Sana selamlar olsun, Lord Taita. Tanrılar her zaman yüzüne gülsünler." Firavun Tamose her ne kadar hadımı azat ettiği gün onu soyluluk mertebesine yükseltmiş idiyse de, Taita unvanıyla çağırılmayı hâlâ yadırgıyordu.</p>

  <p class="block7">"Mısır Naibi seni çağırttı," dedi. Büyücü'nün kirli giysileriyle tozlanmış eski çarıklarına baktıktan sonra ekledi. "Ancak bu kılıkta karşısına çıkmasan iyi olur. Lord Naja pis kokulardan ve yıkanmamış giysilerden nefret eder."</p>

  <p class="softbreak"> </p>
</body>
</html>
