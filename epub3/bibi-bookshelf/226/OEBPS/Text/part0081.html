<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Ertesi gün Nefer, Krus'u Dov'la</span> tanıştırdı. Atlar ihtiyatlı bir tavırla birbirlerinin etrafında döndüler, birbirlerinin ağzını kokladılar ve yine daire çizdiler. Krus burnunu Dov'un kuyruğunun altına sokunca kısrak hakaret görmüş gibi her iki arka ayağıyla aygırı tekmeledi, sonra Krus peşinde olduğu halde cilveli bir tavırla koşarak uzaklaştı.</p>

  <p class="block7">Nefer günün kalan kısmında birlikte otlamalarına izin verdi, ertesi sabah ise onlara arabayı gösterdi. Bu görkemli saltanat arabası değil, daha eski ve kullanılmış bir araçtı. Delikanlı onlara, birçok atın böğürlerinin dokunuşuyla cilalanmış olan araba okunu koklattı. Atlar bu sıradan cisme duydukları ilgiyi kaybedince Meren, Krus'u alıp götürürken Dov'un bundan sonraki aşamaya ayak uydurmasına sıra geldi.</p>

  <p class="block7">Nefer kısrağı bir yandan sevip okşarken koşum takımını dikkatle omuzlarının üstüne koydu ve kayışları bağladı. Döv mutsuz şekilde kıpırdadıysa da efendisinin bu alışılagelmedik yükleri üstüne koymasına katlandı. Nefer hayvanın sırtına atladı ve ona çayırda iki tur attırdı. Geri döndüklerinde Meren oku hazırlamış bulunuyordu.</p>

  <p class="block7">Ancak bir ucunda halka bulunmakla beraber, arabaya bağlı değildi. Nefer koşum takımını buna iliştirince Döv yanında asılı ağırlığı hissederek sinirli bir tavırla gözlerini yuvarladı. Başını çevirip oku inceledi, merakını böylece tatmin etmesinden sonra Nefer onu ileriye doğru yürüttü.</p>

  <p class="block7">Okun onu izlemesi üzerine Döv homurdandı ve huysuzlandı, fakat Nefer onu sakinleştirdi. Çayırı birkaç kere turlamalarından sonra artık yana kaymıyordu. Şimdi en önemli adıma sıra gelmişti. Nefer, Hilto'nun sakin yaşlı kısrağını ödünç alarak sağdaki koşumlara bağlamıştı. Hayvan sakın sakin duruyordu. Nefer, Dov'u sola bağladı. Yaşlı kısrağın sakin duruşu Dov'a güven vermişti, huysuzlanmadı. Nefer hayvanların yem torbalarını taktı ve birer porsiyon darı ezmesiyle onları besledi. Döv şimdi rahatlamış ve hoşnut görünüyordu.</p>

  <p class="block7">Arkasında arabanın ağırlığını hissedince tekmeler atıp kendine zarar vermemesi için delikanlı kısrağın arka bacaklarını keten sargılarıyla destekledi.</p>

  <p class="block7">Ama boş yere tasalanmıştı. Dov'u tutup ileriye doğru yürüttü, Döv da yaşlı kısrağın yanında rahat rahat ilerledi. Nefer omzuna dokununca genç kısrak ağırlıktan payına düşeni kıdemli bir at gibi üstlendi. Nefer koşmaya başlayınca Döv da yanında hızlı hızlı yürüdü. Derken delikanlı sahanlığa zıpladı ve dizginleri eline aldı. Kısrak çiftine her biri bir öncekinden daha sert dönüşler yaptırdı, Döv ise daha önce dizgin gibi bir şey bilmediği halde sağdaki ortağını tereddütsüz taklit etti. O ilk günün sonunda komutları anlıyor ve yaşlı kısrağın ona yol göstermesini bekleyecek yerde o komutlara hemen yanıt veriyordu Nefer beş gün daha iki kısrağı birlikte koşturdu, Döv da çabuk öğrendi.</p>

  <p class="block7">Şimdi Krus'a da aynı programı uygulamaya sıra gelmişti. Okun çekimini hisseder etmez paniğe kapılmaya son vermesi üç gün sürdü. Nefer neredeyse Krus'dan vazgeçiyordu, ama Taita onu azimle devam ettirdi. "Ona şimdi sabrını bahşedersen ilerde seni bin kere ödüllendirecektir," diye önerdi. "Bu at hem zeki, hem de yürekli.</p>

  <p class="block7">Onun yerine koyacak başka bir atı asla bulamazsın."</p>

  <p class="block7">Krus çok geçmeden arkasından kayan ve her hareketini takip eden sırığa alıştı.</p>

  <p class="block7">Nefer de en sonunda onu Dov'un yanında arabaya koşmayı başardı. Döv başını çevirdi ve huysuz bir çocuğu olan bir anne gibi aygırın ensesine burnunu sürttü. Krus sakinleşti ve darısını yedi. Nefer onları ileriye sürünce yana dönüp tabanları yağlamaya çalışınca delikanlı onun böğrüne esaslı bir şaplak indirdi. Bunun üzerine doğrulup Dov'la hizaya girdiyse de yine mızıkçılık peşindeydi, ikinci şaplağı da yedikten sonra aklı başına geldi ve payına düşeni yapmaya başladı. Bu duygu hoşuna gitmiş olmalı ki çok geçmeden arabayı istekli olarak çekiyordu. Şimdi de tek güçlük onu durdurmaktı.</p>

  <p class="block7">Araba geçerken Meren çayırın kapısını açtı ve arabanın sahanlığına atladı.</p>

  <p class="block7">Kervanların yoluna saptılar ve kızıl toz bulutları kaldırarak tepelerin yolunu tuttular.</p>

  <p class="block7">Bundan sonraki aylarda da her gün aynı yola saptılar. Her akşam Gallala'ya döndükleri vakit atlar tıpkı iki kafalı ve sekiz bacaklı tek bir hayvan gibi daha hızlı ve daha düzgün olarak koşuyorlardı. Sahanlıktaki güneşten abanoz rengini almış iki genç savaşçı da daha sert ve sağlamdılar.</p>

  <p class="block7">Mintaka dul olmanın nasıl bir his olduğunu anlamaya başlıyordu.</p>

  <p class="block7">Gallala şehrinin surları içinde yalnızca beş tane Kızıl Yol savaşçısı vardı Hilto, Şabako, Sokko, Timus ve Toran. Birçokları da denemişler, fakat sonuçta saç örgülerini kaybetmişlerdi.</p>

  <p class="block7">Hilto'yla Şabako Kızıl Yol'un üçüncü ve en üst derecedeki uzmanlarıydılar ve isimsiz tanrıya, Sümer savaş tanrısına, Göklerin Boğası'na tapıyorlardı. Yalnızca uzmanlar gerçek adını biliyorlardı, başka herkesten Kızıl Tanrı adının arkasında gizleniyordu. Ona adanmış hiçbir tapınak ya da başkaca kutsal yer yoktu. Ona bağlı olanlardan ikisi ya da daha fazlası, insanların savaşta öldükleri bir yerde adını andıkları zaman geliyordu, işte Gallala da böyle bir yerdi, Lord Tanus Mısır'ın düşmanlarını burada yenmiş ve kesilmiş kafalarını kent meydanına yığmıştı.</p>

  <p class="block7">Gizli katakomplar merkez meydanının altındaki kireçtaşını delik deşik etmişler, orasını isimsiz olan için en uygun bir tapınak yapmışlardı.</p>

  <p class="block7">Gece yarısı kentin kalan kısmı yukarıda uyurken Hilto birinci sınıf bir beyaz öküzü katakombların ağzı olan dar tünelden geçirmiş ve ana dehlizin karanlık köşelerinde yapılmış taş mihrabın üstünde kurban etmişti. Kan titrek meşale ışığında fışkırmış ve taş zeminin üstünde gölcükler oluşturmuştu. Ardından beş savaşçı kılıçlarını kana batırmışlar, gizli tanrı tarafından kutsanmak için dua etmişler ve akılca seçim yapmak için yardımını niyaz etmişlerdi. Bunun arkasından Firavun Meter Seti'yle arkadaşının tabi tutulacakları sınav üzerinde düşünmüşlerdi.</p>

  <p class="block7">Hilto, "Firavun'a hiçbir ayrıcalık tanınmamalı. Başka herhangi bir aday gibi acımasızca sınanmalı," dedi.</p>

  <p class="block7">Şabako da aynı fikirdeydi. "Başka türlüsü güçlü savaşçıyı gücendirmek olur." Bu seçme topluluk içinde dahi tanrının gerçek adını kullanmaktan sakınıyordu. "Öylesi Nefer Seti'den önce Kızıl Yolu aşan savaşçıların onurunu lekeler," dedi.</p>

  <p class="block7">Toplantı gece uzun süre devam etti. Pelerinlerine sarınmış olan iki aday katakomblara inen tünelin ağzında bekliyorlardı. Az konuşuyorlardı, altlarındaki karanlık mahzende bulunan beş savaşçının, hayatlarının yönünü tayin edeceğinin bilincinde olduklarından konuşmak içlerinden gelmiyordu. Şabako onları konseyin huzuruna çağırmaya geldiği sırada doğan günün aydınlığı, sabah yıldızının topluiğne başı kadar küçük ışığını doğu ufkundan henüz silmemişti.</p>

  <p class="block7">Taş kaplı tünelde savaşçıyı izlediler. Şabako'nun elinde tuttuğu meşalenin ışığı, beş yüz yıldan uzun bir zaman önce ölen erkek ve kadınların boyalı mumya sandukalarının dizili bulunduğu nişleri aydınlatıyordu. Hava kuru ve serindi.</p>

  <p class="block7">Toprak ve mantar, çürüyen bir şeyler ve eskilik kokuyordu. Ayak sesleri tüyler ürpertici yankılar yapıyordu, havada hafif fısıltılar vardı, belki ölülerin sesleri ya da yarasa kanatlarının hışırtısıydı bu.</p>

  <p class="block7">Derken taze kan kokusu burunlarına doldu. Kurban edilmiş öküzün yanından geçerlerken kanların içine girip çıkan ayakları şapır şupur sesler çıkarıyordu.</p>

  <p class="block7">Savaşçıların onları bekledikleri yankılı mağaranın duvarlarında meşaleler yanıyordu.</p>

  <p class="block7">Hilto, "Gizemlere yaklaşanlar kim?" diye sesini duyurdu, ama yüzü pelerininin katlarının içinde gizliydi.</p>

  <p class="block7">"Ben Nefer Seti'yim."</p>

  <p class="block7">"Ben de Meren Cambyses'im."</p>

  <p class="block7">"Kızıl Yol'u denemek istiyor musunuz?"</p>

  <p class="block7">"istiyoruz."</p>

  <p class="block7">"ikiniz de bedence ve kafaca tam erkekler misiniz?"</p>

  <p class="block7">"Öyleyiz."</p>

  <p class="block7">"Adıl bir çarpışmada ilk adamınızı öldürdünüz mü?"</p>

  <p class="block7">"Öldürdük."</p>

  <p class="block7">"Sana kefil olan bir savaşçı var mı, Nefer Seti?"</p>

  <p class="block7">Şabako onun yerine konuştu. "Onun kefili benim."</p>

  <p class="block7">"Sana da kefil olan bir savaşçı var mı, Meren Cambyses?"</p>

  <p class="block7">Sokko, "Kefili benim," diye yanıt verdi.</p>

  <p class="block7">Sorular tamamlandıktan sonra Nefer'le Meren tarikatın ilk mertebesine kabul edildiler. "Öküzün kanı ve gücünün ateşi adına tanrı tarafından aday olarak kabul edildiniz, ikinci ve üçüncü mertebedeki kutsal savaşçılarla toplantı halinde oturmaya, Kızıl Tanrı'ya ibadet etmeye, hatta gizli adını öğrenmeye henüz yetkili değilsiniz.</p>

  <p class="block7">Sadece tanrının önünüzde açtığı yolda kendinizi denemeye hakkınız var. Bunun ölüm anlamına gelebileceğini bilseniz bile, sınanmayı kabul ediyor musunuz?"</p>

  <p class="block7">"Kabul ediyoruz."</p>

  <p class="block7">Kutsal savaşçıların her biri bundan sonra sırayla söz alarak sınavları ve adayların bağlı kalmak zorunda oldukları kuralları açıkladılar. Beş aşama kargı, güreş, yay, araba ve kılıç olarak belirlendi, iki aday morallerinin bozulmaya başladığını hissediyorlardı.</p>

  <p class="block7">Sonunda Hilto yeniden konuştu. "Tanrının neleri takdir ettiğini duydunuz. Bu yolda kendinizi denemeye kararlı mısınız?"</p>

  <p class="block7">"Kararlıyız." Delikanlıların sesi doğal olamayacak derecede yüksek çıkmıştı ve nelerle karşılaşacaklarını artık bildikleri için yapay bir meydan okumayla titriyordu.</p>

  <p class="block7">Hilto, "Öyleyse bu noktadan sonra artık geriye dönüş yok," dedi.</p>

  <p class="softbreak"> </p>
</body>
</html>
