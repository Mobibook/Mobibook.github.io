<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Taita onlara katılmak üzere</span> geri dönmüştü. Üç erkek yaralı bir aslanın izini sürer gibi kumda Trok'un ayak izlerini izlerken o Mintaka'nın yanında kaldı. Yarın dibi boyunca ilerleyerek Trok'un Hamsin'in hiddetinden korunduğu çatlağa vardılar. Nefer karışmış kumları inceledi ve işaretleri yorumladı, "iki kişiymişler," dedi. "Bizim gibi onlar da fırtına sırasında kumların altında kalmışlar. Kumları kazıyarak dışarı çıkmışlar. Bir tanesi burada beklemiş." Delikanlı kayaya yapışmış olan bir yün ipliğini çekip alarak ışığa tuttu. "Siyah." Mısırlıların ender olarak kullandıkları bir renkti siyah.</p>

  <p class="block7">"Mutlaka Medialı'dır."</p>

  <p class="block7">Hilto onayladı, "İştar fırtınadan sağ olarak kurtulmalarını sağlayacak güce sahiptir.</p>

  <p class="block7">Trok'u bu sayede kurtardığı muhakkak. Tıpkı Taita'nın bizi kurtardığı gibi."</p>

  <p class="block7">"Burası." Nefer kalkıp işareti gösterdi. "Trok su torbasını taşıyarak Medialı'yı bulmaya geldi. Sonra bu taraftan gittiler."</p>

  <p class="block7">Ayak izlerini çölde kısa bir süre izlediler. "Batıya Avaris'le Nil'e doğru gitmişler.</p>

  <p class="block7">Oraya ulaşabilirler mi acaba?"</p>

  <p class="block7">"Ben onlara yetişirsem asla ulaşamazlar." Nefer böyle diyerek harbeyi avucunda tartıyordu.</p>

  <p class="block7">"Majesteleri," Hilto saygılı, fakat kararlıydı. "Su torbası onlarda, üstelik çoktan yola çıkmışlar. Şimdiye kadar bizden hayli uzaklaşmışlardır. Yanımızda su olmadan onları asla izleyemeyiz."</p>

  <p class="block7">Nefer durakladı. Hilto'nun sözlerindeki mantığı kavramakla beraber, Trok' un kaçmasına göz yummak fena halde gücüne gidiyordu. Mintaka'nın ona söylediklerinden anlaşıldığına göre, Trok yaralıydı ve pek tehlikeli bir hasım sayılmazdı.</p>

  <p class="block7">Hem de Nefer'in hâlâ güçsüz olmasına rağmen.</p>

  <p class="block7">Sonunda dönüp en yakındaki kum tepesinin doruğuna tırmandı. Elini siper ederek rüzgârın süpürdüğü temiz kumların üstündeki izleri gözleriyle takip etti. Neden sonra yarım fersahtan uzakta minik iki siluetin hiç durmadan batıya doğru ilerlediğini gördü.</p>

  <p class="block7">Isının yol açtığı hava titreşimlerinin arasında kaybolana kadar onları öfkeyle bakışıyla izledi.</p>

  <p class="block7">"Başka bir fırsat daha bulacağım," diye fısıldadı. "Peşini bırakmayacağım.</p>

  <p class="block7">Horus'un yüz adı üzerine yemin ediyorum buna."</p>

  <p class="softbreak"> </p>
</body>
</html>
