<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Kızıl Yol'un koşulmasından önceki</span> yedi gün boyunca beş savaşçı avcıları seçmek üzere sınavlar düzenlediler. Bu onura talip olanlar az değildi. Bir kralın saç örgüsünü koparan herhangi bir kişi ölmezliğe kavuşmayı ümit edebilirdi. Hilto o kişinin becerisini anmak için yeğlediği tanrı veya tanrıçanın tapınağında en az iki, iki buçuk metre boyunda oymalı bir taş anıt dikileceğini vaat etti. Ayrıca, anayurda dönüşte güzel bir malikâne satın almasına yeterli bin tael'lik altın verilecekti ona. Yenmeyi başardığı adayın bütün silahları ve donanımı da şüphesiz ganimet olarak onun olacaktı.</p>

  <p class="block7">Beş savaşçı bir çıkarma süreci yoluyla son seçimlerini yaptılar ve bunu forum'un ortasındaki taş platformdan ilan ettiler. "Ellerindeki adamlardan en iyi ve en deneyimli on tanesini seçtiler ve onlara arabalarla atlardan istediklerini seçme hakkını tanıdılar.</p>

  <p class="block7">Sizler için hem arkadan, hem önden büyük bir tehlike söz konusu." Taita genç çifti bu sözlerle uyardıktan sonra listeyi bir kez daha gözden geçirdi. " Şu adamı, Daimios'u ele al. Savaş arabaları müfrezelerinin kaptanı. At takımlarından en üstün performansı elde etmeyi biliyor."</p>

  <p class="block7">Nefer, "Her şey başlangıca bağlı," dedi.</p>

  <p class="block7">"Bu da yalnız Kızıl Tanrı'nın vereceği karara bağlı."</p>

  <p class="block7">Mintaka sınavdan önceki yedi gece boyunca Nefer'i yatağına almadı. Krus' un uzun yelesini birlikte örerlerken, "Aşkım kararını zayıflatır ve kuvvetini tüketir. Ama ben seni, senin beni özlemenden yüz kat fazla özleyeceğim," dedi.</p>

  <p class="block7">Horus dolunayından bir gün önce Taita hepsinin dinlenmelerini emretti. Dov'la Krus kaynağın altındaki çayırda birlikte sakin sakin otluyorlardı. Merykara incirlerle portakallar ve darı çörekleriyle bir sepet hazırladı, Meren'le birlikte kaynağın başında oturup yeşil çimlerin üstündeki atları seyretmeye koyuldular. Basit yemekle karınlarını doyurmalarından sonra Merykara delikanlının arkasına geçti ve sırtının yarı yerine kadar inen gür saçlarını kalın bir örgüye dönüştürdü. "Saçların o kadar gür ve parlak ki," diye mırıldandı ve yüzünü sevgilisinin saçlarının içine gömdü. "O kadar güzel kokuyor ki. Örgünü kimsenin almasına izin verme, onu mutlaka bana getir."</p>

  <p class="block7">"Getirirsem beni nasıl ödüllendireceksin?" Delikanlı başını çevirerek kıza gülümsedi.</p>

  <p class="block7">"Sana aklından hayalinden bile geçirmediğin bir ödül vereceğim." Merykara bunu söylerken al al olmuştu.</p>

  <p class="block7">Meren, "Bunu düşlerimde görmüştüm," diye mırıldandı. "Hayatımın her gecesinde bunu düşlüyorum."</p>

  <p class="softbreak"> </p>
</body>
</html>
