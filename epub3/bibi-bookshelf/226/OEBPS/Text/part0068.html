<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Bundan sonraki aylarda adamların</span> hepsi, akarsuyu yamaçtan aşağı indirip eski kuyuların içine akıtacak bir kanalın kazılmasıyla meşguldüler. Bunlar koloni için birer sarnıç oldular. Ağızlarına kadar dolmalarından sonra Taita vadinin aşağı bölümünde şimdi bir taş çölü durumunda olan eski tarlaları inceledi. Bununla birlikte, eski sulama kanallarının hatları hâlâ görülebiliyordu. Yörenin eski yerlileri tarafından özenle hesaplanarak açılmışlardı. Çevrelerini temizleyip taşan suları içlerine akıtmak fazla bir çaba gerektirmedi.</p>

  <p class="block7">Çölün toprağı bereketliydi, bereketi sellerle birlikte akıp gitmemişti. Sürekli güneş ışığıyla bol suyun mucizevi bir etkisi oldu. Askerler Mısır'dan kaçırdıkları darı tohumlarını buraya ektiler. Bütün Mısırlılar doğalarıyla gelenekleri bakımından çiftçi ve bahçıvandılar, bu topraklarla ürünler için yeteneklerini bol bol kullandılar. Aradan birkaç ay geçmeden ilk dhurra ürünlerini aldılar. Sonra hayvanlarının otlaması için otlak çimleri ektiler, bunlar ise gereksinimlerinin çok fazlasını sağladı. Kadınlar hayvan yeminin kesilmesi, kurutulması ve istiflenmesi işine katıldılar. Bir yıl kadar bir süre içinde bir süvari ordusuna yetecek kadar saman sahibi olmuşlardı, oysa o kadar çok atları henüz yoktu.</p>

  <p class="block7">Kente hemen her gün kaçaklar geliyordu. Sahte Firavunların zulmünden kurtulmak için çölü aşmayı göze almışlardı. Tek tek ya da küçük kafileler halinde yorgunluk ve susuzlukla açlıktan ölmek üzere geliyorlardı. Tepelere yerleştirilmiş nöbetçiler onları çeviriyor ve Hilto'ya yolluyordu. Hilto da onlara Firavun Nefer Seti'ye bağlılık yemini ettirdikten sonra yiyecek veriyor ve yetenekleri doğrultusunda eğitim alaylarına yolluyor ya da tarlalarda çalışmak veya eski kentin harap binalarını onarmakla görevlendiriyordu. Kendilerine katılanlar yalnız bu kimsesizler değildi. Sahte Firavunların ordusundan kaçanların oluşturduğu bir kafile, ellerinde harbeleri olduğu halde gösterişli bir yürüyüş düzeniyle çıkageldi. Kent duvarları görünür görünmez bu kaçaklar Firavun</p>

  <p class="block7">Nefer Seti'yi göklere çıkarmaya girişmişlerdi. Derken Ankh Alayı'nın üstün askerleri tarafından sürülen ve Timus adındaki bir albayın kumandasındaki yirmi savaş</p>

  <p class="block7">arabasından oluşan bir bölük gelerek Firavun Nefer Seti'nin tebalığına soyundu.</p>

  <p class="block7">Timus çok da önemli bir haber getirmişti: Naja'yla Trok, Babil ve Asur Kralı Sargon'a karşı ortak bir saldırıya geçmeye en sonunda hazırdı.</p>

  <p class="block7">İki Firavun son birkaç ay süresince üç bin arabadan ibaret sefer kuvvetlerini Avaris'te toplamaktaydılar. Şimdi de Mısır'ı Doğu'daki ülkelerle birleştiren Büyük Acı Göl'ün kuzeyindeki kara köprüsünü aşmak için hazırlıklarını hemen hemen tamamlamışlardı. Sınır boyundaki Babil ileri karakollarını içeriye sürmek için önce bir müfreze yollamışlar, yol bir kere açıldıktan sonra da yük arabalarıyla on binlerce su küpü yola çıkarmışlar ve bunları kuru topraklarda stratejik konumdaki noktalara yerleştirmişlerdi. Daha ilerdeki bölgeler zaten sulak ve bereketliydi.</p>

  <p class="block7">Kara köprüsünü dolunayda geçmeyi, böylece ayın aydınlığından ve gecelerin serinliğinden yararlanarak İsmailiye'yi arkalarında bırakmayı ve Hatimiye Geçidi'ni aşarak Beerşeba'ya varmayı, bu arada yol üstündeki vasal valilerin kuvvetlerini de kendilerine katmayı planlıyorlardı.</p>

  <p class="block7">Nefer'le Taita, Gallala'nın savunmalarını sahte Firavunların olası bir saldırısına karşı takviye etmişlerdi. Eski kentteki varlıklarının şimdiye kadar iki krallıkta herkesçe duyulmuş olacağını biliyorlardı. Naja'yla Trok'un Mezopotamya macerasına atılmadan önce kendilerine karşı harekete geçeceğini düşünmüşler, dolayısıyla bu ertelemeye şaşırmışlardı.</p>

  <p class="block7">Nefer sevinmişti. "Sınırlarına o kadar yakın bir konumdaki varlığımızın oluşturduğu tehdidi ciddiye almadılar. Zayıf olduğumuz şu sırada bize saldır salardı kaçmaktan başka seçeneğimiz olmazdı."</p>

  <p class="block7">Taita doğruladı. "Belki de bu olasılığı hesaba kattılar. Belki de Mezopotamya'yı fethedip doğudan umabileceğimiz bir desteği baltalamayı amaçlıyorlar. Ama bence hesapları yanlış, zira en az bir yıl süresince kuvvetlenmek için bize fırsat tanımış</p>

  <p class="block7">olacaklar."</p>

  <p class="block7">Nefer düşünceliydi. "Bunun bir aldatmaca olmadığına emin olabilir miyiz? Doğu seferleri sakın bir hile olmasın? Belki de bizi uyuttuktan sonra gerçek saldırılarının hedefi biz olacağız."</p>

  <p class="block7">"Bu olasılık da var tabii. Trok boğanın teki, ama özellikle Naja kurnaz ve hilekâr.</p>

  <p class="block7">Böyle bir blöfü deneyebilir."</p>

  <p class="block7">Nefer sonunda kararını verdi. "O keşif kuvvetlerini gözlem altında tutmalıyız. Ben de bir keşif kafilesini İsmailiye'den geçen yolu gözlemek ve oradan geçtiklerine emin olmak için kuzeye götüreceğim."</p>

  <p class="block7">Taita, "Ben de seninle geleceğim," diye bildirdi.</p>

  <p class="block7">Nefer, "Hayır, Büyücü," dedi. "Sen burada daha çok işe yararsın. Savunmalarımızı tetikte tutmak ve Naja üç bin savaş arabasıyla üzerimize geldiği takdirde halkın anında kaçmaya hazır olması için burada sana ihtiyaç var. Ayrıca, senden başka bir hizmet de isteyeceğim..." Delikanlı durakladı. "Mintaka'yla ilgilenmelisin. Buradaki kadınların arkadaşlığından sıkılıp delice bir işe kalkışmasından korkarım."</p>

  <p class="block7">Taita gülümsedi. "Prensesin düşünmeden hareket etmesi her zaman için bir olasılık. Ama ilk görevimin sen olduğunu çok iyi biliyorum. Onun için de seninle geleceğim." Nefer’in uzun uzadıya tartışmasına rağmen, Taita kararından dönmedi.</p>

  <p class="block7">Sonuçta da İhtiyar adamın her zamanki gibi yanında olacağını bilmek Nefer’in içini gizliden gizliye rahat ettirdi.</p>

  <p class="block7">Yeni yeni kafilelerin davalarına katılmasıyla bile yalnızca savaşa hazır otuz iki arabaları, bunları çekmek için de yüzden az atları olmuştu.</p>

  <p class="block7">Arabaların yarısını Gallala'nın savunması için Şabako'ya bıraktılar. Sonra Hilto'yla Meren'i yanlarına alarak on altı savaş arabasının eşliğinde Büyük Acı Göl'ün doğu kıyısını izlemek ve İsmailiye'nin kuzeyindeki anayolu kesmek üzere yola çıktılar.</p>

  <p class="block7">Geceler karanlık, fakat serin olduğu için çabuk ilerlediler ve bilinmeyen topraklardaki yolculuklarını ay ikinci çeyreğine girmeden tamamladılar.</p>

  <p class="softbreak"> </p>
</body>
</html>
