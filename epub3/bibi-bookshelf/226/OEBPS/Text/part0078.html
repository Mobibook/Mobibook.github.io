<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Horus'un rahipleri arasındaki astrologlar</span> Büyücü'nün de yardımıyla takvimlere danıştılar ve Kızıl Yol sınavı için tanrının yeni ayının ilk gününü uygun buldular. Taita, Nefer'in bu durumda hazırlanmak için az vakti olacağını belirtti. Bu yüzden bütün öbür görevlerinden çekilerek devlet işlerinin yönetimini dahi Taita'yla konseye bıraktı, kendisi ise ondan beklenecek ilk işe tüm dikkatini verdi. Bir aday sınanmak için önce onu Kızıl Yol'a götürecek kendi at çiftini yenmek ve eğitmek zorundaydı.</p>

  <p class="block7">Nefer bu iş için Thane'de ele geçirdikleri sürünün içinden bir çift at seçecek, sonra da onları bir savaş arabasına koşulmak üzere eğitecekti. Takımının seçimi için Sokko'dan yardım almak isterdi; o, yalnız ünlü bir binici olmakla kalmayıp ele geçen hayvanların hepsini teker teker tanıyordu. Ne çare ki Sokko Gallala'daki beş Kızıl Yol savaşçısından ve Nefer'i sınayacak olanlardan biriydi. Bu durumda Nefer'e hazırlıklarında yardımcı olamazdı.</p>

  <p class="block7">Nefer'in yardım isteyebileceği bir kişi daha vardı: Taita'nın binicilik ve araba taktikleri konularındaki deneyimi Sokko'nunkini bile geride bırakıyordu. Ne var ki Taita bir Kızıl Yol savaşçısı değildi. Bedensel kusurları bu savaşçıların birliğine katılmasına engel olmuştu; buna ek olarak dinsel tereddütleri vardı. Horus'a ve tanrılar birliğinin öbür tanrılarına asla yüz çevirerek adı yalnızca uzmanları tarafından bilinen savaşların Kızıl Tanrısı'na bağlanamazdı.</p>

  <p class="block7">İki dost ilk günü dağ eteklerinde eğitimsiz atların otladıkları yeşil çayırlarda geçirdiler. Oturup altlarındaki hayvanları seyrettiler ve dikkatlerini çekenlerini tartıştılar. Nefer güzel bir beyaz atı işaret etti, ama Taita hayır gibilerden başını salladı. "Arabaya koşulmuş beyazlar göze güzel gözükür, ama ben onlara hep kuşkuyla bakmışımdır. Dayanıklılıktan ve yüreklilikten yoksun olduklarına tanık oldum. Siyah ya da doru atlara bakalım, sadece çiftin renk uyumlu olması gerek."</p>

  <p class="block7">Nefer alnında beyaz bir işaret olan bir kısrağı seçecek oldu, ama Taita yine başını salladı. "Bedeviler beyaz bir işaretin şeytanın ya da bir cinin dokunuşu olduğunu söylerler. Seçtiğimiz hayvanlarda herhangi bir beyaz iz istemiyorum."</p>

  <p class="block7">"Bedevilerin dediklerine inanır mısın?"</p>

  <p class="block7">Taita omuzlarını silkti. "Bu tür bir işaret ya da beyaz bir ayak simetrilerini bozar.</p>

  <p class="block7">Seninle takımının geçerken bir Firavun havasında olması lazım."</p>

  <p class="block7">Taita'yla Nefer gece bastırıncaya kadar dağın eteğinde kaldılar. Ertesi sabah ortalık patika görülebilecek kadar aydınlanır aydınlanmaz Meren'le ve üç seyisle aynı yere döndüler. Atları sınıflandırmaya ve kusurlu gördüklerini komşu bir çayıra sürmeye başladılar. Vakit öğleyi bulduğu sırada sürüyü yirmi üç hayvana düşürmüş bulunuyorlardı. Bunların hepsi düzgün bacaklı ve kuvvetliydiler, bir yerlerinde yara izi ya da başkaca bir kusur yoktu, yürüyüşlerinde de bir engel göze çarpmıyordu.</p>

  <p class="block7">Bu atların hiçbirinde bir tek bile beyaz kıl yoktu.</p>

  <p class="block7">Hayvanlar sakin sakin otlarken adamlar otların üstüne oturup onları seyretmeye koyuldular.</p>

  <p class="block7">Nefer, "Şu siyah tayı beğendim," dedi.</p>

  <p class="block7">"O hayvanın bir ayağı sakat. Muhakkak ki sol ön toynağı çatlak."</p>

  <p class="block7">Nefer itiraz etti. "iyi ama topallamıyor."</p>

  <p class="block7">"Sol kulağına dikkat et. Her adım atışta onu titretiyor. Meren'e onu dışarı sürmesini söyle."</p>

  <p class="block7">Nefer biraz sonra siyah bir kısrağın üstünde durdu. "Güzel bir kafası var. Gözleri de parlak," dedi.</p>

  <p class="block7">"Fazla sinirli ve gergin. Gözlerinde sinirli bir bakış var. Savaşın şamataları arasında cesaretini kaybedecektir. Meren onu da çıkarabilir." "Peki, uzun kuyruk ve yeleli siyah taya ne diyorsun?" "Kuyruk, arkasının yarım parmak daha kısa olduğunu gözden gizliyor." Akşam yaklaşırken çayırda yalnız altı at kalmıştı. Bir sessizlik yemini etmiş gibi belli bir taydan söz etmekten kaçınmışlardı. Seçimlerinin o olacağı o kadar belliydi ki. Olağanüstü bir hayvandı. Ne fazla boylu, ne fazla ağırdı. Vücudunun oranları kusursuzdu. Bacaklarıyla sırtının güçlü olduğu gözden kaçmıyordu. Boynu uzun, kafası soyluydu. Onu bir süre daha gözlediler.</p>

  <p class="block7">Büyücü en sonunda konuştu. "Onda hiçbir kusur bulamıyorum. Gözlerinde kalbindeki ateşten kaynaklanan bir ışıltı var."</p>

  <p class="block7">Nefer kararını vermişti. "Ona Krus adını takacağım. Bedevilerin dilinde ateş demek."</p>

  <p class="block7">"Evet, ad önemli. Çirkin bir adı olan iyi bir ata hiç rastlamadım. Öyleyse Krus takımın sağındaki at olsun. Şimdi de sol için bir ata ihtiyacı var."</p>

  <p class="block7">Nefer, "Başka bir aygır," diye başladıysa da Taita onu durdurdu.</p>

  <p class="block7">"Hayır, takımın solu için bir kısrak lazım. Krus'u kontrol altında tutacak ve çarpışmanın en sıcak anlarında sakinleştirecek bir dişinin etkisi. Yol sertleşince beraberinde sürükleyeceği cesur bir yürek."</p>

  <p class="block7">Nefer, "Seçtin, değil mi?" dedi.</p>

  <p class="block7">"Sen de öyle." Taita başını salladı. "O kısrağın hangisi olacağını ikimiz de biliyoruz."</p>

  <p class="block7">Bakışları yine Krus'la sürünün kalan kısmının biraz uzağında ana sulama kanalının yanında sakin sakin otlayan kısrağın üzerinde durdu. Hayvan ondan söz ettiklerini anlamış gibi başını kaldırdı ve gür kirpiklerin arkasındaki iri parlak gözleriyle onlara baktı.</p>

  <p class="block7">Nefer, "Ne kadar güzel hayvan," diye mırıldandı. "Onu boynuna ip geçirmeden almak isterim." Taita susuyordu. Bir dakika daha geçtikten sonra Nefer içinden gelerek, "Deneyeceğim," diye davrandı. Ayağa kalkıp Meren'e seslendi. "Ötekileri çayırdan çıkar. Yalnız doru kısrak kalsın."</p>

  <p class="block7">Nefer'le kısrak yalnız kaldıklarında delikanlı çitin dibinden ayrıldı ve öylesine ata doğru yürüdü. Doğrudan hayvana yaklaşmıyor, önünde çaprazlama ilerliyordu.</p>

  <p class="block7">Kısrağın ilk heyecan belirtisini yakalayınca otların arasına çömeldi ve bekledi. Kısrak yine otlamaya başlamıştı, ama bir yandan da gözünün ucuyla Nefer'i inceliyordu.</p>

  <p class="block7">Nefer maymun şarkısını yavaşça söylemeye başlayınca, kısrak başını kaldırdı ve yine delikanlıya baktı. Nefer bunun üzerine bir darı çöreği çıkardı ve yerinden kalkmadan bunu kısrağa uzattı. Hayvan burun deliklerini şöyle bir açtı ve gürültülü şekilde burnunu çekti.</p>

  <p class="block7">"Gel, güzelim."</p>

  <p class="block7">Kısrak Nefer'e doğru kararsız bir adım attı, sonra durup başını arkaya attı.</p>

  <p class="block7">Nefer bir şarkı tonuyla, "Sevgilim," diye mırıldandı. "Benim güzel sevgilim."</p>

  <p class="block7">Kısrak adım adım yaklaştı, sonra boynunu uzatabildiği kadar uzatarak çöreği gürültüyle kokladı. Sonra, kendi cesaretinden ürkerek hızla geri çekildi ve kırın etrafında dörtnala çepeçevre koştu.</p>

  <p class="block7">Meren, "Rüzgâr gibi koşuyor," diye seslendi.</p>

  <p class="block7">"Dov." Nefer, Bedevilerin kuzey rüzgârı, kış mevsiminin yumuşak ve serin rüzgârı için kullandıkları kelimeyi tekrarlardı. "Adı Dov olacak."</p>

  <p class="block7">Nefer'e dişilere has kaprisliliğini gösterdikten sonra Döv flörtçü bir tavırla çemberi tamamladı ve delikanlıya öbür yandan yaklaştı. Bu kez armağanı seve seve kabul etti ve bir yandan salyasını akıtarak güzelce çiğnedi. Sonra, çöreğin kırıntılarını arar gibi kadife burnunu delikanlının avucunda dolaştırdı, hiçbir şey bulamayınca bu kez Nefer'in torbasına uzandı ve onu o kadar ısrarla dürttü ki delikanlıya dengesini kaybettirerek arkaya yuvarladı. Nefer hemen doğruldu ve başka bir çöreği ortaya çıkardı.</p>

  <p class="block7">Kısrak bunu yerken öbür eliyle onun ensesine dokundu. Döv üstünde sinekler dolaşırmış gibi maun rengindeki postunu titretti, ama geri çekilmedi. Kulağının içinde bir kene vardı, Nefer bunu koparıp tırnaklarının arasında ezdi, sonra kanlı zerreyi koklaması için kısrağa uzattı. Döv pis kokuyu alınca tiksintiyle titredi ve gözlerini yuvarladı, ama Nefer’in öbür kulağını da incelemesine ve okşamasına izin verdi.</p>

  <p class="block7">Delikanlı küçük çayırdan çıkacağı zaman onu köpek gibi çite kadar izledi. Sonra, başını parmaklığın ötesine uzatarak Nefer’in arkasından hafif hafif kişnedi.</p>

  <p class="block7">"Kıskançlıktan çatlayacağım." Mintaka olan bitenleri tapınağın damından seyretmişti. "Kız şimdiden seni benim kadar seviyor."</p>

  <p class="block7">Nefer ertesi sabah çayıra yalnız başına geldi. Taita'yla Meren tapınağın damından onu izliyorlardı. Her ne olacaksa bu Neferle Dov'un arasındaydı. Başkasının işe karışmaması gerekiyordu.</p>

  <p class="block7">Parmaklığın başına gelirken Nefer ıslık çaldı, Döv da başını arkaya attı ve onu karşılamak için dörtnala yaklaştı. Delikanlının yanına gelir gelmez burnunu Nefer’in torbasının içine soktu.</p>

  <p class="block7">Nefer kısrağı, "Tam bir kadınsın," diye şakadan azarladı. "Sadece sana getirdiğim armağanlarla ilgileniyorsun."</p>

  <p class="block7">Döv çöreği yerken onu sevip okşadı, sonunda da bir kolunu hayvanın boynuna doladı. Böylece çite kadar gidip geldiler, Döv da omzunu Nefer'e dayadı. Delikanlı ona bir çörek daha yedirdi, at çöreğin tadını çıkarırken de onun sol yanına geçti ve bir yandan onu okşarken ne kadar güzel olduğunu söyleyip durdu. Sonra bir tek çevik hareketle zıplayıp hayvanın sırtına oturdu. Döv birden irkildi, fakat Nefer onun şaha kalkmasını beklerken kısrak bacaklarını açmış vaziyette titreyerek durdu. Sonra başını çevirip binicisine o kadar komik bir şaşkınlıkla baktı ki Nefer gülmekten kendini alamadı. "Korkma, tatlım," dedi. "Sen bunun için doğdun."</p>

  <p class="block7">Döv ön ayağını yere vurdu ve homurdandı.</p>

  <p class="block7">Nefer, "Haydi bakalım," dedi. "Beni üstünden atmaya çalışmayacak mısın? Şu işi hemen çözümleyelim." Döv başını uzatıp Nefer'in parmağını kokladı. Vakarına karşı işlenen bu saygısızlığa inanamıyormuş gibi bir hali vardı. Titreyip ön ayağını yine yere vurdu, ama dimdik durmaya devam etti.</p>

  <p class="block7">Nefer, "Haydi gel, biraz eşkin gidelim," dedi. Topuklarıyla hayvanın böğrüne dokundu. Döv şaşkınlıktan zıpladıysa da öne doğru yürüdü. Çiti sakin sakin takip ettiler. Derken Nefer ona yine dokundu. Hayvan tırıs gitmeye başladı, sonra hafif bir koşu tutturdu. Meren tapınağın damında çığlıklar atıyor, ellerini çırpıyordu, tarlalarda çalışan erkeklerle kadınlar doğrularak onlara merakla baktılar.</p>

  <p class="block7">"Şimdi biraz hızlanalım." Nefer atın ensesine hafif bir şaplak indirdi ve kalçalarının bir itme hareketiyle onu koşmaya zorladı.</p>

  <p class="block7">Döv şöyle bir uzandı ve uçarcasına ileri atıldı. Zarif ayakları toprağa hemen hemen değmiyor gibiydi. Adını aldığı tatlı rüzgârın ta kendisiydi sanki. O kadar hızlı koşuyordu ki Nefer’in rüzgârdan yanan gözlerinden şakaklarına doğru yaşlar süzülmeye başladı ve saçlarının gür lülelerini ıslattı.</p>

  <p class="block7">Çayırda dört dönüyorlar, tapınağın damında Mintaka ellerini çırpıyor ve şaşkınlığından çığlıklar atıyordu.</p>

  <p class="block7">Genç kızın yanında duran Taita, "ideal bir çift," diye gülümsedi. "Kızıl Yol'da onlara yetişilmesi zor olacak."</p>

  <p class="softbreak"> </p>
</body>
</html>
