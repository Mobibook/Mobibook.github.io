<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Horus dolunayından otuz beş</span> gün önce Gallala'ya garip bir kervan geldi. Kıyıdan Şafağa Limanı'ndan gelmişti. Kervan Aartla adında tek gözlü ve tek kollu bir devin rehberliğindeydi. Kızıl Yol'un beş savaşçısı daha kent duvarlarının beş fersah uzağındayken onu karşılamaya çıktılar. Adam otuz yıl önce Kızıl Yol'u geçmiş üçüncü dereceden bir savaşçı olduğu için onu onurlandırarak Gallala'ya götürdüler. Yirmi yıl önce Firavun Tamose'un Libya seferi sırasında bir ok Aartla'nın gözünü çıkarmıştı, ondan beş yıl sonra da bir Nübyeli, baltasının bir tek vuruşuyla kolunu dirseğinin altından doğrayıvermişti.</p>

  <p class="block7">Aartla şimdi zengin bir adamdı. Özel hünerleri olan erkeklerle kadınlardan oluşan gezgin bir kumpanyaya sahipti. Grubundakilerden biri dünyanın en kuvvetli kadını olarak nam salmıştı, iki atı, her biri bir eliyle olmak üzere havaya kaldırabiliyor, tunçtan bir çomağın ucunu ısırıp koparabiliyor, sonra da çomağı vajinasının kavrayışıyla bükebiliyordu. Kadınlarından bir diğeri dünyanın en güzel kadını olarak ünlüydü, oysa yüzünü gören pek az kişi vardı. O kadar kuzeydeki bir ülkeden geliyordu ki yılın bazı mevsimlerinde oradaki nehirler güya beyaz taşa dönüşüyor ve akmaz oluyorlardı. Yerleri süpüren altın renginde saçları ve farklı renklerde, biri altın renginde, öteki ise mavi gözleri olduğu söyleniyordu. Kadının güzelliklerinin kalan kısmına bakılması için Aartla korkunç bir para istiyordu ve ancak çok zengin bir adam kadının bütün güzelliklerinden yararlanabiliyordu.</p>

  <p class="block7">Aartla'nın ayrıca ateş yiyen, başından ayaklarına kadar bütün vücudunu canlı akreplerle kaplayan ve koca bir piton yılanını boynuna dolayan zenci bir köle kızı vardı. Gösterisinin sonunda yılanı vücudunun gizli deliğine girmesi için ayarlıyor, piton tüm uzunluğuyla rahminin içinde kayboluyordu.</p>

  <p class="block7">Bu harikalarla Aartla'nın sirkinin esas atraksiyonlarına seyircilerin iştahını kabartmak amaçlanıyordu. Esas atraksiyonlar şampiyonlardı: istekli olan herkesle boy ölçüşmeye hazır olan savaşçılar, güreşçiler ve kılıç ustaları. Aartla, şampiyonlarından herhangi birini yenebilecek kimseye içinde yüz tael som altın bulunan bir kese öneriyordu. Bu karşılaşmalar üzerine tutulan bahisler dillere destandı ve Aartla'nın hesapsız servetinin kaynağıydı. Kendisi artık savaşmıyorsa da, kalben hâlâ bir savaşçı ve Kızıl Tanrı'nın bir müridiydi.</p>

  <p class="block7">Tamose Hanedanı'ndan bir Firavun'un Kızıl Yol'u geçmeye kararlı olduğuna dair bir söylenti kulağına gelince ona meydan okumaları için dünyanın dört bir yanından şampiyonlarını getirtmişti. Oyunu o kadar seviyordu ki bu hizmetine karşılık herhangi bir bedel de istemedi.</p>

  <p class="block7">Kardeş savaşçıları Aartla'yla ekibini barındırmak için kentin eski saraylarından birini hazırlamışlardı. Gelişinin gecesinde onun için büyük bir karşılama şöleni düzenlediler. Buna sadece Nefer'le Meren davet edilmemişlerdi. Nefer, Mintaka'ya,</p>

  <p class="block7">"Zaten kabul edemezdik," diye açıkladı. "O tarikatın üyesi değiliz. Ayrıca, bize karşı gelecek adamlarla oturmak geleneklere ve göreneklere karşı çıkmak olurdu."</p>

  <p class="block7">Şampiyonlar karşılama şöleninin ertesi gününde Aartla'nın denetimi altında sonu gelmeyen idman ve egzersizlere giriştiler. Eski sarayın avlusunda çalışıyorlar, buraya hiçbir yabancı alınmıyordu. Aartla başka kumarbazların, bu ayrıcalık için avuç dolusu altın ödemeden şampiyonların formunu ve stilini değerlendirmesine izin vermeyecek kadar kurnazdı.</p>

  <p class="block7">Ancak Taita bir yabancı değildi. Aartla kolunu kaybettiği zaman Taita kesiği temizlemiş ve dikmiş, böylece savaşçının yarasına musallat olan ve haya tını tehdit eden gazlı kangrenin önüne geçmişti. Aartla İhtiyar adamı çalışma ların yapılacağı avluya buyur etti ve sağlam gözünün yanındaki bir yastık kümesinin üstüne oturttu.</p>

  <p class="block7">Dünyanın en güzel kadını Taita'ya altından bir kâseyle bal aramalı şerbet ikram etti ve o farklı renkli gözleriyle peçesinin arkasından ona gülümsedi.</p>

  <p class="block7">Aartla, Taita'ya gelmiş olduğu Mezopotamya'daki Mısır seferi hakkında ' bilgi verdi. Anlaşıldığı üzere orduları yenilerek darmadağın edilen Kral Sargon, başkenti Babii'in duvarlarının arkasına sığınmıştı. Sonuç hiçbir şüpheye yer bırakmıyordu.</p>

  <p class="block7">Sahte Firavunların orduları yakında Mısır'a dönerek Gallala'daki küçük ordunun monarşileri için oluşturduğu tehditle başa çıkabileceklerdi. Bunları söylerken Aartla'nın yüzündeki anlam çok şey anlatıyordu: eski bir dosta yapılan zamanlı bir uyarıydı.</p>

  <p class="block7">Yastıkların üstünde oturup birçok farklı şeylerden; politikadan, güç kavgalarıyla savaştan, tıptan, sihirle tanrılardan konuşuyorlar, Taita tartışmalarına dikkatini veriyor görünüyor, güneşin altında didinen ve terleyen atletlere sözüm ona bakmıyordu bile.</p>

  <p class="block7">Ama bulanık yaşlı gözleri bir tek atışı ya da kılıç darbesini dahi kaçırmıyordu.</p>

  <p class="block7">Şampiyonlar öldürücü hünerleri için yaşıyorlardı. Onlar da Kızıl Tanrı'nın müridiydiler ve çabalan da bir tür ibadetti. Taita o akşam Nefer'le Meren'in onu bekledikleri hücresine döndüğü zaman endişeliydi. "Rakiplerinizin egzersizlerini seyrettim," dedi. "Bu nedenle de sizleri uyarıyorum: daha çok çalışmamız gerekiyor, önümüzde ise sadece birkaç gün kaldı."</p>

  <p class="block7">Nefer, "Bize anlat, Yaşlı Babam," dedi.</p>

  <p class="block7">"Önce güreşçi Polios var..." Taita her şampiyonun karakteriyle gücünü, savaş stilini ve en güçlü olduğu özellikleri sıraladı. Sonra onlarda gözünden kaçmayan zayıf yanları da işaret ederek bunlardan nasıl yararlanılabileceğini belirtti.</p>

  <p class="softbreak"> </p>
</body>
</html>
