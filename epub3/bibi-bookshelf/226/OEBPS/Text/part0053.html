<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Trok ıssız arazilerin kıyısındaki</span> vahayı gören tepelerin doruğuna ulaştığı sırada kızgın güneş göğün yarısına kadar yükselmişti, iki yüz araba dörtlü bir sıra halinde onu izliyordu. Beş mil geriden de kaldırdıkları toz bulutu parlak güneş ışığında net şekilde görülen başka iki yüz arabayla Zander onları izliyordu. Her taşıt ağır silahlı iki asker taşıyordu ve su torbaları, yedek mızraklar ve oklarla yüklüydü.</p>

  <p class="block7">Aşağılarında kervanının başında yamacı tırmanan Asurlu tüccarı gördüler. Trok onu uzaktan selamladı. "Hoş geldin yabancı. Nereden geliyorsun ve 'sın nedir?"</p>

  <p class="block7">Tüccar neyle karşı karşıya olduğunu kestiremeyerek savaşçıya endişeyle baktı.</p>

  <p class="block7">Trok'un onu dostça selamlaması onun için bir anlam taşımıyordu. Mezopotamya'dan gelen uzun yolda nice soyguncular, şakiler ve savaşçılarla karşılaşmıştı.</p>

  <p class="block7">Trok arabasını onun önünde durdurdu. "Ben Kutsal Majesteleri Firavun Trok Uruk'um. Aşağı Krallığa hoş geldiniz. Korkmayın. Benim korumam altındasınız."</p>

  <p class="block7">Tüccar dizüstü düşerek Firavun'a saygısını ifade etti. Trok ilk kez bunca saygıdan sıkıldı ve adamın sözünü kesti. "Ayağa kalkıp konuş dostum. Bana karşı dürüst davranır ve bilmek istediklerimi anlatırsan, sana bütün krallığımda vergi ödemeden ticaret yapma yetkisi verecek ve sana Avaris kapılarına kadar eşlik edecek on araba yollayacağım."</p>

  <p class="block7">Tüccar ayağa kalkıp derin minnettarlığını ifade etmeye girişti. Oysa bir hükümdarın bu tür bir sözde alçakgönüllülüğün genelde ağır bir bedeli olduğunu uzun deneyimlerinden biliyordu. Trok bir kez daha onun sözünü kesti. "Bir suçlu kafilesinin peşindeyim. Onları gördün mü acaba?"</p>

  <p class="block7">Asurlu ihtiyatlı şekilde yanıt verdi. "Yolum üstünde bazı gezginlere rastladım.</p>

  <p class="block7">Kutsal majesteleri o suçluları bana lütfen tarif ederlerse peşlerine düşmenize yardım etmek için elimden geleni yaparım."</p>

  <p class="block7">"Büyük bir olasılıkla beş veya altı kişiydiler. Doğu yönünde ilerliyor olmalılar.</p>

  <p class="block7">Aralarında genç bir kadın var, geri kalanlar erkek.</p>

  <p class="block7">"Liderleri İhtiyar bir haydut. Uzun boylu ve zayıftı. Saçlarını siyaha veya kestane rengine boyamış olabilir."</p>

  <p class="block7">Trok'un daha fazla bir betimlemede bulunmasına gerek kalmadı. Asurlu, "Onları iyi tanıyorum, majesteleri," diye heyecanla atıldı. "Birkaç gün önce boyalı saçlı o İhtiyar adam benden halılar ve eski giysiler satın aldı. O sırada kadın yanlarında değildi.</p>

  <p class="block7">Aşağıdaki vahada atlarla üç arabayı çirkin bir zenci haydudun korumasında bıraktı.</p>

  <p class="block7">Benden satın aldığı halıları bir yük arabasına istifledi ve ötekilerle birlikte üstünde durduğumuz bu yoldan Avaris'e doğru uzaklaştı."</p>

  <p class="block7">Trok sevinçle sırıttı, "işte aradığım adam o. O zamandan beri tekrar gördün mü onu? Arabaları almak için geri döndü mü?"</p>

  <p class="block7">"O ve öbür üç kişi bu sabah erkenden Avaris yönünden yürüyerek geldiler.</p>

  <p class="block7">Sorduğunuz genç kadın da yanlarındaydı. Onu taşıdıklarına göre bir şekilde yaralanmış olmalıydı."</p>

  <p class="block7">Trok, "Nereye gittiler be adam? Ne tarafa gittiler?" diye heyecanla sor duysa da Asurlu acele etmiyordu.</p>

  <p class="block7">"Kadın gençti. Yaralı olduğu ve ancak güçlükle yürüyebildiği halde, üstünde zengin giysiler vardı. Belli ki üst sınıftandı. Çok güzel ve uzun siyah saçları olduğunu gördüm."</p>

  <p class="block7">"Yeter. O kadını tarif etmene gerek yok. Onu tanıyorum. Vahadan ayrılmalarından sonra hangi yoldan gittiler?"</p>

  <p class="block7">"Atları üç arabaya koştular ve hemen yola çıktılar."</p>

  <p class="block7">"Hangi yoldan gittiler? Hangi yöne saptılar?"</p>

  <p class="block7">"Kervan yolu boyunca Doğu'ya saptılar." Asurlu alçak tepeleri tırmanarak kum çölüne giren dolambaçlı patikayı işaret etti.</p>

  <p class="block7">"Fakat İhtiyar adamın saçları artık boyalı değildi," dedi. "Onu son görüşümde yaz göğündeki bir bulut gibi parlıyordu."</p>

  <p class="block7">"Ne zaman vahadan ayrıldılar?"</p>

  <p class="block7">"Güneşin doğmasından bir saat sonra majesteleri."</p>

  <p class="block7">"Atlarının durumu nasıldı?"</p>

  <p class="block7">"Susuzluklarını iyice gidermiş ve dinlenmişlerdi. Üç gündür vahada bekliyorlardı.</p>

  <p class="block7">Adamlar geldiklerinde yanlarında bol miktarda yem ve saman getirmişlerdi. Bu sabah yola çıkarlarken su torbalarını kaynaktan doldurmuşlardı ve denize kadarki uzun yolculuk için yeterince donanmış bulunuyorlardı."</p>

  <p class="block7">Trok sevindi. "Demek ki bizden sadece birkaç saat ilerdeler. Aferin dostum.</p>

  <p class="block7">Minnettarlığımı kazandın. Yazıcılarım sana ticaret yapma yetki belgesini hazırlayacaklar, Albay Tolma da yanına Avaris'e kadar bir muhafız takımı verecek.</p>

  <p class="block7">Zincirli kaçaklarla başkente döndüğüm zaman seni başka bir ödül de bekleyecek, idamlarını seyretmek için seyircilerin en ön sırasında sana yer verilecek. O vakte kadar sana iyi yolculuklar ve krallığımda güzel kazançlar."</p>

  <p class="block7">Trok Asurlu'ya arkasını dönerek ikinci araba kafilesiyle yanına gelmiş olan Albay Tolma'ya emirler yağdırmaya başladı. "Bu adama bir ticaret yetki belgesi verin ve Avaris'e kadar koruma sağlayın. Su torbalarını kuyudan doldurun ve bırakın, atlar da kana kana su içsinler. Ama elini çabuk tut, Tolma. Öğleden önce yola çıkmaya hazır olun. O vakte kadar da büyücüleri ve kafiledeki rahipleri bana yollayın."</p>

  <p class="block7">Askerler atları yirmişer başlık kafileler halinde su içmeleri için kaynağın yanına indirdiler. Yapılacak başka işi olmayan adamlar o arada dinlenmek ve süvarilerin ana yiyecekleri olan darı ekmeğini ve kurutulmuş eti yemek için kendi taşıtlarının gölgesine uzandılar.</p>

  <p class="block7">Trok kaynağa yakın yumrulu bir demirhindi ağacının altında bir karış gölge bulmuştu. Büyücüler ve rahipler çağrısına itaat ederek etrafında halka oldular. Dört kişiydiler: siyah giysiler içinde kafası kazınmış iki Seueth rahibi, tılsımlarla kemiklerden yapılma gerdanlıklar ve bilezikler takıp takıştırmış Nübyeli bir şaman ve Medialı İştar adıyla tanınan doğulu bir büyücü, İştar'ın bir gözü kördü, yüzü de helezon veya daire biçiminde morve kırmızı renkli dövmelerle kaplıydı.</p>

  <p class="block7">Trok, "izlediğimiz adam gizemli sanatların bir uzmanıdır," diye onları uyardı. "Bizi engellemek için tüm yeteneklerini kullanacaktır. Büyüyle görünmez olduğu ve ordularımızı şaşırtabilecek görüntüler yaratabildiği söyleniyor. Gücünü etkisiz kılmak için kendi büyülerinizi kullanmanız gerekecektir."</p>

  <p class="block7">Medialı İştar, "Bu şarlatan da kim?" diye sordu. "Birleşik gücümüze karşı koyamayacağına emin olabilirsiniz."</p>

  <p class="block7">Trok, "Adı Taita'dır," deyince hasmın kimliğini öğrenince ürken yalnızca İştar olmadı.</p>

  <p class="block7">"Taita'nın ününü duydum. Zaten onunla boy ölçüşmek için bir fırsat arıyordum."</p>

  <p class="block7">Trok, "Sihrinizi gösterin," diye onlara emretti.</p>

  <p class="block7">Seueth rahipleri biraz öteye giderek donanmalarıyla mistik süs eşyalarını kumun üstüne bıraktılar. Yumuşak bir sesle ilahiler okumaya ve çıngıraklarını tıngırdatmaya başladılar.</p>

  <p class="block7">Nübyeli kaynağın etrafındaki kayaları karıştırdı ve en sonunda bunlardan birinin altında zehirli bir boynuzlu engerek yılanı buldu. Sürüngenin kafasını doğradı ve kanı kendi kafasının üstüne akıttı. Kanlar yanaklarına süzülürken ve burnunun ucundan yere damlarken kocaman bir kara kurbağası gibi hoplayarak daireler çevirmeye başladı. Her daireyi tamamlayışında Taita'nın bulunduğu doğu yönüne bol bol tükürüyordu.</p>

  <p class="block7">İştar kaynağın yanında küçük bir ateş yaktı ve üzerine çömelerek topuklarının üstünde sallanmaya ve Mezopotamya'nın iki bin on tanrısının en güçlüsü olan Marduk'a dualar etmeye başladı.</p>

  <p class="block7">Trok, Tolma'ya gerekli emirleri verdikten sonra İştar'ı seyretmeye gitti. Büyücü bileğindeki bir toplardamarı kesti, kendi kanının birkaç damlasını ateşe akıtıp alevlerin arasında cızırdatmasından sonra Trok, "Bu yaptığın büyü nedir?" diye sordu.</p>

  <p class="block7">"Bu ateşle kanın büyüsüdür. Taita'nın yolunun üstüne engeller ve güçlükler yerleştiriyorum." İştar başını kaldırmadı. "Adamlarını da şaşırtıyor ve akıllarını karıştırıyorum."</p>

  <p class="block7">Trok şüpheci bir tavırla homurdandıysa da, aslında etkilenmişti. Daha önce de İştar'ın nasıl çalıştığını görmüştü. Yolda biraz yürüdükten sonra doğuda sıralanmış tepelere baktı. Kovaladığı kişileri peşinden gitmek üzere yola koyulmak için sabırsızlanıyor ve harcanan dakikalara sinirleniyordu. Öte yandan,</p>

  <p class="block7">uzun gece yolculuğundan sonra atları dinlendirmenin ve susuzluklarını gidermenin zorunluluğuna inanacak kadar usta bir generaldi.</p>

  <p class="block7">İlerdeki arazinin yapısını iyi biliyordu. Genç bir savaş arabaları birliği yüzbaşısıyken oralarda defalarla devriye gezmişti. Toynakları bıçak gibi kesen çakıl yataklarını aşmış ve kum tepelerinin korkunç sıcağıyla susuzluğuna katlanmıştı.</p>

  <p class="block7">Savaş arabasını bıraktığı yere geri döndü, ama küçük bir kum fırtınası kendi etrafında döne döne ve sıcak havanın içinde metrelerce yükselerek üzerine gelince arkasını dönmek zorunda kaldı. Girdap onu sardı. Hava tunçtan bir ocağın soluğu kadar sıcak olduğundan başını örten örtüyle burnunu ve gözlerini kapamak, uçan kumların süzülmesi için bezin arkasından soluk almak zorunda kaldı. Fırtına bir harem dansçısının zarafetiyle yanından geçti ve sıcak toprağın üstünde döne döne uzaklaştı.</p>

  <p class="block7">Trok öksürerekve gözlerini ovuşturarak arkada kalmıştı.</p>

  <p class="block7">Öğleye az bir zaman kala atlara su içirmeyi henüz tamamlamışlardı ki Albay Zander'in önderliğindeki ikinci kafile onlara yetişti ve kaynağa doğru yamacı indi.</p>

  <p class="block7">Onlar da birinci kafiledekiler kadar suya muhtaçtılar. Şimdi de kaynağın başında bir tıkanıklık tehlikesi başgöstermişti. Su şimdiden azalmış ve bulanmıştı. Eninde sonunda değerli su torbalarına başvurmak zorunda kalacaklardı.</p>

  <p class="block7">Trok, Zander ve Tolma'yla kısa bir görüşme yaparak harekât planını ve Taita'nın, onun için hazırladıkları ağdan sıyrılmasını önlemek için tasarladığı planı izah etti.</p>

  <p class="block7">"Taita'nın bizi şaşırtmak amacıyla yolumuza çıkaracağı sihirli tuzaklara karşı hazırlıklı olmaları için alay komutanlarını uyarın," diye sözlerini bitirdi. "Medialı İştar güçlü bir büyü hazırladı. Ona büyük güvenim var. Beni daha önce hiç hayal kırıklığına uğratmadı. Büyücü'nün hilelerinin bilincinde olursak, başarabiliriz. Ayrıca, böylesi bir plana nasıl karşı koyabilir?" Trok kolunun geniş bir hareketiyle arabalar, atlar ve seçme birlikler kalabalığını işaret etti. "Hayır," dedi. "Yarın bu zaman Taita'yla Mintaka'yı arabamın arkasında Avaris'e sürüklemek ahdim olsun."</p>

  <p class="block7">Firavun öndeki kafileye atlarına binmelerini emretti. Yan yana dörder arabadan oluşan bir kolon halinde ıssız arazilere doğru yola çıktılar, ilerdeki yumuşak kumlu topraklarda avlarının tekerlek izleri net olarak görülebiliyordu.</p>

  <p class="softbreak"> </p>
</body>
</html>
