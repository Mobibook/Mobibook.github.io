<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Atları okşayıp sevmek ve</span> onlara güven vermek Nefer’in birkaç saniyesini daha aldı. Her iki atın boynuna birer kolunu doladı ve onlara sevgisini fısıldadı. Sonra geri dönüp arabaya atladı. Atları önce yürüttü, sonra onları yavaşça eşkin gidişe zorladı.</p>

  <p class="block7">Ancak atlar tam bir uyum halinde koşmaya başladıkları vakit delikanlı, "Nil!" komutuyla ritmlerini değiştirdi.</p>

  <p class="block7">ikinci deneme için hedef sırasına doğru dörtnala yol alırlarken Nefer dizginleri Meren'e verdi. Ona başkaca bir uyarıda bulunmadı, Meren'in fiyaskoyla sonuçlanan ilk denemelerinden dolayı hâlâ acı çektiğini biliyordu.</p>

  <p class="block7">Nefer bir yandan kayışı bileğine dolarken yine ritmini bozacağının işaretini arar gibi Krus'un kulaklarına baktı, ama aygır kulaklarını dikmiş vaziyette aynı tempoyla koşmayı sürdürüyordu, ilk hedefin hizasına geldiklerinde de ritmini bozmadı, fırlatılan harbe de dosdoğru içteki kırmızı dairenin kalbine saplandı. Hemen arkasından sıra ikinci hedefe geldi. Nefer tüm dikkatini ve gücünü atışına verdi, harbenin ucu da iç halkaya derinlemesine saplandı. Nefer'in yanında Meren susuyor, atları tüm ruhu ve hüneriyle yönetiyordu.</p>

  <p class="block7">Üçüncü harbe hedefe doğru uçarken tıpkı bir güneş ışını gibi ışıldıyordu. Şabako da yeni bir isabet için kırmızı flamayı salladı.</p>

  <p class="block7">Sonuncu harbe Nefer’in elindeydi, kayış da bileğine sıkı sıkı sarılıydı. Otoriter, ama aynı zamanda güven verici bir tonla atlara, "Bir tane daha. Benim için bir tane daha," diye mırıldandı.</p>

  <p class="block7">Krus şöyle bir toparlanıp çenesini kısacak olduysa da ritmini bozmadı, Nefer de harbeyi fırlatırken kırmızının tam ortasına isabet ettireceğini bildi. Harbe daha havadayken atlara, "Na! Ha! Koşun!" diye bağırdı. Atlar da kayma hareketinden dörtnala koşuya geçtiler, öyle ki Nefer arkaya doğru savrulmamak için bacaklarını açıp emniyet ipine yapışmak zorunda kaldı.</p>

  <p class="block7">Şabako kırmızı flamayı başının yukarısında dalgalandırdı. Sesi ta ilerden duyulabiliyordu. " Bakher majesteleri! Başardınız!"</p>

  <p class="softbreak"> </p>
</body>
</html>
