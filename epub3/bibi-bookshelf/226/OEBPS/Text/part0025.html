<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Hıksoslar nehrin papirüs bataklığına</span> bitişik alüvyon ovasında bir çalışma sahası kurmuşlardı Taita tapınaktan gelirken Apepi'nin muhafızlarından iki kıta sabah güneşinin ısıttığı bulutsuz bir göğün altında silahlı tatbikat yapıyorlardı Tam teçhizatlı iki yüz asker bataklıkta bayrak yarışı yapıyorlar, onlar bellerine kadar çıkan çamurda mücadele ederken araba kafileleri ovada karmaşık manevralar gerçekleştiriyorlardı Dörtlü kolonlar tek bir dizi oluşturuyorlar, sonra yelpaze gibi açılarak yan yana ilerliyorlardı Yarışan tekerleklerin arkasından toz bulutları kalkıyor, mızrakların uçları güneş ışığı huzmeleri püskürtüyor, parlak renkli flamalar rüzgârda dans ediyordu Taita elli okçudan oluşan sıranın birkaç yüz metre uzağında, her bir okçunun beş hızlı oku fırlatmasını seyretmek için durdu Sonra korkuluk biçimindeki hedeflere doğru koştular, oklarını tekrar aldılar ve iki yüz metre ilerde bir sonraki hedef tahtasına nişan aldılar Eğitmenin kırbacı açık alanı aşmakta ağır davranan veya oku hedefi bulmayan herhangi bir adamın sırtına çarpıyordu Deri kayışların üstündeki tunç çiviler, keten tuniklere çarptıkları yerlerde parlak kan lekeler bırakıyordu Taita kimse tarafından durdurulmadan ilerledi O geçerken savaş bağırışlarıyla olağan hamle yapma ve karşılama hareketlerini çalışan mızrakçı çiftler gösterilerine ara verip sustular Onu saygılı bir bakışla izlediler Ürküten bir unu vardı İhtiyar adamın Ancak o geçtikten sonra tekrar birbirlerine giriştiler</p>

  <p class="block7">Çayırın uzak ucunda bataklığın yanındaki yeşil çimenlerin üstünde tek bir araba işaretler ve hedeflerle çizilmiş bir parkurda hızla yol alıyordu Keşif kollarının kullandığı tekerlekleri parmaklı ve kasası örülmüş bambudan olan arabalardan biriydi Çok hızlı olmalarının yanında iki kışı tarafından kaldırılıp bir engelin üzerinden aşırılabilecek kadar hafif bir araçtı</p>

  <p class="block7">Araba Kral Apepi'nin özel ahırından nefis bir çift doru kısrak tarafından çekilmekteydi. Parkurun sonundaki işaretlerin etrafını çevirirken ve arkalarındaki hafif arabayı zıplatarak dörtnala geri dönerken toynakları çim topaklarını havaya sıçratıyordu.</p>

  <p class="block7">Sürücü, dizginleri bileklerine sarmış olan ve öne eğilen Lord Trok'du. Sakalı rüzgârda dalgalanıyor, atları vahşi bağrışlarla zorlarken bıyıkları ve sakalındaki renkli kurdeleler omuzlarından arkaya savruluyordu. Taita adamın ustalığını kabul etmek durumundaydı; o kadar hızlı giderken bile atlar üzerinde hakimiyet sağlıyor, işaretlerin arasında düz bir hat izliyor ve yanında duran okçunun geçerlerken hedeflere isabet şansını artırıyordu.</p>

  <p class="block7">Taita asasına abanarak arabanın son süratle yaklaşmasını seyrediyordu. O dik ve ince vücudu, görkemli duruşu başkasınınkiyle karıştırmanın olanağı yoktu. Mintaka, dizlerini açıkta bırakan koyu kırmızı renkte pilili bir etek giymişti. Sandaletlerinin çapraz bağcıkları biçimli baldırlarını sarıyordu. Sol bileğinde deri bir kolluk taşıyordu, sert bir deri zırh da ufak ve yuvarlak göğüslerini sarmıştı. Hızla geçerlerken oklarını fırlattığı sırada deri, nazik meme başlarını yayın geri tepişinden koruyacaktı.</p>

  <p class="block7">Mintaka, Taita'yı tanıdı, ona seslendi ve yayını başının yukarısında salladı. Siyah saçları ince bir filenin içinde hapsolmuştu ve arabanın her sarsılışında omuzlarının üstünde hopluyordu. Makyaj yapmamıştı, ama rüzgârdan ve harcadığı çabadan dolayı yanakları kızarmış ve gözleri parlamıştı. Taita, Heseret'in mızrak eri olarak bir savaş arabasına bindiğini düşünemiyordu, ama Hiksosların kadınlara karşı tutumları farklıydı.</p>

  <p class="block7">"Hathor seni kutsasın, Büyücü!" Trok arabayı Taita'nın yanında durdururken kız gülüyordu. Adam, Mintaka'nın korkunç Hiksos tanrıları yerine nazik tanrıçayı kendine hami olarak saptadığını biliyordu.</p>

  <p class="block7">"Horus senin yüzüne gülsün, Prenses Mintaka." Taita da genç kızın duasına karşılık vermişti. Babasını kral olarak kabul etmezken kıza prenseslik unvanını yakıştırması ona duyduğu sevginin nişanesiydi.</p>

  <p class="block7">Mintaka toz bulutunun içinde arabadan atladı ve İhtiyar adamı kucaklamaya koştu.</p>

  <p class="block7">Kollarını Taita'nın boynuna dolayınca zırhının katı kenarı İhtiyar adamın kaburgalarını ezdi. Mintaka onun irkildiğini hissedince geri çekildi. "Başa tam beş isabet kaydettin,"</p>

  <p class="block7">diye böbürlendi.</p>

  <p class="block7">"Savaşçılık hünerlerin sadece güzelliğinin yanında gölgede kalıyor." Taita gülümsüyordu.</p>

  <p class="block7">Mintaka, "Bana inanmıyorsun," diye ona meydan okudu. "Sırf bir kız olduğum için bir yayı çekemeyeceğimi düşünüyorsun." İhtiyar adamın itirazını beklemeden arabaya geri koştu ve sahanlığın üstüne zıpladı. "Sür, Lord Trok," diye emretti. "Bir tur daha yapalım. Son süratle."</p>

  <p class="block7">Trok dizginlere sarıldı ve arabayı hızla döndürdü. "Ha! Ha!" diye bağırdı ve parkur üstünde hızla uzaklaştılar.</p>

  <p class="block7">Her hedef kısa bir sırığın tepesine okçunun gözü hizasına oturtulmuştu. Her biri tahtadan bir insan kafası biçiminde yontulmuştu. Uluslarının hangisi olduğu da şüphe götürmezdi. Her kukla başı, miğferi ve kıtasının işaretiyle bir Mısır savaşçısının karikatürüydü, boyalı yüzler de insan yiyen devlerinki kadar iğrençti.</p>

  <p class="block7">Sanatkârın bizim hakkımızdaki kanısı belli, diye düşündü Taita.</p>

  <p class="block7">Mintaka arabanın siperindeki kutudan bir ok çekti, onu yay kirişine yerleştirdi ve yayı gerdirdi. Nişan alırken parlak sarı renkli tüyler büzülmüş dudaklarına onları öpecekmiş gibi değiyordu. Trok arabayı ilk hedefe yaklaştırıp okçuya yardımcı olmaya çalıştı, fakat arazi bozuktu. Kız, engebeleri aşarken dizlerini bükmesine rağmen, arabanın hareketiyle o da sallandı.</p>

  <p class="block7">Hedefin yanından hızla geçerlerken Mintaka oku saldı. Taita onun için soluğunu tuttuğunu fark etti. Ama kaygılanması yersiz olmuştu. Kız hafif yayı gerçek bir ustalıkla kullanıyordu. Ok kuklanın sol gözüne saplandı ve sarı tüyü güneşte ışıldarken orada titreşip kaldı.</p>

  <p class="block7">"Bakher!" Taita alkışladı. Araba hızla uzaklaşırken Mintaka neşeyle gülüyordu, iki isabet daha kaydetti. Bir ok hedefin alnına, bir diğeri ise ağzına saplandı. Değil bacak kadar bir kız, kıdemli bir araba sürücüsü için dahi çok başarılı atışlardı.</p>

  <p class="block7">Trok arabayı en uzaktaki işaretin etrafında dönüş yaptırdı ve geri geldiler. Atların kulakları arkaya yatmıştı, yeleleri de uçuşuyordu. Mintaka bir atış daha yaptı, oku da kuklanın fazla iri burnunun ucunu buldu.</p>

  <p class="block7">Taita, "Hey yüce Horus!" dedi. "Bu kız bircin gibi atış yapıyor!"</p>

  <p class="block7">Sonuncu hedef pek çabuk karşılarına çıktı, yanakları kızaran ve beyaz dişleri ışıldayan Mintaka da kendini zarif bir şekilde dengeliyordu. Birden salıverdiği ok fırlayarak hedefin bir karış dışından geçti.</p>

  <p class="block7">Kızın kanı beynine fırladı. "Trok, seni beceriksiz herif! Tam ben oku saldığım sırada bir deliğin içine gireceğin tuttu."</p>

  <p class="block7">Mintaka daha durmamış olan arabadan atladı ve Trok'a bağırmayı sürdürdü. "Beni Büyücü'nün karşısında küçük düşürmek için kasten yaptın bunu!"</p>

  <p class="block7">Majesteleri, beceriksizliğim beni de kahretti. Güçlü Trok kızın öfkesinin karşısında küçük bir oğlan çocuğu gibi ezilip büzülmekteydi. Taita adamın Mintaka için aynen tahmin ettiği gibi yanıp tutuştuğunu görüyordu.</p>

  <p class="block7">"Seni bağışlamıyorum. Sana bir daha arabamı sürmek ayrıcalığını tanımayacağım. Bir daha asla."</p>

  <p class="block7">Taita onun böylesi bir enerjiyle öfkesini dile getirdiğini daha önce görmemişti. Bu yanı ve az önceki nefis nişancılık gösterisi İhtiyar adamın daha da fazla gözüne girmesine sebep oldu. Herhangi bir erkek, hatta Tamose Hanedanı'ndan bir Firavun için dahi uygun bir eş olduğuna karar verdi, ama Mintaka'nın öfkesine bu kez kendisinin hedef olması korkusuyla herhangi bir neşe belirtisi göstermemeye dikkat etti. Ama boşuna tasalanmıştı. Ona döndüğünde kızın yüzünde yine güller açmıştı.</p>

  <p class="block7"><span class="calibre13">Taita, "Beş atıştan dördünün isabetli olması Kızıl Yolun bir savaşçısı için bile yeterli bir başarı, majesteleri," dedi. "Ayrıca, arabanızın tekerleği gerçekten pis bir deliğe girmişti."</span></p>

  <p class="block7">"Susamış olmalısın. Taita. Ben gerçekten susadım." Kız İhtiyar adamı elinden tuttuğu gibi hizmetçilerinin nehrin kıyısında yünlü bir halı serdikleri ve üstüne tabaklar dolusu tatlılar ve şerbet testileri dizdikleri yere götürdü.</p>

  <p class="block7">Mintaka halının üstünde konuğunun yanına yerleşerek, "Sana sormak istediğim o kadar çok şey var ki, Taita," dedi. "Bubasti'den ayrıldığından beri görmedim seni."</p>

  <p class="block7">"Kardeşiniz Khyan nasıl?" Taita soruyu daha sorulmadan atlatmıştı.</p>

  <p class="block7">Mintaka güldü. "Her zamanki Khyan oldu. Hatta eskisinden bile daha yaramaz.</p>

  <p class="block7">Babam, tamamen iyileşince burada bize katılmasını emretti. Barış antlaşması imzalanırken bütün ailesinin yanında olmasını istiyor."</p>

  <p class="block7">Bir süre daha dereden tepeden konuştular, fakat Mintaka dalgındı. Taita onun dilinin ucundakini söylemesini bekliyordu. Fakat genç kız biraz ötelerinde süt dökmüş bir kedi gibi bekleyen Trok'a birdenbire dönerek İhtiyar adamı şaşırttı.</p>

  <p class="block7">Soğuk bir tavırla, "Bizi artık yalnız bırakabilirsiniz, lordum," dedi.</p>

  <p class="block7">"Yarın sabah yine arabayla çıkacak mıyız, prenses?" Trok yalvarma rad delerindeydi.</p>

  <p class="block7">"Yarın herhalde başka işlerim olacaktır."</p>

  <p class="block7">"Ya ertesi gün?" Adamın bıyığı bile acınacak şekilde aşağı sarkmıştı.</p>

  <p class="block7">Mintaka onun sorusunu duymamış gibi davranarak, "Gitmeden önce bana yayımla okluğumu getir," diye emretti. Trok kızın istediklerini uşak gibi yerine getirerek eline yakın bir yere bıraktı.</p>

  <p class="block7">Güle güle lordum. Mintaka adamı bu sözlerle savdıktan sonra yine Ta ita'ya döndü. Trok orada bir, iki dakika daha oyalandıktan sonra ağır adımlarla arabasının yanına gitti.</p>

  <p class="block7">Adam arabasıyla uzaklaşırken Taita, "Trok ne kadar zamandır size âşık?" diye mırıldandı.</p>

  <p class="block7">Mintaka şaşırmış göründü, sonra neşeyle güldü. "Trok mu bana âşık? Saçma bu!</p>

  <p class="block7">Adam Gize'deki piramitler kadar yaşlı herhalde, otuz yaşında vardır! Hem üç karısı var. Kaçta tane cariyesi olduğunu ise Hathor bilir!"</p>

  <p class="block7">Taita olağanüstü güzel bezeli okluktaki oklardan birini çıkararak dikkatle inceledi.</p>

  <p class="block7">Tüyler mavi ve sarı renkliydi, İhtiyar adam okun sapına oyulmuş minik mühre yavaşça dokundu.</p>

  <p class="block7">"Avcının kuşağındaki üç yıldız, içlerinde en parlağı da Mintaka," diye mırıldandı.</p>

  <p class="block7">Genç kız, "Mavi ve sarı favori renklerimdir," dedi. "Bütün oklarım Grippa tarafından yapılır. O Avaris'deki en ünlü okçudur. Yaptığı okların her biri kusursuz bir düzlüktedir ve doğru hedefin üstüne uçacak biçimde dengelenmiştir. Grippa'nın süsleri ve mühürleri de sanat eserleridir. Yıldızımı nasıl oyduğuna ve boyadığına baksana."</p>

  <p class="block7">Taita oku parmaklarının arasında evirip çevirdi ve beğeniyle inceledikten sonra okluğa geri koydu.</p>

  <p class="block7">"Trok'un oklarındaki mühür nedir?" diye birdenbire sordu.</p>

  <p class="block7">Mintaka canı sıkılmış gibi bir hareket yaptı. "Bilmiyorum. Olsa olsa bir yaban domuzu ya da bir öküzdür. Hem bugün için de, önümüzdeki günler için de Trok'tan bıktım." Genç kız böyle diyerek Taita'nın kâsesine şerbet doldurdu. "Balı ne kadar sevdiğini bilirim," dedi. Belli ki konuyu değiştirmek istiyordu, Taita da ne söyleyeceğini merakla bekledi.</p>

  <p class="block7">Mintaka, "Şimdi seninle konuşmak istediğim bazı hassas konular var," diye çekine çekine itiraf etti. Oturdukları yerdeki bir kır çiçeğini kopardı ve bir çelenk yapacakmış gibi onu kıvırmaya başladı. Hâlâ İhtiyar adama bakmıyordu, ama az önceki kızarıklığını kaybetmiş olan yanakları yine pembeleşmeye başladı.</p>

  <p class="block7">"Firavun Nefer Seti on dördüncü yaş gününü beş ay Önce kutladı. Yani sizden hemen hemen bir yaş büyük. Doğduğu Keçi Burcu sizin Kedi Burcu'nuzla çok uyumlu."</p>

  <p class="block7">Taita yine lafı ağzından almıştı, Mintaka ona şaşkınlıkla baktı. "Sana ne soracağımı nereden bildin?" dedi. Sonra birden ellerini çırptı. "Tabii ki bileceksin. Sen Büyücü'sün."</p>

  <p class="block7">Taita, "Firavun'dan söz açılmışken majestelerinize ondan bir mesaj getirmeye geldim," dedi.</p>

  <p class="block7">Genç kızın tüm dikkati anında İhtiyar adamın üzerinde yoğunlaştı. "Bir mesaj mı?</p>

  <p class="block7">Onun benim varlığımdan haberi var mı ki?"</p>

  <p class="block7">"Hem de fazlasıyla haberi var." Taita şerbetinden bir yudum aldı. "Buna biraz bal koymak gerekiyor." Kâseye biraz bal katarak karıştırdı.</p>

  <p class="block7">Kız, "Benimle alay etme, Büyücü," diye birdenbire Taita'ya çattı. "Bana hemen mesajımı ver."</p>

  <p class="block7">"Firavun sizinle maiyetinizi yarın sabah şafak vaktinde bataklıklarda bir ördek avına, arkasından da Küçük Kumru Adası'nda kahvaltıya davet ediyor."</p>

  <p class="softbreak"> </p>
</body>
</html>
