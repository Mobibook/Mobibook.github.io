<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Aslanın yelesi anında başının</span> etrafında karanlık bir çember gibi dikleşti ve hayvan saldırıya geçti. Ağaçların arasından fırlayan kara ve esmer bir ok gibi doğru Mintaka'nın üzerine geliyordu. Kız yere mıhlanmış gibi anında ona yetişti.</p>

  <p class="block7">Nefer birden durdu, her iki elini boş bırakmak için okluğu yere attı ve yayı gerdi.</p>

  <p class="block7">Oku dudaklarına çekti ve hayvanın zonklayan dev göğsüne nişan aldı. Aslan yandan geldiğinden sapma kritik derecedeydi, Mintaka da ateş hattının üstündeydi. Bu yetmiyormuş gibi, yaralanmanın Mintaka'yı kurtarmayacağını biliyordu. Oku hayvanın yaşamsal organlarının birine derinlemesine saplamalıydı ki yere yıkılsın, Mintaka da bir kaçma şansı elde etsin. Ne çare ki kesin bir hesap yapmaya vakit yoktu, aslan kızcağızın üstüne binmek üzereydi.</p>

  <p class="block7">Her adımda homurtular salıveriyor, kocaman ayaklarının altından toprak parçaları ve çakıllar uçuşuyordu. Sarı gözler korkunçtu. Nefer büyük bir telaşla, "Yere kapan, Mintaka! Okumun yolu üstünden çekil!" diye bağırdı.</p>

  <p class="block7">Birlikte ava çıktıkları haftalarda tam bir uyum geliştirmişlerdi, Mintaka da ona kayıtsız şartsız güvenmeyi öğrenmişti. Nefer panik halinde bile kıza ulaşabiliyordu.</p>

  <p class="block7">Mintaka tereddüt etmedi. Bir an önce koşu halindeyken saldıran aslanın hemen hemen çenelerinin altında yamyassı yere yapıştı.</p>

  <p class="block7">Kız kendini yere attığı anda Nefer yayı salıverdi. Ok fırladı. Aralarındaki boşluğu fazla yüklü bir yırtıcı kuşun tembel uçuşuna benzer yavaşlıkta aşıyormuş gibi geldi çocuğun korkudan irileşmiş gözlerine. Mintaka'nın yattığı yerin yukarısından geçti.</p>

  <p class="block7">Sonra düşmeye başladı. Böylesine cüsseli bir hayvana göre öylesine minik, ağır ve etkisiz görünüyordu ki.</p>

  <p class="block7">Sonra ses çıkarmadan hedefi buldu. Nefer incecik sapın bir çöp gibi kırılmasını ve homurdanan hayvan tarafından küçümsenerek bir yana fırlatılmasını bekliyordu.</p>

  <p class="block7">Tam aslanın ağzı kocaman açılıp harap ve lekeli dişleri ortaya çıktığı sırada, okun taştan oyulmuş başı hayvanın göğsünü örten gür kılların arasında gözden kayboldu.</p>

  <p class="block7">Herhangi bir çarpma sesi duyulmadıysa da okun sapı ucunun arkasından içeri kaydı ve saptan sadece beş parmak kadarıyla parlak renkli tüyleri ortada kaldı.</p>

  <p class="block7">Nefer okun, hayvanın kalbine isabet ettiğini düşündü. Aslan muazzam bir katılmanın pençesinde yükseğe sıçradı, homurtuları da başının yukarısındaki dikenli dallardan bir kuru yaprak yağmuru düşüren sürekli bir kükreme dizisine dönüştü.</p>

  <p class="block7">Derken canavar ani bir dönüşle göğsüne saplı okun dışarı taşmış tüylü ucunu çeneleriyle parçaladı. Mintaka aslanın dokunduğu yeri paralayan pençelerinin hemen hemen altındaydı.</p>

  <p class="block7">Nefer, "Ondan uzaklaş!" diye bağırdı. "Koş!"</p>

  <p class="block7">Delikanlı eğilip ayaklarının dibindeki okluktan ikinci bir ok yakaladı ve bunu bir yandan yay kirişine yerleştirirken ileri atıldı.</p>

  <p class="block7">Kız onun korumasına koşarak nişan almasını engellemeyecek kadar kendini toparlamıştı, en yakındaki ağacın gövdesinin arkasına saklandı.</p>

  <p class="block7">Bu hareket aslanın dikkatinin yine onun üzerine çevrilmesine yetmişti. Canavar şimdi açlık değil, acı ve öfke dürtüsüyle hareket ederek saldırıya geçti. Kancalı sarı pençeler Mintaka'nın arkasına büzüldüğü ağaçtan koca bir kabuk parçası kopardı.</p>

  <p class="block7">Nefer, "Gel! Buradayım! Bana gel!" diye deli gibi bağırarak aslanı ondan uzaklaştırmaya çalışıyordu. Hayvan koca yeleli kafasını ona çevirdi, Nefer de yayı çekerek çaresiz bir hareketle bundan sonraki oku da fırlattı. Kolları titriyordu, acele aldığı nişan isabetli olacağa benzemiyordu. Okun başı hayvanın karnına girdi. Aslan okun batışına Mintaka'yı bırakıp Nefer'e doğru hamle yaparak tepki gösterdi.</p>

  <p class="block7">Hayvanın ağır yaralı olmasına ve yavaşlamasına rağmen, Nefer'in bu taze hamleden kaçmasının yolu yoktu. Sonuncu okunu da atmıştı, okluk ise uzanamayacağı kadar uzakta taşların üstünde yatıyordu. Delikanlı eğilerek ke merindeki kamayı çekti.</p>

  <p class="block7">Öfkeden kudurmuş canavara karşı çok zavallı bir silahtı bu. ince tunç bıçak hayvanın kalbine ulaşabilmek için yeterince uzun değildi, ama Firavun'un avcılarının benzer ölümcül durumlardan mucizevi kurtuluşları hakkında öyküler duymuştu. Aslan tam ölüm atlayışına geçerken Nefer arkaya devrildi. Canavarın ağırlığına ve hamlesine karşı koymayı aklından bile geçirmemişti.</p>

  <p class="block7">Aslanın ön ayaklarının arasındaydı şimdi, hayvan da çenelerini sonuna kadar açtı ve o korkunç dişleriyle Nefer’in kafasını parçalamak için başını eğdi. Nefesi leş gibi kokuyor, kokmuş etle açık mezarların pisliğini hatırlatıyordu. Nefer safrasının ağzına kadar yükseldiğini hissetti. Tam zamanını hesapladı ve kamayı tutan sağ elini açık ağzın derinine sapladı. Aslan içgüdüsel olarak ısırdı.</p>

  <p class="block7">Nefer kamasını dimdik tutuyordu, aslan çenelerini kapayınca bıçağın tunçtan ucu damağına saplandı. Dişler bileğinin kemiklerini un ufak edemeden Nefer elini hızla çekti. Ama aslanın çeneleri, arasındaki kama tarafından açık tutuluyordu ve ısıramazdı.</p>

  <p class="block7">Ama aslan delikanlıyı bir yandan pençeleriyle paralamaktaydı. Nefer ağır vücudun altında kıvranıyordu, pençe darbelerinin bazılarından böylece kaça bildi, ama peştemalı üzerinden koparıldığından kemikleşmiş kancaların etine saplandığını hissediyordu.</p>

  <p class="block7">Daha fazla dayanamayacağının farkındaydı. Tepesindeki aslana bilinçsiz olarak,</p>

  <p class="block7">"Bırak beni pis hayvan! Çekil üstümden!" diye bağırdı.</p>

  <p class="block7">Aslan hâlâ kükrüyordu, şişlenmiş damağından fışkıran kanlar da pis nefesi ve sıcak tükürüğüyle karışarak kızıl bir bulut halinde Nefer’in yüzüne püs kürüyordu.</p>

  <p class="block7">Nefer’in bağrışı Mintaka'yı harekete geçirdi. Ağacın arkasından başını uzatıp bakınca Nefer'in aslanın bedeninin altında kanlı bir külçe görünümünde yattığını gördü. Sevgilisinin ölesiye hırpalandığını fark eden kız kendi korkusunu unutmuştu.</p>

  <p class="block7">Nefer'in yayı vücudunun altına sıkışmıştı, o olmayınca içi okla dolu okluk Mintaka'nın işine yaramazdı. Genç kız ağacın arkasından fırlayıp arabaya doğru koştu. Arkasındaki bağırışlarla kükremeler onu daha da hızlandırıyordu, kalbinin göğsünün içinde patlama raddelerinde olduğunu hissedene kadar koştu.</p>

  <p class="block7">İlerde bekleyen atlar canavarın kokusuyla kükremesinden dehşete düşmüşlerdi.</p>

  <p class="block7">Şahlanıyorlar, başlarını arkaya atıyor, gemi azıya alıyorlardı. Nefer'in bir tekerlekteki fren sistemini kilitlemesi sayesinde sadece dar bir daire çevirebilmek durumunda olmasalar çoktan kaçarlardı. Mintaka havada uçuşan toynaklarının arasından atılarak arabanın basamağına zıpladı. Serbest kalmış dizginleri yakaladı ve hayvanlara, "ileri, Tepegöz! Dayan, Çekiç!" diye bağırdı.</p>

  <p class="block7">Nefer daha önceki gezilerinin birçoğunda arabayı Mintaka'nın sürmesine izin verdiği için atlar kızın sesini ve dizginler üzerindeki dokunuşunu tanıyorlardı. Mintaka atları kısa zamanda kontrol altına aldı, fakat Nefer’in çığlıklarını ve aslanın kükremelerini duyduğu için ona aradan yüzyıllar geçmiş gibi geliyordu. Atlara hâkim olur olmaz yana eğildi ve freni salıverdi. Güçlü bir sol dönüşle atları çevirdi ve onları doğruca aslanla kurbanına doğru sürdü.</p>

  <p class="block7">Çekiç direndi, ama Tepegöz itaat etti. Genç kız Nefer’in atlara karşı hiç kullanmadığı kamçıyı şaklatarak Cekiç'in parlak böğrünün üstünde parmak kadar kalın bir iz bıraktı.</p>

  <p class="block7">"Ha!" diye haykırdı. "Yürü! Kahrolasın Çekiç!"</p>

  <p class="block7">Şaşalayan Çekiç ileri atıldı, böylece aslana doğru dörtnala yol aldılar. Bütün dikkati ön ayaklarının arasındaki haykıran ve kıvranan kurbanın üstünde olan aslan, doğru üzerine gelen arabaya başını kaldırıp bakmadı.</p>

  <p class="block7">Mintaka kırbacı elinden bıraktı ve bunun yerine mızrağı kaptı. Ava çıktıkları saatlerde bunu Nefer için taşımıştı, şimdi de mızrak eline hafif ve tanıdık geliyordu. Yarış temposundaki atları sol elindeki dizginlerle yönetirken yan korkuluktan sarkarak mızrağı yükseğe kaldırdı. Çömelmiş durumdaki aslanın başı eğikti, ensesi de ortaya çıkmıştı. Ensesinde omurgayla kafatasının birleşme noktası yelesinin çalı gibi gür siyah kıllarıyla örtülüydü, fakat Mintaka tam yerini tahmin etti ve korkusuyla Nefer'e olan sevgisinin verdiği güçle mızrağı sapladı.</p>

  <p class="block7">Mızraklı el altındaki arabanın uçuş hızından da güç almıştı. Mızrağın kaba deriyi yağ gibi delerek hayvanın ensesine sapına kadar saplanması genç kızı bile şaşırttı.</p>

  <p class="block7">Mızrağın ucu omurgaların eklemini bulup yoluna devam ederek omuriliği kesince sadece elinde hafif bir tıklama hissetti.</p>

  <p class="block7">Araba aynı hızla yoluna devam edince mızrağın sapı elinden koparıldı. Ama aslan da gevşek ve hareketsiz bir külçe gibi Nefer’in üstüne yığılmıştı. Bir daha kımıldamadı. Anında ölmüştü.</p>

  <p class="block7">Mintaka'nın delirmiş atları durdurup onları çevirmesi ve Nefer’in dev leşin altında hareketsiz yattığı yere döndürmesine kadar belki iki yüz metre yol aldılar. Genç kız, arabadan atlamadan önce tekerlek frenini garantiye almak sağduyusunu gösterdi.</p>

  <p class="block7">Nefer'in ne kadar ağır yaralandığı belliydi. Üstüne bulaşmış kanlara bakılırsa ölmüş bile olabilirdi. Genç kız onun yanına dizüstü düştü. "Nefer, benimle konuş. Beni duyabiliyor musun?"</p>

  <p class="block7">Başını ona çeviren delikanlının bakışının normal olduğunu görünce Mintaka rahatladı. "Geldin!" diye soludu Nefer. "Bakher Mintaka, bakher!"</p>

  <p class="block7">"Bu pisliği üstünden alacağım."</p>

  <p class="block7">Hayvan leşinin korkunç ağırlığının delikanlının soluğunu kestiğini fark ediyordu.</p>

  <p class="block7">Birden davranıp hayvanın kafasına asıldı.</p>

  <p class="block7">Nefer akışkan bir kan maskesinin arkasından, "Kuyruk," diye zorlukla fısıldadı.</p>

  <p class="block7">"Onu kuyruğundan kavrayıp yuvarla."</p>

  <p class="block7">Genç kız vakit kaybetmeden itaat etti. Ucu fırçaya benzeyen uzun kuyruğu yakaladı ve var gücüyle çekti. Hayvanın kaba etleri kımıldadı, derken bütün leş yana devrildi ve Nefer serbest kaldı.</p>

  <p class="block7">Mintaka onun yanında yere diz çöktü ve oturma konumuna geçmesine yardım etti, fakat Nefer sarhoş gibi sendeledi ve destek arar gibi genç kıza uzandı.</p>

  <p class="block7">Mintaka, "Hathor bana yardımcı olsun," diye yalvardı. "Sen ağır yaralısın. Ne kadar çok kan var."</p>

  <p class="block7">Nefer, "Kanın hepsi benim değil," diye mırıldandıysa da, pençelerin bir atardamarını yardığı sağ kalçasından kan fıskiye gibi fışkırıyordu. Taita savaş yaralarının tedavisi konusunda ona ciddi bir eğitim verdiğinden başparmağını yaraya sokarak kan kesilinceye kadar bastırdı.</p>

  <p class="block7">"Su torbasını getir," dedi. Mintaka arabaya koşarak onu delikanlıya getirdi. Genç kız su torbasını tutarken Nefer kana kana içti, genç kız daha sonra sevgilisinin yüzündeki kanla pisliği yumuşak hareketlerle sildi ve yüzünün yaralı olmadığını görünce rahatladı. Bununla birlikte öbür yaralarını gözden geçirince şoka girmekten kendini alamadı.</p>

  <p class="block7">"Seyyar yatağım arabada." Delikanlının sesi zayıflıyordu. Mintaka bunu getirince Nefer ona dengi açmasını söyledi. Mintaka da bunun içindeki dikiş kutusunu çıkardı.</p>

  <p class="block7">Kutunun içinden bir iğneyle ipek ibrişim seçti. Nefer ona kan fışkırtan damarını nasıl bağlayacağını gösterdi. Bu iş genç kızın kolayına geldi, bunu yaparken ne duraksadı ne de yüzünü buruşturdu. Çevik parmaklarıyla açık atardamarın etrafına bir ilmik atıp sonra da delikanlının elindeki daha derin yırtıkları dikerken elleri bileklerine kadar kana bulanmıştı. Yine Nefer’in verdiği direktiflere uyarak paralanmış peştemalından yırtılan şeritleri kullanarak yaraları sardı. Bu kaba ve ilkel bir cerrahi yöntemdi, ama kanamayı büyük ölçüde kesmeye yetti.</p>

  <p class="block7">"Şimdilik yalnız bu kadarını yapabiliriz. Arabaya binmene yardım etmeli, sonra da kalanını yapması için bir cerraha ulaşmalıyız. Ah, Taita burada olsa ne olurdu."</p>

  <p class="block7">Genç kız, Tepegöz'ün başına koştu ve atları delikanlının yattığı yere çekti. Bir dirseğine abanmış olan Nefer, yanında yatan aslan leşine özlem dolu gözlerle bakıyordu.</p>

  <p class="block7">"ilk aslanım bu," diye fısıldadı. "Onu hemen yüzmezsek ganimet bozulacak. Kılları çok geçmeden dökülecek."</p>

  <p class="block7">Bu duygusal anda sevgilisi hesabına duyduğu endişenin etkisindeki genç kız öfkeye kapıldı. "Ancak bir erkeğe yaraşır böylesi bir deli saçmasını hayatımda ilk kez duyuyorum. Pis kokulu bir kürk parçası için hayatını tehlikeye mi atacaksın?" Genç kız onun ayağa kalkmasına yardım etmeye geldi. Hâlâ çok öfkeliydi. Nefer’in doğrulup kalkması için ikisinin toplam kuvvetlerini harcamaları gerekti. Nefer arabaya doğru tek ayak üstünde hoplarken bütün ağırlığıyla genç kıza abandı ve arabanın tabanının üstüne yığıldı.</p>

  <p class="block7">Mintaka seyyar yataktaki koyun postundan yararlanarak onu elinden geldiği kadar rahat ettirdi, sonra da arabaya binerek dizginleri ellerine aldı.</p>

  <p class="block7">"Ne tarafa?" diye sordu.</p>

  <p class="block7">"Kafilenin kalan kısmı vadinin öbür ucunda olsa gerek ve bizim onlara yetişmemizi olanaksız kılacak kadar hızlı yol alıyorlardır. Ayrıca yanlış yöne gidiyorlar," dedi delikanlı. "Öbür avcılar çölün dörtbir yanına dağılmış durumdalar. Bütün gün onları arasak bile bulamayabiliriz."</p>

  <p class="block7">"Filonun demirli olduğu Dabba'ya dönmeliyiz. Gemilerde bir cerrah var." Genç kız yegâne işe yarar sonuca ulaşmıştı. Nefer başının hareketiyle onayladı. Mintaka atları yürüttü, böylece koruluktan çıkarak bir kez daha güney yönüne döndüler.</p>

  <p class="block7">Mintaka, "Dabba'ya kadar üç saatlik ya da daha uzun bir yolumuz var," dedi.</p>

  <p class="block7">Delikanlı, "Nehrin kavisini aştığımız takdirde yolumuzu en az dört fersah kısaltabiliriz," dedi.</p>

  <p class="block7">Mintaka durakladı ve delikanlının aşmasını istediği doğudaki ıssız çöle baktı.</p>

  <p class="block7">"Yolu şaşırabilirim," diye korkuyla mırıldandı.</p>

  <p class="block7">Nefer, Taita'dan çöl yolculuğu bahsinde aldığı eğitime güvenerek, "Sana rehberlik ederim," diye yanıtladı. "En büyük şansımız bu." Mintaka atları sola, Nefer'in işaret ettiği yöne döndürdü. Güçlü ve sağlıklı oldukları günlerde ikisi de engebeli bir arazide yol alırken arabanın hareketlerinden zevk almışlardı. Ama şimdi genç kız atları ağır ağır yürütürken bile tekerleklerin her deliğe düşüşü, her taşa veya tümseğe toslayışı arabanın şasisinden Nefer’in paralanmış vücuduna iletiliyordu. Delikanlı yüzünü ekşitiyor, terliyor, fakat duyduğu acıyı ve rahatsızlığını genç kızdan gizlemeye çalışıyordu. Saatler geçtikçe yaraları daha da açıldı ve ağrıları dayanılmaz oldu.</p>

  <p class="block7">Oldukça sert bir toslamanın arkasından acı acı inledi ve kendini kaybetti.</p>

  <p class="block7">Mintaka hemen dizginleri çekerek atları durdurdu ve delikanlıyı ayıltmaya çalıştı.</p>

  <p class="block7">Keten petleri suya batırdı ve delikanlının dudaklarının arasına birkaç damla su akıttı.</p>

  <p class="block7">Sonra, ter içindeki solgun yüzünü ıslak bezle sildi. Fakat yaralarını tekrar sarmaya girişince kalçasındaki derin yaranın yine kanamaya başladığını gördü. Kanamayı durdurmaya çalıştıysa da onu sadece sızıntı düzeyine indirmeyi başardı. Gerçekte duymadığı bir güvenle, "iyileşeceksin, sevgilim," dedi ona. Delikanlıya yavaşça sarıldı, üstünde kanların kuruduğu tozlu kafasını öptü ve yine dizginlere sarıldı.</p>

  <p class="block7">Bir saat sonra suyun kalanını Nefer'le atlara verdi ve kendisi içmemeyi seçti.</p>

  <p class="block7">Sonra arabada yükseğe uzanabildiği kadar uzanarak sıcak havada titreyen, dans eden çakıl ve şist tepelerine baktı. Yolunu kaybettiğini fark etmişti. Güneşe bakarak açısını hesaplamaya çalışırken, yoksa çok fazla doğuya mı gittim, diye merak ediyordu. Ayaklarının dibinde Nefer kıpırdadı ve inledi, genç kız da cesur gözükmeye çalışarak ona bakarak gülümsedi. "Fazla bir yolumuz kalmadı, sevgilim.</p>

  <p class="block7">Bir sonraki tepeyi de aşınca nehri görmemiz gerekir."</p>

  <p class="block7">Genç kız denklen çıkardığı koyun postunu delikanlının başının altına sıkıştırdı, tekrar dizginlere sarıldı ve silkindi. Ne kadar bitkin olduğunun farkına varıyordu; vücudundaki bütün kaslar sancıyordu, gözleri de güneşin parıltısıyla tozdan tahriş olmuştu. Ama kendisiyle birlikte atları da devam etmeye zorladı.</p>

  <p class="block7">Atlar da çok geçmeden rahatsızlık belirtileri göstermeye başladılar. Terlemeleri sona ermiş, tuzlu terleri sırtlarında beyaz lekeler halinde kurumuştu. Mintaka onları biraz hızlandırmaya çalıştıysa da tepki vermediler, genç kız da arabadan inerek aygırı başından tuttu ve hayvanları çekmeye çalıştı. O da sonunda sendelemeye başlamıştı, ama bir süre sonra kumlu bir vadi tabanında bir arabanın tekerlek izlerini görerek biraz morali düzeldi.</p>

  <p class="block7">Şişmeye ve çatlamaya başlamış dudaklarının arasından, "Batıya gidiyorlar," diye fısıldadı. "Bizi dosdoğru nehre götürecekler." Bir süre tekerlek izlerinin yönünde yol aldıktan sonra karşısında kendi ayak izlerini görerek şaşkınlık içinde durdu. Birden daire çevirdiğini ve kendi izlerini takip etmekte olduğunu anladı.</p>

  <p class="block7">En sonunda umutsuzluk onu pençesine almıştı. Çaresiz ve yolunu kaybetmiş biri olarak dizlerinin üstüne düştü ve hâlâ kendinde olmayan Nefer'e, "Çok üzgünüm sevgilim. Sana karılık görevimi yerine getiremedim," diye fısıldadı. Dolaşmış saçları yaralının yüzünden arkaya itti. Sonra doğudaki doruğa bakarak gözlerini kırpıştırdı.</p>

  <p class="block7">Görüşünü netleştirmek için başını salladı, yanan gözlerini dinlendirmek için bakışını uzaklaştırdı, sonra tekrar o yöne baktı. Morali yine düzelmeye başlamıştı, ama gördüğünün hayal mi, gerçek mi olduğuna hâlâ emin olamıyordu.</p>

  <p class="block7">Tepelerindeki dağ sırasının doruğunda zayıf bir siluet uzun asasına abanarak duruyordu. Gümüş renkli saçları bulut gibi parlıyor, çölün sıcak meltemi eteklerini leylek bacaklarının etrafında şaklatıyordu, İhtiyar adam durmuş, onlara bakıyordu.</p>

  <p class="block7">Genç kız, "Ah Hathor ve bütün tanrıçalar, bu doğru olamaz," diye fısıldadı.</p>

  <p class="block7">Nefer de yanında gözlerini açmıştı. "Taita yakında bir yerde," diye mırıldandı.</p>

  <p class="block7">"Onu yakınımda hissediyorum."</p>

  <p class="block7">"Evet. Taita burada." Genç kızın sesi hafif çıkıyordu. Duyduğu şoktan elini boğazına götürmüştü. "Ama bizi nerede bulacağını nasıl bildi?"</p>

  <p class="block7">"Bilir. Taita daima bilir." Nefer bu sözlerden sonra gözlerini kapadı ve yine kendini kaybetti.</p>

  <p class="block7">İhtiyar adam şimdi sert eğimli yamaçtan onlara doğru iniyordu. Mintaka kendini toparladı ve onu karşılamaya çıktı. Birden yorgunluğundan eser kalmamıştı.</p>

  <p class="block7">Sevinçten çıldıracak gibiydi. Elini, kolunu sallıyor, yaşlı adama sesleniyordu.</p>

  <p class="softbreak"> </p>
</body>
</html>
