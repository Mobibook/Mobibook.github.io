<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Mintaka bağlarına karşı savaş</span> veriyor, kıvranıyor, şeritleri çekiştiriyor, kuvvet almak için çıplak ayaklarıyla kafesin çomaklarını itiyordu. Bileklerindeki derinin soyulduğunu ve sıcacık kanın elleriyle parmaklarının üstüne damladığını hissediyordu, ama deri kayışlar çok sıkı ve kuvvetli olduğundan onları ne gerebiliyor ne de koparabiliyordu. Ellerinin kansızlıktan uyuşmaya başladığını hissediyordu.</p>

  <p class="block7">Mücadelesine ara verdikçe bakışı tekerleğe bağlı duran Merykara'nın hareketsiz vücuduna kayıyordu. "Seni seviyorum canım. Sakın ölme. Hatırımız için ölme sakın,"</p>

  <p class="block7">diye seslendi. Ne çare ki Merykara'nın gözleri ardına kadar açık, bakışı da sabitti.</p>

  <p class="block7">Göz yuvarlakları çok geçmeden kurumaya ve ince bir toz tabakasıyla örtülüp donuklaşmaya başladı. Sinekler de gözlerinin üstüne doluşmaya ve bacaklarının arasından sızan kan gölcüğüyle beslenmeye başladılar.</p>

  <p class="block7">Mintaka bir keresinde çadırın ağzında sinsi bir itişme duyar gibi oldu. Başını o yana çevirince Heseret'in iki hizmetçisinin çadırdan dışarı süzüldüklerini gördü. Her biri yağmaladıkları değerli eşyayla dolu büyük birer torba taşıyordu. Mintaka onlara seslendi. "Ne olur bağlarımı çözün. Size özgürlüğünüzü, ek olarak da büyük bir ödül vereceğiz." Ama köleler ona suçlulukla karışık bir şaşkınlıkla baktıktan sonra kamptan koşarak çıktılar ve doğuya doğru yol alan yenik ordunun düzensiz kalabalığına katıldılar.</p>

  <p class="block7">Daha sonra kampın ağzında yine birtakım sesler oldu, Mintaka da gelenlere seslenmeye hazırlandı. Ama tam zamanında kaba sesleri tanıyıp kendine hâkim oldu.</p>

  <p class="block7">Dört erkek ihtiyatlı adımlarla kampa girmişlerdi. Adamların yüzüne, giyimlerine ve konuşmalarına bakan Mintaka, onların en aşağı tabakadan olduğunu, büyük bir olasılıkla yağma ve hırsızlık için orduları izleyen o çapulcu çetelerinin üyelerinden olduklarını gördü. Bunun üzerine başını önüne düşürdü ve ölü numarası yaptı.</p>

  <p class="block7">Adamlar durup Merykara'nın ölüsüne baktılar. Bir tanesi gülüp öylesine kaba ve çirkin birkaç söz söyledi ki Mintaka gözlerini yumdu ve insanüstü bir çabayla çenesini tutmayı başardı.</p>

  <p class="block7">Adamlar daha sonra Mintaka'nın kafesinin başına geldiler ve ona baktılar. Kız hiç kıpırdamadan duruyor, hatta soluğunu tutuyordu. Ne kadar iğrenç bir görünümünün olduğunun farkındaydı ve ölü rolünü sürdürüyordu.</p>

  <p class="block7">Bir tanesi, "Bu kan domuz gibi kokuyor," diye homurdandı. "Bayan Palm'la ve beş kızıyla gönül eğlendirmeyi yeğlerim." Bu sözlere hepsi kahkahalarla güldüler ve kampı yağmalamak için birbirlerinden ayrıldılar. Taşıyabilecekleri kadar yükle uzaklaşmalarından sonra Mintaka gölgelerin kampın dövülmüş toprak tabanının üstünde uzamasını seyretti. Bir yandan da arabalarla furgonların ve yürüyenlerin sesleri yavaş yavaş kayboluyordu. Güneşin batmasından hemen önce adamların sonuncuları da geçtiler ve kampın üzerine çölle ölülerin sessizliği çöktü.</p>

  <p class="block7">Mintaka gece içinde bitkinliğin ve derin bir umutsuzluğun etkisiyle zaman zaman uyukluyordu. Ne zaman uyansa gümüş renkli ay ışığında Merykara'nın tekerleğin üstünde gerilmiş vücudunu görüyor ve korkunç keder anları yeniden başlıyordu.</p>

  <p class="block7">Şafak söktü ve güneş gökte yükseldi, ama tek ses hâlâ çöl rüzgârının kapıdaki cılız diken ağacı dallarının arasındaki fısıltısıyla arada da kendi hıçkırıklarıydı. Ama susuz bir gün daha geçerken hıçkırıkları da giderek zayıfladı.</p>

  <p class="block7">Neden sonra başka bir şey duydu. Ta uzaklardaki mırıltı yumuşak bir gümbürtüye dönüşünce bunun hızla dönen tekerleklerin sesi olduğunu anladı. Çok geçmeden atların toynak seslerini de duymaya başladı. Konuşan erkek sesleri kuvvetlendi, giderek kuvvetlendi, Mintaka da neden sonra bunların içinde bir tanesini tanır gibi oldu. "Nefer!" Sevgilinin adını haykırmaya çalıştı, ama sesi boğuk bir fısıltıdan farksızdı. "Nefer!"</p>

  <p class="block7">Derken dehşet ve üzüntüyle dolu bağırışlar duydu, başını zorlukla çevirince de Nefer’in, hemen arkasında Meren ve Taita'yla kapıdan içeriye fırtına gibi daldığını gördü.</p>

  <p class="block7">Nefer onu görerek hemen kafese koştu. Kafesin kapısını eliyle kopardı, sonra kamasını çekerek kızın bileklerini hapseden kayışları doğramaya girişti. Sevgilisini pis kokulu kafesten yavaşça çekerek çıkardı ve bağrına bastı. Onu çadıra taşırken ağlıyordu.</p>

  <p class="block7">Fakat Mintaka çatlamış ve şişmiş dudaklarının arasından, "Merykara!" diye fısıldadı.</p>

  <p class="block7">"Taita onunla ilgileniyor, ama sanırım çok geç." Nefer’in omzunun üzerinden arkaya bakan Mintaka, Taita'yla Meren'in Merykara'yı tekerlekten kurtardıklarını ve üstündeki kanlar pıhtılaşmış olan silahı vücudunun içinden çektiklerini gördü. Şimdi de vücudunu beyaz bir keten çarşafla örtüyor ve korkunç yaraları gözden gizliyorlardı.</p>

  <p class="block7">Mintaka gözlerini kapadı. "Keder ve üzüntüden perişan haldeyim, ama yüzün hayatımda gördüğüm en güzel ve beni en çok mutlu eden şey. Şimdi de biraz dinleneceğim." Mintaka böyle diyerek baygınlığın koynuna yuvarlandı.</p>

  <p class="softbreak"> </p>
</body>
</html>
