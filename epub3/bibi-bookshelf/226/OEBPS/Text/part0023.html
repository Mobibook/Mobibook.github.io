<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Taita arabayı Gallala kentinin</span> yıkıntılarından sonra sadece dört kere mola vererek sürmüştü. Yolu Naja'yla Tamose'dan yarım gün kadar daha kısa bir sürede tamamlamışlardı. Ayrıca hayvanlar da daha az hırpalanmıştı.</p>

  <p class="block7"><span class="calibre13">Taita'nın arabasını izleyen dokuz araçtaki askerler Büyücü'nün ününden çok etkilenmişlerdi. Onu süvari birliklerinin babası olarak tanıyorlardı: Taita bir araba imal edip önüne çift hayvan koşan ilk Mısırlı'ydı.</span> Firavun Tamose'un Hiksosları yenmesi haberini taşımak için Teb'den Elephantine'e yaptığı araba yolculuğu efsaneleşmişti.</p>

  <p class="block7">Şimdi İhtiyar adamı kum tepelerinin arasında izlerken efsanenin gerçeğin ta kendisi olduğunu görüyorlardı. Taita'nın dayanıklılığı şaşkınlık vericiydi, konsantrasyonu da hiç bozulmuyordu. Ellerinden geleni yapmaları için atların gönlünü alırken dizginlerin üstündeki elleri yorulmak bilmiyordu. Bölükteki bütün askerlerin, en başta da arabada yanında olanın hayranlığını uyandırmıştı.</p>

  <p class="block7">Gil, Naja'nın mızrak eriydi. Güneşten kararmış, sert çizgili bir yüzü vardı. Hafif yapısı bir araba sürücüsü için idealdi. Buna karşın şen mizaçlı, sırım gibi bir adamdı.</p>

  <p class="block7">Kumandanın arabasında yolculuk etmek üzere seçildiğine göre en iyilerden biri olması gerekirdi.</p>

  <p class="block7">Şimdi ay büyürken, sıcaklık da giderek artarken gecenin serinliğinde yolculuk etmişlerdi. Şafak sökerken dinlenmek üzere mola verdiler. Gil, hayvanlara su verdikten sonra Cebel Wadun vadisine bakan bir kayanın üstünde oturan Taita'nın yanına geldi ve ona seramik bir su testisi uzattı, İhtiyar adam ibriğin ağzından ağzına su doldurdu ve Gallala'dan beri yanlarında taşıdıkları acı suyu yüzünü ekşitmeden içti. Gece yarısı verdikleri moladan beri içtiği ilk suydu bu.</p>

  <p class="block7">Gil İhtiyar iblis taş gibi, bir Bedevi akıncıdan farksız, diye düşünerek ona hayranlık duydu ve Taita'nın verebileceği bir emri beklemek üzere hatırı sayılır bir uzaklıkta yere çöktü.</p>

  <p class="block7">Taita sonunda, "Firavun'un vurulduğu yer neresiydi?" diye sordu.</p>

  <p class="block7">Gil yükselen güneşin ışınlarından kamaşmamaları için gözlerine ellerini siper etti ve kuru nehir yatağının ovalarla karıştığı yeri işaret etti. "Orada lordum. Şu uzaktaki tepe sırasının yakınında."</p>

  <p class="block7">Taita, Gil'i ilk kez konseyin huzurunda sorguya çekmişti. Mızrakçı orada Firavun'un ölümüyle ilgili olarak bilgi vermişti. Konsey, konu hakkında bilgisi olan herkesi kovuşturma sırasında ifade vermeye davet etmişti. Taita, Gil'in verdiği ifadenin net ve inanılır olduğunu anımsıyordu. Konseyin görkemiyle ünlü üyelerinden etkilenmemiş, basit ve dürüst asker kimliğine uygun şekilde bildiklerini anlatmıştı.</p>

  <p class="block7">Kendisine gösterildiğinde Firavun <span class="calibre13">Tamose'a saplanan Hiksos okunu da tanımıştı.</span></p>

  <p class="block7">Bunun sapı kırılarak ikiye bölünmüştü. Lord Naja yaranın acısını hafifletmek için kırmıştı onu.</p>

  <p class="block7">ilk karşılaşmaları o zaman olmuştu. Teb'den ayrıldıklarından beri bir veya iki kere kısaca konuşmuşlardı, uzun bir konuşma yapmaları için şimdiye kadar bir fırsat olmamıştı.</p>

  <p class="block7">Taita şimdi, "Burada o gün seninle beraber olanlardan birileri var mı?" diye sordu.</p>

  <p class="block7">Gil, "Yalnızca Samos vardı. Ama saldırıya uğradığımız zaman o vadide arabaların başında bekliyordu," diye yanıtladı.</p>

  <p class="block7"><span class="calibre13">Taita, "Bana tam yerini göstermeni ve beni savaş alanına götürmeni istiyorum," dedi.</span></p>

  <p class="block7">Gil omuzlarını silkti. "Ona tam savaş denemezdi, olsa olsa küçük bir çatışmaydı.</p>

  <p class="block7">Görülecek şey çok az. Kıraç bir yer orası. Ama saygıdeğer Büyücü'nün emri başımın üstünde."</p>

  <p class="block7">Kafile tekrar arabalara bindi ve tek araçlık bir sıra halinde vadinin dik yamacını indi. Oraya belki yüz yıldır yağmur yağmamıştı, çöl rüzgârı bile hâlâ belirgin şekilde duran Firavun'un arabalarının izlerini silememişti. Vadinin tabanına vardıklarında Taita onları hâlâ izliyor, kendi arabasının tekerlekleri kalan oluklarda ilerliyordu.</p>

  <p class="block7">Bir Hiksos baskınına karşı tetikteydiler ve vadinin her iki yanından gözlerini ayırmıyorlardı. Ama çıplak kaya sıcağın yarattığı serabın içinde dans etmekle beraber, düşmandan hiçbir iz yoktu.</p>

  <p class="block7">"işte nöbetçi kulesi." Gil ilersin! işaret etti. Taita da göğün bulutsuz mavisinin önünde sarhoş gibi eğilen yıpranmış silueti gördü.</p>

  <p class="block7">Dere yatağında bir dönemeç daha döndüler. Taita, Firavun<span class="calibre13">'un bölüğünün durup döndüğü, birçok kişinin de arabalardan vadi tabanının yumuşak kumlarına indikleri ve tekrar arabalara bindikleri yerdeki karışık tekerlek izlerini iki yüz adım beriden bile görebiliyordu. Bu noktada küçük kuvvetine yavaşlamalarını işaret etti ve yürüyüş hızıyla ilerlemeye koyuldular.</span></p>

  <p class="block7"><span class="calibre13">Gil araba siperinin yan tarafına düşen bir yeri işaret etti. "Firavun burada arabasından inerek Lord Naja'yla Apepi'nin karargâhını gözlemeye gitmişti."</span></p>

  <p class="block7">Taita arabasını durdurdu ve öbürlerine de aynı şeyi yapmaları için işaret verdi.</p>

  <p class="block7"><span class="calibre13">Arkasından gelen arabadaki çavuşa, "Beni burada bekleyin," diye emretti. Sonra Gil'e döndü. "Sen benimle gel. Çarpışma alanını bana göster."</span></p>

  <p class="block7">Gil öne geçerek zorlu patikayı tırmanmaya başladı, İhtiyar adama hürmeten önce yavaş ilerliyordu, ama sonra Taita'nın ondan geri kalmadığını fark ederek hızlandı.</p>

  <p class="block7">Onlar devam ettikçe patika dikleşti. Arazi de giderek bozulmaya başladı. Tepenin yarı yerinde patikayı hemen hemen tıkayan iri kaya grubunun başına geldiklerinde Gil bile soluk soluğa kalmıştı.</p>

  <p class="block7">Asker, "Ben buraya kadar geldim," dedi.</p>

  <p class="block7">"Firavun nerede yere düştü peki?" Taita dik, fakat oldukça açık yamaçta etrafına bakınarak, "Hiksos birlikleri nerede gizliydiler? Firavun<span class="calibre13">'u öldüren ok nereden atıldı?" diye sordu.</span></p>

  <p class="block7">"Size bunu söyleyecek durumda değilim, lordum." Gil başını salladı. "Lord Naja şu kayaların ötesine geçtiği sırada benimle adamların kalan kısmına burada beklememiz buyruldu."</p>

  <p class="block7">"Firavun neredeydi? O da Lord Naja'yla gitti mi?"</p>

  <p class="block7">"Hayır. Yani önce gitmedi. Hükümdar bizimle bekliyordu. Derken Lord Naja ilerde bir şey duydu, bunu araştırmaya gitti ve görüş açımızdan çıktı."</p>

  <p class="block7">"Bu işi anlayamadım. Nerede saldırıya uğradınız?"</p>

  <p class="block7">"Biz burada bekledik. Firavun'un sabırsızlanmaya başladığını görebiliyordum.</p>

  <p class="block7">Lord Naja bir süre sonra kayaların arkasından ıslık çaldı. Firavun ayağa fırladı. Bize,</p>

  <p class="block7">'Gelin, çocuklar!' dedi ve patikayı tırmandı."</p>

  <p class="block7">"Sen hemen arkasında miydin?"</p>

  <p class="block7">"Hayır, ben kafilenin arkasına yakındım."</p>

  <p class="block7">"Bundan sonra olanları gördün mü?"</p>

  <p class="block7">"Firavun kayaların arkasında gözden kaybolmuştu. Hemen arkasından bağırışlar koptu ve çarpışma sesleri duyuldu. Hiksos sesleri ve kılıçlarla okların kayalara çarptığını duydum. Ben hemen ileri koştum, ama patika çarpışılan yere ulaşmaya çalışan askerlerimiz yüzünden tıkanmıştı."</p>

  <p class="block7">Gil patikanın nasıl daraldığını ve en yüksek kayanın arkasına kıvrıldığını göstermek için ileri koştu. "Ben ancak oraya kadar gelebildim," dedi. "Birden Lord Naja'nın, Firavun'un vurulduğunu bağırdığını duydum, ilerimdeki adamlar koyun sürüsü gibi dönüp duruyorlardı. Derken hükümdarı benim durduğum yere sürüklediler. Sanırım, Firavun o sırada ölmüştü bile."</p>

  <p class="block7">"Hiksoslar size ne kadar yakındılar? Kaç kişiydiler? Süvari mi, piyade miydiler?</p>

  <p class="block7">Alaylarını tanıdın mı?" Taita bunları belli bir amaçla soruyordu: bütün Hiksoslar belirgin alametler takar ve kıyafetler giyerlerdi. Mısırlılar da bunları tanımayı öğrenmişlerdi.</p>

  <p class="block7"><span class="calibre13">Gil, "Bize çok yakındılar ve çok da kalabalıktılar. En az bir bölük vardılar," dedi.</span></p>

  <p class="block7">Taita ısrar etti. "Hangi alaydandılar? Sorguçlarını görebildin mi?"</p>

  <p class="block7">Gil ilk kez kararsız ve biraz da utanmış görünüyordu. "Lordum, doğrusunu isterseniz düşmanı hiç görmedim. Şu yukarıdaki kayaların arkasındaydılar."</p>

  <p class="block7">Taita kaşlarını çattı. "Öyleyse kuvvetlerini ve sayılarını nereden biliyorsun?"</p>

  <p class="block7">"Lord Naja bağırıyordu." Gil arkasını getiremeyerek başını eğdi.</p>

  <p class="block7">"Naja dışında ötekiler düşmanı gördüler mi?"</p>

  <p class="block7">"Bilemem, saygıdeğer Büyücü. Lord Naja arabaların aşağıya doğru gerilemelerini emretmişti. Hükümdarın ağır yaralı olduğunu, belki de öldüğünü görebiliyorduk.</p>

  <p class="block7">Hepimizin morali sıfırdı."</p>

  <p class="block7"><span class="calibre13">"Sonradan olayı arkadaşlarınla konuşmuş olmalısın, içlerinden herhangi biri düşmanla çarpıştığını söyledi mi? Hiksoslardan birini okla ya da mızrakla yaralamış mı?"</span></p>

  <p class="block7">Gil kararsız bir tavırla başını salladı. "Hatırlamıyorum. Hayır, hiç sanmıyorum."</p>

  <p class="block7">"Hükümdardan başka yaralanan olmuş muydu?"</p>

  <p class="block7">"Hayır, olmamıştı."</p>

  <p class="block7">"Bunu niçin Konsey'e söylemedin? Bir tek düşman bile görmediğini niçin söylemedin?" Taita adamakıllı kızmıştı.</p>

  <p class="block7">"Lord Naja bize sorulara kısa ve basit yanıtlar vermemizi, böbürlenerek ve çarpışmalardaki payımıza dair uzun öyküler anlatarak Konsey'in vaktini ziyan etmememizi emretmişti." Gil sıkılmış gibi omuzlarını kaldırdı. "Öyle sanıyorum ki hiçbirimiz çarpışmadan kaçtığımızı itiraf etmek istemedik."</p>

  <p class="block7">"Utanma, Gil. Sen sadece aldığın emirleri yerine getirdin." Taita'nın sesi yumuşamıştı. "Şimdi şu kayaların üstüne tırman ve gözlerini dört aç. Hiksos bölgesinin içlerindeyiz. Ben uzun kalmam."</p>

  <p class="block7">Taita yavaşça ileri yürüdü ve patikayı tıkayan kayanın etrafını döndü. Durup öndeki araziyi gözden geçirdi. Bu açıdan bakınca harap nöbetçi kulesinin sadece damını görebiliyordu. Patika oraya doğru dönemeçler çevire çevire çıkıyordu. Sonra bir bayırın yukarısında oldukça açık bir doruğun ötesinde göz den kayboluyordu. Burada Hiksosların gizlenip bir baskın yapmalarını sağlayacak herhangi bir yer yoktu. Ortalıkta bazı küçük kayalarla güneşte kurumak üzere olan bazı dikenli çalılar dışında hiçbir şey görülmüyordu. Derken Taita her ne olduysa gece olduğunu anımsadı. Ama onu rahatsız eden bir şey vardı. Güçlü bir kötücül kuvvet tarafından gözetleniyormuş gibi belirli belirsiz kötü bir his vardı içinde.</p>

  <p class="block7">Bu duygu o kadar kuvvetlendi ki güneşte kıpırdamadan durarak gözlerini kapadı.</p>

  <p class="block7">Etrafındaki havadan her türlü etkiyi sünger gibi emmek için aklının ve ruhunun kapılarını açtı. Hemen o an bu duygu daha da kuvvetlendi: burada çok korkunç şeyler vardı, fakat kötülüğün odağı fazla ilersinde olmayan bir yerdeydi, İhtiyar adam gözlerini açıp yavaşça o yana yürüdü. Sıcaktan yanmış kayayla dikenden başka görülecek bir şey yoktu, ama Taita şimdi sıcak havada kötülüğün kokusunu bile alabiliyordu. Leş yiyen vahşi bir hayvanın nefesi gibi hafif ve keskin kokulu bir şeydi bu.</p>

  <p class="block7">Taita durdu ve bir av köpeği gibi kokladı. Hava şimdi tozlu ve kuru, fakat temizdi.</p>

  <p class="block7">Bu da uçucu kokunun doğa yasalarının dışında bir şey olduğunu kanıtlıyordu. Taita bu noktada işlenmiş bir günahın hafif yankısını yakalar gibi oluyordu, ama bunun yerini kesin olarak belirlemeye çalıştığında kayboldu. Adam ileriye doğru bir adım attı, sonra bir adım daha, aynı anda iç bulandırıcı koku ona doğru esti. Bir adım daha derken kokuya büyük bir üzüntü duygusu eklendi. Ölçülemeyecek kadar değerli, yerine konulamayacak bir şeyi kaybetmiş gibiydi.</p>

  <p class="block7">Taşlık patikada bir adım daha atmaya kendini zorladı, aynı anda bir şey akciğerlerindeki tüm havayı boşaltacak kadar şiddetle ona çarptı. Taita duyduğu dayanılmaz acının etkisiyle haykırdı ve göğsünü kavrayarak dizüstü düştü. Soluk alamıyordu. Bu, acının en üst kademesi, ölüm açışıydı, İhtiyar adam da halkalarıyla vücuduna sarılan bir yılanmış gibi onunla boğuşuyordu. Kendini tekrar patikadan aşağı yuvarladı, sancı da aynı anda kayboldu.</p>

  <p class="block7">Gil onun bağırdığını duymuştu. Koşarak patikayı tırmandı. Taita'yı yakalayıp ayağa kaldırdı. "Ne var? Size ne oldu, lordum?"</p>

  <p class="block7">Taita onu itti. "Git! Bırak beni! Burada tehlikedesin. Bu insanlar değil, tanrılar ve iblislerle ilgili bir şey. Git! Yamacın aşağısında bekle beni."</p>

  <p class="block7"><span class="calibre13">Gil durakladı. Ama sonra o parlak gözlerdeki bakışı fark etmesiyle bir hayalet görmüş gibi irkildi.</span></p>

  <p class="block7">Taita, "Git!" dedi. Bu, Gil'in bir daha hiç duymak istemeyeceği bir sesti ve kaçtı.</p>

  <p class="block7"><span class="calibre13">Askerin gitmesinden uzun bir süre sonra Taita ona karşı cephe almış kuvvetlerle başa çıkabilmek için vücuduyla aklını kontrolü altına almaya çalıştı. Kemerindeki keseye el atarak içinden</span> Lostris'in tılsımını çıkardı. Onu sağ elinde tutarak yine ileriye doğru bir adım attı.</p>

  <p class="block7">Patikadaki aynı yere gelince sancı onu daha da vahşice vurdu. Bir ok sanki göğsüne saplanmıştı. Arkaya doğru sendelerken bağırmamak için kendini güç tutuyordu, sancı da daha önceki gibi yine kayboldu.</p>

  <p class="block7">İhtiyar adam soluyarak taşlık yere baktı. Önce engebeli patikanın herhangi başka bir yerindekinden farklı gözükmüyordu. Derken, toprağın üstünde bir gölge belirdi.</p>

  <p class="block7">Taita bir yandan bakarken gölge değişti ve koyu kırmızı renkte pırıl pırıl bir birikintiye dönüştü. Adam ağır ağır dizüstü düştü. "Bir hükümdarın ve bir tanrının kalbinin kanı bu," diye fısıldadı. "Firavun Tamose tam bu noktada öldü."</p>

  <p class="block7">Taita kendini toparlayıp sakin, fakat titremeyen bir sesle Horus'a yakarışını yöneltti. Bu o kadar güçlü bir duaydı ki, ancak yedinci derecenin bir uzmanı onu ağzına almaya cesaret edebilirdi. Duayı yedinci tekrarında gözle görülmeyen, ancak etrafındaki çöl havasını kıpırdatan kanatların hışırtısı kulağına geldi. Taita, "Tanrı burada," diye fısıldadı ve dua etmeye başladı. Firavun'u ve dostu için dua ediyor, Horus'a onu acısından kurtarmasını, duyduğu işkenceye son vermesi için yalvarıyordu.</p>

  <p class="block7">Tanrı'ya, "Bu korkunç yerden kurtulmasına izin ver," diye yakardı. "Burada tıkılıp kalmak ruhu için dayanılmaz bir işkence olmalı."</p>

  <p class="block7"><span class="calibre13">Bir yandan dua ederken kötülükleri savmak için gerekli işaretleri yapıyordu. Kan birikintisi toprak tarafından emilirmiş gibi gözlerinin önünde küçülmeye başladı. Son damla da kaybolurken Taita uykulu bir çocuğun çığlığı gibi şekilsiz ve yumuşak bir ses duydu ve onu ezen kayıp ve üzüntü hissinin ruhunu terk ettiğini hissetti. Ayağa kalkınca da büyük bir ferahlık duydu. Kan birikintisini gördüğü yere bastı. Çarıklı ayakları oradayken bile hiçbir acı duymadı ve yüreğindeki huzura hiçbir gölge düşmedi.</span></p>

  <p class="block7">"Huzur içinde git, dostum ve kralım ve sonsuza dek yaşa." Yüksek sesle bu yakarışta bulunurken uzun ömür ve mutluluk işaretini yaptı.</p>

  <p class="block7">Dönüp geldiği yoldan tekrar aşağı inmeye hazırlanıyordu ki bir şey onu olduğu yerde durdurdu. Başını kaldırıp yine havayı kokladı. O kötü kokudan hâlâ hafif bir iz vardı etrafında, isteksiz bir tavırla yine yokuşu tırmanmaya başladı. Firavun'un öldüğü yeri geçti ve ilerlemeye devam etti. Kötülüğün kokusu attığı her adımla daha da kuvvetleniyor, içine öğürtüler veriyordu. Bunun doğal düzenin ötesinde bir şey olduğunu bir kez daha hissetti.</p>

  <p class="block7">Devam etti, yirmi adım daha atmasının arkasından da koku kaybolmaya yüz tuttu.</p>

  <p class="block7">Bunun üzerine kokunun en şiddetli olduğu noktayı saptayana dek bir ileri, bir geri gitti.</p>

  <p class="block7">Patikadan ayrılınca da kokunun onu hemen hemen boğacakmış gibi kuvvetlendiğinin farkına vardı.</p>

  <p class="block7">Patikanın hemen yanındaki dikenli bir ağacın kıvrımlı dallarının altında duruyordu.</p>

  <p class="block7">Başını kaldırınca dalların garip bir şekli olduğunu fark etti. Sanki insan eliyle bükülerek göğün mavi fonunun önünde belirgin bir haç oluşturmuşlardı. Aşağı bakınca, bu kez bir atın başı büyüklüğünde ve biçiminde bir kaya dikkatini çekti. Kısa bir zaman önce kaldırılmış, sonra tekrar eski yerine oturtulmuştu. Taita kayayı içinde oturduğu girintiden çıkarınca, dikenli ağacın köklerinin arasındaki bir oyuğu örttüğünü gördü. Oyuğun içine bakınca burada bir şey olduğu dikkatini çekti. Buraya elini sokarken tedirgindi oyuk bir yılan ya da bir akrep için ideal barınaktı çünkü.</p>

  <p class="block7">Oyuğun içinden olağanüstü güzellikte oyulmuş ve işlenmiş bir cisim çıkardı.</p>

  <p class="block7"><span class="calibre13">Bunun bir okluk olduğunun neden sonra farkına vardı. Kimlere ait olduğuna dair şüphesi yoktu. Okluğun üstündeki desen bir Hiksos arması stilindeydi, deri kapın üstüne işlenmiş resim ise Hiksos savaşçılarının taptıkları timsah biçimindeki savaş tanrısı Seueth'di.</span></p>

  <p class="block7">Taita okluğun kapağını kaldırınca içinde yeşil ve kırmızı renkte beş ok bulunduğunu gördü. Saplardan birini çekince kalbi duracak gibi oldu. Yanılmış olması olanaksızdı. Naja'nın Konsey'in huzuruna getirdiği kana bulanmış kırık oku dikkatle incelemişti. Bu ok, Firavun'u öldürenin tıpatıp eşiydi.</p>

  <p class="block7"><span class="calibre13">Oku ışığa tuttu ve sapa işlenmiş armaya dikkatle baktı, Çenelerinin arasında T hiyeroglifini tutan bir leoparın stilize edilmiş başıydı. Ölümcül okta da aynı işareti görmüştü. Tıpatıp aynıydı. Taita verebileceği tüm bilgileri özümsemek ister gibi oku ellerinin arasında evirip çeviriyordu. Oku burnuna götürüp kokladı. Sadece tahta, boya ve tüy kokuyordu. Onu bu gizleme yerine getiren iğrenç koku kaybolmuştu.</span></p>

  <p class="block7">Firavun'un katili niçin okluğunu saklasındı ki? Çarpışmadan sonra bu arazi Hiksosların elinde kalmıştı. Silahlarını geri almak için dünya kadar vakitleri olmuştu.</p>

  <p class="block7">Bu çok güzel ve değerli bir cisim. Mecbur kalmadıkça hiçbir savaşçı onu terk etmez, diye düşündü Taita.</p>

  <p class="block7">Bir saat daha yamacı aradıysa da, ilgisini çekecek başka bir şey bulamadığı gibi, kokuşmuşluk ve fenalık anlamına gelen o doğaüstü kokuyu da bir daha alamadı. Arabaların vadideki kumların üstünde bekledikleri yere inerken okluğu eteğinin altına saklamıştı bile.</p>

  <p class="softbreak"> </p>
</body>
</html>
