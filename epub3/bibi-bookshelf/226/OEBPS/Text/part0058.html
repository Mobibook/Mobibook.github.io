<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7">Nefer en yakındaki nöbetçinin arkasına sokuldu. Kılıç kucağından kaymış, kumda yanında yatıyordu. Nefer onu aldı ve aynı hareketi devam ettirerek tunçtan sapını adamın şakağına çarptı. Nöbetçi gık demeden yere yıkıldı ve ateşinin yanında boylu boyunca uzanıp kaldı.</p>

  <p class="block7">Nefer kılıcı elinde tutarak öbür ateşe baktı. Hilto'yla Meren de o nöbetçinin hakkından gelmişti; adam uyuyan bir köpek gibi kıvrılmış, yatıyordu. Kılıcı Hilto'daydı. Üçü birden en yakın arabaya koştular. Kargılar hâlâ arabanın yanındaki mahfazalarındaydı.</p>

  <p class="block7">Nefer bir tanesini yakaladı. Silah avucunda ağır, fakat huzur vericiydi. Derken atların biri hafifçe kişnedi ve toynağını yere çarptı. Nefer dondu kaldı. Bir an fark edilmediklerini sandı. Ama sonra arabaların içinden uykulu bir ses, "Noosa sen misin? Uyanık mısın?" diye seslendi.</p>

  <p class="block7">Bir asker sendeleyerek ateşin aydınlığının içinde belirdi. Hâlâ uyukluyordu, belindeki peştamal dışında çıplaktı. Sağ elinde bir kılıç tutuyordu.</p>

  <p class="block7">Durup Nefer'e aval aval baktı. "Kimsin sen?" Paniğin etkisiyle sesi yükseldi.</p>

  <p class="block7">Meren kargıyı fırlattı. Kargı adamın tam göğsünün ortasına saplandı. Elini havaya atarak kumların üstüne çöktü. Meren fırlayıp adamın düşen kılıcını kaptı. Üçü birden keçileri kaçırmış cinler gibi uluyarak araba oklarının üzerinden atladılar ve araçların ortasındaki kareye kapağı attılar. Çığlıkları uyanmakta olan adamları paniğe uğratmıştı. Bazıları silahlarını çekmeye bile fırsat bulamadan ele geçirilen kılıçlar öldürücü bir ritimle kalkıp inmeye başladılar. Kılıçlar kana bulanmakta gecikmedi.</p>

  <p class="block7">Düşmanların içinden yalnız bir tanesi kendini toparlayıp onlara doğru döndü, iri yarı biriydi, yaralı bir aslan gibi kükreyerek onları geri püskürttü. Bu arada Nefer’in başına nişan almıştı. Nefer her ne kadar bunu bertaraf ettiyse de yön değiştiren darbe kolunu omzuna kadar uyuşturdu. Kılıç sapının altından kırılmıştı.</p>

  <p class="block7">Nefer silahsız kalmıştı, hasmı da işini bitirmek için kılıcı onun başına doğru salladı.</p>

  <p class="block7">Ancak Taita arkasındaki karanlığın içinden karşısına çıktı ve sopasını kafatasına çarptı. Adam yere yıkıldı, Neferde kılıcı yere düşmeden onun gevşemiş parmaklarının arasından aldı.</p>

  <p class="block7">Dövüş sona ermişti. Hayatta kalanların beşi elleri başlarının üstünde, yere diz çökmüşler, Hilto'yla Meren de tepelerine dikilmişti. Mintaka'yla Taita ateşleri canlandırdılar, alevlerin aydınlığında da askerlerin üçünün öldüğünü, ikisinin ise ağır yaralı olduğunu gördüler.</p>

  <p class="block7">Taita yaralıların yaralarını tedavi ederken, ötekiler de arabanın yedek ha latlarıyla tutsakların elleriyle ayaklarını bağladılar. Ancak bundan sonra su torbalarından kana kana su içtiler, ekmek torbasından diledikleri kadar ekmek dilimi aldılar, buldukları yiyeceklerin arasından da kurutulmuş etten dilimler kestiler.</p>

  <p class="block7">Yiyip içmeleri sona ererken yeni bir gün doğuyordu. Yine tehdit dolu kırmızı bir şafaktı bu, sıcak ise şimdiden boğucuydu. Nefer üç araba ve onları çekecek en iyi atları seçti. Seçilmiş araçları askerlerin kişisel eşyası ve yedek silahların gerekenden fazlası gibi gereksiz donanımdan arındırdı. Nefer istenmeyen atları da serbest bıraktı ve yüzlerinin önünde bir örtü sallayarak dörtnala uzaklaşmalarını sağladı.</p>

  <p class="block7">O ürkütücü şafağın kızıl ışığı her an kuvvetleniyordu, onlar da aceleyle arabalara bindiler. Yola çıkacakları sırada Nefer elleri kolları bağlı tutsakların yanına yaklaştı.</p>

  <p class="block7">"Sizler de bizim gibi Mısırlı'sınız," dedi. "Arkadaşlarınızdan bazılarını öldürdüğümüz ve yaraladığımız için çok üzgünüm. Bu bizim seçimimiz değildi, bize zevk de vermedi. Gaspçı Trok buna bizi mecbur etti."</p>

  <p class="block7">Onu az daha öldüren iri yarı adamın yanına çömeldi. "Sen cesur bir adamsın.</p>

  <p class="block7">Günün birinde ortak düşmana karşı yan yana savaşabilmemizi çok isterim."</p>

  <p class="block7">Nefer’in eteği o otururken yukarı sıyrılmıştı. Delikanlının sağ baldırına bakışı takılınca tutsağın gözü yuvalarından fırladı.</p>

  <p class="block7">"Firavun Nefer Seti öldü," dedi. "Sen niçin bacağında hükümdarın adını taşıyorsun?"</p>

  <p class="block7">Nefer, Taita'nın uzun yıllar önce bacağında yaptığı dövmenin üstünde elini gezdirdi. "Bu benim hakkım," dedi. "Ben Firavun Nefer Seti'yim."</p>

  <p class="block7">"Hayır! Hayır!" Tutsak savaş meydanında olmadığı kadar heyecanlı ve korkmuş</p>

  <p class="block7">gözüküyordu.</p>

  <p class="block7">Mintaka arabadan atlayıp yanlarına geldi. Dostça bir tavırla adamla konuştu.</p>

  <p class="block7">"Benim kim olduğumu biliyor musun?"</p>

  <p class="block7">"Siz majesteleri Kraliçe Mintaka'sınız. Babanız benim tanrım ve komutanımdı.</p>

  <p class="block7">Onu çok severdim. Onun için sizi de seviyor ve saygı duyuyorum."</p>

  <p class="block7">Mintaka kamasını kınından çekti ve adamın iplerini kesti. "Evet," dedi. "Ben Mintaka'yım, bu da nişanlım olan Firavun Nefer Seti. Bir gün mirasımızı talep etmek için Mısır'a döneceğiz ve ülkemizde barış ve adalet içinde saltanat süreceğiz."</p>

  <p class="block7">Nefer'le Mintaka ayağa kalkarak devam ettiler. "Silah arkadaşlarınıza şu mesajı verin, insanlara bizim hayatta olduğumuzu ve Mısır'a döneceğimizi söyleyin."</p>

  <p class="block7">Adam dizlerinin üstünde sürünerek yaklaştı ve Mintaka'nın ayaklarını öptü, sonra Nefer’in de yanına süründü ve delikanlının ayaklarından birini alıp başının üstüne koydu.</p>

  <p class="block7">"Sizin adamınızım," dedi. "Mesajınızı halka duyuracağım. Bize en kısa zamanda dönün kutsal Firavun."</p>

  <p class="block7">Öbür tutsaklar da bağlılık ve sevgi yeminleriyle arkadaşlarına katıldılar. "Sana selam Firavun! Dileriz bin yıl yaşar ve ülkeni yönetirsin!"</p>

  <p class="block7">Nefer'le Mintaka ele geçirdikleri arabaya bindiler, serbest kalan tutsaklar da arkalarından, "Bakher! Bakher!" dbağırdılar.</p>

  <p class="block7">Üç araç harap durumda kalan kamptan çıktı. Taita yük arabasında yalnız yol alıyordu. Medialı İştar'ın oyunlarına en iyi o karşı koyabilir ve onlardan gizlenen doğru yolu ancak o keşfedebilirdi. Nefer'le Mintaka onu izliyor, Hilto'yla Meren de kafilenin sonunu oluşturuyordu. Geldikleri yoldan geri dönmeye giriştiler.</p>

  <p class="block7">Kısa bir yol gitmişlerdi, batak kumlar vadisi ve kamp da hâlâ görünürdeydi ki Taita birden durup arkasına baktı. Öbür iki araba da arkasında durdular. Nefer, "Ne var?"</p>

  <p class="block7">diye sorunca İhtiyar adam sus der gibi elini kaldırdı. Karşı kıyıda Trok'un birliklerinin yaklaşmakta olduğu sessizlik içinde kulaklarına geldi. Sonra kafilesinin başının, şafağın kızıllığının içinde uzaktaki kum tepelerinin arasından meydana çıktığını gördüler.</p>

  <p class="block7">Öndeki arabada yol alan Trok birden dizginleri çekip İştar'a bağırdı. "Seueth'in laneti başına yağsın, Büyücü yine senden daha akıllı çıktı. Geri dönüp geride bıraktığımız arabaları ele geçireceklerini bilemedin mi?"</p>

  <p class="block7">İştar da, "Sen bunu niçin bilemedin peki?" diye ona hırladı. "Büyük komutan sensin."</p>

  <p class="block7">Trok bu küstahlığına karşılık kırbacı dövmeli yüzünün ortasına şaklatmak için kolunu arkaya attıysa da, Medialı'nın karanlık gözlerine bakınca kendini toparlayıp kolunu indirdi. "Şimdi ne olacak, İştar? Kaçmalarına göz yumacak mısın?"</p>

  <p class="block7">İştar, "izleyebilecekleri bir tek yol var, Zander ise iki yüz savaş arabasıyla o yoldan geliyor. Onları yine kapana kıstırmış sayılırsın," diye belirtti. Trok'un yüzü vahşi bir gülümsemeyle aydınlandı. Hiddeti arasında Zander tamamen aklından çıkmıştı.</p>

  <p class="block7">İştar devam etti. "Güneş tamamen doğmuş sayılmaz. Kayaç köprüsünden tekrar geçip onları kovalamak için önünde upuzun bir gün var. Kokuları burnumda. Ağımı üzerlerine savurup onları tutsak edecek ve sadık bir köpek gibi seni dosdoğru avına götüreceğim."</p>

  <p class="block7">Trok atlarını kırbaçladı ve arabasını bataklığın kıyısındaki sağlam kumların üstünde koşturdu. Karşı kıyıdaki üç arabanın tam karşısındaydı. Hemen hemen inandırıcı olan bir kahkaha atmayı başardı.</p>

  <p class="block7">"Bu yarıştan sizden çok daha fazla zevk alıyorum dostlarım, intikam soğuk yenilince daha lezzetli olan bir aş gibidir! Seueth şahidim olsun, bunun doya doya tadını çıkaracağım."</p>

  <p class="block7">Mintaka da ona seslendi. "Tavşanını pişirmek için önce onu yakalamalısın."</p>

  <p class="block7">"Yakalayacağım yakalayacağım. Sizi eğlendirecek bazı sürprizler hazırladığıma da emin olabilirsiniz."</p>

  <p class="block7">Ama üç araba kum tepelerinin arasına sapınca adamın yüzündeki gülümseyiş</p>

  <p class="block7">silindi. Mintaka ona neşeyle el salladı. Kızın amacının onu kızdırmak olduğunu bilmesine rağmen, Trok yine de fena halde sinirlendi.</p>

  <p class="block7">Adamlarına, "Geriye!" diye bağırdı. "Köprüyü geçeceğiz."</p>

  <p class="softbreak"> </p>
</body>
</html>
