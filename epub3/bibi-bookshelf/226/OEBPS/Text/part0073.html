<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Nefer meclisini eski kent</span> meydanında toplanmaya davet etti ve adamlara eksiksiz bir rapor verdi. Altınların hazine sandıklarından alınmasını bütün ayrıntılarıyla anlattı, adamlar da heyecanla onu dinlediler. Sonra onlara Merykara'yı tanıttı ve kızı Trok'la Naja'nın burnunun dibinden nasıl kaçırdıklarını anlattı.</p>

  <p class="block7">Oradakilerin hepsi "Bakher!" diye bağırdılar ve yerlerinden fırlayıp delikanlıyı alkışladılar.</p>

  <p class="block7">Ardından Nefer yazıcıları çağırttı, onlar da altın çubuklarını konsey üyelerinin gözleri önünde tarttılar. Toplam yarım lakh'ın üstündeydi. Nefer, "Lordlarım, bu kazandığımız altınların sadece beşte biri," diye devam etti. "Hilto yük arabalarıyla gidip kalan altınları buraya getirecek. Yarın yola çıkacak, ama onunla beraber gidecek adamlara ihtiyacı var."</p>

  <p class="block7">Gallala'daki bütün güçlü kuvvetli erkekler gönüllü olmaya hazırdılar, ama Şabako'yla en deneyimli savaşçılar bu işe uygun görülmedi. Bunun üzerine kararı protesto ettiler, Şabako da, "Yoksa Firavun burada Gallala'da oturup İhtiyar kadınlar gibi ocak başında uyuklamamızı mı istiyor?" diye sordu.</p>

  <p class="block7">Nefer gülümsedi ve, "Sizin için daha çetin görevler düşündüm. Ama şimdi güneş</p>

  <p class="block7">battı ve bize bir zafer şöleni hazırlandı. Kısa bir süre sonra savaş konseyinde buluşacağız. Buna söz veriyorum," diyerek toplantıyı dağıttı. Adamlar homurdanarak gittilerse de, taze mayalanmış ilk bira çömlekleri gelince neşelerini buldular.</p>

  <p class="block7">Nefer iki öküzle bir düzine yağlı koyunun kesilmesini emretmişti, kadınlar da onun gelişinden beri bütün dakikalarını bir kutlama şöleni hazırlamakla geçirmişlerdi.</p>

  <p class="block7">Kentteki bütün erkek ve kadınlar şölene davetliydiler, tepelerdeki istihkâmlarda ve nöbetçi kulelerinde görevli olanlara bile şölenden payları yollandı. Tıpkı kuyunun kazılışı gibi, altının elde edilmesi de topluluğu birbirine kenetleyen çok önemli bir başarıydı.</p>

  <p class="block7">Taita olay şerefine destansı bir eser okudu ve İDU, bütün çabaları gibi anında büyük başarı kazandı. Eserini okuması sona erince İhtiyar adamın yerine oturmasına izin verdiler ve ta ki altmış dizeyi ona tekrar ettirene kadar kâselerini sofraya vurdular.</p>

  <p class="block7">O vakte kadar onlar da bütün destanı ezberlemişler, çalgıcılar da hazırlıksız olarak müziğini bestelemişlerdi. Destanın üçüncü ve son okunuşuna bütün topluluk neşe içinde katıldı.</p>

  <p class="block7">Derken Nefer böyle bir dürtü duyan herkesi kalkıp konuşmaya davet etti. Bazı konuşmalar abuk sabuk olmakla beraber iyi karşılandı, başka konuşmalarda öylesine neşeli ya da öylesine dokunaklıydı ki kadınların çoğunun ve birçok erkeğin gözleri yaşardı. Bu duygusal ortamda Merykara ağabeyiyle konuşmak için Mintaka'nın üzerinden Nefer'e doğru uzandı. Etraflarındaki uğultu o kadar fazlaydı ki genç kız söyleyeceklerini duyurmak için sesini yükseltmek zorunda kaldı. "Güçlü ve kutsal ağabey!" diye ona takıldı. Ne de olsa o da biralardan tatmıştı. "Senden büyük bir lütuf istemek durumundayım.".</p>

  <p class="block7">"Artık küçük olmayan küçük kardeş, istediğin neyse söyle, eğer olanaklarım içindeyse istediğin senin olacaktır."</p>

  <p class="block7">"Pekâlâ olanakların içinde." Genç kız konuşmasını keserek masanın ucundaki Meren'e baktı, onun aç bakışıyla karşılaşınca yüzü hoş bir pembe renge boyandı.</p>

  <p class="block7">"Çocukken fikrim alınmadan ve iradem dışında evlendirildiğimi biliyorsun," dedi. "Bu evlilik gerçekleşmiş değil. Naja'dan boşandığımı ilan etmeni istiyorum ki kendi seçtiğim bir kocaya gidebileyim. Bana verebileceğin en değerli armağan budur."</p>

  <p class="block7">"Bu mümkün mü?" Nefer hemen içkinin etkisinden kurtularak Taita'ya baktı.</p>

  <p class="block7">"Tanrıların önünde bir karıkocanın boşanmasını sağlayabilir miyim?"</p>

  <p class="block7">Taita'nın yanıt vermesine vakit kalmadan Merykara atıldı. "Sen Firavun'sun.</p>

  <p class="block7">Trok'un Mintaka'yı boşaması gibi, sen de Naja'dan boşanmamı sağlayabilirsin."</p>

  <p class="block7">Nefer o kadar yüksek sesle, "Trok, Mintaka'yı boşadı mı?" diye sordu ki onu duyabilen herkes birden sustu.</p>

  <p class="block7">Merykara, "Bilmiyor muydun?" diye sordu. "Bu haberi o kadar patavatsızca verdiğim için üzgünüm. Bu kadar önemli bir olayın burada bile duyulmuş olacağını düşünmüştüm." Nefer, Mintaka'nın elini avucuna aldı. Öylesine etkilenmişti ki konuşamadı ve başını sallamakla yetindi. Merykara şen bir tavırla devam etti. "Ah evet! Firavun Trok kendi özel kutsal gününde ve kendi yeni tapınağında bir koç kurban etti; tam üç kere, 'Onu boşadım,' diye ilan etti." Merykara ellerini çırptı. "Ve korkunç olay gerçekleşti."</p>

  <p class="block7">Nefer, Mintaka'yı biraz daha yakınına çekti ve Taita'ya baktı, İhtiyar adam yasaları Mısır'daki herhangi bir tapınak yazıcısından daha iyi biliyordu. Şimdi Nefer’in sessizce sorulmuş sorusunu başını eğerek yanıtladı.</p>

  <p class="block7">Merykara gevezeliğini sürdürüyordu. "Tabii ki boşanmadan sonra bir koç daha kurban etti, ihanet ve bir tanrının onurunu lekeleme hezeyanından dolayı onu ölüm cezasına çarptırdı."</p>

  <p class="block7">Nefer başını çevirerek Mintaka'nın gözlerine uzun uzun baktı. Merykara'nın açıklamalarından çıkan sonucu ölçerek o da sevgilisine baktı. Nefer’in yüzüne ağır ağır garip bir ifade yerleşti. Ölüme mahkûm bir adamın cezasının ertelendiğini duyması gibi bir şeydi bu. Delikanlı sonunda, "Özgürsün, biricik aşkım," dedi. "Senin özgürlüğün ise beni de özgürlüğüme kavuşturdu."</p>

  <p class="block7">Ertesi sabah şafak sökmeden herkes kuvvetli biranın etkilerini uyuyarak atlatmaya çalışırken Nefer, Taita'yı eski binaların birindeki özel dairesinde görmeye gitti, İhtiyar adam, bir yağ lambasının titrek sarı ışığında okumakta olduğu papirüs tomarından başını kaldırdı.</p>

  <p class="block7">Nefer, "Önemli bir konuyla mı meşgulsün?" diye garip bir çekingenlikle sordu.</p>

  <p class="block7">Taita, "Olduğumu görüyorsun," dedi, ama boyun eğerek papirüsü rulo yapmaya koyuldu. Nefer odanın içinde bir süre amaçsız şekilde bir aşağı, bir yukarı yürüdü.</p>

  <p class="block7">Arada bir durup İhtiyar adamın Gallala'ya gelişlerinden beri topladığı bazı cisimleri inceliyordu: Bunların arasında renkli kuşların özel işlem görmüş derileri, küçük memelilerle sürüngenlerin iskeletleri, garip biçimli kuru odunlarla bitkiler ve bankların üstünde istiflenmiş kâseler, şişeler veya torbalar içinde başka şekilsiz maddeler vardı.</p>

  <p class="block7">Taita delikanlının ziyaretinin nedenini söylemesini sabırla bekledi. Hoş, bunun ne olduğunu biliyordu ya.</p>

  <p class="block7">Nefer, Nuh tufanı öncesi bir kabukluya ait fosili alarak lambanın ışığına tuttu.</p>

  <p class="block7">Başını kaldırmadan, "Mintaka artık Trok'la evli değil," dedi.</p>

  <p class="block7">"iki kulağım küp gibi sağır olsa bile bunu ben de duydum."</p>

  <p class="block7">Nefer fosili bırakarak kucağındaki bebek Horus'a meme veren Isis'in bakırdan bir küçük heykelini eline aldı. Taita heykelciği kent duvarlarının altında topraktan çıkarmıştı. Kalın bir yeşil pas katmanıyla kaplıydı.</p>

  <p class="block7">Delikanlı laf arasında soruyormuş gibi, "Bir kralın Kefren'in heykelleri altında yapılan evliliği ne gibi kurallara tabidir?" dedi.</p>

  <p class="block7">Taita düşünceli bir tavırla burnunu ve işaret parmağının ucuyla çıkardığı pisliği şöyle bir inceledi. Sonra, "Karısının başka herhangi bir kadın gibi evlenmekte özgür olması gerekir," dedi. "Bakire ya da dul olması bir şey fark ettirmez."</p>

  <p class="block7">"Veya kocası tarafından boşanmış olmasının bile."</p>

  <p class="block7">"Kocası tarafından veya günün Firavun'unun buyruğuyla boşanmış olmasının bile." Taita başını salladı. "Öte yandan hükümdarın tanrılaşmasından veya evlenmesinden önce hükümranlığını kanıtlamış olması gerekir."</p>

  <p class="block7">"Evet, hükümranlığını kanıtlaması için Firavun'un ergenliğe ulaşması gerekir, ki ben daha ulaşmadım. Ve tanrı kuşunu yakalaması gerekir, ki ben bunu denedim, ama başaramadım ya da Kızıl Yol'un ustası olması gerekir." Nefer sözlerine kısa bir ara verdikten sonra devam etti. "Ki olamadım. Ama henüz." Bu son kelimeyi üzerine basa basa söylemişti. Taita gözlerini kırpıştırdı, ama bir şey söylemedi.</p>

  <p class="block7">Nefer tanrıça heykelciğini yerine bıraktıktan sonra kararlı bir tavırla Taita'ya baktı.</p>

  <p class="block7">"Kızıl Yol'u denemek istiyorum."</p>

  <p class="block7">Taita bir şey demeden onu süzdü. "Henüz gelişmeni tamamlamadın. Kuvvetin de henüz yeterli değil."</p>

  <p class="block7">'Yeterince geliştim, ayrıca yeterince kuvvetliyim."</p>

  <p class="block7">"O at yolculuğunu seninle kim yapacak?"</p>

  <p class="block7">Nefer kararını vermişti. "Meren," dedi.</p>

  <p class="block7">"Sana daha büyük yardımı dokunabilecek daha güçlü ve daha deneyimli kişiler var. Tamose Hanedanı'ndan bir Firavun'un saç örgüsünü elde etmeyi isteyecekler çoktur."</p>

  <p class="block7">Ama Nefer diretti. "Ben Meren'e söz verdim."</p>

  <p class="block7">Taita heyecanları arasında cehaletlerinden ayakları birbirine dolaşacak iki yavru köpek, diye düşündüyse de sadece, "Gallala'da hiç terbiye edilmemiş at, en azından amacın için yararlı olabilecek olanı yok," demekle yetindi.</p>

  <p class="block7">"O atları nerede bulabileceğimi biliyorum. Naja'yla Trok Mısır'ın kalan bütün sürülerini korumasız bıraktılar." Taita, Nefer’in bu iddiasının yanlış olduğunu belirtmeye gerek görmedi. Sahte Firavunlar Mezopotamya serüvenine götürdüklerinden daha fazla askeri Mısır'a bekçi olarak bırakmışlardı. Ama Taita Nefer’in, aklına taktığı şeye ters düşen hiçbir fikri dinlemeye niyetinin olmadığını biliyordu.</p>

  <p class="block7">"Denemen başarısız olursa saçlarından daha fazlasını kaybedersin. O kadar saygınlık kaybedersin ki taht üzerindeki iddian bile başarısızlıkla sonuçlanabilir."</p>

  <p class="block7">Nefer, "Başarısız olmayacağım," dedi yavaşça. Taita da bu yanıtı vereceğini tahmin etmişti.</p>

  <p class="block7">"Kızıl Yol'u ne zaman denemeyi düşünüyorsun?" diye sordu.</p>

  <p class="block7">"Önce atlarıma sahip olmam gerekir."</p>

  <p class="softbreak"> </p>
</body>
</html>
