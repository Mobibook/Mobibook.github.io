<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Aslan, kızın ağaçların arasından</span> yattığı yere yaklaşmasını seyrediyordu.</p>

  <p class="block7">Kulaklarını yassılttı ve vücudunu taşlık toprağa daha fazla yapıştırdı.</p>

  <p class="block7">Güçlü günlerini geride bırakmış İhtiyar bir hayvandı. Yelesinin karışık kara tüylerinin arasında kır teller vardı. Sırtının bir zamanlar mavimsi bir parıltısı vardı, ama şimdi o da kırlaşmıştı. Dişleri aşınmış ve lekeliydi, uzun dişlerinin biri diş</p>

  <p class="block7">etine yakın bir yerinden kırılmıştı. Yetişkin bir boğayı hâlâ yere indirip dev patilerinden birinin bir tek darbesiyle öldürebilirdi ama artık, pençeleri aşındığı ve köreldiği için daha çevik avlara tutunması zordu. Bir gece önce bir oriks keçisini elinden kaçırmıştı, duyduğu açlık içinde donuk bir sancı gibiydi.</p>

  <p class="block7">İnsan denen yaratığı sarı gözleriyle gözlüyordu, üst dudağı sessiz bir hırlamayla kıvrıldı. Yavruyken annesi ona savaş alanlarında buldukları insan ölüleriyle beslenmeyi öğretmişti. Çoğu etobur hayvanların insan etine duydukları tiksintiyi paylaşmıyordu. Yıllar içinde fırsatını buldukça insan öldürmüş ve etiyle kendine ziyafet çekmişti. Çalıların arasından ona doğru gelen bu yaratığı doğal bir av olarak görüyordu.</p>

  <p class="block7">Mintaka canavarın yattığı yerin elli adım berisinde durdu ve etrafına bakındı.</p>

  <p class="block7">Aslanın içgüdüsü bir avını izlerken avla göz göze gelmekten onu men ediyordu. O da başını eğdi, gözlerini de çizgi halini alacak derecede kıstı. Şimdi saldırıya geçme zamanı değildi, onun için kuyruğunu kısıp bekledi.</p>

  <p class="block7">Mintaka ağaçlardan birinin gövdesinin arkasına geçerek çömeldi ve ihtiyacını giderdi. Kızın idrarının keskin kokusunu alan aslanın burnu kırıştı, ilgisi artmıştı.</p>

  <p class="block7">Mintaka sonunda ayağa kalktı ve yırtık eteğini aşağı indirdi. Aslana arkasını dönerek Nefer’in beklediği yere doğru gitti.</p>

  <p class="block7">Aslan, kuyruğunu kırbaç gibi bir sağa, bir sola çarpıyordu. Saldırıya hazırlıktı bu.</p>

  <p class="block7">Hayvan başını kaldırdı, siyah püsküllü kuyruk böğürlerini kırbaçlıyordu.</p>

  <p class="block7">Mintaka kuyruğun ritmik hışırtısını ve vuruşlarını duyarak durdu ve şaşkınlıkla arkasına baktı. Anında canavarın sarı bakışıyla göz göze gelerek bağırdı. Tiz çığlığı Nefer’in aklını başından aldı. Hızla döndü ve bir an içinde durumu kavradı; kızla karşısında yere çökmüş insan yiyen canavarı görmüştü.</p>

  <p class="block7">"Sakın koşma!" diye bağırdı. Kızın koşmasının aslanın kovalamak refleksini tetikleyeceğini biliyordu. "Geliyorum!"</p>

  <p class="block7">Delikanlı araba korkuluğundan yayıyla okluğunu kaptı ve Mintaka'ya doğru koşmaya başladı. Bir yandan koşarken yay kirişine bir ok yerleştirdi.</p>

  <p class="block7">Çaresizlik içinde, "Sakın koşma!" diye yineledi, ama aslan tam o sırada kükredi.</p>

  <p class="block7">Mintaka'nın kemiklerinde titreşimler yapan ve kızın ayaklarının altında yerleri titreten korkunç bir sesti bu. Mintaka bütün vücudunu tutsak eden korkuya karşı koyamadı.</p>

  <p class="block7">Hızla dönerek Nefer'e doğru körü körüne koşmaya başladı. Bir yandan da hıçkıra hıçkıra ağlıyordu.</p>

  <p class="softbreak"> </p>
</body>
</html>
