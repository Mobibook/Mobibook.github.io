<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Lord Naja arabasını ihtiyatla</span> sürüyor, kuru nehir yatağının güney yakasını izliyordu. Arada sırada tepenin doruğuna bakıyordu. En sonunda ufuk çizgisini çarpıkça kavrayan kule görünümlü kayayı tanıyarak hoşnut bir homurtu salıverdi.</p>

  <p class="block7">Biraz daha ilerde vardığı noktada dar bir patika vadinin tabanından ayrılarak eski nöbetçi kulesinin dibine ulaşan dik bayırı tırmanıyordu.</p>

  <p class="block7">Mızrakçısına sert bir emir verdikten sonra, Naja arabanın basamağından atladı ve yayına omzunun üzerinde çekidüzen verdi. Sonra kilden ateş çanağını arabanın yan korkuluğundan ayırdı ve patikayı tırmanmaya koyuldu. Patika o kadar ustalıkla kamufle edilmişti ki, Naja her kıvrımını ezberine almış olmasa doruğa varana kadar belki birçok kez yolunu şaşırırdı.</p>

  <p class="block7">Sonunda kalenin üst duvarına çıktı. Burası yüzyıllar önce inşa edilmişti ve bir yıkıntı görünümündeydi. Naja duvarın kenarına yaklaşmadı, çünkü burada, aşağıdaki vadiye inen dik bir uçurum vardı. Bunun yerme duvardaki bir oyuğun içinde önceden oraya bıraktığı kuru çalı çırpıyı buldu ve bunları ortalığa çıkardı. Çalı çırpıyı alelacele küçük bir piramit şeklinde yığdı, sonra ateş çanağındaki odun kömürü korlarının üstüne üfledi, bunlar ışımaya başlayınca üstlerine bir avuç kuru ot ufaladı. Ateş çanağındaki otlarla kömürler alev alınca küçük işaret ateşini yaktı. Kendini gizlemeye kalkışmadı ve aşağıdaki bir gözcünün kalenin tepesindeki ateşin aydınlığında onu rahatça görebileceği bir yerde durdu. Çalı çırpı yanıp kül olurken alevler de yavaş yavaş söndüler. Naja oturdu ve karanlıkta beklemeye başladı.</p>

  <p class="block7">Kısa bir süre sonra duvarların altındaki taşlı patikada bir çakılın takırdadığını duyarak keskin bir ıslık salıverdi, işaretine beklediği karşılık gelince ayağa kalktı.</p>

  <p class="block7">Palasını kınının içinde gevşetti ve ani bir duruma karşı oku yayının kirişine yerleştirdi.</p>

  <p class="block7">Ama birkaç saniye geçmeden sert bir ses Hiksos diliyle ona seslendi. Naja aynı lisanda akıcı bir şekilde karşılık verince taş rampanın üstünde en az iki kişinin ayak sesleri duyuldu.</p>

  <p class="block7">Naja'nın annesinin bir Hiksos olduğunu Firavun bile bilmezdi, istilacılar, işgal yıllarında Mısırlıların âdetlerinin birçoğunu benimsemişlerdi. Aralarından seçimlerini yapacakları kadınların kıt oluşu nedeniyle birçok Hiksos erkeği Mısırlı kadınlarla evlenmişler, kuşaklar gelip geçtikçe de iki ulusun kanları birbirine karışmıştı.</p>

  <p class="block7">Uzun boylu bir adam surun üstünde belirdi. Başında tunç bir miğfer vardı, gür sakalında ise rengârenk kurdeleler örülüydü. Hiksoslar parlak renklere bayılıyorlardı.</p>

  <p class="block7"><span class="calibre13">Yeni gelen kollarını açtı. Naja ona yaklaşırken, "Seueth seni kutsasın, kuzen," diye homurdandı.</span></p>

  <p class="block7">"Seni de kutsasın Kuzen Trok, ama vaktimiz dar," diye onu uyardı Naja. Böyle derken doğu göğünü bir âşığın dokunuşuyla okşamaya başlamış olan şafağın ilk ışık parmaklarını işaret ediyordu.</p>

  <p class="block7">"Haklısın, kuzen." Hiksos generali Naja'yı kollarının arasından salıverdi ve arkasında bekleyen yaverinden keten beze sarılı bir paket aldı. Bunu Naja'ya uzattı.</p>

  <p class="block7">Naja bir yandan işaret ateşini canlandırırken paketi açtı ve içindeki okluğu alevlerin ışığında inceledi. Okluk hafif, ama sert bir tahtadan yontulmuş ve zarif biçimde işlenmiş bir deriyle kaplanmıştı, işçiliği nefisti. Yüksek rütbeli bir subayın donanımıydı bu. Naja tıpasını açtığı okluğun içindeki oklardan birini çekip çıkardı. Onu kısaca incelerken dengesini ve simetrisini sınamak için sapını parmaklarının arasında döndürdü.</p>

  <p class="block7"><span class="calibre13">Hiksos oklarını başkalarınınkilerle karıştırmak olanaksızdı. Üstündeki tüyler okçunun birliğinin parlak renklerine boyanmış olur, sap da sahibinin kişisel mührüyle damgalanırdı. Çakmak taşından yontulmuş ok başı kancalıydı ve sapa özel bir şekilde bağlıydı, ilk atış ölümcül olmasa bile bir cerrah oku kurbanın etinden sökmeye çalışırsa okun bası sapından ayrılır ve yara derinlerinde kalıp kokuşmaya ve ıstıraplı bir ölüme yol açardı. Çakmak taşı tunçtan çok daha sertti ve kemiğe çarptığında ne çarpılır ne de yassılırdı.</span></p>

  <p class="block7">Naja oku tekrar okluğun içine kaydırdı ve tıpayı yerine oturttu Böylesine özel silahları arabasında taşımayı göze alamazdı. Seyisi ya da mızrakçısı tarafından takımlarının arasında keşfedilmesi halinde farkına varılacak ve açıklanması çok zor olacaktı.</p>

  <p class="block7">"Konuşmamız gereken çok şey var." Naja yere çömeldi ve Trok'a da aynı şeyi yapmasını işaret etti. Sessizce konuştular. Naja en sonunda ayağa kalktı. "Bu kadar yeter! Ne yapılması gerektiğini artık ikimiz de biliyoruz. Harekete geçme zamanımız sonunda geldi."</p>

  <p class="block7">"Tanrılar eylemimizin yüzüne gülsünler!" Trok'la Naja bir kez daha birbirlerine sarıldılar. Naja bundan sonra başka bir şey söylemeden kulenin duvarından hafif adımlarla indi ve tepeden aşağı kıvrılan dar patikaya saptı.</p>

  <p class="block7">Tepenin eteğine varmadan önce okluğu saklayacak bir yer buldu. Kayanın bir ağacın kökleri tarafından yarılmasından oluşmuş bir oyuktu burası. Naja, okluğun üstüne bir atın başı iriliğinde ve aşağı yukarı aynı biçimde bir kaya parçası yerleştirdi.</p>

  <p class="block7">Ağacın eğri büğrü üst dalları gece göğüne karşı bir haç işareti oluşturuyordu. Naja, bu yeri hiçbir güçlük çekmeden tekrar bulabilecekti.</p>

  <p class="block7">Sonra yoluna devam ederek arabasının beklediği vadi tabanına indi.</p>

  <p class="softbreak"> </p>
</body>
</html>
