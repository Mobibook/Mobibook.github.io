<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Gömülü arabalardan on altı</span> tane daha buldular ve yeryüzüne çıkardılar. Bu su ve yiyecek bolluğunda atlar da, insanlar da çabuk toparlandılar. Ayrıca, Trok'un askerlerine ait daha pek çok ceset bulmuşlardı. Bu sayede üst baş edinip giyinebildiler. Nefer bir çift sandaleti yaralı ayağı tamamıyla iyileşmiş olan Mintaka'nın ayaklarına uydurdu.</p>

  <p class="block7">Onuncu günde yola çıkmaya artık hazırdılar. Kalan dört at, arabaları gevşek kumların üstünde çekmek için yeterince kuvvet bulamadığından Nefer onları yük beygiri olarak kullanmaya ve sırtlarına taşıyabilecekleri kadar su yüklemeye karar verdi.</p>

  <p class="block7">Gece bastırınca atları çekerek kum tepelerini aşmaya giriştiler. Kısrak, yüküne ek olarak Mintaka'yı taşıyamayacağından Nefer hayvanın omuzlarına deri bir kayış geçirdi ve Mintaka'nın yumuşak kumlarda sürüklenmek için buna asılmasında ısrar etti.</p>

  <p class="block7">Hamsin araziyi o kadar değiştirmişti ki Taita yıldızlara bakarak yollarını bulmak zorunda kaldı, ikinci gün şafak sökmeden eski kervan yoluna vardılar. Hamsin tarafından yer yer silinmişti, ama pek fazla ilerlemelerine gerek kalmadan ışık kuvvetlendi ve ilerdeki kavşağı gösteren kurgana benzer taş kümesini gördüler.</p>

  <p class="block7">Fırtına sona erdikten sonra bir başkasının onlardan önce oradan geçtiğini keşfettiler, iki çift ayak izi yol boyunca batıya, Nil Vadisi'ne ve Avaris'e doğru gidiyordu, izlerden biri büyüktü, öbürü ise çok daha küçük. Taita'yla Nefer onları dikkatle incelediler. "Bu Trok. Başka hiç kimsenin bir Nil kayığıyla aynı uzunlukta, böylesine iri ayakları olamaz. Mintaka haklıymış. Sağ yanından yaralı. Yürürken sağ yanını kayırıyor." Taita işareti inceledi. "Ancak öbür adamın kimliğinden emin değilim. Kimliğine işaret eden bir ipucu bıraktı mı görelim." izleri taş kümesine kadar izlediler.</p>

  <p class="block7">"Ah! işte!" Birisi kurganın yanında kumun üstünde taşlarla karmaşık bir şekil oluşturmuştu. "Artık şüphe yok. O adam Medialı İştar." Taita öfkeyle taşları dağıttı.</p>

  <p class="block7">"Bu iğrenç tanrısı Yamyam Marduk'a yönelik bir niyaz." İhtiyar adam taşların küçüklerinden birini Trok'la İştar'ın izledikleri yola fırlattı. "Yanında bir bebek olmuş olsa İştar onu seve seve kurban ederdi. Marduk insan kanına susamıştır hep."</p>

  <p class="block7">Nefer burada kurganın başında güç bir karar vermek durumundaydı. "Doğuya doğru o uzun yolculuğu eğer yapacaksak, levazım ve altına ihtiyacımız olacak.</p>

  <p class="block7">Asurlu'nun sarayına züğürt sürgünler olarak gitmesek iyi olur."</p>

  <p class="block7">Taita onayladı. "Mısır'da Firavunlarının hâlâ yaşadığına emin olsalar bizi tüm olanaklarıyla destekleyecek birçok güçlü şahsiyet vardır."</p>

  <p class="block7">Nefer, "Hilto'yla Meren Teb'e dönmek zorundalar," dedi. "Ben kendim giderdim, ama bütün dünya Mintaka'yla beni arayacaktır." Delikanlı parmaklarının birindeki yüzüğü çıkararak Hilto'ya verdi. "Kendini bu simgeyle tanıtırsın. Onu dostlarımıza göster. Adamlar, altın, arabalar ve atlarla dönmelisin. Kral Sargon'un yanına vardığımız zaman görkemli bir görüntü vermeliyiz ki Mısır'da hâlâ bizi destekleyenler olduğuna inansın."</p>

  <p class="block7">"Emriniz yerine getirilecektir, majesteleri."</p>

  <p class="block7">"Bilginin bizim için aynı derecede yaşamsal önemi var. Haber toplaman gerekir.</p>

  <p class="block7">Sahte Firavunların tüm girişimleri hakkında bilgilendirilmeliyiz.</p>

  <p class="block7">Hilto başını eğdi. "Gece olurken yola çıkacağım, Firavun."</p>

  <p class="block7">O upuzun sıcak günü gömülü arabaların birinden elde ettikleri bir tentenin gölgesinde planlarını tartışarak geçirdiler. Güneş ufka doğru alçalıp ısısını kaybetmeye başlayınca birbirlerinden ayrıldılar. Hilto'yla Meren batıya Teb'e doğru yola çıkarken, Taita, Nefer ve Mintaka da doğuya yöneldiler.</p>

  <p class="block7">Nefer’in Hilto'ya son sözleri, "Sizi Galiala kalıntılarında bekleyeceğiz," oldu.</p>

  <p class="block7">Bundan sonra yiğit askerle Meren'in alacakaranlıkta gözden kaybolmasını seyrettiler.</p>

  <p class="block7">Taita, Mintaka ve Nefer kervanların izledikleri yoldan Gallala'ya doğru yola çıktılar.</p>

  <p class="block7">On iki gün sonra su torbalarında sadece birkaç damla su kaldığı sırada terkedilmiş kalıntılara vardılar.</p>

  <p class="softbreak"> </p>
</body>
</html>
