<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Emri üzerine köleler sıcak su</span> dolu leğenler getirdiler. Taita da Nefer'i tepeden tırnağa yıkadı ve yaralarını tekrar sardı. Bu arada hâlâ kanayan bacağındaki açık yaranın üstüne koyun yününden pansuman yapmıştı.</p>

  <p class="block7">Bu işi bitirince Taita muhafızları kimseyi içeri almamaları için uyardı ve odaya bütün girişleri tıkadı. Bir süre dua etti, sonra mangala günlük atarak kokulu mavi dumanın içinde ölüm ve mezarlıkların tanrısı Anubis'e eski ve çok etkin bir büyü yaptı.</p>

  <p class="block7">Ancak bundan sonra yeni ve kullanılmamış bir gaz lambasının içinde Anubis'in iksirini hazırlamaya girişti. Karışımı mangalda kanla aynı ısıyı bulana kadar ısıttı ve Nefer’in sakin sakin uyuduğu yatağa götürdü. Çocuğun yavaşça başını döndürdü ve lambanın uzunca ucunu kulağının içine soktu, iksiri yapışkan damlalar halinde ağır ağır kulağın içine akıttı. Fazlasını özenle sildi ve kendi derisine değmemesine dikkat etti. Sonra Nefer’in kulağını küçük bir pamuk topuyla tıkadı ve bunu çok ayrıntılı bir muayene yapılmadıkça görülmeyecek şekilde kulak kanalının içine itti.</p>

  <p class="block7">Kalanını mangaldaki kömürlerin üstüne dökünce iksir birden alev alıp ekşi bir duman salıverdi. Sonra lambayı yağla doldurdu ve fitili yaktı. Lambayı daha sonra odanın bir köşesindeki öbür lambaların yanına bıraktı.</p>

  <p class="block7">Yatağa döndü ve yanına çömeldi. Soluk aldıkça Nefer’in göğsünün kalkıp indiğini görebiliyordu. Her soluk daha ağırdı, her iki soluğun arası da giderek uzuyordu.</p>

  <p class="block7">Sonunda solunum tamamen durdu. Taita iki parmağını Nefer’in boynunda kulağının altına dayadı ve içerdeki hayat gücünün atışını hissetti. Ama çok geçmeden bu da zayıfladı ve keşfedilmemesi için Taita'nın tüm yetenek ve deneyimini kullandığı minik bir böceğin kanat çırpışından ibaret kaldı. Sol elinin parmaklarıyla kendi boynundaki hayat gücünün atışlarını saydı ve ikisini kıyasladı.</p>

  <p class="block7">Sonunda kendi atışı Nefer'in boynundaki belirli belirsiz bir tek çırpıntıya karşın üç yüz oldu. İhtiyar adam çocuğun gözlerini yavaşça kapadı, cesedin hazırlanması gelenekleri uyarınca göz kapaklarının üstüne birer muska koydu Arkasından üstlerine birer keten şeridi bağladı, ağzının açılmasını önlemek için de çenesinin altından ikinci bir şerit geçirdi. Nefer'in iksirin etkisinde kaldığı her dakika tehlikeyi artırdığı için hızlı çalışıyordu. Sonunda kapıya giderek sürgüyü kaldırdı.</p>

  <p class="block7">"Yukarı Krallığın Naip'ine hemen haber yollayın," dedi. "Firavun'la ilgili korkunç haberi duymak için hemen gelmesi gerekir."</p>

  <p class="block7">Lord Naja şaşılacak bir neşeyle geldi. Prenses Heseret de yanındaydı.</p>

  <p class="block7">Arkalarından Lord Asmor, Asurlu Hekim Noom ve konseyin çoğu üyeleri de geliyordu.</p>

  <p class="block7">Naja ötekilerin saltanat dairesinin dışında beklemelerini buyurdu ve yalnız onunla Heseret odaya girdiler. Taita onları selamlamak için yatağın yanından kalktı.</p>

  <p class="block7">Heseret gösterişli şekilde ağlıyor, gözlerini nakışlı bir keten şalla örtüyordu. Naja yatağın üstünde kaskatı yatan sargılı vücuda baktıktan sonra gözle rinde bir soruyla Taita'ya döndü. Taita da yanıt olarak hafifçe başını eğdi. Naja gözlerindeki zafer sevincini maskeledikten sonra yatağın yanına diz çöktü. Bir elini Nefer'in göğsünün üstüne koydu ve sıcaklığın yerini yavaş yavaş yayılmakta olan bir soğukluğa bıraktığını hissetti. Naja ölü Firavun'un hami tanrısı olan Horus'a yüksek sesle dua etti. Tekrar ayağa kalktığı zaman Taita'nın üst kolunu kuvvetlice sıktı.</p>

  <p class="block7">"için rahat olsun, Büyücü, senden talep ettiğimiz her şeyi yaptın. Ödülsüz kalmayacaksın." Naja bu sözlerden sonra ellerini çırptı, içeri koşan muhafıza da,</p>

  <p class="block7">"Konsey üyelerini toplantıya çağır," diye emretti.</p>

  <p class="block7">Üyeler ciddi bir yüzle odaya girdiler ve üçer kişilik sıralar halinde yatağın etrafında toplandılar.</p>

  <p class="block7">Naja, "Saygıdeğer Hekim Noom yaklaşsın," diye emretti. "Firavun'un öldüğüne dair Büyücü'nün bildirisini doğallasın bakalım."</p>

  <p class="block7">Sıralar açılıp Asurlu'ya yol verdi. Adamın uzun lüleleri kızgın maşalarla kıvrılmıştı ve omuzlarına dökülüyordu. Sakalı da Babil modasına uygun biçimde kıvrılmıştı.</p>

  <p class="block7">Entarisi yerleri süpürüyordu, yabancı tanrıların simgeleri ve sihirli motif işlemeleriyle bezeliydi. Ölü yatağının yanına diz çökerek cesedi muayene etmeye başladı, içinden kara kıl kümeleri fışkıran dev bir kancalı burunla Nefer'in dudaklarını kokladı. Daha sonra kulağını Nefer’in göğsüne dayadı ve Taita'nın endişeli kalbinin yüz atışı süresince dinledi. Taita Asurlu'nun yeteneksizliğine çok fazla bel bağlamıştı.</p>

  <p class="block7">Derken Noom entarisinden uzun bir gümüş iğne çekti ve Nefer'in gevşek elini açtı.</p>

  <p class="block7">İğnenin ucunu tırnağın altında derine batırdı ve bir kas tepkisi ya da bir damla kanın belirmesini bekledi.</p>

  <p class="block7">Sonunda ağır ağır ayağa kalktı. Başını sallarken kıvrık dudağında ve sıkıntılı yüzünde derin bir hayal kırıklığı okunuyordu.</p>

  <p class="block7">Taita gümüş iğneyi kullanması karşılığında kendisine hesapsız ödüller vaat edildiğini tahmin etti. "Firavun öldü," diye bildirdi. Yatağın etrafındakiler kötü gözden ve tanrıların öfkesinden korunma işaretini yaptılar.</p>

  <p class="block7">Lord Naja başını arkaya attı ve ilk yas feryadını salıverdi, arkasında duran Heseret de güzel sesiyle feryadı sürdürdü.</p>

  <p class="block7">Taita yas tutanların yatağın yanından geçip birer birer odayı terk etmelerini seyrederken sabırsızlığını zor frenliyordu. Odada yalnız Naja'yla Heseret, Noom ve Yukarı Krallık eyaletlerinin vezirleri kalınca Taita yine öne çıktı. "Lord Naja, hoşgörünüzü diliyorum. Doğumundan beri Firavun Nefer Seti'nin lalası ve hizmetkârı olduğumu biliyorsunuz. Şimdi ölümünde de ona saygı ve görev borçluyum. Ölüsünü Keder Salonu'na götürenin ve orada kalbiyle iç organlarını çıkarmak üzere kesiyi yapanın ben olmama izin verecek misiniz? Bunu bana bahşedebileceğiniz en büyük onur olarak kabul ederdim."</p>

  <p class="block7">Lord Naja kısa bir süre düşündükten sonra olur gibilerden başını eğdi. "O onuru hak ettin. Seni Firavun'un kutsal bedenini cenaze tapınağına götürmek ve kesiti yaparak mumyalama işlemini başlatmakla görevlendiriyorum."</p>

  <p class="softbreak"> </p>
</body>
</html>
