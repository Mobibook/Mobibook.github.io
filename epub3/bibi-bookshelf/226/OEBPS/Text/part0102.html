<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Vadinin öbür yanından bu</span> olanları seyrederlerken Nefer, "Sulama kanallarına zehir atmama izin vermeliydin," diye yakındı.</p>

  <p class="block7">"Bunu yapamayacağını biliyorsun." Taita gümüş telli kafasını salladı. "Bu, tanrıların asla bağışlamayacağı bir suç olurdu. Bu kıraç ülkede yalnız Seth veya Seueth böylesine bir kötülüğü yapmayı göze alabilir."</p>

  <p class="block7">"Böyle bir günde seve seve Seth'in rolünü üstlenebilirdim." Nefer donuk donuk gülümsedi, ancak sırf Büyücü'yü kışkırtmak için böyle konuşmuştu, "iki serserin iyi iş gördüler." Taita'nın yanına çömelmiş olan iki süklüm püklüm Bedevi'ye baktı.</p>

  <p class="block7">"Ücretlerini ver de gitsinler."</p>

  <p class="block7">Taita, "Onlar altına değer vermezler," diye açıkladı. "Cebel Nagara'da yaşadığım sırada bana çocuklarını getirmişler, ben de Sarı Çiçek hastalıklarını iyi etmiştim."</p>

  <p class="block7">Çömelmiş adamların tepesine bir kutsal işaret yaptı ve kendi lehçe leriyle onlara birkaç söz söyledi. Trok'u yanlış yola saptırmak için hayatlarını riske attıkları için teşekkür etmiş ve ilerde de onlara korumasını vaat etmişti. Bedeviler İhtiyar adamın ayaklarını öptüler ve kayaların arasında gözden kayboldular.</p>

  <p class="block7">Taita'yla Nefer bu kez aşağıdaki mücadeleye bütün dikkatlerini verdiler. Trok'un adamlarıyla atları karınları şişene kadar su içmişlerdi ve şimdi yola çıkmaya hazırlanıyorlardı. Gelirken o kadar çok sayıda araba kaybetmiş olmasına rağmen, Trok'un kuvvetleri Nefer'inkinden hâlâ üç kat fazlaydı.</p>

  <p class="block7">Nefer, "Onunla açık arazide karşılaşmayı göze alamayız," diye fikir yürüttü.</p>

  <p class="block7">Aşağılarında vadide kaçışan mültecilere bakışını dikmişti. Kentte oldu bitti az kadın vardı Nefer yiyecek rezervlerini savaşçılara saklamak için kadın sayısını bilinçli olarak düşük tutmuştu ve onlar, Mintaka'yla Merykara da dahil, bütün çocuklar ve hastalarla yaralılar iki gün önce Gallala'dan uzaklaştırılmıştı. Meren bütün hazineyi, sahte Firavunlardan gasp ettikleri altınları, taşıyan yük arabalarından biriyle gitmişti. Nefer hepsini Cebel Nagara'ya yollamıştı. Trok onları dünyada orada bulamazdı, minik su kaynağı ise savaşın sonucu belli oluncaya kadar onlara yeterdi.</p>

  <p class="block7">Gallala şimdiki durumda değeri olabilecek her şeyden, arabadan, silahtan ve zırh parçasından arınmıştı. Nefer mültecilere hoşnut bir bakış fırlattı. Kadın ve sivil olmayıp kılık değiştirmiş piyade askerleri olduklarını anlamak bu kadar yakından bile zordu. Bu yiğitlerin birçokları uzun eteklerine ayaklarının takılmasıyla sendeliyorlardı.</p>

  <p class="block7">Kollarında taşıdıkları bohçalar ise kundaktaki bebekler değil, şallara sarılı yayları ve oklarıydı. Uzun mızrakları, ana kuvvetlerin saklı bulunduğu vadinin yukarısında kayaların arasında gizliydi.</p>

  <p class="block7">Trok'un bütün arabalarının atlarıyla sürücüleri kana kana su içmişlerdi, şimdi de otlaklardan sıkı ve düzenli oluşumlar halinde geliyorlardı. Dalga dalga savaş arabaları... Su hepsini mucizevi şekilde canlandırmıştı, önlerinde de yağma ve soygun umudu vardı.</p>

  <p class="block7">Nefer, "Horus yardım etse de Trok'u kandırıp takibe devam etmesini ve vadiye girmesini sağlayabilsek," diye fısıldadı. "Zokayı yutmayıp bunun yerine savunmasız kenti zapt edecek olursa, bizi susuz, hayvanlarımızı da otlaksız bırakabilir. O zaman biz de açık arazide savaşmak zorunda kalırız, ki orada tüm avantaj onda olur."</p>

  <p class="block7">Taita bir şey demedi. Altından Tılsımı dudaklarına bastırmıştı , gözlen de Nefer’in çok iyi bildiği şekilde yukarıya çevriliydi.</p>

  <p class="block7">Düşman artık iyice yaklaştığından Nefer, yürüyen araç kitlesinin arasında Trok'u seçebiliyordu. Arabasını kaçan mültecilerin doldurduğu vadinin ağzında konuşlandırmıştı. Trok öndeki sıranın ortasındaydı, iki yanında onar araba sıralanıyor, böylece vadiyi bir yandan ötekine kadar tarayacak bir cephe oluşturuyorlardı. Kalan savaş arabaları arkasında diziliydi. Etraflarındaki toz bulutu dağıldı ve aralarına korkunç bir sessizlik çöktü. Tek ses, ilerlerinde daracık vadinin koynundaki güruhun konuşmaları ve çıkardıkları gürültüydü.</p>

  <p class="block7">Nefer, "Gelsene, Trok Uruk," diye fısıldadı. "Saldırı emrini ver! Tarihe dörtnala yol alın!"</p>

  <p class="block7">Kuvvetlerin ön sırasında lider konumundaki arabada Medialı İştar, Trok'un iri cüsseli vücudunun yanına çömelmişti. O kadar telaşlıydı ki uzanıp Trok'un sa kalındaki kurdeleleri çekiştirdi.</p>

  <p class="block7">"Büyücü'nün kokusu on günlük bir cesedininki gibi havaya bulaşmış." Büyücünün sesi tiz çıkıyor, dudağında tükürükler köpürüyor ve duygularının şiddetinden bulut gibi püskürüyordu." O, yukarıda etobur bir canavar gibi seni bekliyor. Varlığını hissedebiliyorum. Yukarıya bak, kudretli Firavun!"</p>

  <p class="block7">Trok göğe bakacak kadar şaşırmıştı. Akbabalar daha alçaktan uçuyordu şimdi.</p>

  <p class="block7">"Evet! Evet!" İştar kaydettiği küçük avantajdan yararlanmaya çalışıyordu. "Onlar Taita'nın tavuklarıdır. Onları senin etinle beslemesini bekliyorlar."</p>

  <p class="block7">Trok vadinin üst tarafında onu bekleyen ödüle baktı, fakat akbabaların gölgeleri yere vurduğundan durakladı.</p>

  <p class="block7">Vadinin dik tarafında kayaların arasında gizli olan Nefer onu inceliyordu. Şimdi o kadar yakındı ki delikanlı onun yüzündeki ifadeyi okuyabildiğini bile düşündü.</p>

  <p class="block7">"Haydi ileriye, Trok!" diye mırıldandı. "Hareket komutunu ver. Ordunu vadiye sok."</p>

  <p class="block7">Trok'un dizginleri tutan ellerinde kuşkunun varlığını sezebiliyordu, başını çevirip adamın yanındaki İştar'ın sıska siluetine baktı.</p>

  <p class="block7">Medialı'nın maviye boyalı yüzü efendisine çevrilmişti. Trok'a dokundu ve yalvarışlarının verdiği güçle onun zırhına asıldı. "Büyücü'nün sana kurduğu tuzak bu.</p>

  <p class="block7">Bana bir daha hiç güvenmeyeceksen bile hiç olmazsa şimdi güven. Havada ölümün kokusunu alıyorum ve ihanetin kokusunu. Taita'nın büyülerinin yarasa kanatları gibi yüzüme çarptığını hissedebiliyorum."</p>

  <p class="block7">Trok sakalını kaşıdı ve omzunun üzerinden tekerlek tekerleğe dizili araba sıralarına ve vereceği emrinin beklentisi içinde öne eğilen askerlerine baktı.</p>

  <p class="block7">'Yan tarafa dön, güçlü Trok. Kenti ve su kaynağını ele geçir. Nefer Seti'yle Büyücü bu takdirde çölde geberirler. Bizim de aynı akıbete uğramamıza ramak kalmıştı. O</p>

  <p class="block7">seçimin sonucu kesin. Öbürü ise çılgınlıktan başka bir şey değil."</p>

  <p class="block7">Nefer yamaçtaki yerinden kılık değiştirmiş askerlerinin vadinin yukarısına doğru koşmalarını gözlerini kısarak seyrediyor ve beklediği anın geçmekte olduğunu hissediyordu. "Trok'u alıkoyan nedir? Saldırıya geçmeyecek mi?" diye bağırdı. "Eğer şimdi saldırmazsa..."</p>

  <p class="block7">"Vadinin baş tarafına baksana." Taita gözlerini açmamıştı. Nefer heyecanı arasında bile vadinin baş tarafına baktı ve paniğe kapıldı. Kılıcının kabzasının etrafında yumruk olmuş eli bembeyaz kesilmişti.</p>

  <p class="block7">"Olamaz!" diye homurdandı.</p>

  <p class="block7">Vadinin baş tarafının yakınında Trok'un arabalarının dizili olduğu yerden net olarak görülebilen yassı bir kaya vardı. Dört köşeli, sarı kaya yolun yanında insan eliyle yapılmış gibi bir anıt gibi yükseliyordu. Bunun tepesinde, kaçan mülteci selinin yukarısında tek bir siluet belirmişti. Uzun siyah saçları beline kadar inen genç ve ince yapılı bir kadındı bu. Eteği Apepi Hanedanı'nın koyu kırmızı rengindeydi. Çıplak kaya ve kumun tekdüzeliğinin ortasında parlak bir leke olarak gözü alıyordu.</p>

  <p class="block7">Nefer, "Mintaka!" diye soludu. "Ona Meren ve Merykara'yla Cebel Naga ra'ya gitmesini emretmiştim."</p>

  <p class="block7">"Sana asla itaatsizlik etmeyeceğini biliyoruz." Taita gözlerini açtı ve alayla gülümsedi. "Dolayısıyla seni yanlış anlamış olmalı."</p>

  <p class="block7">Nefer, "Bu senin marifetin," diye acı acı söylendi. "Onu Trok'a karşı yem olarak kullanıyorsun. Onu ölümcül bir tehlikeye attın."</p>

  <p class="block7">Taita, "Belki hamsirı'l kontrol edebilirim," dedi. "Ama Mintaka Apepi'ye ben bile söz geçiremem. Her ne yaparsa kendi özgür iradesiyle yapar."</p>

  <p class="block7">Aşağılarında Trok dönmüş ve arabalarına harekete hazır olmalarını, mülteci güruhunun kaçmasına izin verilmesini ve İştar'ın ısrar ettiği gibi kaynakla Galiala kentinin zapt edilmesini emretmeye hazırlanmıştı. Fakat daha konuşmak fırsatını bulamadan İştar'ın yanında gerildiğini ve onun, "işte bu da Taita' nın büyülerinden biri," diye fısıldadığını duydu.</p>

  <p class="block7">Trok hızla dönerek ağır ağır yükselen vadinin ucuna baktı. Ve yüksekteki sarı kaya platformunun üstünde duran koyu kırmızı elbiseli minik silueti gördü. Nefretinin ve öfkesinin odağını anında tanıdı. "Mintaka Apepi," diye hırladı. "Seni ele geçirmeye geldim, pis fahişe. Ölmek için yalvartacağım seni."</p>

  <p class="block7">"Bu sadece bir hayal, Firavun. Büyücü'nün seni aldatmasına fırsat verme."</p>

  <p class="block7">Trok, "Bu bir hayal değil," dedi. "Onu kanata kanata düzdüğüm zaman bunu kanıtlarım sana."</p>

  <p class="block7">İştar, "O senin gözlerini kör etmiş," diye uludu. "Etrafımızda ölüm var."</p>

  <p class="block7">Arabadan atlayıp kaçmaya çalıştıysa da Trok onu sertleştirilmiş lülelerinin birinden yakalayarak geri çekti. "Hayır, burada kalıyorsun, Medialı İştar. O kaltağı işini bitirmeleri için askerlerimin önüne atmadan önce sana da tattıracağım." Adam yumruğunu başının yukarısına atarak, "Haydi ileri! Marş!" diye bağırdı.</p>

  <p class="block7">iki yandaki arabalar bir arada harekete geçtiler, arkadaki taburlar da Trok'un arkasından vadinin yolunu tuttular. Güneş kargıların başlarının üstünde ışıldıyor, toz da etraflarında duman gibi uçuşuyordu. Trok bir sonraki emrini verdiği sırada kaçan mültecilerin son ucu üç yüz adım ilerlerindeydi.</p>

  <p class="block7">"Dörtnala! Saldırın!"</p>

  <p class="block7">Atlar harekete geçtiler ve ordu gökgürültüsü gibi bir toynak ve tekerlek gümbürtüsü arasında dar vadide ileri fırladı.</p>

  <p class="block7">"Trok tuzağa düştü," dedi Nefer yavaşça. "Ama ne pahasına? Eğer Mintaka'yı ele geçirirse..." Delikanlı fırtınanın yolu üstünde duran uzun boylu ve kıvrak siluete çaresizlik içinde bakıyordu.</p>

  <p class="block7">Taita, "Şimdi uğrunda savaşacağın bir hedefin var," dedi yavaşça.</p>

  <p class="block7">Nefer, Mintaka hesabına duyduğu bütün sevgi ve endişenin yerini soğuk bir hiddete bıraktığını hissediyordu, ama bu, tüm duyularını keskinleştiren ve başka hiçbir şeye yer bırakmayan bir hiddetti. Araba kafilesi, üstünde durduğu yamacın altından geçerken onu gözden gizleyen kayanın arkasından çıktı. Trok'la askerlerinin tüm dikkati yarışan arabalarının ilersindeki çaresiz kurbanların üzerinde yoğunlaşmıştı. Yanlarında ansızın meydana çıkan uzun boylu silueti fark etmediler bile. Ama Nefer'in bütün adamları onu net olarak görebiliyorlardı. Kendileri vadinin her iki yamacındaki kayaların arkasında gizliydiler. Nefer kılıcını başının yukarısına kaldırdı, sonuncu savaş arabası hızla geçtikten sonra da onu sert bir hareketle aşağı indirdi.</p>

  <p class="block7">Yük arabaları dik yamacın yukarısında beklemedeydiler. Tekerleklerinin önündeki takozlar onları hareketsizleştiriyordu. Çevreleriyle tıpatıp aynı renkte kuru otlar onları gözden gizliyordu ve taşlarla öylesine yüklüydüler ki dingilleri sarkmıştı. Nefer’in verdiği işaret üzerine araba sürücüleri tahta takozları çektiler ve tekerlekleri zapt eden ipleri doğradılar. Vadinin her iki yanında arabalar harekete geçtiler, giderek hız kazandılar ve aşağıdaki toplu savaş arabalarının üzerine yuvarlandılar.</p>

  <p class="block7">İştar yanında haykırınca Trok, vadinin uzak ucundaki Mintaka'nın siluetinden bakışını ayırdı ve bölüklerinin üstüne boşanan koca koca arabaları gördü. "Geriye!" <span class="calibre14">diye uludu. "Çabuk geriye!" Ama bir boğanınkini andıran sesi bile gümbürtülerin arasında eridi, gitti. Bir kere başlayan saldırı durdurulamazdı, vadinin çok dar tabanında ise manevra yapmak için alan yoktu.</span></p>

  <p class="block7">ilk yük arabaları saldırı kuvvetinin başına yuvarlanıp paramparça oldular. Tahtalar parçalanırken çıkan sesler, ezilen insanlarla atların feryatları, devrilen ve kalan yüklerini boşaltan arabaların çıkardığı gökgürültüsü duyuldu.</p>

  <p class="block7">Trok'un ilersindeki yol birdenbire hantal arabalardan biri tarafından tıkandı, atları dayana kaçarak yanında koşan arabaya bindirdiler. Harikulade saldırı bir anda parçalanmış ve devrilmiş bir araba ve sakatlanmış at mezbahasına dönüşmüştü.</p>

  <p class="block7">Arabalar vadinin her iki ucunu tıkamışlardı. Parçalanmamış ve devrilmemiş arabalar bile çırpınan bir kitlenin içinde hapsolmuştu. Arabanın bütün var oluş nedeni, kuvveti ve tehlikesi, koşmak ve dönmek, saldırmak ve hızla geri çekilmek yeteneğiydi. Ama şimdi hareketsizleşmişler, taşlardan örülü duvarların arasına sıkışmışlardı, Nefer'in okçuları ise yukarılarındaki yamaçlardaydı, ilk ok yağmuru korumasız araba sürücülerinin büyük kısmını yok etti. Vadi birkaç dakikaya kalmadan bir mezbahaya dönüştü.</p>

  <p class="block7">Trok'un adamlarından bazıları kapana kısılmış araçlarından atlayarak ve yaya olarak vadinin yamaçlarına tırmanmaya koyuldular. Ne çare ki yorucu ilerleyiş sonucunda bitkin düşmüşlerdi, üstlerindeki ağır zırhlar da onları aşağı çekiyordu.</p>

  <p class="block7">Arazi dik ve engebeliydi, onlar da çok ağır hareket ediyorlardı. Nefer’in adamları kayalarla alelacele dikilmiş taş kümelerinin arkasından onları uzun mızraklar ve bir kargı yağmuruyla karşıladılar. Çoğu daha savunucuların ilk sırasına erişemeden öldürüldüler.</p>

  <p class="block7">Trok panik halinde etrafına bakınarak içine düştüğü tuzaktan kurtulmanın yolunu aradı. Ne çare ki atlarından biri, yolunu kesen yük arabasından dökülmüş kayaların altında kalarak ölmüştü. Arkasında ise öylesine bir araç kalabalığı vardı ki dönmesi ya da gerilemesi olanaksızdı. Etrafında oklarla harbeler uçuşuyor, arabasının yanlarına çarpıyor, miğferiyle göğüs zırhından takırdayarak geri tepiyordu.</p>

  <p class="block7">İştar, Trok'un onu durdurmasına vakit bırakmadan karışıklıktan yararlanarak arabadan atladı ve tahrip olmuş araçlarla kişneyerek şaha kalkan atların arasında koşarak uzaklaştı. Trok ileriye bakınca gözlerine inanamadı. Mintaka hemen ilersindeki sarı renkli kaya kümesinin üstünde hâlâ kımıldamadan duruyordu. Onun kendisine güzel yüzünde inanılmaz bir tiksintiyle baktığını gören Trok'un hiddeti çılgınlığa dönüştü.</p>

  <p class="block7">Adam yanındaki askıdan savaş yayını kaptı ve okluktan bir ok çekti, ama sonra fikrini değiştirerek silahı elinden attı ve çırpınan atların kafalarının üstünden kıza bağırdı. "Hayır! Bir ok senin gibi kızışmış bir dişi köpek için çok kolay bir ölüm olur.</p>

  <p class="block7">Seni çıplak ellerimle yakalayacağım, avuçlarımın arasında soluksuz kalırken ecel çırpınışlarını hissedeceğim, pis küçük kaltak."</p>

  <p class="block7">Adam kılıcını çekip yere atladı. Şaha kalkan atlarının toynaklarının altından geçti ve devrilmiş yük arabasının üstünden tırmanıp atladı. Nefer’in adamlarının ikisi ona karşı koymak için kayaların arkasından fırladılar, ama Trok onları doğradı ve titreyen cesetlerine basarak geçti. Bakışı, ilersinde uzun boyuyla dimdik duran kırmızı elbiseli kızın üstünde, tıpkı alevin ipnotize ettiği kelebek gibi, odaklanmıştı.</p>

  <p class="block7">Nefer, Trok'un kapandan kurtulduğunu görmüştü. Kayanın birinin üstünden ötekine sıçrayarak yamacı indi. Bir yandan da, "Koş, Mintaka!" diye bağı rıyordu. "Kaç ondan!" Ama genç kız ya onu duymuyor ya da dinlemek istemiyordu.</p>

  <p class="block7">Ama Trok onu duymuştu, durup başını kaldırdı. "Gel, gel, tatlı oğlan. Sana da, yosmana da yetecek kadar erkeğim ben."</p>

  <p class="block7">Nefer bir yandan koşarak elindeki harbeyi savurdu, ama Trok onu omzunda taşıdığı hafif kalkanın ortasıyla durdurdu, silah da kayadan kayaya çarparak Mintaka'nın ayaklarının dibine düştü. Ancak genç kız onu görmezlikten geldi.</p>

  <p class="block7">Harbe olayı bir an için Trok'un dikkatini dağıtmıştı, Nefer de düz araziye onun karşısına atladı. Trok hemen gard durumuna geçti. Yüzü korkunç bir sırıtışla şekilsizleşmişti. Bronz kalkanın arkasına büzülerek kılıcı sağ eliyle salladı. "Gel, gel köpek yavrusu," diye hırladı. "Gel de çifte taç üzerindeki iddianı sınayalım."</p>

  <p class="block7">Nefer yokuş aşağı koşusunun hızından yararlanarak hiç duraklamasız düşmana saldırdı. Trok ilk darbeyi bronz çemberle karşılayıp etkisiz kıldı. Düşmanı kalkanının yukarısından bir kesme hareketiyle üzerine saldırınca delikanlı arkaya sıçradı. Sonra yine ileri atıldı ve kesmeye vuruşla karşılık verdi.</p>

  <p class="block7">Adamları Nefer’in yamaçtan aşağıya koştuğunu görmüşlerdi. Onun peşinden giderek kayaların korumasından çıktılar ve dalga dalga aşağıya atıldılar. Birkaç saniyeye kalmadan vadi boydan boya boğuşan, kesen ve saplayan adamlarla dolmuştu.</p>

  <p class="block7">Nefer, Trok'un kalçasına doğru bir kandırma hareketine girişerek hasmın zırhının eklem yerine nişan aldı. Trok kendini korumaya kalkınca da elinin tersiyle yaptığı bir hareketle kılıcı yüzüne savurdu. Yön değişikliği ve vuruşun hızı Trok'u şaşırtmıştı.</p>

  <p class="block7">Başını hızla geriye atmasına rağmen, Nefer'in kılıcının ucu yanağını yardı, fışkıran kanlar da adamın sakalına akmaya başladı. Yara Trok'u büsbütün çıldırttı, aslan gibi kükreyerek Nefer’in üzerine atıldı. Darbeleri her yönden o kadar hızla indiriyordu ki kılıcı etrafında pırıl pırıl bronzdan aşılamaz bir duvar oluşturmuştu sanki. Bu saldırı karşısında Nefer gerilemek zorunda kaldı ve Mintaka'nın üstünde durduğu taş platformunun sırtına dayandığını hissetti.</p>

  <p class="block7">Artık gerilemesi ya da bir manevrada bulunabilmesi için bir alan olmadığından Trok'un bir boğanınkınden farksız kuvvetine karşı koymaktan ve darbelerine darbelerle karşılık vermekten başka çaresi yoktu. Bu tür bir vuruşmada hiç yorulmak bilmeyen Trok'la boy ölçüşebilecek pek az adam vardı. Nefer darbelerinden bazılarının yolunu kestikçe Trok alayla gülüyordu. "Ben bütün gün devam edebilirim.</p>

  <p class="block7">Ya sen?" derken bir tek darbeyi bile kaçırmıyordu. Trok, Nefer'in, pençesinden kurtulabileceği tek yolu tıkamak için yavaş yavaş sağa kaydıkça metalin metale çarptığı duyuluyordu.</p>

  <p class="block7">Trok'un kuvveti korkunç bir doğal afetti sanki. Nefer bir fırtınaya yakalanmış gibi hissediyordu kendini. Okyanuslarda akıntıya kapılıp sürükleniyormuşçasına çaresizdi. Yıllar yılı yaptığı savaş idmanları onu her ne kadar sertleştirmişse de bu duruma hazırlanmamıştı. Trok'a yetişmeye çalıştıkça sağ kolunun yorulduğunu hissediyordu.</p>

  <p class="block7">Trok delikanlının yanına bir çentik attı, birkaç saniye sonra da deri göğüslüğünü yararak kaburgaları hizasında bir kesik açtı. Delikanlı, fırtınayı sağ salim atlatmak için tek şansının Trok'un kaba kuvvetine hızı ve çevikliğiyle karşı koymak olduğunu biliyordu. Ama kayanın dibine mıhlanmıştı bir kere. Oradan kurtulması lazımdı.</p>

  <p class="block7">Trok'un bundan sonraki vuruşunu havada yakaladı ve içine kayarak kaçabileceği bir aralık açacak kadar saptırdı. Ama atlarken sol böğrünü saldırıya açık bırakmıştı.</p>

  <p class="block7">Kendini toparlayan Trok'un kılıcı baldırını dövmeli armanın hemen yukarısını yardı.</p>

  <p class="block7">Delikanlının sandaletinin içine dolan kan her adım atışında gıcırtılar çıkarıyordu.</p>

  <p class="block7">Nefer’in son kuvveti de yavaş yavaş tükeniyordu. Trok delikanlının kılıcını kendi kılıcıyla kilitledi ve gardım giderek yükseğe kaldırmak zorunda bıraktı. Nefer kaçmaya kalkıştığı takdirde göğsünü öldürücü vuruş için açıkta bırakacaktı. Üstelik baldırındaki kesik onu zayıf düşürmüş ve daha da yavaşlatmıştı. Trok'un yüzünde bir zafer gülümseyişi vardı. "Ha cesaret, delikanlı! Her şey bitmek üzere. Ondan sonra sonsuza dek dinlenebilirsin," diye Nefer'i alaya aldı.</p>

  <p class="block7">Nefer, Mintaka'nın bir şey bağırdığını hissetti, ama söylenenlerden bir anlam çıkaramadı, ayrıca, dikkatini gevşetmek doğru olmazdı. Trok delikanlının kılıcını yavaş yavaş yana iterek tepesine dikildi, böylece göğüs göğüse geldiler, sonra Trok birdenbire ağırlığını sola, Nefer'in yaralı bacağına doğru kaydırdı. Delikanlı karşı koymaya çalıştıysa da bacağı altında bükülüverdi. Trok ayağını Nefer'in topuğuna dolayarak delikanlıyı arkaya savurdu.</p>

  <p class="block7">Kılıcı Nefer’in zayıflamış ellerinden kurtuldu, delikanlı güneşin kavurduğu toprağın üstünde yatarken de Trok öldürücü darbe için kılıcı her iki eliyle başının yukarısına kaldırdı. Bu şekilde durduğu sırada birden yüzündeki ifade şaşkınlığa dönüştü.</p>

  <p class="block7">Darbeyi tamamlayamadan bir elini ensesine götürdü. Tekrar yüzünün önüne getirdiği eli kendi kanıyla ıslanmıştı. Bir şey söylemek için ağzını açtıysa da, bu kez ağzının köşelerinden kan sızmaya başladı ve adam bakışını Nefer'den Mintaka'ya çevirdi. Kız hâlâ kayanın üstünde duruyordu. Nefer gözlerine inanamadı. Trok'un boynunun arkasına harbenin saplanmış olduğunu görmüştü.</p>

  <p class="block7">Nefer’in yere yıkıldığını görünce Mintaka, ayaklarının dibinde duran harbeyi, Nefer'in karşılaşmanın başında savurduğu silahı kapmış ve onu Trok'un arkasına fırlatmıştı. Kargının ucu Trok'un bronz miğferinin kenarının hemen altına girmiş ve derine kaymış, omurgaya rastlamamakla beraber şahdamarını doğramıştı.</p>

  <p class="block7">Çirkin bir heykel gibi duran Trok'un ağzından oluk gibi kanlar boşanıyordu. Bu durumdayken bile kılıcını elinden bırakarak yukarı uzandı. Mintaka'yı belinden yakaladı ve cıyak cıyak bağırtarak tüneğinden aşağı sürükledi. Bir şey söylemeye çalışıyor, ama ağzından boşanan kanlar sesini boğuyordu.</p>

  <p class="block7">Trok'un göğsünün üzerinde ezdiği Mintaka haykırıyordu. Nefer de zar zor ayağa kalktı. Trok'un kılıcını düştüğü yerden aldı ve adamın arkasına süründü.</p>

  <p class="block7">Mintaka'nın çığlıkları kılıç tutan kolunun kuvvetini yenilemişti. Kılıcı daha ilk vuruşuyla Trok'un korsesinin şeritlerinin arasından geçirerek sırtına sapladı. Trok kaskatı kesilerek Mintaka'yı salıverdi. Kız sürünerek uzaklaşınca Nefer kılıcı yaranın içinden çekerek bir kere daha sapladı. Ayaklarının üstünde sallanan Trok ona doğru döndü. Nefer'e doğru bir adım attı ve kana bulanmış zırhlı ellerini ona doğru uzattı.</p>

  <p class="block7">Nefer bu kez onu boynundan bıçakladı, Trok da dizlerinin üstüne düşerek iki eliyle kılıca sarıldı. Nefer kılıcı çekerken Trok'un parmaklarıyla avuçlarını kesti, bu arada kaslarla sinirleri kesmiş oldu.</p>

  <p class="block7">Trok yüzükoyun yere yuvarlandı, Nefer de kılıcı bağcıkların arasından geçirerek kalbine sapladı. Silahı yaranın içinde bıraktı ve kayanın korumasına çömelmiş olan Mintaka'ya döndü. Genç kız sevgilisine koştu ve var gücüyle ona sarıldı. Tehlike artık geçtiğine göre Mintaka'nın soğukkanlılığından eser kalmamıştı. Genç kız hıçkırıyordu şimdi. "Seni öldüreceğini sanmıştım sevgilim."</p>

  <p class="block7">Nefer, "Sen olmasaydın az daha öldürüyordu da," diye soludu. "Hayatımı sana borçluyum."</p>

  <p class="block7">"Ne kadar korkunçtu." Mintaka'nın sesi titriyordu. "Hiç ölmeyecek sandım."</p>

  <p class="block7">"Ne de olsa bir tanrıydı o." Nefer gülmeye çalıştıysa da gırtlağından çıkan ses gülüşe hiç de benzemiyordu. 'Tanrılar kolay kolay ölmezler."</p>

  <p class="block7">Delikanlı bir yandan da vadinin aşağısından gelen çarpışma gürültüsünün değiştiğinin farkına varıyordu. Kolu genç kızın beline dolanmış olduğu halde dönüp baktı. Trok'un adamları Firavunlarının öldüğünü görmüşler ve tüm morallerini yitirmişlerdi. Silahlarını ellerinden atmışlar, "Yeter! Yeter! Teslim oluyoruz. Yaşasın gerçek hükümdar Firavun Nefer Seti," diye çağırıyorlardı.</p>

  <p class="block7">Zaferi kazandığının bilincine varan Nefer’in kanayan hırpalanmış vücudu kalan gücünü de yitirdi. Son bir çabayla, "Onlara merhamet gösterin. Mısırlı kardeşlerimizdirler. Onlara merhamet gösterin!" diye bağırabildi.</p>

  <p class="block7">Nefer yere yığılırken Taita yanında belirdi ve Mintaka'nın onu yere yatırmasına yardımcı oldu. ikisi delikanlının yaralarını sarıp baldırındaki derin kesiğin kanamasını durdururlarken, subayları Nefer'e rapor vermeye geldiler.</p>

  <p class="block7">Delikanlı kendi yaralarını unutarak savaştan kimlerin sağ olarak kurtulduğunu, kimlerin yaralandığını ve öldüğünü bilmek istedi. Horus'la Kızıl Tanrfya şükür, en çok güvendiği komutanları olan Hilto, Şabako ve Sokko'nun, etrafında toplaşıp zaferin sevincini yaşayanların arasında olduklarını, kendileriyle adamlarından gurur duyduklarını ve onun hayatta olmasına sevindiklerini gördü.</p>

  <p class="block7">Onun için mızraklarla bir sedye yapıp vadinin aşağısından Gallala'ya götürdüler.</p>

  <p class="block7">Ama uzun bir yolculuk oldu bu. Trok'un tutsak düşen subaylarıyla erleri yolu doldurmuşlardı. Başları çıplak olarak yere diz çökmüşler, merhamet dileniyorlar, gerçek Firavun'a silah çektikleri için pişmanlıklarını haykırıyorlardı.</p>

  <p class="block7">Kent kapılarına gelinene kadar Nefer tam üç kere sedyesinin yere bırakılmasını işaret etti ve ele geçen yüzbaşılarla öbür subayların gelip ayaklarını öpmelerine izin verdi. Kaşlarını çatarak, "Vatan haini olarak idam edilmeyi fazlasıyla hak ettiğiniz halde sizi bağışlıyorum," dedi. "Ama hepinizin rütbesi çavuşluğa indirildiği gibi, Tamose Hanedanı'na karşı görevlerinizi yerine getirmek ve sadakatinizi kanıtlamak zorundasınız."</p>

  <p class="block7">Tutsaklar merhametinden dolayı onu göklere çıkardılar, ama kendisine bir tanrı olarak hitap ettiklerinde Nefer somurtarak başını salladı. "Hezeyana Trok'la Naja'nın olduklarını iddia ettikleri gibi tanrılar topluluğunun üyesi değilim ben." Fakat adamlar vazgeçmediler ve övgüleriyle yalvarışlarını yinelediler. Kızıl Yol'un kardeş savaşçılarının önderliğindeki kendi adamları da tutsaklara katılarak tanrılığını ilan etmesini istediler.</p>

  <p class="block7">Nefer onları istediği gibi yönlendirmek için kaşlarını çatarak emirler verdi. "Mısır'ın çifte tacının sahte talepçisi Trok Uruk'un ölüsü törensiz olarak bu savaş alanında yakılacak, bu sayede de ruhu sonsuzluk içinde başıboş dolaşacak, kendine bir sığınak arayacak, fakat hiçbir zaman bulamayacak."</p>

  <p class="block7">Bu verilebilecek en korkunç ceza olduğu için adamlar korku içinde bakıştılar.</p>

  <p class="block7">"Öbür düşman ölüleri saygıyla ele alınacak, mumyalanmaları ve gerektiği şekilde gömülmeleri sağlanacak. Trok Uruk'un adı ülkedeki bütün anıtlarla binalardan silinecek, Avaris'te kendi adına yaptırdığı tapınak da, bugün Gallala kentinin önünde bizlere bahşettiği zaferin anısına kanatlı Horus'a adanacak."</p>

  <p class="block7">Adamlar bu emri onayladıklarını haykırırken Nefer devam etti: "Trok Uruk' un bütün malı mülkü, hazinesiyle malikâneleri, köleleriyle binaları, ambarları ve her türlü malları devlete devredilecek. Su arabalarını seyisler ve cerrahlarla birlikte yol boyunca Safaga'ya yollayın ki Trok Uruk'un Gallala'daki başkentimize küstahça yürüyüşü sırasında etrafa serpiştirdiği atları, arabaları ve adamları buraya getirsinler.</p>

  <p class="block7">Sahte Firavunları reddeder ve Tamose Hanedanı'na bağlandıklarına yemin ederlerse bütün tutsaklar bağışlanacak ve ordularımıza kabul edilecekler."</p>

  <p class="block7">Nefer son emrini verdiği ve o günkü sonuncu iradesini bildirdiği sırada sesi artık kısılmış, kendisi de büsbütün sararıp solmuştu.</p>

  <p class="block7">Onu kentin kapılarından içeriye taşırlarken yavaşça Mintaka'ya sordu. "Taita nerede? Büyücü'yü gören var mı?" Ancak Taita ortadan kaybolmuştu.</p>

  <p class="softbreak"> </p>
</body>
</html>
