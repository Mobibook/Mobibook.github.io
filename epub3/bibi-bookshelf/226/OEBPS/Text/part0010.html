<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Firavun Tamose arabanın döndüğünü</span> gördü ve Naja'nın atları sürüşündeki aceleye dikkat ederek ters bir şeylerin olduğunu sezdi. Bölükte kilere hayvanlarına binmelerini ve herhangi bir tersliğe karşı silahları hazır vazıyette beklemelerini buyurdu.</p>

  <p class="block7">Naja'nın arabası vadi tabanında başlayan patikayı tekerlek takırtıları arasında tırmandı. Firavun'un beklediği yerin hizasına gelince genç adam arabasından atladı.</p>

  <p class="block7">Tamose, "Ne oluyor?" diye sordu.</p>

  <p class="block7"><span class="calibre13">Naja, heyecandan titreyen bir seste, "Tanrılar yüzümüze güldü," dedi. "Apepi'yi bize savunmasız teslim ettiler."</span></p>

  <p class="block7">"Nasıl olur bu?"</p>

  <p class="block7">"Casuslarım beni düşman kralın kamp kurduğu yere götürdüler. Şimdi durduğumuz yerin biraz ilersinde. Çadırları şu gördüğün ilk tepe sırasının hemen ötesinde." Naja, kınından çektiği kılıcıyla o yeri işaret etti.</p>

  <p class="block7"><span class="calibre13">"Onun</span> Apepi olduğuna emin misin?" Tamose heyecanını kontrol etmekte güçlük çekiyordu.</p>

  <p class="block7">"Onu kampının ateşinin aydınlığında açıkça gördüm. Yüzünün bütün çizgilerini... iri gaga burnu ve kır tellerle bezeli sakalı ateşin aydınlığında net olarak görülebiliyordu. Endamı hiçbir şüpheye yer bırakmıyor. Etrafındaki herkesin tepesinden bakıyor. Akbaba tacını da başında taşıyor."</p>

  <p class="block7">Firavun, "Ne kadar bir kuvveti var?" diye sordu.</p>

  <p class="block7">"Adam kendine öylesine güveniyor ki korumaları elli kişi bile değil. Hepsini saydım. Yarısı uykudaydı, mızraklarını da bir kenara istiflemişlerdi. Apepi hiçbir şeyden şüphelenmiyor, gözcülerinin ateşleri de gürül gürül yanıyor. Karanlığın içinden ani bir hamle yaptığımız takdirde elimizde sayılır."</p>

  <p class="block7">Firavun, "Beni Apepi'nin olduğu yere götür," diye emretti ve hemen arabasına atladı.</p>

  <p class="block7">Naja onlara rehberlik etti. Vadinin gümüş renkli yumuşak kumları tekerleklerinin gıcırtılarını emiyordu, kafile böylece bir ölüm sessizliği içinde sonuncu dönemeci döndü. Naja o zaman herkesin durması için yumruğunu yükseğe kaldırdı. Firavun arabasını Naja'nın yanında durdurup ona doğru eğildi.</p>

  <p class="block7">"Apepi'nin kampı ne tarafta?"</p>

  <p class="block7">"Şu sırtın öbür yanında. Casuslarımın göz hapsinde." Naja tepenin doruğuna tırmanan patikayı işaret etti. "Sırtın öbür yanında gizli bir vaha var. Bir tatlı su kuyusuyla hurma ağaçları. Apepi'nin çadırı ağaçların arasında kurulu."</p>

  <p class="block7">"Keşfe çıkmak için yanımıza küçük bir keşif kolu alacağız. Ancak o zaman saldırımızı planlayabiliriz."</p>

  <p class="block7">Naja, Firavun'un bu emri vereceğini öngörmüştü, birkaç emir haykırarak beş askerden oluşan bir kafile seçti. Bu askerlerin her biri yeminle ona bağlıydı. Onun adamlarıydılar.</p>

  <p class="block7"><span class="calibre13">Naja, "Kınlarınızın ses yapmamasına dikkat edin. Bundan sonra çıt yok," diye emretti. Sonra, sol elinde palasıyla patikayı tırmanmaya koyuldu Firavun da hemen arkasındaydı. Hızla çıkıyorlardı. Derken Naja ağacın haç biçiminde</span> çaprazlanmış dallarının şafak göğünün üstündeki siluetini görerek aniden durdu ve sağ elini yukarı kaldırdı. Etrafı dinler görünüyordu.</p>

  <p class="block7">Firavun hemen arkasında, "Ne var?" diye fısıldadı.</p>

  <p class="block7">Naja Hiksos diliyle, "Sırtta sesler duyar gibi oldum," diye yanıt verdi. "Siz burada bekleyin de şu patikaya göz atayım, majesteleri." Firavun'la beş asker hemen patikanın yanında yere çömelirken Naja ihtiyatlı adımlarla ilerledi. Büyük bir kayanın etrafını dönmesiyle birlikte gözden kayboldu. Dakikalar ağır ağır geçiyor, Firavun endişelenmeye başlıyordu. Şafak sökmek üzereydi. Hiksos kralı birazdan kampı dağıtacak ve yoluna devam ederek Firavun'un elinden kurtulacaktı. Hafif bir ıslık duyması üzerine ayağa fırladı. Bir bülbülün şafak çağrısının usta bir taklidiydi bu.</p>

  <p class="block7">Firavun ünlü mavi kılıcını kaldırdı. "Yol açık," diye mırıldandı. "Beni izleyin."</p>

  <p class="block7">Böylece yukarı tırmandılar, Firavun da çok geçmeden yolu tıkayan büyük kayanın başına geldi. Etrafını dönünce aniden durdu. Naja yirmi adım ilersinde yüzü ona dönük olarak duruyordu. Yalnızdılar; kaya arkadan gelen askerlerin onları görmelerini engelliyordu. Naja yayını germişti, Firavun'un çıplak göğsüne nişan almıştı. Firavun, daha kıpırdama fırsatını bulamadan neyle karşı karşıya olduğunu anlamıştı. Taita'nın derin sezişiyle kokusunu aldığı iğrenç olaydı bu.</p>

  <p class="block7">Ortalık, bir arkadaş olarak sevdiği düşmanıyla ilgili tüm ayrıntıları görmesine yetecek kadar aydınlıktı. Yay Naja'nın yüzüne doğru olanca gücüyle gerilmişti.</p>

  <p class="block7">Adamın dudakları korkunç bir gülümsemeyle gerilmişti, bal rengindeki gözleri ise Firavun'a nefretle bakarken avcı leoparınkiler kadar vahşiydi. Okun tüyleri koyu kırmızı, sarı ve yeşildi, başı da Hiksos yöntemi uyarınca bir düşmanın miğferini ve zırhını delecek şekilde dizayn edilmiş ustura kadar keskin çakmak taşındandı.</p>

  <p class="block7">"Sonsuza dek yaşa sen!" Naja bu sözleri bir küfürmüşçesine sessizce heceledi ve oku fırlattı Ok yaydan tıngırtıyı ve vınlamayı andıran bir sesle kurtuldu. Zehirli bir uçan böceğe benzeyen ok, önce yavaş yavaş geliyormuş gibi göründü. Tüyler okun sapını döndürdü, ok böylece yirmi adımı kat ederken hızlandı. Karşı karşıya bulunduğu ölümcül tehlike Firavun'un gözlerini ve öbür duyularını keskinleştirmişti, ancak o bir karabasanın yavaşlığıyla hareket edebildi; bu okun yolu üstünden kaçabilmesi için fazla ağırdı. Ok göğsünün tam ortasına, göğüs kafesinin içinde kutsal kalbinin attığı yere saplandı. Çıkardığı ses, bir kayanın yüksekçe bir yerden derin bir Nil çamuru çukuruna düşüşünü andırıyordu. Ok yarıya kadar Firavun'un göğsüne gömüldü. Genç adam çarpmanın şiddetiyle kendi etrafında döndü ve kızıl renkli kayanın üstüne savruldu. Pürüzlü yüzeye bir an parmaklarıyla sarılmayı denedi. Okun çakmak taşından ucu göğsünü delmiş, üstünde kanın pıhtılaştığı çengel omurgasının sağ yanındaki kasların içinden dışarı çıkmıştı.</p>

  <p class="block7">Mavi kılıç avucundan kurtulurken Firavun'un açık ağzından hafif bir feryat döküldü, ama akciğerinin parlak kanının fışkırması çıkan sesi bastırdı. Firavun dizlerinin üstüne çökmeye başladı. Bacakları vücudunun altında bükülüyor, tırnakları kırmızı renkli kayanın üstünde belirsiz izler bırakıyordu.</p>

  <p class="block7">Naja, "Baskın! Sakının!" diye vahşi bir feryatla ileri fırladı. Bir kolunu, saplanmış okun altında Firavun'un göğsüne dolamıştı.</p>

  <p class="block7">Can çekişen hükümdara destek olarak bir kere daha, "Yetişin, askerler!" diye kükredi. Şişman iki er anında kayanın arkasından ortaya çıktılar. Firavun'un neresinden vurulduğunu ve göğsünün dışında kalmış tüy kümesini anında görmüşlerdi.</p>

  <p class="block7">Bir tanesi, "Hiksos!" diye ulurken Firavun'u Naja'nın kollarının arasından aldılar ve kayanın arkasında güvenli bir yere sürüklediler.</p>

  <p class="block7">Naja, "Ben düşmanı durdururken sizler Firavun'u arabasına taşıyın," diye emretti.</p>

  <p class="block7">Sonra hızla dönerek okluğundan bir ok daha çekti ve bunu patikadan ıssız doruğa doğru fırlattı. Bir yandan düşmana böğürerek sözde meydan okurken, Hiksos diliyle daha alçak bir sesle kendi kendisine karşılık veriyordu.</p>

  <p class="block7">Mavi kılıcı Tamose'un düşürdüğü yerden aldı, tekrar patikaya fırladı ve vadide bekleyen arabalara kralı taşımakta olan askerlere yetişti.</p>

  <p class="block7">Naja onlara, "Bir tuzakmış," dedi soluk soluğa. "Tepe düşman askerleriyle kaynıyor. Firavun'u emin bir yere taşımalıyız." Ama kralın başının gevşek bir şekilde omuzlarının üstüne devrildiğini gördükçe, ona artık kimsenin yardım edemeyeceğini anlıyor ve içi zafer sevinciyle doluyordu. Mavi Savaş Tacı Firavun'un başından kurtularak patikada zıplaya zıplaya yuvarlanmaya başladı. Naja koşup geçerken onu yakaladı, ama kendi kafasına oturtmak isteğine zor karşı koydu.</p>

  <p class="block7">Kendi kendisini, "Sabır!" diye uyardı. "Bunun zamanı daha gelmedi. Ama Mısır bütün taçları ve görkemiyle şimdiden benim. Ben Mısır oldum bile. Tanrılarından biriyim."</p>

  <p class="block7">Ağır tacı koltukaltında korumasına almış gibi tutarak yüksek sesle bağırdı. "Acele edin, düşman peşimizde. Çabuk olun. Hükümdar onların eline geçmemeli."</p>

  <p class="block7">Aşağıdaki birlikler şafak vakti patlayan feryatları duymuşlardı, ordunun cerrahı da Firavun'un arabasının yanında beklemedeydi. Bu adam Taita tarafından eğitilmişti, İhtiyar adamın çok özel sihrinden yoksun olmakla beraber yetenekli bir hekimdi ve Firavun'un göğsünü delen korkunç yarayı belki de tedavi edebilirdi. Ama Lord Naja kurbanının öbür dünyadan yanına dönmesi riskini göze alamazdı. Cerrahı bağırarak uzaklaştırdı. "Düşman bize neredeyse yetişmek üzere. Şarlatanlığına vakit yok. Firavun'u zaman kaybetmeden kendi nallarımızın güvenliğine yetiştirmemiz gerekiyor."</p>

  <p class="block7">Firavun'u görünürde sevgiyle onu taşıyan adamların kolları arasından aldı ve onu kendi arabasının içme yatırdı. Hükümdarın göğsünden fışkırmış olan okun sapını kopardı ve bütün adamların görebilmeleri için yükseğe kaldırdı. "Bu uğursuz cisim Firavun'umuzu: kralımızı, tanrımızı yere yıktı. Seth bunu atan Hiksos domuzunu kahretsin ve cehennem alevlerinin arasında bin yıl cayır cayır yaksın." Adamları homurdanarak bu sözleri onayladılar. Naja oku dikkatle bir keten parçasına sardı ve arabanın yan korkuluğundaki kutuya koydu.</p>

  <p class="block7">Onu Firavun'un ölümüyle ilgili raporunu doğrulamak için Teb'deki konseye teslim edecekti.</p>

  <p class="block7">Naja, "Güçlü bir adam Firavun'u tutsun," diye emretti. "Onu sarsmamaya dikkat etmeli."</p>

  <p class="block7">Kralın kendi mızrak eri ileri atılırken Naja, Firavun'un belindeki kılıç kayışını söktü, mavi kılıcı bunun içine geçirdi ve kendi silah kutusuna yerleştirdi.</p>

  <p class="block7">Mızraklı er arabaya zıpladı ve kollarını Firavun'un başına beşik yaptı. Geri dönen araba, kafilenin kalan kısmını arkasına alarak kurak vadide hızla yol alırken Firavun'un ağzının köşelerinde taze kırmızı kan fokurdamaya başladı. Mızrak erinin güçlü kollarının desteğine rağmen Firavun'un gevşek bedeni fena halde sarsılıyordu.</p>

  <p class="block7">Kimsenin görmemesi için yüzünü öne çeviren Naja sinsi sinsi güldü. Tekerleklerin gıcırtısı ve yolu üstünden kaçmaya yellenmediği küçük kayaların arabayı hoplatması, çıkardığı sesi boğdu. Böylece, vadiyi arkalarında bıraktılar ve kum tepeleriyle natron göllerine doğru yarış edermişçesine yol aldılar.</p>

  <p class="block7">Naja en sonunda kafileyi durdurup cerrahın gelerek hükümdarı muayene etmesine izin verdiği sırada sabah saatleri yarılanmış, göz kamaştıran beyaz güneş gökyüzünde yükselmeye başlamışlı. Firavun'un ruhunun çoklandır bedenini terk elliğini ve ölüler diyarına doğru yolculuğuna başladığını görmek için özel bir yetenek sahibi olmaya gerek yoklu.</p>

  <p class="block7">Cerrah doğrulayarak, "Firavun ölmüş!" diye bildirdi. Hükümdarın kanı ellerine, bileklerine kadar bulaşmışlı. Kafilenin la başından yükselen tüyler ürpertici bir yas feryadı göz açıp kapayana dek kafilenin öbür ucuna ulaştı. Naja onların üzüntülerini doya doya dile getirmelerini bekledikten sonra birliğin subaylarını yanına çağırttı.</p>

  <p class="block7">Onlara, "Devlet başsız kaldı," dedi. "Mısır müthiş bir tehlikeyle karşı karşıya. En hızlı arabaların on tanesi Firavun'un ölüsünü hızla Teb'e götürmeli. Ben de onlarla gitmek zorundayım. Çünkü konseyin beni Prens Nefer'in Naipliğine uygun görmesi çok mümkün."</p>

  <p class="block7">Naja ilk tohumları saçmıştı, adamların huşu içindeki yüz ifadelerinden de bunların hemen kök saldığını görebiliyordu. Trajik koşullara uygun bir yüz ifadesiyle şöyle devam etti: "Onu cenaze tapınağına götürmeden önce cerrah Firavun'un ölüsünü sarıp sarmalamalı. Ama bu arada Prens Nefer'i de bulmamız lazım. Babasının ölümünü ve onun yerine geçme sırasının geldiğini öğrenmesi zorunlu. Bu ve benim Naipliğim şu sırada devletin en önemli meseleleri." Naja unvanı hemen sahiplenmiş, bunu sorgulamak ya da karsı gelmek kimsenin aklından geçmemişti. Naja bir papirüs tomarını arabasının ön siperinin üstünde açtı. Bu, Teb'den Memphis'e kadar olan toprakların bir haritasıydı. Bunu dikkatle inceledikten sonra, "Aranızda gruplara bölünerek prensi aramak zorundasınız," dedi. "Firavun'un, erkeklik ritüelleri konusunda eğitilmesi için onu hadımla çöle gönderdiğini düşünüyorum. Dolayısıyla araştırmamızı onu son kez gördüğümüz Gallala'dan başlayarak güneye ve doğuya doğru yoğunlaştırmamız gerekiyor." Naja bir ordu komutanı edasıyla araştırılacak bölgeyi işaret etti ve bir araba ağının araziye dağılarak prensi bulup getirmesini emretti.</p>

  <p class="softbreak"> </p>
</body>
</html>
