<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Haftalar aylar oldu, onlar</span> ise hâlâ Gallala'da bekliyorlardı.</p>

  <p class="block7">Taita'nın kenti çevreleyen tepelerde günler geçirdiği oluyordu. Vadileri ve koyakları arşınladığı zamanlar Neferle Mintaka bazen onu uzaktan görüyorlardı. Sık sık sopasını yere vuruyor, kayaları dürtüyordu. Başka zamanlar kent duvarlarının dışındaki hemen hemen kurumuş kuyuların başında duruyor, bunların içine uzun uzun bakışını dikiyordu.</p>

  <p class="block7">Nefer ağzını aradığı zaman kaçamak yoluna sapıyordu. Tek söylediği, "Bir ordunun suya ihtiyacı vardır," oluyordu.</p>

  <p class="block7">Nefer dudak büktü. "Değil bir ordu, bize bile yetecek kadar su yok." Taita başıyla doğruladı, ayağa kalktı ve sopasıyla kayalara vura vura tepelerin arasında uzaklaştı.</p>

  <p class="block7">Mintaka onlar için kalıntıların arasında bir barınak düzenledi, Nefer de paçavralarla üzerlerine bir çadır dikti. Mintaka bir hükümdar kızı bir Hiksos prensesi olarak hiçbir zaman yemek pişirmek veya bir odayı süpürmek zorunda kalmamıştı, bu nedenle de ilk çabaları felaket oldu. Kömürleşmiş bir lokmayı yutmaya çalışırken Taita, "Trok'un ordusunu yok etmek istersek, bunun en garantili yolu seni aşçı olarak onlara yollamak olurdu," dedi.</p>

  <p class="block7">"Eğer sen o kadar yetenekliysen büyük aşçılık hüneriyle bizi onurlandıra bilirsin."</p>

  <p class="block7">Taita, "Zaten iki seçenek var: ya bu ya da açlıktan ölmek," diyerek ocağın başında genç kızın yerini aldı.</p>

  <p class="block7">Nefer eski avcı rolüne dönmüştü, çöldeki ilk gününün akşamı da tombul bir genç ceylan ve sadece biraz cılk nefis dört toy kuşu yumurtasıyla arkadaşlarının yanına döndü. Mintaka, Taita'nın yaptığı omletten payına düşen parçayı şöyle bir kokladıktan sonra elinin tersiyle kendisinden uzaklaştırdı. "Yemeklerimden yakınan kişi bu mu?" dedikten sonra Nefer'e baktı. "Sen de onun kadar suçlusun. Getirdiklerinin yenilebilir durumda olacağından emin olmak için gelecek sefere ben de seninle ava gideceğim."</p>

  <p class="block7">Tepeleri yaran sığ vadilerin birinde yan yana yatıyor ve bir yandan otlayarak onlara yaklaşan bir ceylan sürüsünü gözetliyorlardı.</p>

  <p class="block7">Mintaka, "Peri kadar zarifler," diye fısıldadı. "Ne kadar da güzel."</p>

  <p class="block7">Nefer, "Eğer vicdanın sızlayacaksa ben vururum," dedi.</p>

  <p class="block7">"Hayır." Mintaka başını salladı. "Yapmayacağım demedim ki." Kararlı gözüküyordu, delikanlı da kararını sorgulamayacak kadar iyi tanıyordu onu.</p>

  <p class="block7">Sürünün erkeği hayvanların başına geçmişti. Zarif sırtı tarçın rengiydi, karnı ise ufuktaki fırtına bulutlarından birinin gümüşi beyaz tonundaydı. Boynuzları lir biçiminde ve sanki cilalıydı. Sivri kulaklarını dikmişti. Uzun bir boynun üstündeki başını çevirdi ve küçük sürüsüne baktı. Dişilerden biri, gerdiği iki ayağının üstünde burnu hemen hemen toynaklarına dokunur biçimde zıplamaya başladı. Bu uyarı hareketiydi.</p>

  <p class="block7">Nefer gülümsedi. "Küçük yaratık sadece gösteriş yapıyor."</p>

  <p class="block7">Erkek ceylan bu çocuksu numaralardan bıkarak iki gencin pusuda bekledikleri yere yaklaşmaya koyuldu. Taşlık arazide ölçülü bir zarafetle ilerliyor, iki, üç adımda bir durarak bir tehlike olasılığına karşı endişeyle etrafına bakmıyordu.</p>

  <p class="block7">Nefer, "Bizi daha görmedi, ama yakında görecek," diye fısıldadı. "Taita yanımızda değil ki onu aldatsın."</p>

  <p class="block7">Mintaka, "Zaten menzil dışında," diye fısıldayarak karşılık verdi.</p>

  <p class="block7">"Aramızda yalnızca elli adım var. Onu vuracaksan hemen vur, yoksa göz açıp kapayana kadar gidecek."</p>

  <p class="block7">Mintaka erkek geyik bir daha başını çevirinceye kadar bekledi. Sonra dizlerinin üstünde ağır ağır doğrularak yayı gerdi. Gömülü arabaların birinden kurtardıkları kısa ve kavisli silahlardan biriydi. Genç kızın saldığı ok soluk çöl göğüne doğru hafif bir kavis çevirerek yükseldi.</p>

  <p class="block7">Ceylan, Mintaka'nın kalkarkenki hafif hareketini o iri kara gözleriyle anında seçmişti. Başını hızla çevirdi ve hemen kaçmaya hazır durumda genç kıza baktı.</p>

  <p class="block7">Yayın vınlayarak salınması üzerine ok daha havadayken ileriye zıpladı. Toynaklarının toprağa değdiği yerlerden küçük toz püfürtüleri kaldırarak öteye kaydı. Ok, hayvanın birkaç saniye önce durduğu yerde takırdayarak kayaya çarptı. Mintaka ayağa fırladı ve kaçan ceylanı gözleriyle gülerek izledi, isabet kaydetmemesine hiç de üzülmüş</p>

  <p class="block7">gözükmüyordu.</p>

  <p class="block7">"Şu koşusuna bak. Tıpkı uçan bir kırlangıç gibi," dedi.</p>

  <p class="block7">Taita, Nefer'e gerçek avcının avını sevdiğini ve ona saygı duyduğunu öğretmişti.</p>

  <p class="block7">Delikanlı da şimdi avladığı hayvanlara duyduğu anlayışla karışık acıma dolayısıyla Mintaka'ya daha da fazla hayranlık duyuyordu. Genç kız hâlâ gülerek ona döndü.</p>

  <p class="block7">"Üzgünüm sevgilim. Bu gece aç olarak yatağına gireceksin."</p>

  <p class="block7">"Ateşin başında Taita olduğu sürece aç kalmayız. O, yalnız havayla bile bir şölen hazırlayabilir."</p>

  <p class="block7">Mintaka'nın yere düşen okunu kapmak için yarıştılar. Genç kız bir baş ilerde olduğundan oka önce ulaştı. Onu almak için yere eğilmesi üzerine lime lime kısa etekliği yukarı kaydı. Baldırları esmerleşmiş ve pürüzsüz, kabaetleri kusursuz yuvarlaklar görünümünde, cildi güneşin ulaşmadığı yerlerinde soluk ve lekesiz, değerli bir Doğu ipeği gibi parlaktı.</p>

  <p class="block7">Mintaka doğruldu ve anında dönerek delikanlının gözlerindeki ifadeyi yakaladı.</p>

  <p class="block7">Bakire olmasına ve cinsellik oyunlarında deneyimsiz bulunmasına rağmen, dişilik içgüdüleri enikonu gelişmişti. Bu masumca hareketinin erkekte ne denli bir şehvet uyandırdığını görebiliyordu, bunu bilmek onu da heyecanlandırdı. Sevgilisinin onu ne denli istediğini görmek, onun da sevgilisini aynı acı veren tutkuyla istemesine yol açtı.</p>

  <p class="block7">Kasıklarının Nefer'e olan aşkının etkisiyle tutuştuğunu, öğle güneşinin sıcağında kalmış bir bal peteği gibi taşıp eridiğini hissetti.</p>

  <p class="block7">Çekingen bir tavırla erkeğe doğru sendeledi, fakat Nefer onu yine neredeyse pençesine alacak şehvet duygusundan dolayı utanç duydu. Genç kıza ettiği yemini anımsadı: "Yeminime karşı gelip şerefini lekelemektense ölmeyi yeğlerim," demişti, bunu anımsaması üzerine kendini çekilmeye zorladı. Ellerinin titrediğinin farkına varıyordu, önüne bakarak konuştuğunda sesi boğuk çıktı. "Nerede başka bir sürü olduğunu biliyorum, ama onları ortalık kararmadan bulmak istiyorsak acele etmeliyiz."</p>

  <p class="block7">Genç kıza bakmadan uzaklaşmaya girişmesi üzerine Mintaka kendini terk edilmiş</p>

  <p class="block7">hissetti. Nefer'in kollarının bedenini sarmasını ve sert genç vücudunun onunkine yapışmasını dünyada her şeyden fazla istemişti.</p>

  <p class="block7">Genç kız hemen kendini toparladı ve onun peşinden gitti. Bir yandan da benliğini saran garip duygulardan kurtulmaya çalışıyordu, ama bu duygular o kadar kolay bilinçaltına sürülebilecek türden değildi. Nefer'e yetişti ve birkaç adım arkasından yürümeye koyuldu.</p>

  <p class="block7">Delikanlının sırtını inceliyordu. Gür siyah buklelerinin omuzlarının üstünde nasıl zıpladığını seyrediyordu. Omuzlarının ilk tanıştıkları zamandan beri ne kadar genişlediğini görerek hayranlık duydu. Sonra bakışı daha aşağı kayınca, delikanlının kabaetlerinin önlüğe benzer kısa giysisinin ince kumaşının altında hareket edişini seyrederken yanakları alev alev yanmaya başladı. Kendi şehvet duyguları ona tatlı bir utanç duyuruyordu.</p>

  <p class="block7">Dağları yaran uzun vadinin ucuna ulaşmaları çok kısa sürdü. Nefer dönüp sevgilisine baktı ve onu vücudunu incelerken yakalamasına ramak kaldı. Mintaka tam zamanında bakışını onun gözlerine çevirdi.</p>

  <p class="block7">"Buradaki yarın dibinde yüzlerce eski mezar var. Onları ilk kez babam beni buraya getirdiği zaman görmüştüm. Şeyden önce..." Tamose'la geçirdiği son günün anısı yüreğini sızlatınca arkasını getirmedi.</p>

  <p class="block7">Mintaka onu acı anılarından uzaklaştırmak için, "Kimlerin mezarıymışlar?" diye sordu.</p>

  <p class="block7">"Taita bin yıllık olduklarını söylüyor. Gize'deki büyük piramitleri yaptıran Keops'la Kefren'in zamanından kalma."</p>

  <p class="block7">"O halde Büyücü'nün kendisi kadar eskiler." Genç kız gülümsedi, Nefer de ona güldü.</p>

  <p class="block7">Mintaka, "Hiç onları inceledin mi?" diye sordu.</p>

  <p class="block7">Delikanlı hayır gibilerinden başını salladı. "Buraya gelişimizden beri bunu yapmayı sık sık düşündüğüm oldu, ama bir fırsatını bulamadım."</p>

  <p class="block7">Mintaka, "Öyleyse bunu şimdi yapalım," dedi. Ama Nefer tereddüt etti. "Bunun için iplerimizle fenerlerimizin olması gerekir."</p>

  <p class="block7">Ama Mintaka yarı inmeye başlamıştı bile, delikanlı da onu izlemek zorunda kaldı.</p>

  <p class="block7">Yarın dibine inince, mezarların çoğunun ulaşamayacakları bir yerde olduğunu gördüler. Yarın dikey yüzüne uyulmuşlardı, altları da son derece tehlikeli bir uçurumdu.</p>

  <p class="block7">Nefer bir süre sonra erişebilecekleri bir delik fark etti. Yarın yüzünün çöktüğü bir bölümü tırmanarak raf gibi dar bir çıkıntıya ulaştılar. Nefer önde, Mintaka arkada dikkatle ilerlediler. Delikanlı kara deliğe vardı ve içini görmek için eğildi. "Tabii ki ölülerin ruhlarının korumasındadır," dedi. Şaka yollu konuşmuştu, ama Mintaka onun huzursuz olduğunu sezmiş ve bundan etkilenmişti.</p>

  <p class="block7">"Tabii!" diye o da şaka yollu yanıt verdi, ama delikanlının arkasından kötülükleri savma işaretini yaptı.</p>

  <p class="block7">Nefer, "içersi çok karanlık," dedi. 'Yarın buraya bir yağ lambasıyla dönmeliyiz."</p>

  <p class="block7">Mintaka delikanlının omzunun üzerinden ileriye baktı. Kısa bir geçit hafif yükselerek kaya kitlesinin içine giriyordu. Aradan geçen yüzyıllara rağmen kaya duvarlarının üstünde oyularak yapılmış resimler net olarak görülebiliyordu.</p>

  <p class="block7">"Bak." Mintaka resimlerden birine dokundu. "Bu birzürafa, bu da bir adam."</p>

  <p class="block7">"Evet." Nefer sırıttı. "Hem de çok sevecen bir adam. Bunun hiç kuşkusu yok."</p>

  <p class="block7">Genç kız kızmış gibi yaptı, ama gülümsemekten kendini alamadı. Eski sanatkâr, erkek figürüne havaya dikilmiş dev bir erkeklik organı yapmıştı.</p>

  <p class="block7">Genç kız geçitte daha da ilerledi. "Burada da yazılar var. Acaba ne diyorlar?"</p>

  <p class="block7">Nefer, "Bunu kimse öğrenemeyecek," diyerek Mintaka'nın önüne geçti. "O eski yazı çok uzun zamanlardan ben unutuldu. Artık geri dönmeliyiz."</p>

  <p class="block7">Mağaranın tabanı rüzgârın buraya üfürdüğü ince bir kum tabakasıyla kaplıydı.</p>

  <p class="block7">Kısa bir yoldan sonra geçidin zifiri karanlığa gömüldüğünü gördüler.</p>

  <p class="block7">Mintaka inat etti. "Azıcık daha ileri gidebiliriz."</p>

  <p class="block7">"Bunun iyi bir fikir olduğunu sanmıyorum."</p>

  <p class="block7">Ama Mintaka onu iterek öne geçti. "Ben önden gideyim."</p>

  <p class="block7">"Bekle!" Nefer kızı tutmaya çalıştıysa da Mintaka gülerek ileri atıldı. Nefer kızın oluşturduğu örnek ve kendi isteksizliği nedeniyle utanıp elini kamasının kabzasına götürerek onu izledi.</p>

  <p class="block7">Attıkları her adımda karanlık daha da yoğunlaşıyordu, öyle ki Mintaka bile durarak endişeyle ileriye baktı. Nefer eğilerek kumlu zeminden bir taş parçası alarak kızın omzunun üzerinden geçidin karanlık köşelerine fırlattı. Taş kaya duvarlarına çarptı.</p>

  <p class="block7">Mintaka bu takırtıyı izleyen sessizlik içinde, "Bir şey yokmuş," dedi, ama bir adım daha atmasına kalmadan ilerdeki karanlığın içinde bir şey kımıldadı. Dar mekânın daha da yoğunlaştırdığı bir hışırtı kulaklarına geldi, iki genç donakalarak gözlerini karanlığa diktiler. Tiz bir çığlık duyuldu ve anında bir koro tarafından tekrarlandı.</p>

  <p class="block7">Hışırtı, bir çağlayan uğultusuna dönüşmüştü. Cıyaklayan ve kanat çırpan bir kara bulut karanlığın içinden üzerlerine geldi. Yüzlerce kanat şaşkın yüzlerine çarpıyordu şimdi.</p>

  <p class="block7">Mintaka bir çığlık atarak hızla döndü ve Nefer'e koşarak kollarını delikanlının boynuna doladı. Nefer kızı kollarının arasına alarak kumların üstüne çekti.</p>

  <p class="block7">"Yarasalar," dedi. "Sadece yarasalar."</p>

  <p class="block7">Mintaka, "Biliyorum!" diye soludu.</p>

  <p class="block7">"Sana zarar vermezler."</p>

  <p class="block7">"Biliyorum." Kızın sesi sakinleşmişti şimdi, ama kollarını erkeğin boynundan çekmedi. Nefer yüzünü sevgilisinin gür saçlarının içine gömdü. Mintaka'nın saçlarının taze kesilmiş çimenler gibi zengin parfümlü, temiz bir kokusu vardı.</p>

  <p class="block7">Mintaka duyduğu zevkten hafif bir inilti salıvererek yüzünü erkeğin boynuna gömdü ve ona yapışmış durumda yavaşça hareket etmeye başladı.</p>

  <p class="block7">Nefer onu hafifçe itmeye yeltendi. "Mintaka, bunun tekrar olmayacağına sana söz vermiştim."</p>

  <p class="block7">"Seni o sözden kurtarıyorum." Kızın sesi hemen hemen duyulamayacak kadar yumuşaktı. Yüzünü kaldırarak erkeğinkine yaklaştırdı. Nefesi sıcak ve tatlı kokuluydu.</p>

  <p class="block7">Dudakları da yumuşak ve dolgundu, kız ağlayacakmış gibi titriyordu. "Karın olmayı hayatta istemiş olduğum her şeyden daha fazla istiyorum," diye mırıldandı.</p>

  <p class="block7">Nefer eğilerek kızın ağzını dudaklarının arasına aldı. O kadar nemli ve sıcaktı ki sanki erkeğin ağzını yakıyordu. Kendini o ağzın içinde kaybetti. Mintaka da erkeğinin kollarından başka hiçbir yere ait olamayacağını hissediyordu. Nefer bir yandan onu öpmeye devam ederek, sırtının açılarını, köşelerini ve kıvrımlarını parmak uçlarıyla keşfetmeye çalıştı. Sıkı kaslarının arasında akan bir inci dizisine benzettiği omurgasının çizgisini parmaklarıyla izledi.</p>

  <p class="block7">Bir elini kızın kalçasına dayadı ve belinin kıvrımıyla değerli bir seramik vazonun şekli arasında bir kıyaslama yaptı. Mintaka'nın arkasına uzanarak iki kabaetini avuçlarının arasına alınca da simetrilerine ve esnek sıkılıklarına şaştı.</p>

  <p class="block7">Mintaka erkeğinkiyle birleştirmek için kalçalarını öne itti, delikanlı da bunun üzerine onu kendisine daha sıkı yapıştırdı. Kasık çevresinin şiştiğini ve sertleştiğini hissediyordu. Bunu kızdan gizlemek için arkaya yaylandı. Fakat Mintaka bunu önlemek ister gibi küçük bir itiraz iniltisi kopardı. Erkeğe sürtünüyor, onun heyecanının ve onun kendisini ne kadar arzuladığının bu kanıtının keyfini çıkarıyordu.</p>

  <p class="block7">Trok'un mavi damarlı iğrenç organını üstüne sürtmesini hayal meyal hatırlıyordu, ama bu iğrenç olayın burada olanlarla hiçbir ilgisi yoktu. Olayı güçlük çekmeden aklından sildi.</p>

  <p class="block7">Nefer’in parmaklarının kabaetlerinin arasındaki yarıkta dolaştığını duydu ve bu duygu üzerinde yoğunlaştı. Sadece nasıl olup da sertleşen meme uçlarıyla gizli derinliklerinde bunun yansımasını duyabildiğine şaşıyordu.</p>

  <p class="block7">"Dokun bana." Erkeğin ağzının içine konuşuyordu. "Evet! Dokun bana. Tut beni. Okşa beni. Sev beni."</p>

  <p class="block7">Duyguları öylesine harman olmuştu ki vücudunun her lifini, kafasıyla vücudunun her parçasını sarıyor görünüyordu. Nefer sonunda onu öpmeyi bıraktı. Mintaka da erkeğin, dudaklarını çıplak omzuna hafif hafif sürttüğünü hissetti. Onun neyi gereksindiğini içgüdüsel olarak hissederek tuniğinin önünü açtı ve memelerinden birini ortaya çıkardı. Şişmiş ucu acıyan memesi avucuna ağır geliyordu. Genç kız öbür elini erkeğin ensesindeki gür ve kıvırcık saçların arasına daldırdı ve memesinin ucunu onun ağzına verdi. O, aç bir bebek gibi memesini emerken kız bir şeyin karnının derinlerinde şiddetle kasıldığını ve gevşediğini hissetti ve bunun kendi rahmi olduğunu şaşkınlıkla fark etti.</p>

  <p class="block7">Erkeğin ağzındaki memesini yavaşça değiştirdi. Duyduğu his kaybolacak yerde anında daha kuvvetlendi.</p>

  <p class="block7">Erkeğin parmaklarının eteğinin önünü kaldırıp peştemalını kurcaladığını hissederek sevindi. Erkeğe kolaylık olsun diye bacaklarını araladı, sonra kalçasındaki düğümü açmasına serbest eliyle yardım etti. Peştemal kayıp yere düştü, mezarın havası da çıplak kabaetleriyle karnını soğuk soğuk okşadı.</p>

  <p class="block7">Erkeğin, edep yerini örten kürk gibi sıkı bukleleri titreyen parmaklarıyla okşadığını hissediyordu. Canı yanmış gibi bağırdı ve belki bilinçsiz olarak erkeğin eteklerini kenara iterek onu aramak üzere elini uzattı. Erkeğin organının genişliğine şaşırarak onu baş ve işaret parmaklarıyla sardı. O, avucunda canlı bir yaratık gibi hareket halindeydi, öyle ki ona bakmak istedi. Bunun üzerine aralarını görebilmek için erkeği salıvermeden hafifçe arkaya itti.</p>

  <p class="block7">"O kadar güzelsin ki," diye soludu." O kadar kusursuz ve güçlüsün ki."</p>

  <p class="block7">Sonra erkeği tekrar öptü ve ağzını onunkinden ayırmadan arkaya devrildi ve onu da karnının üstüne çekti. Onu buyur etmek ister gibi bacaklarını açmıştı. Sevgilisinin deneyimsizliğini seziyor, bu sezgisi ona karşı duygularını daha da güçlendiriyordu.</p>

  <p class="block7">Tüm deneyimsizliğine karşın erkeğe rehberlik ediyordu. Kalçalarının açısını değiştirince erkek onun içine kaydı, onu yararcasına doldurdu, acıyla karışık zevkten bir zafer çığlığı koparttı.</p>

  <p class="block7">Nefer kızın üstüne kaçak bir atmış gibi binmiş, onu sürüyor, Mintaka da erkeğin kalçalarının her hareketine koşut bir hareketle karşılık veriyor, onunla hızlandıkça hızlanıyordu. Sonunda sınıra vardıklarını hissetti. Ama inanılır gibi değil, o sınırı da aştılar.</p>

  <p class="block7">Dünyayla zincirlerini kopardılar, ayrı varlıkları sanki birbirine kaynadı ve tek bir varlık oldular, sesleri de tek bir sevinç çığlığı halinde birleşti.</p>

  <p class="block7">Uzun bir zaman sonra o uzaklardaki yüksekliklerden birlikte dönerek birbirlerinin kollarının arasında yattılar. Hâlâ birbirlerine kenetlenmiş durumdaydılar ve terleriyle nefesleri serinliyor, birbirine karışıyordu.</p>

  <p class="block7">Mintaka en sonunda, "Bu hiç bitmesin istiyorum," diye fısıldadı. "Sonsuza dek seninle böyle yatmak istiyorum."</p>

  <p class="block7">Uzun bir zaman sonra erkek tembel tembel doğruldu ve geçidin ağzına baktı.</p>

  <p class="block7">Şaşkın halde, "Ortalık kararıyor," dedi. "Gün ne kadarda çabuk geçmiş."</p>

  <p class="block7">Mintaka dizlerinin üstüne oturarak eteklerini düzeltirken erkek bunun ucundaki taze lekelere dokundu. Huşu içinde", "Kızlık kanın," diye fısıldadı.</p>

  <p class="block7">Mintaka, "Sana armağanım," diye yanıt verdi. "Yalnız sana duyduğum aşkımın kanıtı."</p>

  <p class="block7">Nefer uzanıp kızın eteğinden küçük parmağının tırnağı kadar kanlı bir parçayı yırttı.</p>

  <p class="block7">Mintaka, "Ne yapıyorsun?" diye sordu.</p>

  <p class="block7">"Bunu bu olağanüstü günün anısı olarak sonsuza dek saklayacağım." Nefer boynunda taşıdığı madalyonu açtı ve kumaş parçacığını bunun içinde bulunan kızın siyah saç tutamının yanına sıkıştırdı.</p>

  <p class="block7">Mintaka onun madalyonu kapamasını seyrederken, "Beni gerçekten seviyor musun, Nefer?" diye sordu.</p>

  <p class="block7">"Damarlarımda akan kanın her damlasıyla seviyorum. Ölümsüz hayattan da çok seviyorum."</p>

  <p class="softbreak"> </p>
</body>
</html>
