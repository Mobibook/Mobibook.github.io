<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Bütün seslerin kesilmesi Trok'u</span> uyandırdı, hareket etmeye çalışınca da acıdan homurdandı. Kum, vücudunun üstünde boğucu bir yüktü. Kaburgalarını eziyor, akciğerlerini nefessiz bırakıyordu. Bununla beraber fırtınayı atlatmaları için İştar tarafından bilerek ya da rastlantı sonucu onlar için seçtiği yerin iyi bir yer olduğunu biliyordu. Başka bir yerde sonsuza dek kumların içine gömülürlerdi. Burada toprağın yüzeyine yakın bir yerde kalmayı başarmıştı. Uçuşan kum katmanlarının üstünde biriktiği ve ağırlığın dayanılmaz bir dereceyi bulduğu son günlerde de kendini kurtarmayı başarmış, üstünde ancak onu hamsin'in aşındırıcı kuvvetinden koruyacak kadar kum bırakmıştı.</p>

  <p class="block7">Şimdi de derinlerden yüzeye çıkan bir dalgıç gibi ışığa ve havaya ulaşmaya çalışıyordu. Kumun içinde yüzerken yaralı omzu onun için dayanılmaz bir işkenceydi.</p>

  <p class="block7">Hâlâ kat kat bezlere sarılı başı havaya çıkana kadar mücadele etti. Başının üstündeki sargılardan sıyrılarak göz kamaştırıcı ışıkta etrafına bakındı. Rüzgâr dinmişti, ama hava, içinde asılı kalmış toz zerrecikleri yüzünden ışıldıyordu. Trok omzundaki sancı biraz hafifleyinceye kadar bir süre öylece kalarak dinlendi. Bundan sonra vücudunun alt yarısını örten kum katmanını kenara iterek, "iştar! Neredesin?" diye bağırmaya çalıştı, ama sesi bir karganın cıyaklamasından farksız çıkıyordu. Başını ağır ağır çevirince, Medialı'nın yakınında arkasını kaya duvarına vererek oturduğunu gördü. Günler önce ölüp topraktan çıkarılmış bir cesede benziyordu. Derken İştar, gören tek gözünü açtı.</p>

  <p class="block7">"Su?" Trok'un sesi anlaşılır gibi değildi, ama Medialı hayır gibilerden başını salladı.</p>

  <p class="block7">Trok, "Demek aynı mezarda ölmek için fırtınayı atlattık," demeye çalıştıysa da, yaralı boğazıyla ağzından hiçbir ses çıkmadı.</p>

  <p class="block7">Trok bir süre daha yattığı yerde kaldı. Bitkinlikle tevekkülün etkisi sonucunda kalan yaşama içgüdüsünü yitirdiğini hissediyordu. Gözlerini kapatması ve bir daha uyanmamak üzere uykuya dalması ne kadar kolay olurdu. Bu düşünce onu birden canlandırdı ve kumun göz yuvarlaklarını tahriş etmesine aldırış etmeksizin gözlerini zorla açtı.</p>

  <p class="block7">"Su," dedi. "Bana su bul."</p>

  <p class="block7">Yarı kendine destek yaparak ayağa kalktı, sallanarak ve yaralı kolunu göğsüne yapıştırarak öylece durdu.</p>

  <p class="block7">Kör gözü bir sürüngeninkini ya da bir ölününkini andıran İştar onu seyrediyordu.</p>

  <p class="block7">Trok bir sarhoş gibi sallanarak ve iki adımda bir yara çarparak kayanın etrafını döndü ve çölü tepeden görebileceği bir yere geldi. Kum tepeleri saf ve lekesizdi, güzel bir genç kızınkiler gibi şehvet uyandıran kıvrımları vardı.</p>

  <p class="block7">Ortalıkta adamlardan veya araçlardan hiçbir iz görülmüyordu. Bütün Mısır’dakilerin en üstünleri olan tümenleri, arkalarında hiçbir iz bırakmadan ortadan kaybolmuşlardı. Trok dudaklarını yalamaya çalıştıysa da, ağzında tükürük kalmamıştı. Bacaklarının altında bükülüverdiğini hissetti; yere yığıldığı takdirde bir daha kalkamayacağını biliyordu. Taştan duvarı destek gibi kullanarak ileriye doğru sendeledi. Nereye gittiğini bilmiyordu, kafasının içinde de bir yerlere gitmekten başka düşünce yoktu.</p>

  <p class="block7">Derken insan sesleri duydu ve halüsinasyon gördüğünü düşündü. Ortalığa yine sessizlik çökmüştü. Birkaç adım daha ilerledi ve durup dinledi. Sesleri yine duydu. Bu kez daha yakında ve daha nettiler. Umulmadık bir kuvvetin vücuduna aktığını hissetti, ama seslenmeye kalkıştığında kurumuş boğazından hiçbir ses çıkmadı. Yine sessizlik başgöstermişti. Sesler kesilmişti.</p>

  <p class="block7">Yine ilerlemeye girişti, ama sonra aniden durdu. Yanılmıyordu, bir kadın sesi duymuştu. Tatlı ve berrak bir ses.</p>

  <p class="block7">Mintaka. Bu ad şiş dudaklarının üstünde şekillendi. Derken başka bir ses duydu.</p>

  <p class="block7">Bu seferki bir erkek sesiydi. Trok söylenen sözleri duyamıyordu, konu şanı da tanıyamamıştı, ama Mintaka'yla beraber olduğuna göre kaçaklardan biri olmalıydı. Düşmandı yani.</p>

  <p class="block7">Trok başını eğip kendi kendisine baktı. Kayış kemeri gitmişti, onunla birlikte silahları da. Silahsızdı. Arkasında da sadece tuniği vardı, bunun dokumasına ise o kadar çok kum karışmıştı ki bir zamanlar günahlarının kefaretini ödemek için insanların giydikleri kıldan gömlek gibi cildini tahriş ediyordu. Etrafında bir silah aradı, bir sopa ya da bir taş, ama hiçbir şey yoktu. Kum, taşları da örtmüştü.</p>

  <p class="block7">Trok kararsız şekilde dururken o sesler yine duyuldu. Mintaka'yla adam kayaların arasındaki dar ve derin bir dere yatağının içindeydiler. Trok hâlâ kararsız şekilde dururken kumların ayaklarının altında tuz billurları gibi çatırdadığını işitti. Her kimse o kişi dere yatağında Trok'un durduğu yere doğru geliyordu.</p>

  <p class="block7">Trok taştan duvara yapıştığı sırada, bir adam onun yirmi adım uzağında koyağın içinden çıktı. Yabancı şimdi kararlı adımlarla kum tepelerine doğru yürüyordu. Hiç de yabancı gelmiyordu Trok'a, ama hâlâ onu tanıyamamıştı. Derken adam dönerek koyağa doğru, "Kendini gereksiz yere yorma, Mintaka. Dayanılmaz işkenceler atlattın," diye seslendi. Sonra yürümeye devam etti.</p>

  <p class="block7">Trok onun arkasından bakakalmıştı. O öldü, diye düşündü. O olamaz. Naja'dan gelen mesaj açıktı... Delikanlının çöle doğru uzaklaşmasını seyrederken bir cinin ya da başka bir kötü ruhun genç Firavun Nefer Seti'nin kılığına girmiş olması olasılığının üzerinde durdu. Sonra kumun bulanıklaştırdığı gözleri delikanlının başka üç kişiyle buluştuğunu gördü. Bunlardan biri Büyücü 'ydü.</p>

  <p class="block7">Başkası olamazdı, Trok şimdi Büyücü'nün, Nefer Seti'nin mucizevi şekilde dirilmesinden sorumlu olduğunu düşünüyordu. Ama şu anda bunun daha fazla üzerinde durmaya ne vakti vardı, ne de arzusu. Aklında yalnız bir tek şey vardı, bu da suydu.</p>

  <p class="block7">Elinden geldiği kadar sessizce Mintaka'nın sesini duyduğu koyağa sokuldu ve yarın köşesinden o tarafa baktı. Önce kızı tanıyamadı; bir köylü kadar toz toprak içindeydi. Saçlarıyla lime lime tuniği kumdan kaskatı kesilmişti, gözlen de çukura kaçmış ve kan çanağına dönmüştü. Küçük bir at sürüsünün başında yere diz çökmüş, hayvanlara bir kovadan su içiriyordu.</p>

  <p class="block7">Trok'un düşünebildiği tek şey suydu. Suyun kokusunu alabiliyor, bütün vücudu su, diye feryat ediyordu. Mintaka'ya doğru sendeledi. Kızın ona arkası dönüktü, yumuşak kumlar ise Trok'un ayak seslerini örtüyordu. Erkek kolunu kavrayıncaya kadar onun varlığının farkında olmadı. Sonra döndü, Trok'u gördü ve feryadı bastı. Trok kovayı Mintaka'nın ellerinden kaptı ve kızı yere devirdi. Kolu işe yaramadığı için Mintaka'yı sırtına abanarak yere mıhladı ve o konumda kovadan su içmeye başladı.</p>

  <p class="block7">Koca koca yudumlar yutuyor, gurulduyor ve geğiriyor, sonra tekrar içiyordu.</p>

  <p class="block7">Mintaka onun altında kıvranıyor ve, "Nefer! Taita! Bana yardım edin!" diye bağırıyordu.</p>

  <p class="block7">Trok tekrar geğirdi, susturmak için kızın yüzünü kumun içine itti ve kovadaki son damlaları da içti. Kızın üstüne avının üstündeki bir aslan gibi çökmüştü ve etrafına bakıyordu. Koyağın duvarının dibindeki su torbasını ve bunun yanına istiflenmiş harbelerle kılıçları gördü.</p>

  <p class="block7">Hemen ayağa kalktı ve o tarafa doğru sendeledi. Mintaka da anında ayağa fırlamaya çalıştıysa da, erkek onu tekrar yere savurdu. "Sakın ha kaltak," diye böğürerek kızın kum içindeki gür saçlarından koca bir tutamı avuçladı. Su torbasına ulaşana kadar onu arkası sıra sürükledi. Bu noktada Mintaka'yı bırakmak zorunda kaldı. Sandaletli koca ayaklarından birini yine kızın sırtına dayadı, su torbasına uzandı ve tahta tıpayı çıkarırken onu dizlerinin arasında tuttu. Torbanın ağzını dudaklarının arasına sıkıştırdı ve hafif acı, ılık suyu boğazına akıttı.</p>

  <p class="block7">Yüzünün kuma yapışmış olmasına rağmen Mintaka, suya duyduğu özlemin Trok'ta başka her türlü duyguyu bastırdığının farkındaydı. Susuzluğunu giderip dikkatini onun üzerine çevirmesinden önce harekete geçmeliydi. Trok'un tahammül edebileceğinden de fazla onurunun kırıldığını ve Mintaka'yı tekrar elinden kaçırmaktansa onu öldüreceğini biliyordu.</p>

  <p class="block7">Kayanın dibine istiflenmiş silah kümesine doğru umutsuzluk içinde uzandı.</p>

  <p class="block7">Parmakları bir harbenin sapını kavradı. Trok hâlâ başını arkaya atmış durumda su içiyordu, ama kızın hareketini hissetti ve Mintaka kısa, fakat ölümcül silahı tam karnına ve kasığına saplayacağı sırada su torbasını indirdi. Bununla birlikte yüzükoyun bir konumdan yöneltildiği için darbe kuvvetten yoksundu.</p>

  <p class="block7">Trok silahın parlak bronz ışıltısını fark etti ve küçük bir çığlık atarak yolunun üstünden kaçmak için geriye sıçradı. "Seni hilekâr küçük sürtük!" diye bağırarak su torbasını elinden attı ve kıza doğru bir hamle yaptı. Fakat erkeğin ağırlığından kurtulur kurtulmaz Mintaka ayağa fırladı. Trok'un yanından geçerek koyaktan açık çöl arazisine kaçmaya çalıştıysa da, erkek onun yolunu kesti ve uzun koluyla onu yakalamaya hazırlandı. Bu arada kızın tuniğinin etek ucunu yakalamıştı, ama Mintaka yana sıçradı. Keten kumaş yırtılıp Trok'un avucunda kaldı. Mintaka erkeğin pençesinden kurtulduysa da Trok onu hâlâ koyağın içinde kıstırmış durumdaydı.</p>

  <p class="block7">Trok hantal hareketlerle üzerine gelince Mintaka yarın kıyısına koştu ve bir kedi kadar hızlı ve çevik olarak tırmanmaya başladı.</p>

  <p class="block7">Trok onu yakalamak için bir hamle yapamadan onun erişemeyeceği kadar yükseğe çıkmış bulunuyordu. Mintaka hızla tırmanıyor, Trok ona yetişe meyeceğini biliyordu. Bunun üzerine Mintaka'nın elinden düşürdüğü harbeyi kaparak ona doğru savurdu, fakat sol elini kullandığından atışı güçsüz kaldı.</p>

  <p class="block7">Mintaka eğildiğinden harbe başının yukarısından geçti ve yüzünün önünde kaya duvarına çarptı. Genç kız artık korkunun etkisiyle daha da hızlı tırmanıyordu. Trok öbür silahların istiflendiği yere sendeledi ve bir harbe daha kaptı. Fakat bu atışı da isabetsiz oldu.</p>

  <p class="block7">Adam öfkeyle çaresizlikten homurdanarak üçüncü bir harbe kaptı. Ancak Mintaka tam o anda yardaki raf gibi bir çıkıntıya ulaşmış ve Trok'un görüş açısından çıkmıştı.</p>

  <p class="block7">Kayaya yapışarak orada büzüldü kaldı. Trok'un aşağıda ona atıp tuttuğunu ve küfürler ettiğini duyuyordu. Adamın ağzından dökülen çirkin sözler bu sıkıntılı durumuna rağmen midesini bulandırıyordu.</p>

  <p class="block7">Derken başka bir harbe vınlayarak geçti ve Mintaka'nın hemen yukarısındaki kaya yüzüne çarptı. Kayaya saplanamayarak çıkıntının üstüne düştü, genç kız da onu koyak tabanına düşmeden yakaladı. Sonra çıkıntının kenarından aşağı baktı, ama bir yandan da kendini hemen arkaya atmaya hazırdı.</p>

  <p class="block7">Trok kararsız şekilde ona bakıyordu. Yaralı kolu yanına sarkmıştı. Mintaka'nın kafası görününce, yüzü hiddetten şekilsizleşti ve yarasının verdiği acıya rağmen yara tırmanmak ister gibi ileri atıldı.</p>

  <p class="block7">Genç kız ona hemen harbenin ucunu gösterdi. "Evet, yukarı çık," diye tısladı. "Çık da şu kargıyı karnına saplayayım şişko domuz!"</p>

  <p class="block7">Trok durdu. Tek kolla tırmanmak ve kendini savunmak zorunda kalacaktı. Öte yandan, kızın tehdidinin gerçek olduğunun da farkındaydı. O duraklayınca Mintaka yine bağırmaya başladı. "Nefer! Taita! Hilto! Bana yardım edin!"</p>

  <p class="block7">Mintaka'nın sesi yardan yansıdı ve koyak boyunca çın çın çınladı. Trok koca bir silahlı düşman kafilesinin fırtına gibi üzerine gelmesini bekliyormuşçasına endişeyle etrafına bakındı. Sonra birdenbire bir karara vardı. Su torbasını alıp omzuna attı.</p>

  <p class="block7">"Benden sonsuza dek kaçabileceğini sanma. Bir gün vücudunu doya doya tadacağım, sonra da seni oyuncak olarak askerlerime vereceğim," diye yukarı bağırdı. Sonra kısrağa binmeye çalıştı, ama hayvan henüz onun ağırlığını taşıyacak kadar kuvvetlenmemişti, Trok'un altında yere çöktü.</p>

  <p class="block7">Trok zar zor ayağa kalktı ve koyak boyunca uzaklaştı.</p>

  <p class="block7">Mintaka adamın geri çekilmesinin bir hile olmasından korkmuştu. Bu yüzden yarın üstündeki tüneğinden aşağı inmeye cesaret edemiyordu. "Nefer! Bana yardım et!" diye cıyak cıyak bağırdı.</p>

  <p class="block7">Nefer elinde bir kılıç, hemen arkasında Hilto ve merakla koşup geldiği sırada genç kız hâlâ bağırıyordu.</p>

  <p class="block7">Nefer yardan kollarının arasına kayan sevgilisine, "Ne oldu?" diye sordu.</p>

  <p class="block7">"Trok!" Nefer’in kollarında kendini güvende hisseden genç kız mutluluktan ağlıyordu. "Trok yaşıyor. Buradaydı."</p>

  <p class="block7">Olanları geveleyerek anlattı, ama o daha anlatmasını bitiremeden Nefer ötekilere hemen silahlanmalarını ve Trok'un arkasından gitmeye hazırlanmalarını emrediyordu.</p>

  <p class="softbreak"> </p>
</body>
</html>
