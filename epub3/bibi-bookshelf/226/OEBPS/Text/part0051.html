<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Taita onları gece boyunca</span> dolmasına iki gün kalan bir ayın ışığında yürüttü.</p>

  <p class="block7">Sopasının ucu taşlı yolda takırdıyor, gölgesi önünde dev bir siyah yarasa gibi titriyordu. Ötekiler onu gözden kaybetmemek için bacaklarını bayağı çalıştırmak zorunda kalıyorlardı.</p>

  <p class="block7">Vakit gece yarısını geçerken Mintaka kuvvetten düşmeye başladı. Çok topallıyor ve sürekli geri kalıyordu. Nefer onun yanında olmak için adımlarını yavaşlattı.</p>

  <p class="block7">Mintaka'dan bunu beklemezdi; kız, tanıdığı herhangi bir erkek kadar güçlüydü, hatta çoğundan daha hızlı koşabilirdi. Kulağına moral verici sözler fısıldadı, ama Taita tarafından duyulamayacak kadar yavaş konuşmuştu. Büyücü'nün Mintaka'nın zaafını fark etmesini ve onu ötekilerin önünde utandırmasını istemiyordu.</p>

  <p class="block7">"Fazla bir yol kalmadı," dedi ve onu hızlandırmak için kızı elinden tuttu. "Bay atları bizim için hazır etmiştir. Babil'e kadarki kalan yolu krallar gibi gideceğiz." Kız güldüyse de gergin ve acı dolu bir sesti bu. Nefer ancak o zaman Mintaka'da yolunda olmayan bir şey olduğunu anladı.</p>

  <p class="block7">"Senin derdin nedir?" diye sordu.</p>

  <p class="block7">"Hiç," dedi Mintaka. "Sadece çok uzun zamandır sarayda kapalı kaldım. Bu yüzden bacaklarım hamlaştı."</p>

  <p class="block7">Nefer bunu kabul etmek istemedi. Kızı kolundan tutarak yolun kenarındaki bir kayanın üstüne oturttu, küçük ayaklarından birini kaldırdı ve sandaletin kayışını çıkardı. Ayakkabıyı kızın ayağından çıkarınca dehşet içinde kaldı. "Tanrım Horus, bununla nasıl bir tek adım bile atabildin?" Ayağına oturmayan kaba sandalet Mintaka'nın ayağını sürtünmekten fena halde yaralamıştı. Yarasının kanı ay ışığında siyah bir ışıkla parlıyordu. Nefer kızın öbür ayağını da kaldırdı ve sandaleti üstünden sıyırdı. Pabuçla birlikte kızın ayağından deri ve et parçaları da sıyrılmıştı.</p>

  <p class="block7">Mintaka, "Üzgünüm," diye fısıldadı. "Ama kafanı takma, yalınayak da yürüyebilirim."</p>

  <p class="block7">Delikanlı kanlanmış ayakkabıları hiddetle kayaların arasına fırlattı. "Beni daha önce uyarmalıydın," dedi. Ayağa kalktı ve kolundan tutarak kızı da ayağa kaldırdı, sonra arkasını dönerek kızı yüklenmeye hazırlandı. "Kollarını boynuma dola ve atla!" dedi. Sonra, ay ışığında yüzen çölde hareket halindeki kara gölgelerden ibaret kalmış ötekilerin arkasından ilerledi.</p>

  <p class="block7">Mintaka'nın ağzı Nefer’in kulağının dibindeydi. Delikanlı ilerlemek için çaba harcadıkça onu oyalamak, onu cesaretlendirmek için bir şeyler fısıldıyordu. Delikanlıya onu ne kadar özlediğini, öldüğüne dair çıkan söylentileri duyunca yaşamak istemediğini anlattı. "Seninle yine beraber olmak için ölmek istedim," dedi. Sonra delikanlıya Hathor başrahibesinin ona yılanı getirişini anlattı. Nefer o kadar dehşet içinde kalmıştı ki Mintaka'yı yere bırakarak kızı haşladı.</p>

  <p class="block7">"Bu tek kelimeyle aptallık." Telaşı arasında Mintaka'yı sarsıyordu. "Gelecekte ne olursa olsun sakın bir daha öyle düşünme, tamam mı?"</p>

  <p class="block7">"Seni ne kadar sevdiğimi dünyada tahmin edemezsin sevgilim. Öldüğünü zannettiğim zaman ne denli perişan olduğumu hayal bile edemezsin."</p>

  <p class="block7">"Seninle bir anlaşma yapmalıyız. Bugünden itibaren birbirimiz için yaşamalıyız.</p>

  <p class="block7">Davetsiz olarak bize gelene kadar bir daha asla ölümü düşünmemeliyiz. Yemin et buna!"</p>

  <p class="block7">"Yemin ediyorum. Şu andan itibaren yalnız senin için yaşayacağım." Mintaka bu sözü verdikten sonra anlaşmalarını mühürlemek ister gibi delikanlıyı öptü. Nefer onu yine sırtladı ve yollarına devam ettiler.</p>

  <p class="block7">Nefer’in attığı her adımla Mintaka sanki daha ağırlaşıyordu. Yolun yumuşak ve kumluk olduğu yerlerde kızı yere indiriyor, Mintaka da ona yaslanıyor ve kanayan yaralı ayaklarının üstünde hoplayarak ilerliyordu. Yerin sert ve taşlık olduğu zamanlarda ise kızı tekrar kucaklıyor ve emeklemeyi sürdürüyordu. Mintaka, Taita'nın nasıl onu görüp ölmek kararından caydırdığını anlattı. "Düşünebileceğin en olağanüstü duyguydu," dedi. "O sanki yanımda duruyor ve net bir sesle benimle konuşuyordu. Bana senin hayatta olduğunu söyledi. Beni gördüğü zaman buraya ne kadar uzaktaydınız?"</p>

  <p class="block7">"Güneyde Cebel Nagara'daydık, Avaris'e on beş günlük yolda."</p>

  <p class="block7">Mintaka kulaklarına inanamıyormuş gibi, "O kadar uzağa erişebiliyordu demek,"</p>

  <p class="block7">diye geveledi. "Gücünün hiç sınırı yok mu?"</p>

  <p class="block7">Karanlıkta dinlenmek için bir kez daha durduklarında Mintaka onun omzuna yaslanıp, "Sana Trok'la düğün gecem hakkında anlatmak istediğim bir şey var," diye fısıldadı.</p>

  <p class="block7">Nefer, "Hayır!" diye atıldı. "Duymak istemiyorum. Bunun düşüncesiyle kendime günlerce işkence etmedim mi sanıyorsun?"</p>

  <p class="block7">"Ama beni dinlemelisin hayatım. Ben hiçbir zaman onun karısı olmadım. Beni zorlamasına rağmen, ona direnebildim. Sana olan aşkım, ona karşı koyma gücünü verdi bana."</p>

  <p class="block7">"Ama duyduğuma göre, kan lekeleri içindeki koyun postunu sarayın duvarlarından herkese göstermiş." Bu sözleri söylemek delikanlıya o kadar acı veriyordu ki yüzünü sevgilisinden kaçırdı.</p>

  <p class="block7">Mintaka, "Evet, kan benim kamındı," dedi, delikanlı onun kollarının çemberinden kurtulmaya çalıştıysa da kız onu salıvermedi. "Ne var ki bekâretimin kanı değildi," <span class="calibre14">diye devam etti. "Ağzımdan ve burnumdan boşanan kanlardı. Senin anlayacağın; ona teslim olmaya zorlamak için Trok beni dövmüştü. Tanrıçaya olan sevgim ve sana oğullar doğurmak umudum adına sana yemin ediyorum ki ben hâlâ bakireyim ve aşkımın kanıtı olarak senin kızlık zarımı almana kadar da bakire olarak kalacağım."</span></p>

  <p class="block7">Nefer onu kollarının arasına aldı. Onu öptü ve ferahladı, sevincinin etkisiyle ağlamaya başladı. Genç kız da onunla birlikte ağladı.</p>

  <p class="block7">Bir süre sonra ayağa kalktı ve genç kızı yine sırtladı. Ama Mintaka'nın yemini ona sanki yepyeni bir güç aşılamıştı, böylece daha güçlü adımlarla ilerlediler.</p>

  <p class="block7">Vakit gece yarısını geçince ötekiler iki gencin başına bir iş geldiğinin farkına vardılar ve onları aramak üzere geri döndüler. Taita, Mintaka'nın ayaklarını bağladı, bundan sonra da Hilto'yla Meren kızı sırayla taşıdılar. Daha hızlı yol aldılarsa da, Bay'ın atlarla beklediği vahaya en sonunda ulaştıklarında yıldızlar soluyor ve şafağın aydınlığı giderek kuvvetleniyordu.</p>

  <p class="block7">Artık hepsi bitkin düşmüşlerdi, fakat Taita dinlenmelerine izin vermedi. Atlara son kez su içirdiler ve su torbalarını gerilip içlerinden nem damlacıkları süzülene kadar suyla doldurdular.</p>

  <p class="block7">Onlar bu işleri görürlerken Taita bir kovayı kuyudaki suyla yarısına kadar doldurdu ve köpüren bir merhem kullanarak saçlarını, boyası çıkıp tekrar gümüş rengine kavuşuncaya kadar yıkadı.</p>

  <p class="block7">Meren merak etmişti. "Böyle bir zamanda niçin saçlarını yıkıyor acaba?"</p>

  <p class="block7">Mintaka, "Belki de saçlarını boyadığı zaman kaybettiği kuvvetinin bir kısmına böylece tekrar kavuşuyordur," diye ileri sürdü ve kimse buna itiraz etmedi.</p>

  <p class="block7">Harekete hazır olduklarında Taita onları kuyudaki sudan tekrar içmeye, kusmadan yutabilecekleri bütün suyla karınlarını doldurmaya zorladı. Ötekiler denileni yaparlarken Taita, Bay'la yavaşça konuşuyordu. "Hissedebiliyor musun?"</p>

  <p class="block7">Bay somurtarak başını eğdi. "Havada bir şeyler var. Tabanlarımla titreşimlerini de duyabiliyorum. Geliyorlar."</p>

  <p class="block7">Anın çabukluğuna ve yakınlardaki bir düşmanın oluşturduğu tehdide rağmen Taita, Mintaka'nın ayaklarını tedavi etmeye son kez vakit ayırdı. Derisi soyulmuş ve berelenmiş yerlere merhem sürdü ve ayakları tekrar sardı. Sonra herkese arabalara binmelerini emretti.</p>

  <p class="block7">Taita, Meren'i mızrakçısı olarak öndeki arabaya almıştı. Hemen arkasından, ayaklarının üstündeki yükü hafifletmek için arabanın korkuluğuna tutunan Mintaka'yla birlikte Nefer geliyordu. Hilto'yla Bay ise kafilenin son ucunu oluşturuyorlardı.</p>

  <p class="block7">Onlara halıları satan Asurlu tüccar, yük arabalarına ve yük hayvanlarına mallarını yüklerken hizmetkarlarıyla kölelerini denetliyordu. Geçen yolculara dönüp baktı ve Taita'ya yolun açık olsun, diye seslendi. Fakat ikinci arabadaki kızı görünce birden merakı kamçılandı. Tozlu giysileri ve dağılmış saçları bile kızın çarpıcı görünümünü gizleyemiyordu. Son tepeyi aşıp onları er geç Kızıldeniz kıyılarına ulaştıracak olan kervan yolu boyunca Doğu'ya doğru uzaklaşırlarken hâlâ arkalarından bakıyordu.</p>

  <p class="softbreak"> </p>
</body>
</html>
