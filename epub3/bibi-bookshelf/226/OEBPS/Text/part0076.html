<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Taita büyük siyah kaya</span> çıkıntısının üstünde duruyordu. Kum tepeleri etrafında göz alabildiğince uzayıp gidiyordu. Kayanın dibinde duran yüz kişi onu şaşkın ve meraklı gözlerle izliyordu. Büyücü'nün ünü içinde bulundukları çöl kadar sınırsızdı. Adamların hepsi kendi arzularıyla Gallala'ya gelmiş savaşçılardı. Sahte Firavunları terk ederek Nefer Seti'ye bağlılık yemini etmişlerdi. Ancak burada silahsız ve arabasız kaldıkları ve Trok'un veya Naja'nın ya da her ikisinin de terk edilişlerinin intikamını almak için yürüyüşe geçtiklerine dair her gün taze haberler aldıkları için bu bağlılık biraz sallantıdaydı.</p>

  <p class="block7">Firavun Nefer Seti kayanın doruğunda Büyücü'nün yanında duruyordu. Yoğun bir tartışmanın pençesinde oldukları görülüyordu. Arada biri ya da öteki batıya doğru el, kol işaretleri yapıyordu, oysa o yönde kumdan ve yalnız kumdan başka görülecek bir şey yoktu.</p>

  <p class="block7">Adamlar gündüz sıcağında sabırla beklediler. Hepsi Taita'ya huşu derecesinde bir inanç duydukları için hiçbiri hayal kırıklığı ya da güvensizlik belirtisi göstermiyordu.</p>

  <p class="block7">Kum tepelerinin arasındaki çukurlarda gölgelerin rengi mora dönüşürken, o uyumsuz çift, genç hükümdarla İhtiyar Büyücü kaya çıkıntısından aşağı indiler ve kum tepelerinin arasında ilerlediler. Büyücü belirli bir amacı olmadan tepelerden birinin yüzünde bir aşağı, bir yukarı dolaşıyordu. Arada bir duruyor ve uzun sopasıyla gizemli hareketler yapıyor, sonra arkasında Firavun'la subaylar yoluna devam ediyordu.</p>

  <p class="block7">Sonunda ortalık kararırken Büyücü sopasını yumuşak kumlara sapladı ve Firavun Nefer Seti'ye yavaşça bir şeyler söyledi. Hemen arkasından subayların bağırarak verdikleri emirler herkesi harekete geçirdi.</p>

  <p class="block7">Yirmi asker kendilerine verilen kazma araç gereçleriyle koştular. Hilto'yla Meren'in yönetiminde ve hükümdarlarıyla Büyücü'nün ürkütücü bakışları altında kazmaya başladılar. Çukur omuz boyu derinleşince gevşek kumlar dışarı küreklenmeleri kadar hızlı olarak tekrar çukura dolmaya başladığından ilerleme kaydetmek için çabalarını katlamak zorunda kaldılar. Kazanların başları yavaş yavaş çevrelerindeki toprağın hizasının aşağısına indi, derken çukurun dibinden ansızın heyecanlı bir bağırış yükseldi.</p>

  <p class="block7">Nefer ilerleyip çukurun kıyısında durdu.</p>

  <p class="block7">"Burada bir şey var kutsal majesteleri." Adamların biri çukurun dibine diz çökmüştü. Yukarıya çevrili yüzünde terler yüzüyle vücudunu örten kumlara karışmıştı.</p>

  <p class="block7">"Göreyim." Nefer çukurun içine atladı ve adamı kenara itti. Hâlâ kıllarla örtülü, fakat sedir tahtası kadar sert bir deri parçası ortaya çıkmıştı.</p>

  <p class="block7">Nefer başını kaldırıp Taita'ya seslendi. "Bir atın leşi bu!"</p>

  <p class="block7">Taita, "Rengi ne?" diye sordu. "Siyah mı?"</p>

  <p class="block7">"Nasıl bildin?" Nefer aslında şaşırmamıştı.</p>

  <p class="block7">Taita delikanlının sorusuna başka bir soruyla yanıt verdi. "Yularına Firavun Trok Uruk'un arması işlenmiş mi?"</p>

  <p class="block7">Nefer, "Çukuru genişletip leşi meydana çıkarın!" diye ter içindeki adamlara emretti.</p>

  <p class="block7">"Yalnız artık yavaş olun. Bir zarar vermeyin."</p>

  <p class="block7">Adamlar dikkatli çalıştılar ve kumları atmak için ellerini kullandılar. Çok geçmeden siyah bir atın bütün kafası ortaya çıktı. Taita'nın tahmin ettiği gibi, alnındaki altın bir diskin üstünde Trok'un armasını taşıyordu.</p>

  <p class="block7">Adamlar çalışmaya devam ederek çok geçmeden leşin tamamını dünya yüzüne çıkarmaya giriştiler. Hayvan sıcak ve kuru kumun içinde hiç bozulmadan kalmıştı.</p>

  <p class="block7">Teb'deki mumyacılar çölün başardığına yetişmekte bayağı zorlanırlardı. Atın yanında takımın ikinci atı olan başka bir aygır yatıyordu. Nefer, bu görkemli hayvanları en son hamsin’i toz bulutları arasında Trok'un arabasını koştururken gördüğünü anımsadı.</p>

  <p class="block7">O vakte kadar artık gece olmuş, işçiler de yağ lambalarını yakıp çukurun kıyısına oturtmuşlardı. Gece süresince çalışmaya devam ettiler. Ölü atlar koşum kayışlarından ayrılıp yukarı alındılar. Kurumuş olan leşler o kadar hafifti ki dört kişi onları kolaylıkla taşıyabiliyordu.</p>

  <p class="block7">Arkasından koşum takımını çıkardılar. O da çok iyi korunmuştu. Nefer seyislerini hemen iş başına geçirdi. Deriyi yağlamaya, altın ve tunç bölümlerini de cilalamaya giriştiler.</p>

  <p class="block7">Sıra şimdi arabanın kendine gelmişti. Sahanlık etrafını saran kumlardan sıyrılınca işçilerin arasında şaşkınlık bağırışları yükseldi. Tamamen altın varak kaplıydı ve lambaların ışığında gözlerini acıtan ışık huzmeleri saçıyordu. Kargılarla oklar hâlâ kokpitin iki yanındaki ve sürücünün elinin hemen altındaki kapların içindeydi. Her silah başlı başına bir sanat eseriydi, kargıların sapları haddeden geçirilip kuvvetlendirilmişti, silahların başları da bir cerrahın neşteri kadar keskindi. Oklar Avaris'li Grippa tarafından yapılmıştı. Sapları kusursuz bir düzlükteydi, tüyleri kırmızıya, sarıya ve yeşile boyanmış, sapa saltanat arması oyulmuştu.</p>

  <p class="block7">Trok'un büyük savaş yayı da yerindeydi, yalnız kirişinin yenilenmesi gerekiyordu.</p>

  <p class="block7">Nefer yayı gererek onun savaşta kullanılacak kuvvete sahip olup olmadığını merak etti.</p>

  <p class="block7">Bütün araba kumların içinden çıkarıldıktan sonra şasinin altından ipler geçirdiler ve onu çukurun içinden çektiler. Altın varak dövülerek o kadar inceltilmişti ki aracın toplam ağırlığını iki tael'den<sup class="calibre11"><sup class="noteref" id="back_note_11"><a class="calibre12" href="../Text/part0127.html#note_11" title="11">11</a></sup></sup> fazla artırmıyordu, bunu karşılamak için ise şasi Mısır'ın sınırlarının en güneyindeki karanlık yağmur ormanlarından elde edilmiş koyu renkli sert ağaç tahtalarından oyulmuştu. Bu tahtalar en ince tunçtan daha esnek, fakat hafif ve sağlamdılar. Gücünden kaybetmeyerek ağırlıktan kazanmak için inceltebiliyorlardı.</p>

  <p class="block7">Artık sabah olmuştu, güneş da ufkun yukarısına tırmanıyordu. Nefer'le Taita güneşte ışıldayan arabanın etrafını dolaştılar. O kadar ince ve zarif yapılıydı ki şimdiden hareket halinde görünüyordu. Tek oku iki gururlu atın dokunuşunu bir sevgili gibi özlüyordu sanki. Nefer altın işçiliğini okşadı. Güzel bir kadının teni gibi pürüzsüzdü ve ele sıcak geliyordu.</p>

  <p class="block7">"Sanki canlı bir varlık," diye soludu. "Herhalde daha önce bundan mükemmel bir savaş silahı yapılmamıştır."</p>

  <p class="block7">"Elli yıl önce Lord Tanus için bir savaş arabası yapmıştım." Taita burnunu çekti ve başını salladı. "Asıl onu görmeliydin. Ama Habeşistan'da lordumun mezarında."</p>

  <p class="block7">Nefer bıyık altından güldü... İhtiyar adam hiçbir konuda ikinci olmayı içine sindiremiyordu. Ciddi bir tavırla, "Şu halde bu ikinci derecedeki arabayla yetinmek zorundayım," dedi. Ve ekledi, "Donanımımı tamamlamak için sadece Naja'nın babamdan çaldığı mavi kılıcına ihtiyacım var."</p>

  <p class="block7">Taita bundan sonraki haftalarda ve aylarda başka gömülü araçlarla donanımlarının yerlerini saptadı, işçi ekipleri onları kumların içinden çıkararak kaya çıkıntısının altında çatısı palmiye yapraklarıyla örülü bir atölye kurmuş olan araba ustalarına gönderiyordu. Burada elli usta ve yüze yakın silah yapımcısı gündüz saatleri boyunca çalıştılar ve öğle sıcağında bile çabalarına ara vermediler. Silahçılar kılıçları, kargıları ve mızrakları cilaladılar ve bilediler. Araba oklarını doğrulttular ve okların başını sağlamlaştırdılar. Çarpılmış olan okları ağır ateşlerin üstünde düzelttiler. Araba yapımcıları, kumdan çıkarılan her aracı parçalarına ayırdılar, her kısmı incelediler, şasiyle panelleri boyadılar ve cilaladılar, aksamaması için tekerlekleri dengelediler ve yağladılar. Sonra montajını tamamladıkları arabaları, düzeltilmiş silahlarla yüklü olarak Hilto, Şabako ve Sokko'nun eğittikleri orduyu donatmak üzere Gallala'ya yolladılar.</p>

  <p class="block7">Araçların birçoğu kızgın sarı kumların o kadar derinine gömülmüşlerdi ki sonsuza dek ya da bir sonraki büyük fırtına onları tekrar yeryüzüne çıkarana kadar kaybolmuş sayılırlardı. Ama Nefer'in adamları yüz beş arabayı kurtarabildiler. Bu da beş bölüğün donatılmasına yeterdi.</p>

  <p class="block7">Nefer saltanat arabasıyla Gallala'nın kapılarından içeri girerken Meren de arabanın sahanlığında yanındaydı.</p>

  <p class="block7">Mintaka'yla Merykara Hathor Tapınağı'nın kapı alınlığının yukarısında duruyor ve onlar geçerken üstlerine zakkum çiçekleri serpiyorlardı.</p>

  <p class="block7">"Ne kadar yakışıklı, değil mi?" Merykara'nın sesi duyduğu huşudan boğuklaşmıştı. "Ne kadar uzun boylu ve yakışıklı."</p>

  <p class="block7">Mintaka onayladı. "Ne kadar uzun boylu, yakışıklı ve güçlü. Bir gün Mısır tarihinin gelmiş geçmiş en büyük Firavun'u olacak."</p>

  <p class="block7">Merykara, "Ben Nefer'den söz etmiyordum," dedi.</p>

  <p class="softbreak"> </p>
</body>
</html>
