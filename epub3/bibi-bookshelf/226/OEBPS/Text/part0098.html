<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Meren Kızıl Yol'da aldığı yaraların</span> etkisiyle her gün biraz daha bitkin düşüyordu.</p>

  <p class="block7">Taita kırık kaburgalarını bağlamış, onlar çabuk iyileşmişlerdi. Yırtık kulağı da diktiğinden kulak şimdi sadece biraz çarpıktı; Merykara ise yanağındaki yarım ay biçimli yara izinin onu daha ilginç ve olgun gösterdiğini düşünüyordu. Ancak, kılıcın koltukaltına saplandığı yer Taita'yı bile kaygılandırıyordu. Onu yokladığı zaman derinliğinin çizdiği açıdan silahın Meren'in akciğerine saplandığını anlıyordu, iki kere kapandığı zannedilmiş, fakat yara tekrar açılmış; pis kokulu cerahat ve sıvı sızdırmıştı. Bazan aklı başında olunca Meren yardımsız olarak oturabiliyor ve yemek yiyebiliyordu. Ama pis sıvılar yine fışkırınca tekrar yarı baygın hale düşüyor ve ateşi fırlıyordu.</p>

  <p class="block7">Merykara başucunda oturarak pansumanlarını değiştiriyor ve yaraya Taita'nın onun için hazırladığı merhemden sürüyordu. Meren'in daha iyi olduğu zamanlarda ise ona şarkılar söylüyor, kentin ve ordunun haberlerini aktarıyordu. Onunla bao da oynuyor; eğlenmesi için ona maniler ve bilmeceler uyduruyordu. Yara yine kötüye gidince onu bebek gibi doyuruyor ve yıkıyor, sakinleşinceye kadar ter içindeki başını okşuyordu. Gece delikanlının ayak ucunda uyuyor, Meren kımıldadığı ya da ateşin pençesinde sayıkladığı zamanlar da hemen uyanıyordu.</p>

  <p class="block7">Delikanlının vücudunu kendi çocuğuymuş gibi yakından tanımıştı. Meren'in dişlerini akasya ağacının ince yeşil dallarıyla ovuyor, kendi küçük beyaz dişleriyle uçlarını çiğneyerek sert bir fırça haline getiriyordu. Delikanlının saçlarıyla da ilgileniyordu. Onu tekrar örülebilecek uzunluğa gelinceye kadar fırçalamıştı.</p>

  <p class="block7">Tırnaklarını kesip temizliyordu; kılıç kabzasının ve araba dizginlerinin nasırlaştırdığı parmaklarının biçimini tanımış ve sevmişti. Hiçbir tiksinti duymadan kulaklarındaki pisliği ve burun deliklerindeki kurumuş sümüğü de temizliyordu.</p>

  <p class="block7">Koltukaltlarında kalın kümeler halinde uzayan, göğsünde kıvrılan ve karnının altında yuvalanan yumuşak kara tüylere kendi fildişi tarağını kullanıyordu.</p>

  <p class="block7">Her sabah delikanlının vücudunun her bölümünü, kaslarının her kıvrımını ve tümseğini yıkıyor, ateşin etkisiyle etleri eridikçe ve kemikleri gözükmeye başlayınca kederleniyordu.</p>

  <p class="block7">Önceleri delikanlının erkeklik organını yıkarken bakmamaya çalışmıştı, ama sonra bunun gereksiz bir utanç olduğunu düşündü. Sonra erkeğinin organlarını avuçlarının içinde tutarak onlara yakından baktı. Bu seyir ona sevgi ve acıma duyguları esinledi.</p>

  <p class="block7">O kadar yumuşak ve ılık, derileri o kadar yumuşak ve kusursuzdu ki. Sonra deriyi Mintaka'nın ona gösterdiği biçimde geri çektiğinde pembe uç zakkum çiçeğinin petal yaprağı gibi fırlayınca duyguları değişti. Organ avucunda sertleşti ve şişti, sonunda da çevresi baş ve işaret parmaklarının arasında tutulamayacak kadar genişledi. Böyle olunca genç kız garip bir hissin etkisiyle soluk soluğa kaldı ve kendi anatomisinin olmayacak yerlerinde sıcaklık duydu.</p>

  <p class="block7">Bir gece uyandığında pencereden içeri süzülen ay ışığı odanın taş zemininde bir gümüş külçesi gibi duruyordu. Genç kız bir an Teb'dekı nehir kıyısı sarayındaki kendi yatak odasında olduğunu zannetti, ama sonra Meren'in sıkıntılı soluklarını ve gördüğü karabasanın yol açtığı abuk sabuk çığlıkları duyunca gerçek suratına çarpıldı. Çıplak halde Meren'in yatağının ayak ucundaki döşeğinden fırladı ve hastanın yanına koştu.</p>

  <p class="block7">Lambayı yakınca delikanlının gözlerinin açık olduğunu, fakat bir şey görmediğini, yüzünün şekilsizleştiğini ve kül rengini aldığını gördü. Dudaklarının üstünde beyaz bir köpük vardı, akan terlerinden de vücudu parlıyordu. Buruşmuş keten çarşafların üstünde kendini öylesine şiddetle yerden yere atıyordu ki Merykara onun kendisini daha fazla yaralayacağından korktu. Bunun, Taita'nın beklemesi gerektiğini söylediği kriz olduğunu anlamıştı.</p>

  <p class="block7">"Taita!" diye haykırdı. "Çabuk gel, sana ihtiyacımız var." Taita'nın hücresi avlunun karşı tarafındaydı. Merykara'nın seslendiğini duyabilmek için adamcağız daima kapısı açık uyurdu.</p>

  <p class="block7">Merykara tekrar, "Taita!" diye bağırırken onu zapt etmek için Meren'in göğsüne yaslanmıştı. Sonra Büyücü'nün Nefer ve bir araba bölüğüyle çölde gizemli bir sefere çıktığını ve daha günlerce dönmeyeceklerini anımsadı. Bir ara Mintaka'yı çağırmayı düşündü, ne çare ki arkadaşının odası eski sarayın öbür uçundaydı, Merykara ise Meren'i yalnız bırakmaya cesaret edemiyordu.</p>

  <p class="block7">Kendi başının çaresine bakmak zorundaydı. Meren'in hayatının ellerinde olduğunu anımsaması üzerine duyduğu paniğin zayıfladığını hissetti. Paniğin yerini serinkanlı bir kararlılık almıştı. Delikanlının yanına uzandı ve ona sarılarak cesaret ve güven verici sözler fısıldamaya başladı. Biraz sonra Meren sa kinleşince onu bir dakika yalnız bırakabildi. Genç kız duvarın dibindeki sandığın başına gitti ve içinden Taita'nın onun için bıraktığı küçük şişeyi çıkardı, bunun içindeki sıvıyı şarapla karıştırdı ve Taita'nın gösterdiği gibi maltızın üstünde ısıttı.</p>

  <p class="block7">Kâse dudaklarına dayanınca Meren önce istemediyse de genç kız onu içmeye mecbur etti. Kâse boşalınca bu kez su ısıttı ve delikanlının yüzündeki terleri, dudaklarındaki pisliği sildi. Delikanlının vücudunu da yıkayacaktı ki Meren ani bir nöbetin pençesinde sarsılmaya ve inlemeye başladı. Merykara yine korkuya kapıldı.</p>

  <p class="block7">Delikanlının üstüne atılarak var gücüyle ona sarıldı. "Sakın ölme sevgilim," diye ona yalvardı, sonra daha güçlü bir sesle, "Ölmene izin vermeyeceğim. Yardım et bana, Hathor. Onu öbür dünyadan kendi ellerimle çekip çıkaracağım," dedi. Bir savaş içinde olduğunu biliyor, delikanlıyla birlikte savaşıyor, bütün gücünü seferber ediyor ve onunkine katıyordu. Meren'in kollarının arasında gevşediğini, ter içindeki vücudunun de soğumaya başladığını hissedince, "Hayır, Meren, geri dön! Geri dön bana! Bensiz gidemezsin," diye haykırdı.</p>

  <p class="block7">Ağzını delikanlınınkine dayayarak kendi hayatını onun içine üflemeye çalıştı.</p>

  <p class="block7">Meren birden patlar gibi bir ses çıkararak akciğerlerindeki bütün hayatı boşalttı, Merykara da her şeyin bittiğini sandı. Kemikli göğsünü her iki koluyla sararak onu kucakladı. Merykara baskıyı hafifletince delikanlı gürültülü bir soluk daha aldı, sonra bir tane daha. Kalbinin çırpınışı Merykara'nın bedenine yansıyan güçlü ve düzgün bir tempoya yerini verdi.</p>

  <p class="block7">Genç kız, "Geri döndün," diye fısıldadı. "Bana geri döndün."</p>

  <p class="block7">Meren'in vücudu hâlâ soğuktu. Delikanlı titreyince genç kız her iki koluyla onun göğsünü sardı, sonra bacaklarını da kalçalarına dolayarak onu kendi vücuduyla ısıttı.</p>

  <p class="block7">Meren'in soluklan yavaş yavaş derinleşti ve düzgün bir ritm kazandı, Merykara da sımsıcak kanının tekrar damarlarına aktığını hissetti Sevdiği erkeğin yanında yatıyor, onu kurtardığını ve delikanlının bundan böyle yalnız ona ait olduğunu bildiği için de derin bir tatmin hissi duyuyordu.</p>

  <p class="block7">Şafak sökerken yeni bir mucize gerçekleşti. Merykara erkeğinin vücudunun uyanmaya başladığını hissetti, bir ara avucunda tuttuğu yumuşak ve küçük şey de yeniden şişti, kocaman ve kemik kadar sert olarak kızın iki yana açılmış bacaklarının arasını bastırmaya başladı.</p>

  <p class="block7">Merykara onun yüzüne bakınca delikanlının kendinde olduğunu gördü. Karanlık gözleri çukura kaçmıştı, ama içlerinde öylesine bir sevgi ve şefkat hissi vardı ki kalbi göğsünün içinde dolu dolu olan genç kız da kendi duygularının yoğunluğundan tıkandığını hissetti.</p>

  <p class="block7">Erkek, "Evet mi?" diye sordu.</p>

  <p class="block7">Merykara, "Evet," diye yanıtladı. "Bunu dünyada her şeyden fazla istiyorum."</p>

  <p class="block7">Genç kız bacaklarını açtı, uzanıp ona rehberlik etti. Meren'e duyduğu gereksinimden için için yanıyordu. Çok geçmeden delikanlıyla birlikte daha önce hiç gitmediği bir yere doğru kanat çırpıyordu, içinin sıcak bir sıvıyla dolduğunu hissedince bağırdı.</p>

  <p class="block7">Sevgilinin ateşini, sancısını ve ıstıraplarını kendi vücuduna çekiyordu sanki. Sonra içinin derin bir huzurla dolduğunu hissetti. Meren şimdi onun yanına yığılmış, tatlı tatlı uyuyordu.</p>

  <p class="block7">Merykara erkeğin yanında sakin sakin yatıyor, onu rahatsız etmemeye dikkat ediyor, soluklarının sesiyle kavrulmuş, zayıf vücudunun sıcaklığının tadını çıkarıyor, yaşadığı aşkın içinde kalan sızısının keyfini yaşıyordu.</p>

  <p class="block7">Onun uyanmakta olduğunu hissedince hoş geldin der gibi yavaşça dudaklarından öptü. Meren gözlerini açarak kızın gözlerinin içine önce şaşkınlıkla, sonra geçen gece olan olayların belleğinin yüzeyine çıkması üzerine sevinçle baktı.</p>

  <p class="block7">"Karım olmanı istiyorum," dedi.</p>

  <p class="block7">Merykara, "Zaten karınım," diye yanıt verdi. "Ve öleceğim güne kadar da karın olarak kalacağım."</p>

  <p class="softbreak"> </p>
</body>
</html>
