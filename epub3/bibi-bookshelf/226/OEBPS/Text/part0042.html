<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Isis ayının küçülmesinden ancak</span> çok sonra Mintaka'nın yaralarının kabuğu düştü, bereleri de solarak kaymak gibi cildinin üstünde yeşilimsi san lekeler olarak kaldı.</p>

  <p class="block7">Trok bilinçli ya da şans eseri olarak genç kızın dişlerinden birini ya da kemiklerini kırmamış veya yüzünde herhangi bir iz bırakmamıştı.</p>

  <p class="block7">Belalı düğün günlerinden beri onu yalnız bırakmıştı. O zamanın en büyük kısmını güneyde savaşarak geçirmişti. Kısa süreler için Avaris'e döndüğü zamanlar bile karısının yolu üstüne çıkmamaya dikkat etmişti. Belki genç kızın çirkin yaralarından iğreniyor ya da belki kocalık görevini yerine getiremeyişinden dolayı utanıyordu.</p>

  <p class="block7">Mintaka her neyse bu nedenin üstünde fazla durmuyordu, ama adamın hayvansı ilgisinden bir süre için kurtulduğuna seviniyordu.</p>

  <p class="block7">Krallığın güneyinde başka ciddi ayaklanmalar olmuştu. Trok bunlara şiddetle tepki göstermişti. Asilere saldırmış, kendisine karşı gelenleri doğramış, mülklerini sahiplenmiş, ailelerini de köle olarak satmıştı. Lord Naja ayaklananlara karşı girişilen bu operasyonlara katılmak üzere iki alay göndermiş, böylece kuzeni Firavun'a destek olduğu gibi ganimetten de pay almıştı.</p>

  <p class="block7">Mintaka, Trok'un zafer kazanmış olarak üç gün önce Avaris'e döndüğünü biliyordu, ama onu hâlâ görmemişti. Bunun için tanrıçaya şükür duaları ediyordu, ama fazla erken davranmıştı. Dördüncü günde kocasından çağrı aldı. Mintaka devlet konseyinin olağanüstü bir toplantısında hazır bulunmak zorundaydı. Konu o kadar acildi ki hazırlanması için ona yalnız bir saatlik bir süre tanındı. Trok'un mesajında çağrısını yanıtsız bıraktığı takdirde onu meclise zorla sürüklemek üzere muhafızlarını göndereceği uyarısı vardı. Mintaka'nın başka bir seçeneği olmadığından kızları onu giydirdiler.</p>

  <p class="block7">Mintaka düğününden beri bu vesileyle ilk kez halkın karşısına çıkıyordu. Sarayın aşırı süslü olarak yeniden dekore edilen toplantı salonunda Firavun'unkinin altındaki kraliçe tahtına otururken özenle yapılmış makyajı sayesinde eskisi kadar güzeldi.</p>

  <p class="block7">Mesafeli gözükmeye ve konuşulanlara ilgisiz davranmaya çalışıyordu. Ama krallığın habercisi gelip çifte tahtların önünde yere kapanınca bu kararından vazgeçti. Genç kız dikkat kesilerek öne eğildi.</p>

  <p class="block7">Trok habercinin selamını başının hareketiyle kabul ettikten sonra getirdiği haberi kalkıp meclise duyurmasını istedi. Haberci ayağa kalkınca, Mintaka adamın büyük bir heyecanın pençesinde olduğunu gördü. Ağzından daha bir tek kelime çıkamadan birkaç kere öksürüp genzini temizlemesi gerekti. En sonunda o kadar titrek bir sesle konuştu ki Mintaka onun ne söylediğini önce anlayamadı. Genç kız sözleri duyuyor, ama bunları kabule yanaşmıyordu.</p>

  <p class="block7">"Kutsal Majesteleri Firavun Trok Uruk, Kraliçe Mintaka Apepi Uruk, devlet konseyinin saygın üyeleri, Avaris halkı ve bu birleşik Mısır'ın vatandaşları, güneyden trajik bir haber getiriyorum. Bunu size söylemek yerine savaşta yüze karşı bir kişi kalarak ölmeyi yeğlerdim." Adam durup yine öksürdükten sonra sesi kuvvetlendi ve netleşti.</p>

  <p class="block7">"Yolculuğu Teb'den itibaren hızlı bir gemiyle nehir aşağı yol alarak tamamladım.</p>

  <p class="block7">Gündüz ve gece yolculuk ederek, ancak kürekçileri değiştirmek için mola vererek on iki günde Avaris'e ulaştım."</p>

  <p class="block7">Haberci yine durarak çaresizliği anlatan bir hareketle kollarını iki yana açtı.</p>

  <p class="block7">"Geçen ay, Hapi yortusunun arifesinde hepimizin sevdiği ve güvenerek umutlarımızı bağladığımız genç Firavun Nefer Seti Dabba'da sığır katili bir aslanı avlarken aldığı feci yaralar sonucunda öldü." Bu sözler toplu olarak üzün tülü iç çekişlerle karşılandı. Konsey üyelerinden biri elleriyle gözlerini örttü ve sessizce ağlamaya başladı.</p>

  <p class="block7">Haberci sessizliğin içinde tekrar sesini duyurdu: "Evlilik yoluyla Tamose Hanedanı'na katılan ve veraset silsilesinde hemen sonra gelen Yukarı Krallığın Naip'i Lord Naja kaybettiğimiz Firavun yerine tahta çıktı. Kiafan adıyla ülkeyi paklıyor, Naja adıyla kendini ölmezliğe taşıyor, Firavun Naja Kiafan adıyla bütün dünyaya korku salıyor."</p>

  <p class="block7">Ölen Firavun adına yas feryatları ve ardı ardına kopan alkışlar salonu doldurdu.</p>

  <p class="block7">Mintaka patırtı arasında haberciye baktı. Yüzü makyajının altında kireç gibi olmuştu, gözlerinin ise irileşmiş ve trajik gözükmesi için rastığa gereksinimi yoktu.</p>

  <p class="block7">Eratında dünyanın karardığını hissetti ve koltuğunun üstünde sallandı. Nefer’in ölümünün planlandığını duymasına rağmen, bunun olmayacağına kendini inandırmıştı. Yanında ona yardım eden Taita olunca Nefer'in, Mintaka'nın uyarılarının ona ulaşamamasına rağmen, Naja'yla Trok'un etrafında haince ördükleri hile ve hiyanet ağından her nasılsa kurtulabileceğine kendini inandırmıştı.</p>

  <p class="block7">Trok onu sinsice ve oh olsun der gibi gözlüyor, belli ki duyduğu acıdan zevk alıyordu. Ama Mintaka'nın artık umurunda değildi. Nefer'le birlikte direnme gücü ve nedeni, hatta yaşama arzusu da gitmişti. Tahttan kalktı ve bir uyurgezer gibi salonu terk etti. Kocasının geri dönmesini emretmesini bekliyordu, ama Trok bunu yapmadı.</p>

  <p class="block7">Öbür konukların pek azı genel şaşkınlık ve üzüntü arasında onun gittiğini fark ettiler.</p>

  <p class="block7">Fark edenler zaten onun büyük kederinin bilincindeydiler. Onun bir zamanlar ölü Firavunla nişanlı olduğunu hatırlıyorlar, görgü kurallarına ve protokole gösterdiği bu saygısızlığı bağışlıyorlardı.</p>

  <p class="block7">Mintaka tam üç gün bir lokma bir şey yemeden odasına kapandı. Sadece suyla karışık biraz şarap içti. Herkesin, hatta köle kızlarının bile onu yalnız bırakmasını emretmişti. Hiç kimseyi, hatta Trok'un ona yolladığı hekimleri bile görmeyecekti.</p>

  <p class="block7">Dördüncü günde Hathor Tapınağı'nın rahibesini görmek istedi. Bütün sabahı odada yalnız olarak geçirdiler, İhtiyar kadın saraydan ayrılırken tıraşlı kafasını bir yas nişanesi olarak beyaz salıyla örtmüştü.</p>

  <p class="block7">Rahibe ertesi sabah iki yardımcısıyla birlikte döndü. Bu iki kadın palmiye yapraklarıyla örülmüş büyük bir sepet taşıyorlardı. Sepeti Mintaka'nın önüne koydular, sonra başlarını örterek odadan çekildiler.</p>

  <p class="block7">Rahibe, Mintaka'nın önünde yere diz çöktü ve, "Tanrıçanın yolundan gitmek istediğine emin misin, kızım?" diye yavaşça sordu.</p>

  <p class="block7">Mintaka sadece, "Bu dünyada benim yaşamam için artık hiçbir neden yok," dedi.</p>

  <p class="block7">Rahibe bir gün önce Mintaka'yı vazgeçirmek için diller dökmüştü, ama şimdi son bir denemede bulundu. "Daha çok gençsin..."</p>

  <p class="block7">Mintaka ince elini kaldırdı. "Başrahibe, belki çok uzun yaşamış değilim, ama bu kısa süre içinde çok kişinin uzun hayatlarında tatmadıkları kadar büyük acılar yaşadım."</p>

  <p class="block7">Rahibe başını eğerek, 'Tanrıçaya dua edelim," dedi. Mintaka gözlerini kaparken başrahibe devam etti: "Kutsal anamız, göğün güçlü ineği, müzikle aşkın kadın efendisi, her şeyi gören, kadirimutlak varlık, seni seven kızlarının dualarına kulak ver."</p>

  <p class="block7">Önlerindeki sepetin içinde bir şey kımıldadı ve nehrin melteminin papirüs yataklarının içindeki hafif hışırtısını hatıra getiren bir ses oldu. Mintaka soğukluğu midesinde hissetti. Bunun ölümün ilk ürpertisi olduğunu biliyordu. Duaya kulak veriyordu, ama düşünceleriyle Nefer’in yanındaydı. Birlikte paylaştıkları o kadar çok şeyi hatırlıyordu ki. Kafasında delikanlının sanki yaşıyormuş gibi bir görüntüsü belirdi.</p>

  <p class="block7">Onun gülümseyişini, güçlü ve düz boynunun yukarısında başını dengeli tutuşunu görür gibi oldu. Öbür dünyadaki korkulu yolculuğunda hangi noktaya eriştiğini merak ediyordu; onun güvenliği için dua etti. Onun cennetin yeşil tepelerine ulaşması ve yakın bir zamanda orada buluşmaları için de dua etti. Pek yakında arkandan geleceğim, sevgilim, diye ona vaat etti.</p>

  <p class="block7">"Kutsal Firavun Trok Uruk'un karısı, sevgili kızın Mintaka bu dünyada fazla acı çekenlere vaat ettiğin lütfü senden niyaz ediyor. Karanlık habercinle buluşmasına ve onun yardımıyla senin koynunda huzura kavuşmasına izin ver, kutsal Hathor."</p>

  <p class="block7">Rahibe duasını tamamladı ve bekledi. Bundan sonraki adımı Mintaka'nın tek başına atması gerekiyordu. Genç kız gözlerini açtı ve onu ilk kez görüyormuş gibi sepete baktı. Her iki elini yavaşça uzatarak kapağı kaldırdı. Sepetin içi karanlıktı, ama orada bir hareket vardı. Ağır, tembelce bir şey halkalanıp çözülüyor, derin bir kuyuya dökülmüş siyah yağ gibi parlıyordu.</p>

  <p class="block7">Mintaka içeriye bakmak için öne eğilince pullu bir kafa onu karşılamak için yavaşça yükseldi. Işığa çıkınca başlık genişledi ve siyah ile fildişi desenli bir kadın yelpazesi gibi açıldı. Gözler cam boncuklar kadar parlaktı, ince dudaklar kötü bir sırıtışla kıvrılmıştı, tüy gibi siyah dil de dudakların arasında sanki dalgalanıyor, havayı ve önünde oturan kızı kokluyordu.</p>

  <p class="block7">Kızla kobra uzunca bir süre bakıştılar. Yılan bir kez saldıracakmış gibi arkaya sallandı, ama sonra uzun bir sapın ucundaki ölümcül bir çiçek gibi tekrar yavaşça dikildi.</p>

  <p class="block7">Dudaklarını öpüşeceklermiş gibi yılanınkilere yaklaştıran Mintaka, "Niçin görevini yapmıyor?" diye sordu. Elini uzattı, yılan da ona yaklaşan parmaklara bakmak için başını çevirdi. Mintaka herhangi bir korku belirtisi göstermedi. Kobranın alabildiğine genişlemiş başlığının arkasını hafifçe okşadı. Kobra da saldıracak yerde, okşanmak için kafasını uzatan bir kedi gibi başını yan çevirdi.</p>

  <p class="block7">Mintaka, rahibeye, "Ona yapması gerekeni yaptırın," diye yalvardı, ama yaşlı kadın şaşkınlık içinde başını salladı.</p>

  <p class="block7">"Böyle bir şeyi daha önce hiç görmemiştim," diye fısıldadı. "Haberciye elinle vurmalısın. Böylece tanrıçanın armağanını sana ulaştıracaktır."</p>

  <p class="block7">Mintaka geri çektiği elini ileri uzattı. Yılanın kafasına nişan alıp tam vurmak üzereydi ki birden şaşkınlıkla irkildi ve elini indirdi. Ne olduğunu anlayamamış gibi karanlık odada etrafına bakındı, gölgeli köşeleri araştırdı, sonra doğrudan rahibeye baktı.</p>

  <p class="block7">"Yine bir şey mi söylediniz?" diye sordu.</p>

  <p class="block7">"Hiçbir şey söylemedim."</p>

  <p class="block7">Mintaka tekrar elini kaldırdıysa da ses bu kez daha yakından ve daha net olarak geldi. Birden bunun anlamını batıl inançların karıştığı bir korkuyla kavradı ve ensesindeki tüylerin diken diken olduğunu hissetti.</p>

  <p class="block7">"Taita?" diye fısıldayarak etrafına bakındı, İhtiyar adamı ense kökünde görmeyi bekliyordu, ancak odada sepetin önünde diz çökmüş ikisinden başka kimse yoktu.</p>

  <p class="block7">Mintaka bir soruya ya da emre yanıt verir gibi, "Evet!" dedi. Sessizliğe kulak verdikten sonra iki kez başını eğdi ve yavaşça, "Oh, evet!" dedi.</p>

  <p class="block7">Rahibe hiçbir şey duymamıştı, ama mistik bir gücün işe karıştığını biliyor ve anlıyordu. Kobranın yavaşça sepetin içlerine çekilmesine hiç şaşırmadı. Sepetin kapağını kapadı ve ayağa kalktı.</p>

  <p class="block7">Mintaka, "Beni bağışlayın, başrahibe," dedi yavaşça. "Tanrıçanın yolundan gitmeyeceğim. Bu dünyada benim için yapılması gereken çok şey var."</p>

  <p class="block7">Rahibe sepeti yerden aldı ve kıza, 'Tanrıça seni kutsasın ve sonradan sana ölmezlik bahşetsin," dedi. Odanın kapısına doğru çekildi ve Mintaka'yı karanlıkta oturur bıraktı. Genç kız, İhtiyar kadının duyamadığı bir sesi hâlâ dinler gözüküyordu.</p>

  <p class="softbreak"> </p>
</body>
</html>
