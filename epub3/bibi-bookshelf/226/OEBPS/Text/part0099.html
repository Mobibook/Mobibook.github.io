<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Nefer araba dizisi boyunca</span> arkaya baktı. Dört tanesi yan yana olmak üzere dörtnala yol alıyorlardı. Takım komutanları işaretini bekliyordu. Nefer ileriye bakınca ovada düşman asker hattını gördü. Isı tarafından şekilsizleştirildiklerinden su olmayan yerde su içinde yüzer görünen kıvır kıvır bir yılana benziyorlardı. Nefer doğru merkezlerine yöneldi. Döv, Taita'nın bakımı sayesinde tamamen iyileşmişti, şimdi de hızla koşuyor, Krus'un geniş adımlarıyla uyum sağlıyordu.</p>

  <p class="block7">Böylece yarışırlarken düşman oluşumunun değiştiğini gördü; asker hattı dev bir kirpi gibi kendi etrafında dönerek bir top, iki sıra derinliğinde kusursuz bir daire oluşturdu. Dış sıranın mızrakları savrulacak gibi doğrultulmuştu, ikinci sıra ise mızraklarını aralıklardan ileri uzatmıştı. Bu durumda tunç mızrak başlarından oluşan parlak bir duvar oluşturuyorlardı. Nefer dosdoğru çift mızrak sırasının ortasına koştu, sonra da aralarındaki mesafe yüz adım kalınca, "Horus'un Kanatlan" için eliyle sinyal verdi.</p>

  <p class="block7">Araba oluşumu güneşteki bir çiçek gibi açıldı. Araba sıraları dönüşümlü olarak sağa ve sola kayarak Horus'un kanatlarını yaydılar. Böylece çömelmiş piyade askerlerinin kirpiye benzer oluşumunu kuşatmış oluyorlardı. Arabalar, tekerlek göbeğinin etrafındaki tekerlek çemberi gibi piyade oluşumunun etrafında döndüler; kısa ve kıvrık süvari yaylarından fırlayan oklar kirpinin üzerine karanlık bir bulut gibi boşandı.</p>

  <p class="block7">Nefer saldırıya son verip geri çekilmek komutunu verdi. Arabalar hiç aksatmadan yine dörtlü sıralar oluşturdular ve uzaklaştılar. Yeni bir işaretin verilmesi üzerine yine ortalarından bölündüler ve sürücülerinin kayışları bileklerine sarılı ve harbeleri fırlatılmaya hazır olduğu halde yarış temposuyla geri döndüler.</p>

  <p class="block7">Piyade dairesinin etrafında dönen Nefer sağ yumruğunu kaldırarak onları selamladı ve, "Güzel başardınız! Bu çok daha iyiydi," diye bağırdı.</p>

  <p class="block7">Piyadeler bu övgüyü mızraklarını kaldırarak karşıladılar ve onlar da, "Nefer Seti ve Horus!" diye bağırdılar.</p>

  <p class="block7">Nefer atları yavaşlattı ve onları döndürerek bölüğünü piyade sıralarının önünde durdurdu. Taita savunmanın içinden çıkıp onu selamladı.</p>

  <p class="block7">"Yaralanan var mı?" diye sordu Nefer. Kirpinin içine fırlattıkları talim okları, uçlarının deriyle takviye edilmiş olmasına rağmen, yine de bir gözü çıkarabilir veya başka bir zarar verebilirlerdi.</p>

  <p class="block7">Taita omuzlarını silkti. "Sadece birkaç bere var," dedi.</p>

  <p class="block7">Nefer, "Çok başarılı oldular," dedi, sonra piyadelere kumanüa eden yüzbaşıya seslendi. "Çocuklar sıradan çıksınlar. Onlarla konuşmak istiyorum. Sonra karınlarını doyurabilirler. Daha sonra yalancıktan geri çekilmeyi yine uygulayacağız."</p>

  <p class="block7">Orada doğal bir platform oluşturan bir kaya vardı, Nefer bunun üstüne tırmanırken piyadeler ve savaş arabası sürücüleri altında toplaştılar.</p>

  <p class="block7">Taita kayanın dibine çömeldi ve onu seyredip dinlemeye koyuldu. Nefer ona babası Firavun Tamose'un aynı yaşlardaki halini anımsatıyordu. Babasının rahat hali onda da vardı ve adamlarının en iyi anladıkları konuşma diliyle sade ve etkili biçimde konuşuyordu. Bu gibi zamanlarda onlardan biri oluyor, adamlarının ona duydukları sevgi ve saygı da sırıtmalarından, ağzından çrkan tek bir kelimeyi kaçırmamak için yanına daha fazla sokulmalarından, şakalarına gülmelerinden, sitemlerine utançla, övgülerine ise sevinçle tepki vermelerinden belli oluyordu.</p>

  <p class="block7">Nefer sabahki eğitimi ele alarak hak ettikleri ölçüde gururlarını okşayan sözler söyledi, buna karşın performanslarında dikkatini çeken eksikleri de acımasızca eleştirdi.</p>

  <p class="block7">"Trok'la Naja'ya hayatlarının sürprizini yaşatmaya aşağı yukarı hazır olduğunuzu düşünüyorum," diye konuşmasını bitirdi.</p>

  <p class="block7">"Şimdi yiyecek bir şeyler bulun. Günlük çalışmalarımızı bitirmedik, aslında henüz başladık." Adamlar gülerek dağılmaya başladılar.</p>

  <p class="block7">Nefer kayanın üstünden aşağı atladı, ama Taita aynı zamanda ayağa fırlayarak sakin, fakat acele acele, "Dur, Nefer! Sakın kıpırdama!" dedi. Delikanlı durduğu yerde taş kesildi.</p>

  <p class="block7">Kobranın herhalde kaya kümesinin içinde ini vardı, ancak gürültüyle ayak ve toynak seslerinden rahatsız olmuştu. Nefer tam kayadan aşağı atladığı sırada bir yarıktan dışarı sürünmüş, delikanlının da onun üstüne inmesine ramak kalmıştı. Yılan Nefer'in arkasında hemen hemen beli hizasına kadar dikildi. Başının altındaki deri iki yana açılmıştı, tüy gibi siyah dili sırıtan ince dudaklarının arasında titriyordu. Gözleri cilalanmış oniks'ten<sup class="calibre11"><sup class="noteref" id="back_note_13"><a class="calibre12" href="../Text/part0129.html#note_13" title="13">13</a></sup></sup> boncuklara benziyor, kara merkezlerinde ışıklar çakıyordu ve bu gözler, erişebileceği bir yakınlıktaki Nefer'in uzun çıplak bacaklarına odaklanmıştı.</p>

  <p class="block7">Askerlerden yakında olanlar Taita'nın uyarısını duyarak arkalarına baktılar.</p>

  <p class="block7">Nefer’in etrafında belki beş yüz kişi topluydu, ama hiçbiri kımıldamaya cesaret edemiyordu. Firavunlarının karşı karşıya bulunduğu ölümcül tehlikeye dehşet içinde bakakalmışlardı.</p>

  <p class="block7">Kobra ağzını açtı, saldırının hazırlığıydı bu, kemiksi dişleri ağzının soluk çatısında dikildiler, iğne gibi uçlarında zehir damlacıkları parlıyordu.</p>

  <p class="block7">Taita, Lostris'in Tılsımı'nı uzun zincirinin ucunda rakkas gibi salladı. Tılsım güneşte ışıldıyordu. Taita onu kobranın havaya dikilmiş başının önünde salladı.</p>

  <p class="block7">Dikkati dağılan yılan pırıl pırıl tılsıma bakmak için bakışını Nefer'den ayırdı. Asası Taita'nın öbür elindeydi, yavaşça yılana yaklaştı. "Ona vurduğum zaman yana sıçra," diye fısıldadı, Nefer de yavaşça başını eğdi. Taita yavaş yavaş öbür yana ilerledi, altın tılsımın büyülediği kobra da onunla birlikte döndü.</p>

  <p class="block7">Taita, "Şimdi!" dedi ve asasıyla kobrayı dürttü. Nefer aynı anda yana atlarken, kobra asaya saldırdı. Taita da yana sıçradığından kobra hedefi vuramadı ve bir süre toprağın üstünde upuzun uzandı kaldı. Taita o zaman yılanın saldırısından da daha hızlı davranarak asanın kıvrık ucuyla yılanı başının arkasından yere mıhladı. Anında ferahlayan seyircilerin tuttukları soluklarını salıverdikleri duyuldu.</p>

  <p class="block7">Kobra asanın ucunun etrafında kıvranıyor ve pullu bir top olacak şekilde kıvrılıyordu. Taita uzandı ve yılanı kafasının arkasından kavrayana dek elini kıpırdayan halkaların arasında dolaştırdı. Sonra onu kaldırıp adamlara gösterdi.</p>

  <p class="block7">Hepsi korkuyla dehşetten soluksuz kaldılar. Yılan Taita'nın uzun ve zayıf koluna dolanırken içgüdüsel olarak gerilediler, İhtiyar adamın yılanı öldüreceğini düşünmüşlerdi, ama Taita kıvranan yılanı tutarak aralarından geçti ve çöle çıktı.</p>

  <p class="block7">Sonra yılanı uzağına fırlattı. Kobra yere çarpınca halkalarını çözdü ve kayalık toprağın üstünde sürünerek uzaklaşmaya başladı. Taita büyülenmiş gibi onu seyrediyordu.</p>

  <p class="block7">Birdenbire gökte tiz bir çığlık duyuldu. Herkes kobranın ele geçirilmesine öylesine dalmıştı ki tepelerindeki maviliğin içinde uçan şahini kimse fark etmemişti. Kuş şimdi yere yönelmiş ve kobraya doğru inişe geçmişti. Yılan son anda tehlikenin bilincine vararak tekrar derisini şişirerek dikildi. Ama şahin uçuş halindeyken pençelerini sürüngenin kafasının iki, üç santim arkasında şişmiş deri başlığın içine sapladı ve ağır ağır kanat çırparak pençelerinin ucunda kıvranıp duran kobrayla birlikte uzaklaştı.</p>

  <p class="block7">Taita yılanı götüren kuşa bakakalmıştı. Şahin uzakta küçüldü, sonunda da ufku saran gri-mavi pusun içinde gözden silindi.</p>

  <p class="block7">İhtiyar adam durduğu yerden o yöne uzun uzun baktı. Dönüp Nefer’in bulunduğu yere yürürken yüzünde ciddi bir ifade vardı.</p>

  <p class="block7">Gün boyunca sessiz kaldı. Akşam olunca arabada Nefer’in yanında Gallala'ya dönerken suskunluğu sürüyordu.</p>

  <p class="block7">Nefer, "Bu bir tür kehanetti," diyerek ona baktı. Taita'nın yüzünden yanılmadığını anladı. Nefer yavaşça devam etti. "Adamların söylediklerini dinledim. Hepsi şaşkın haldeler. Hiç böylesini görmemişlerdi. Kobra kral şahinin doğal avı değildir."</p>

  <p class="block7">"Evet," dedi Taita. "Bir kehanetti, aynı zamanda da tanrının bir uyarısı ve vaati."</p>

  <p class="block7">"Ne demek bu?" Nefer bakışını Taita'nın yüzünden ayırmıyordu.</p>

  <p class="block7">"Kobra seni tehdit etti. Bu büyük bir tehlike demek. Kral kuş pençelerinin arasında yılanla doğu yönünde uçtu, bu da büyük tehlike doğuda demek. Ama sonunda şahin savaşı kazandı.</p>

  <p class="block7">ikisi de doğu yönüne bakıyorlardı. Nefer sonunda kararını verdi. "Yarın şafak sökerken bir keşif kolunu yola çıkaracağız."</p>

  <p class="softbreak"> </p>
</body>
</html>
