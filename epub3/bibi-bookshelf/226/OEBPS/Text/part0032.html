<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Kral Apepi'yle maiyeti düğünden</span> sonra bir aya yakın bir zaman Teb'de kaldı.</p>

  <p class="block7">Firavun Nefer Seti'yle Naip'inin konuklarıydılar ve krallar gibi ağırlandılar. Taita da bu gecikmeyi teşvik ediyordu. Apepi'yle kızı Teb'deyken Naja'nın Nefer'e karşı harekete geçmeyeceğine emindi.</p>

  <p class="block7">Soylu konuklar vakitlerini şahinle veya şahinsiz avlanarak, nehrin iki yanında Mısır'ın bütün tanrılarına adanmış tapınakları ziyaret ederek veya kuzey ve güney krallıklarının birlikleri arasındaki turnuvaları seyrederek geçirdiler. Araba yarışları, okçuluk yarışmaları ve koşular vardı. Yüzme yarışları bile yapıldı. Seçkin şampiyonlar Horus'un altından heykelini kazanmak için Nil'in bir kıyısından ötekine yüzdüler.</p>

  <p class="block7">Çölde yarışan arabalardan ceylanları ve oriks keçilerini avladılar ya da büyük toy kuşlarını hızlı şahinler kullanarak yere indirdiler. Sarayın kafeslerinde krallığa ait şahin kalmamıştı, hepsi Nefer'in babasının cenaze töreni sırasında serbest bırakılmışlardı. Konuklar nehir kıyılarında atmacaların yardımıyla balıkçıl ve ördek avladılar, sığlıklarda da dev yayın balıklarını mızrakla dize getirdiler. Savaş gemilerinden dev su aygırı bile avladılar. Nefer bu avlarda adı Horus'un Gözü olan kendi gemisinin dümenindeydi. Prenses Mintaka da yanındaydı, koca hayvanlar sırtları mızraklarla diken diken olmuş durumda yüzeye vurdukları ve kanlarıyla nehrin sularını pembeye boyadıkları zaman heyecandan cıyak cıyak bağırıyordu.</p>

  <p class="block7">O günlerde Mintaka sık sık Nefer'le birlikte oluyordu. Delikanlının arabasında avlara katılıyor, tozu dumana katarak koşan bir oniksin yanında yol alırlarken mızrağı o Nefer'in eline veriyordu. Balıkçıl peşinde kamış yataklarını aradıkları zaman da kendi şahinini kolunun üstünde taşıyordu. Çöldeki av pikniklerinde nişanlısının yanında oturuyor ve ona küçük çerezler hazırlıyordu. En tatlı üzümleri onun için seçiyor, onları uzun parmaklarıyla soyuyor, sonra da delikanlının ağzına atıyordu.</p>

  <p class="block7">Sarayda her akşam şölenler oluyor, bu şölenlerde Mintaka, Firavun'un solunda oturuyordu. Erkeğinin kılıç kullandığı kolu engellememesi için geleneğe göre kadının yeri burasıydı. Mintaka iğneleyici esprileriyle Nefer'i güldürüyordu. Ayrıca müthiş bir taklitçiydi; aptal aptal sırıtarak, gözlerini yuvarlayarak ve kendini önemser bir tonla,</p>

  <p class="block7">"Mısır Naibi kocam," deyişiyle Heseret'in müthiş bir taklidini yapıyordu.</p>

  <p class="block7">Tüm çabalarına karşın hiçbir zaman tamamen yalnız olamıyorlardı. Naja'yla Apepi yalnız kalmamalarının çaresine bakıyordu. Nefer, Taita'nın yardımını isteyince İhtiyar Büyücü bile onlara gizli bir buluşma ayarlayamadı. Taita'nın bu işi yapmak için fazla çaba sarfetmediğini, masum kalmalarına öbürleri gibi onun da önem verdiğini Nefer fark edememişti. Taita uzun zamanlar önce Tanus'la canı gibi sevdiği Lostris'in buluşmalarını sağlamıştı, bunun sonuçları ise uzun yıllar sonra bile hâlâ hissedilmekteydi. Nefer'le Mintaka bao oynadıkları zaman köle kızlardan oluşan bir seyirci kitleleri oluyor, saray dalkavuklarıyla her yerde Lord Asmor da yakınlarda bir yerde bulunuyordu. Nefer artık dersini aldığından Mintaka'nın baodaki yeteneğini asla küçümsemiyordu. Genç kızla karşısındaki Taita'ymış gibi dikkatli oynuyordu. Kuvvetli yanlarını öğrenmeyi, tek tuk zaaflarını tanımayı başardı; genç kız, kalesine karşı aşırı korumacı davranıyordu, Nefer bu çeyrek alanı yeterince zorlayacak olursa bazen yanlarda bir açık veriyordu. Delikanlı iki kez bu zaafı sömürerek kızın savunmasını yıkabildi, ama üçüncü kez Mintaka'nın bu taktiği öngörerek bir tuzak hazırladığını çok geç keşfetti. Nefer batı kalesinde açık bırakınca kız askerini bu aralığa soktu, delikanlı teslim olunca da o kadar tatlı tatlı güldü ki, Nefer neredeyse bağışlayacaktı onu.</p>

  <p class="block7">Mücadeleleri giderek daha iddialı olmaya başladı, sonunda da o kadar büyük boyutlara ulaştı ki Taita bile onları izleyerek saatler geçiriyor, arada başının hareketiyle veya zayıf gülümseyişiyle onaylıyordu.</p>

  <p class="block7">Aşkları o kadar belirgindi ki etraflarındaki herkese ışık saçıyor, birlikte gittikleri her yerde gülümseyişler ve gülüşler onlarla gidiyordu. Nefer'in arabası, siyah saçları rüzgârda sancak gibi uçuşan Mintaka mızrak eri olarak basamağının üstünde olduğu halde Teb sokaklarından fırtına gibi geçerken ev hanımları evlerinden dışarı fırlıyor, erkekler de çalışmalarına ara vererek onlara selam ve iyilik duaları yağdırıyorlardı, Naja bile sevecen bir tavırla onlara gülümsüyordu, ama halkın dikkatinin artık kendi düğünü ve eşlerinin üzerinde olmayışına fena halde içerlediğinin kimse farkında değildi.</p>

  <p class="block7">Av partilerinde, kırlardaki pikniklerde ve saraydaki şölenlerde tek somurtkan katılımcı Lord Trok'du.</p>

  <p class="block7">Birlikte geçirdikleri zamanlar da o kadar çabuk geçiyordu ki.</p>

  <p class="block7">Nefer bao tahtasının başında ona, "Etrafımızda daima o kadar çok insan var ki," diye fısıldadı. "Seninle birkaç dakikacık yalnız kalabilmek için neler feda etmezdim.</p>

  <p class="block7">Oysa babanla Avaris'e dönmene sadece üç gün kaldı. Birbirimizi tekrar görmemize kadar aylar, hatta belki yıllar geçebilir. Benim ise sana söylemek istediğim o kadar çok şey var ki, ama bütün bu gözler ve kulaklar oklar gibi üstümüze dikiliyken olmaz."</p>

  <p class="block7">Genç kız doğru der gibi başını eğdi, ama sonra birden uzanıp delikanlının dalgınlığı arasında gözden kaçırdığı bir taşı oynattı. Nefer bunu neredeyse önemsemiyordu, ama sonra batı kalesinin iki koldan saldırıya hedef edildiğini fark etti.</p>

  <p class="block7">Buna ne kadar bozulduğu belliydi. Üç hareket sonra Mintaka onun savunmasını yıkmış bulunuyordu. Nefer bir süre daha dayandı, ama kuvvetleri darmadağın edilmiş, sonuç kaçınılmaz olmuştu. "Aklım başka yerdeyken beni gafil avladın," diye yakındı. "Tam bir kadından beklenecek bir hareket."</p>

  <p class="block7">"Majesteleri, bir kadın olmak dışında bir iddiam yok." Mintaka, kemerinde taşıdığı taşlı kama kadar keskin bir alayla kullanmıştı delikanlının sıfatını. Sonra Nefer'e doğru uzanıp, "Seninle yalnız kalacak olsam bekâretime saygı göstereceğine söz veriyor musun?" diye fısıldadı.</p>

  <p class="block7">"Yaşadığım kadar asla sana utanç duyuracak bir şey yapmayacağıma Büyük Tanrı Horus'un yaralı gözü adına yemin ediyorum." Delikanlı çok ciddiydi.</p>

  <p class="block7">Mintaka ona gülümsedi. "Erkek kardeşlerim bunu duyduklarına sevinmeyecekler.</p>

  <p class="block7">Boğazını kesmek için bir bahane arıyorlar zaten." Genç kız harikulade kara gözlerini devirerek ona baktı. "Ya da, bu olmazsa, başka bir yerini kesmek de onları hoşnut edebilir."</p>

  <p class="block7">Aradıkları fırsat ertesi gün ayaklarına geldi. Dabba köyünün yukarısındaki tepelerden inen bir avcı, bir aslanın doğudaki ıssız topraklardan gelerek gece sığırların ağılını yağmaladığını haber verdi. Çitin üzerinden atlayarak dehşet içindeki hayvanların sekizini öldürmüştü. Şafak sökerken bir köylü kafilesi meşalelerini sallayarak, borular öttürerek, davul çalarak ve cıyak cıyak bağırarak canavarı kaçırmıştı.</p>

  <p class="block7">Naja, "Bu is ne zaman oldu?" diye sordu.</p>

  <p class="block7">"Üç gece önce majesteleri." Adam tahtın önünde yere kapanmıştı, "imkân bulur bulmaz nehirden yukarı geldim, ama akıntı kuvvetli, rüzgâr da kararsızdı."</p>

  <p class="block7">"Canavara ne oldu?" Kral Apepi de lafa karıştı.</p>

  <p class="block7">"Tepelere geri döndü. Ama en iyi Nübyeli iz sürücülerimden ikisini onu izlemeye yolladım."</p>

  <p class="block7">"Onu gören var mı? Büyüklüğü ne kadardı? Erkek mi, dişi mi?"</p>

  <p class="block7">"Köylüler onun iri bir erkek olduğunu söylüyorlar. Çok gür bir siyah yelesi varmış."</p>

  <p class="block7">Nil'in iki yanındaki topraklarda son altmış yıldır bir aslanın görüldüğü hemen hemen hiç duyulmamıştı. Hükümdarların av hayvanıydılar. Çiftçilerin hayvanlarına verdikleri zarar yüzünden olduğu kadar hükümdarların av partilerinin en çok aranılan ganimeti oldukları için peş peşe gelen Firavunlar tarafından acımasızca avlanmışlardı.</p>

  <p class="block7">Yıllardır Hiksos savaşlarıyla uğraşan her iki krallığın Firavunları çok ender aslan avına çıkmışlardı. Üstelik, savaş alanlarında kalan ölüler aslan sürüleri için kolay bir yiyecek kaynağı olmuştu. Son yirmi yılın içinde sayıları kat kat artmıştı, cesaretleri de öyle.</p>

  <p class="block7">Apepi, "Arabaları hemen mavnalara yükleteceğim," diye kararını verdi. "Nehrin bu durumunda yarın sabah erkenden Dabba'da olabiliriz." Kral sırıtarak yumruğunu kılıç tutan elinin nasırlı avucuna çarptı. "Seueth biliyor ya, o yaşlı kara yelelinin karşıma çıkmasını istiyorum. Mısırlıları öldürmekten vazgeçtiğimden beri gerçek spora susadı m."</p>

  <p class="block7">Naja bu espriye kaşlarını çattı. "Majesteleri öbürsü gün sabahtan Avaris'e hareket etmeniz bekleniyor."</p>

  <p class="block7">"Haklısın, Naip. Bununla birlikte, eşyamızın en büyük kısmı teknelere yüklendi, filo da harekete hazır. Dahası, Dabba dönüş yolumun üstünde. Bir, iki gün feda edip ava katılabilirim."</p>

  <p class="block7">Naja durakladı, ilgilenmesi gereken çeşitli devlet işlerini ihmal edecek kadar av meraklısı değildi. Teb'deki kaba ve gürültücü varlığı can sıkmaya başlamış olan Apepi'nin gidişini dört gözle bekliyordu. Ayrıca, ancak Apepi Teb'den ayrıldıktan sonra yürürlüğe konabilecek başka planlan vardı. Öyle de olsa, Hiksos hükümdarının Yukarı Krallıkta yalnız başına ava çıkmasına izin veremezdi. Bu hem kabalık olur, hem de Apepi'nin Güney Krallığı'nda oranın tek hâkimiymiş gibi davranması politik açıdan uygun olmazdı.</p>

  <p class="block7">"Majesteleri," Nefer, Naja'nın uygun bir red yanıtı düşünmesine fırsat vermeden atıldı. "Ava büyük bir zevkle katılacağız." Daha önce arabasıyla bir aslanı kovalamamış ve aslanın saldırısına karşı koyarak cesaretini ölçmek fırsatını bulamamış olduğundan bu işe olağanüstü bir spor gözüyle bakıyordu. Fakat yüz kere daha önemli olan, bu sayede Mintaka'nın gidişini erteleyebilecek olmasıydı. Bu mutlu olay, kısa bir süre baş başa kalmak gibi şu ana kadar ele geçiremedikleri fırsatı da sağlayabilirdi onlara. Nefer, Naja'nın onu engellemesine vakit bırakmadan hâlâ taşların üstüne kapanmış duran avcıya döndü, "iyi ettin, dostum," dedi. "Başmabeyinci zahmetine karşılık sana altın bir yüzük verecek.</p>

  <p class="block7">Filomuzdaki en hızlı tekneyle hemen Dabba'ya dön ve gelişimiz için gerekli hazırlıkları yap. Tam donanımla o canavarın peşine düşeceğiz."</p>

  <p class="block7">Nefer'in tek esef ettiği şey, Taita'nın ilk aslan avında ona önerilerde ve öğütlerde bulunmak için yanında olmayacak olmasıydı, İhtiyar adam ıssız topraklarda zaman zaman tekrarlanan gizemli yolculuklarından birine çıkmıştı, ne zaman döneceğini ise kimse bilmiyordu.</p>

  <p class="block7">Avcı kafilesi ertesi günün erken saatlerinde Dabba köyünün aşağısında nehrin kıyısına çıktı. Bundan sonra atlarla yirmi arabanın tümü de mavnalarla küçük savaş gemilerinden indirildiler. Bu işler yapılırken mızrakçılar kılıçlarını bilediler, yayları gerdiler ve okların dengesiyle düzlüğünü sınadılar. Atlara su verilirken ve beslenip tımar edilirlerken avcılar da köylülerin hazırladıkları kahvaltıyla tıka basa karınlarını doyurdular.</p>

  <p class="block7">Herkesin neşesi yerindeydi. Apepi, bilgi vermek için tepelerden dönen iz sürücüyü çağırttı. Adam, "Bu çok büyük bir aslan. Nehrin doğusunda gördüklerimin en büyüğü," diyerek hepsinin heyecanını daha da körükledi.</p>

  <p class="block7">Nefer, "Onu gerçekten gördün mü?" diye sordu. "Ya da sadece bıraktığı izlerden mi anlam çıkarıyorsun?"</p>

  <p class="block7">"Onu açık seçik gördüm, ama tabii ki uzaktan. Boyu bir at kadar uzun gözüküyor ve bir hükümdarın haşmetiyle yürüyor. Yelesi rüzgârdaki bir darı sapı demeti gibi dalgalanıyor."</p>

  <p class="block7">Naja iz sürücüyü alaya aldı. "Adam bir şair gibi konuşuyor. Güzel sözleri boş ver de doğruları anlat bize."</p>

  <p class="block7">Avcı pişmanlığını göstermek için yumruğuyla göğsüne dokundu, sonra daha mütevazı bir dille rapor vermeye devam etti. "Dün buraya iki fersah uzaktaki ağaçlık bir vadideydi, ama gece olurken av bulmak için oradan ayrıldı. Son defa karnını doyuralı dört gün olduğu için yiyecek ve av peşinde. Geceleyin bir ara bir oriksi yere devirmeye çalıştı, ama hayvan ona çifte atıp kaçmayı başardı."</p>

  <p class="block7">Nefer, Naja'dan daha nazik bir sesle, "Bugün onu nerede bulmayı umuyorsun?" diye sordu. "Ava çıktıysa aç olmasının dışında susamış da olacaktır. Nerede su içebilir?"</p>

  <p class="block7">Avcı hükümdarlık konumu kadar, avcılık konusundaki bilgisi için de ona saygıyla baktı. "Oriksi avlamaya çalıştıktan sonra taşlık araziye girdi, orada ise onu izlememiz mümkün olmadı." Apepi sinirli bir hareket yaptı. Avcı bunun üzerine acele devam etti.</p>

  <p class="block7">"Ama bu sabah küçük bir vahada susuzluğunu gidermiştir sanırım. Bedeviler dışında hiç kimse tarafından bilinmeyen gizli bir küçük yerdir."</p>

  <p class="block7">Nefer, "Oraya ne kadar zamanda ulaşabiliriz?" diye sorunca adam, güneşin üç saatte kat edeceği yolu işaret eder gibi koluyla bir kavis çizdi.</p>

  <p class="block7">Nefer gülümsedi. "Öyleyse kaybedecek zamanımız yok." Arabaların başındaki grup başkanına, "işiniz daha ne kadar sürer?" diye bağırdı.</p>

  <p class="block7">"Her şey hazır, majesteleri."</p>

  <p class="block7">Nefer, "Öyleyse hazır borusunu çalın," diye emretti. Anında koç boynuzları öttürülürken avcılar bekleyen arabalara dağıldılar. Mintaka, Nefer'in yanında yürüyordu. Bu gayriresmi koşullar altında krallık vakarı unutulmuş, iki genç sadece heyecanlı bir geziye çıkmış bir erkek ve kız çocuğu olmuşlardı. Lord Trok keyiflerini kaçırdı. Kendi arabasına atlayıp dizginleri ellerine alırken Kral Apepi'ye seslendi:</p>

  <p class="block7">"Majesteleri, prensesin deneyimsiz bir erkek çocukla yola çıkması akıllıca olmaz.</p>

  <p class="block7">Ceylan avına çıkmıyoruz."</p>

  <p class="block7">Nefer taş kesildi ve Trok'a öfkeyle baktı. Mintaka küçük elini delikanlının çıplak kolunun üstüne dayadı." Sakın onu kışkırtma. Son derece öfkeli, korkunç bir savaşçıdır. Onu öfkelendirdiğin takdirde mevkiin dahi seni koruyamaz."</p>

  <p class="block7">Nefer kızın elini kolunun üstünden attı. "Onurum böylesine bir hakareti kaldıramaz."</p>

  <p class="block7">"Lütfen, sevgilim, boş ver." Genç kız ilk kez böyle bir sevgi sözcüğü kullanıyordu.</p>

  <p class="block7">Nefer’in üstündeki etkisini tahmin ettiği için bile bile öyle yapmıştı. Delikanlının çabuk alevlenen duygularını, seven bir kadın olarak şimdiden yaşının ve deneyiminin çok ötesindeki bir beceriyle idare ediyordu. Nefer anında Trok'u ve onuruna yapılan saldırıyı unuttu. "Bana ne dedin?" diye boğuk bir sesle sordu.</p>

  <p class="block7">"Sağır değilsin, hayatım." ikinci sevgi sözcüğünü duyunca delikanlı gözlerini kırpıştırdı. "Beni hem de çok iyi duydun." Genç kız onun gözlerinin içine bakarak gülümsedi.</p>

  <p class="block7">Apepi sessizliğin içinde, "Sakın merak etme, Trok," diye gürledi. "Firavun'la ilgilenmesi için kızımı yolluyorum. Güvenlikte olacaktır." Hiksos Kralı kişner gibi bir gülüş salıverdi ve dizginlere sarıldı. Atları ileri atılırken kral bir kez daha bağırdı. "Sabahın yarısını burada ziyan ettik bile. Avcılar, haydi yola çıkalım!"</p>

  <p class="block7">Nefer arabasını Apepi'ninkinin arkasına geçirdi. Böyle yaparken Lord Trok'un atlarının burnunun dibinden geçmişti. Öne kayarken Trok'a soğuk bir bakış fırlatarak,</p>

  <p class="block7">"Çok küstahsın. Ama bu iş burada bitmez. Seninle daha sonra görüşeceğiz, Lord Trok," dedi.</p>

  <p class="block7">Mintaka, "Korkarım ki o artık senin düşmanın, Nefer," diye mırıldandı. "Trok'un kötü bir ünü ve ondan da daha kötü bir karakteri vardır."</p>

  <p class="block7">Avcıların kafilesi, bodur, fakat güçlü bir midilliye eyersiz olarak binmiş olan Firavun'un başavcısının arkasından çıplak ve taşlık tepelere tırmanmaya koyuldu.</p>

  <p class="block7">Tırıs gidiyorlar, böylece atları koruyorlar, her dik yamacı tırmanışlarından sonra soluklanmalarına izin veriyorlardı. Aradan bir saat geçmeden Nübyeli iz sürücülerinden birini bir tepenin doruğunda onları beklerken buldular. Adam baş avcıya rapor vermeye koştu. Ciddi ciddi konuşmalarından sonra baş avcı öğrendiklerini hükümdarlara iletmeye girişti.</p>

  <p class="block7">"Nübyeliler tepeleri karış karış aramışlar, fakat canavarın izine rastlayamamışlar.</p>

  <p class="block7">Suyun başında olduğuna eminler, ama onu rahatsız etmek istemedikleri için bizim gelmemizi beklemişler."</p>

  <p class="block7">Apepi, "Bizi o suya götürün," diye emretti, böylece yollarına devam ettiler.</p>

  <p class="block7">Öğle olmadan dar bir vadiye indiler. Nehre uzak değillerdi, ama bulundukları yer insanı ürküten çorak bir çöle benziyordu. Başavcı Apepi'nin arabasının yanında atını sürüyordu. "Su bu vadinin başında. Canavar da oralarda bir yerde beklemede olmalı," dedi.</p>

  <p class="block7">Yaşlı savaşçı Apepi çok tabii olarak kumandayı eline aldı. Nefer de onun bunu yapma hakkını sorgulamadı. Apepi, "Üç gruba bölünüp vahayı kuşatacağız," dedi.</p>

  <p class="block7">"Canavar ortaya çıkarsa etrafını çevirmiş olacağız. Sayın Naip, siz sol kanadın başına geçin. Firavun Nefer Seti ortanın başında olacak. Ben sağ kanadı yöneteceğim." Kral ağır yayı başının yukarısına kaldırdı, "ilk kanı akıtan ödülü kazanacak."</p>

  <p class="block7">Hepsi usta araba sürücüleriydiler, yeni düzene hızla ve duraksamadan uyum sağladılar. Suyun etrafını çevirmek için yanlara yayıldılar.</p>

  <p class="block7">Nefer yayını omzuna dayamıştı, gerektiğinde her iki elinin anında serbest kalabilmesi ve oku fırlatabilmesi için dizginleri bileklerinden çözmüştü. Mintaka da yanıbaşındaydı. Uzun mızrağı Nefer'e anında verebilmek için elinde hazır tutuyordu.</p>

  <p class="block7">Son haftalarda bu silah değiş tokuşunu geliştirmişlerdi, delikanlı da tam onu gereksindiği anda mızrağın başını avucuna vermekte genç kıza güvenebileceğini biliyordu.</p>

  <p class="block7">Ağır adımlarla vadiye yaklaştılar ve çemberi yavaş yavaş daraltmaya giriştiler.</p>

  <p class="block7">Atlar binicilerinin gergin olduklarını hissetmişlerdi ya da belki aslanın kokusunu almışlardı. Başlarını kaldırıp gözlerini yuvarlıyor ve burun deliklerinden püskürtürcesine soluklarını salıveriyorlar, bu arada ayaklarını yükseğe kaldırarak sinirli adımlar atıyorlardı.</p>

  <p class="block7">Kafile göleti gözden gizleyen alçak çalılarla uzun otların yavaş yavaş etrafını çevirdi. Kuşatma tamamlanınca, Apepi elini başının yukarısına kaldırarak durmaları için işaret verdi. Kralın iz sürücüsü yere indi ve midillisini dizginlerinden çekerek ağır adımlarla ilerledi. Boz renkli seyrek bitki örtüsüne dikkatle yaklaşıyordu.</p>

  <p class="block7">"Aslan burada olmuş olsa. O kadar iri bir hayvanı şimdiye kadar görürdük, değil mi?" Mintaka'nın sesi titriyordu, Nefer bu küçük korku belirtisi yüzünden onu daha da çok sevdi.</p>

  <p class="block7">"Bir aslan, toprağın bir parçası gibi gözükene kadar kendini yassıltabilir, sen de orada olduğundan kuşkulanmadan ona dokunacakmış kadar yaklaşabilirsin," dedi.</p>

  <p class="block7">iz sürücü adım adım ilerliyor, durup dinliyor ve yolu üstündeki her çalıyla ot kümesini araştırıyordu. Bir ara çalılığın kıyısında eğilip yerden bir avuç dolusu küçük taş aldı ve onları sistematik şekilde her olası gizlenme yerine atmaya başladı.</p>

  <p class="block7">Mintaka, "Adam ne yapıyor böyle?" diye fısıldadı.</p>

  <p class="block7">"Aslan saldırıya geçmeden önce kükrer, iz sürücü onu kışkırtıp kendini ele verdirtmeye çalışıyor."</p>

  <p class="block7">Sessizliği bozan sadece çakılların çıkardığı ses, atların horultusu ve toynaklarını huzursuz şekilde yere çarpmalarıydı. Avcıların her biri yayının kirişine bir ok yerleştirmişti ve her an oku atmaya hazır durumda bekliyordu. Birdenbire otların arasında bir viyaklama ve bir takırtı duyuldu. Bütün yaylar havaya dikildiler, mızrakçılar da silahlarını kaldırdılar. Ama çikolata renkli, çekiç başlı bir leylek kendini havaya savurup vadide nehir yönünde kanat çırpmaya başlayınca herkes rahat bir nefes aldı.</p>

  <p class="block7">İz sürücünün kendini toparlaması bir dakikasını aldı, sonra çalıların arasına adım adım girerek kaynağa varana dek ilerledi. Bulanık su yerden adeta damla damla çıkıyor ve kayalık zemindeki sığ bir havuzu dolduruyordu. Bu şekilde toplanan su iri bir hayvanın susuzluğunu gidermeye hiç de yeterli görünmüyordu. Adam bir dizinin üstüne inerek havuzun kenarında aslandan izler aradı, ama sonra başını sallayarak ayağa kalktı. Çalıların arasında bu kez daha hızlı olarak geldiği yoldan geri döndü, midillisine bindi ve Apepi'nin arabasına yöneldi. Öbür avcılar söyleyeceklerini duymak için yaklaşmışlardı, ama baş iz sürücünün süngüsü düşmüştü. Apepi'ye, "Majesteleri, yanılmışım. Aslan buradan geçmemiş," dedi.</p>

  <p class="block7">"Şimdi ne olacak be adam?" Apepi hayal kırıklığını gizlemeye gerek görmüyordu.</p>

  <p class="block7">"Burası bakılacak en umut verici yerdi, ama başkaları da var. Aslan onu son gördüğümüz yerden ayrılıp vadinin öbür ucuna geçmiş olabilir ya da belki buraya yakın bir yerde gizleniyor ve su içmeye gitmek için karanlığı bekliyordur. Daha ilerde gizlenebileceği yerler var." iz sürücü taşlık yamaçları işaret ediyordu.</p>

  <p class="block7">Apepi sordu. "Başka nerede olabilir?"</p>

  <p class="block7">"Bir sonraki vadide başka bir su kaynağı var, ama orada Bedevilerin kamplarının bulunduğunu biliyoruz. Bedeviler hayvanı ürkütmüş olabilir. Batı yönünde bu tepelerin eteklerinde yine küçük bir su sızıntısı var." Adam ufuktaki alçak bir mor tepe dizisini işaret etti. Adam, "Aslan bu yerlerin herhangi birinde olabilir, olmayabilir de," diye itiraf etti. "Ya da tornistan edip bol suyun bulunduğu ovanın kıyısına gitmiş olabilir.</p>

  <p class="block7">Susuzluk kadar belki de sığırlarla keçilerin kokusu onu oraya çekmiştir."</p>

  <p class="block7">Lord Naja, "Özetle aslanın nerede olabileceği hakkında en küçük bir fikrin yok," diye atıldı. "Belki de avdan vazgeçip gemilere dönmemiz doğru olur."</p>

  <p class="block7">Nefer, "Hayır!" diye onun sözünü kesti. "Daha başlamadık bile. Nasıl o kadar çabuk pes edebiliriz?"</p>

  <p class="block7">Apepi onayladı. "Çocuk haklı. Devam etmeliyiz, ama yapacağımız çok iş var." Kral bir an durduktan sonra bir karara varmış göründü. "Saygıdeğer Naip, siz kafilenizi Bedevi kampına götürün. Bedeviler eğer aslanı gördülerse size yol gösterirler. Ben tepelerin eteğindeki su sızıntısına gideceğim." Trok'a döndü. "Sen de üç arabayı vadinin aşağısına götür, iz sürücülerinin üçü seninle gelip iz ararlar." Apepi, Asmor'a da, "Sen de üç arabayla ovanın kıyısından Dabba'ya dön. Olur ya aslan son öldürdüğü yere dönmüştür." Sıra Nefer'e gelmişti. "Firavun, sen de aksi yöne, kuzeye Ahmim'e doğru gideceksin."</p>

  <p class="block7">Nefer en az umut verici alanın kendisine verildiğinin farkındaydı, ama bir şikâyeti yoktu. Bu plan, Mintaka'yla onun ilk kez gardiyanlarının doğrudan gözetiminin dışında olmasını sağlayacaktı. Naja, Asmor ve Trok farklı yönlere gönderiliyorlardı. Nefer birisinin buna dikkati çekmesini bekledi, ama herkes kendini ava öylesine kaptırmıştı ki hiç kimse bu planın anlamını kavrayamamıştı. Naja dışında.</p>

  <p class="block7">Naip, Nefer'e sert sert bakıyordu. Belki de Apepi'nin emirlerine karşı gelmenin akıl kârı olup olmadığını ölçmeye çalışıyordu, ama sonra bunun akıllıca olmayacağına karar vermiş ve çölün Nefer'e en az Asmor kadar etkin bir gardiyan olacağı sonucuna varmış göründü. Kaçabileceği bir yer yoktu, Mintaka'yı alıp sonu belirsiz bir serüvene atıldığı takdirde de her iki krallığın orduları eşek arısı sürüleri gibi arkasına takılacaktı.</p>

  <p class="block7">Apepi bir buluşma noktası tayin edip son emirlerini verirken Naja bakışını çocuktan uzaklaştırdı. En sonunda borular atlara binilmesi ve ilerlenmesi işaretini verdi, beş asker kafilesi de vadiden çıktı. Engebesiz bir alana geldiklerinde ayrı ayrı bölüklere ayrıldılar ve farklı yönlere hareket ettiler.</p>

  <p class="block7">Bölüklerin sonuncuları çıplak tepelerin arasında gözden kaybolurken Mintaka, Nefer'e doğru uzanarak, "Hathor en sonunda bize acıdı," diye mırıldandı.</p>

  <p class="block7">"Bana kalırsa asıl Horus bize yardımını bahşetti." Nefer genç kıza sırıttı. "Ama böyle bir iyiliği her kimden gelirse gelsin kabul ederim."</p>

  <p class="block7">Nefer’in kafilesinde iki araba daha vardı. Bunlara, onunla Taita'yı Mısır'dan kaçmaya çalıştıkları sırada bulan Albay Hilto adlı yaşlı asker kumanda ediyordu.</p>

  <p class="block7">Nefer'in babasının hizmetinde de bulunmuştu ve Tamose Hanedanı'na ölesiye sadıktı. Nefer ona kayıtsız şartsız güvenebileceğini biliyordu.</p>

  <p class="block7">Nefer kafilesini hızlandırdı. Kalan gün ışığından mümkün olduğunca yararlanmak istiyordu. Bir saatlik at yolculuğundan sonra ovanın tüm manzarası bütün genişliğiyle önlerinde açıldı. Delikanlı manzaranın tadını çıkarmak için atını bir, iki dakika durdurdu. Nehir, etrafını çeviren tarlalarla çiftliklerin zengin yeşilinin ortasına oturtulmuş bir zümrüde benziyordu.</p>

  <p class="block7">"Ne kadar güzel, değil mi Nefer?" Mintaka hülyalı bir tavırla konuşuyordu. "Bu ülkenin bize sahip olduğunu, bizim ona sahip olmadığımızı evlendikten sonra da hatırlamalıyız."</p>

  <p class="block7">Nefer genç kızın Avaris'te doğduğunu ve bu ülkenin üzerinde onun kadar hakkı olduğunu bazen unutuyordu. Onun da ülkeyi kendisi kadar sevdiğini ve ona karşı aynı görev hissini taşıdığını gördükçe kalbi gururla doluyordu.</p>

  <p class="block7">"Sen yanımda oldukça bunu hiçbir zaman unutmayacağım." Mintaka yüzünü delikanlıya uzattı. Dudakları hafifçe aralanmıştı. Nefer onun taze soluğunu hissettikçe bu dudakları ağzıyla örtmek için dayanılmaz bir arzu duydu.</p>

  <p class="block7">Ama sonra Hilto'yla öbür adamların bakışını üzerlerinde hissetti ve içlerinden birinin şeytanca gülümsediğini gözucuyla gördü. Kendini geri çekip Hilto'ya sakin bir bakışla baktı. Vereceği emrin avcı kafilesinin kalan kısmından ayrıldıklarından beri provasını yapıyordu. "Albay, aslan eğer yakınlardaysa aşağıdaki tepelerin yamaçlarında bir yerdedir." Nefer kolunun hareketiyle bölgeyi işaret etti. "Sol kanat ovanın kıyısında, sağ kanat ise tepelerin doruğunda olmalı. Biz araziyi kuzeye doğru tarayacağız."</p>

  <p class="block7">Geniş bir kol hareketi yaptı, ama Hilto kuşkulu göründü ve yanağındaki yara izini kaşıdı.</p>

  <p class="block7">"Bu geniş bir alan majesteleri. Vadi tabanına kadar hemen hemen yarım fersahlık bir yol var. Zaman zaman birbirimizi gözden kaybedeceğiz."</p>

  <p class="block7">Nefer harekât cephesini inceltmenin askeri içgüdülerine ters düştüğünün bilincindeydi. Askeri hızla yumuşatmaya girişti. "Ayrı düştüğümüz takdirde ilerimizdeki üçüncü sırtta, oradaki ufak tepeciğin dibinde tekrar buluşuruz. O tepecik bizim için iyi bir yol gösterici olacak." Nefer böyle derken dört mil ilerdeki belirgin bir kaya yığınını işaret ediyordu. "Herhangi birimiz buluşma saatinde gecikecek olursa öbürleri kayıp arabayı aramaya gitmeden önce güneşin o açıya gelmesini bekleyecek."</p>

  <p class="block7">Delikanlı böylece adamların onunla Mintaka'yı aramaya başlamalarına kadar kendine bir, iki saat kazandırmış olacaktı. Ancak Hilto tereddüt ediyordu. "Majesteleri beni bağışlasınlar, ama Lord Naja bana kesin emir verdi..."</p>

  <p class="block7">Nefer sert bir sesle ve yüzünde soğuk bir ifadeyle onun sözünü kesti. "Yoksa Firavun'la tartışmaya cüret mi ediyorsun?"</p>

  <p class="block7">"Asla, majesteleri!" Suçlama Hilto'nun üzerinde şok etkisi yapmıştı.</p>

  <p class="block7">"Öyleyse görevini yap adam."</p>

  <p class="block7">Hilto hükümdarına selam verdi ve adamlarına hemen emirler yağdırarak arabasına koştu. Bölük yamaçtan aşağı inerken Mintaka, Nefer'i dürterek gülümsedi.</p>

  <p class="block7">"Öyleyse görevini yap adam!" Nefer’in azametli ses tonunu taklit ettikten sonra güldü.</p>

  <p class="block7">"Ne olur, benimle sakın o ses tonuyla konuşmayın veya bana öyle bakmayın, majesteleri, yoksa korkumdan ölürüm."</p>

  <p class="block7">Delikanlı, "Fazla zamanımız yok," diye karşılık verdi. "Bundan mümkün olduğunca yararlanmalı ve yalnız olacağımız bir yer bulmalıyız."</p>

  <p class="block7">Böyle diyerek arabayı bayır yukarı sürmeye başladı. Nehir vadisinden veya yamacın daha aşağılarındaki arabalardan oldukça uzaklaşmışlardı, ikisi de ileriye bakarken hevesli görünüyorlardı.</p>

  <p class="block7">"Şuraya baksana." Mintaka arazinin bir kıvrımı tarafından hemen hemen gözden gizlenen küçük bir dikenli ağaç koruluğunu işaret ediyordu. Nefer o yana dönünce, binlerce yıl içinde rüzgârla hava koşulları ve ender fırtınalar ta rafından yamacın böğründe oyulmuş dar bir koyak gördü. Ağaçların gürbüz olduklarına bakılırsa, orada yerin altında su olmalıydı. Gür yapraklar bu sıcak öğle vaktinde gölge ve yalnızlık sağlıyordu. Nefer arabayı gölgeye sürdü. O durur durmaz Mintaka arabadan yere atladı.</p>

  <p class="block7">"Koşumlarını gevşet de hayvanlar dinlensinler," diye önerdi.</p>

  <p class="block7">Nefer bir duraklama geçirdi, sonra hayır gibilerden başını salladı. Böylesi tüm öğrendiklerine ters düşüyordu. Arabanın ani bir alarm durumunda harekete hazır durumda olması gerekiyordu. Arabadan atlayarak kovaya su torbasındaki sudan doldurdu ve atlara su içirmeye gitti. Mintaka ona yardıma geldi. Hiç konuşmadan yan yana çalışıyorlardı.</p>

  <p class="block7">O kadar özledikleri an en sonunda geldiği halde, ikisi de çekingendiler ve ağızlarını bıçak açmıyordu. Sonra aynı anda birbirlerine dönerek bir ağızdan konuştular.</p>

  <p class="block7">Nefer, "Sana şunu söylemek istiyordum," diye başladı.</p>

  <p class="block7">Mintaka da, "Bence de biz..."</p>

  <p class="block7">Susarak utana utana bakıştılar. Gölgede karşı karşıya duruyorlardı. Mintaka kızararak ayaklarının dibine bakıyor, Neferde aygırının başını okşuyordu.</p>

  <p class="block7">"Ne diyecektin?"</p>

  <p class="block7">"Bir şey değildi. Yani önemli değil." Kız başını salladı, delikanlı da onun kızardığını gördü. Yanaklarının renklenmesini seyretmekten hoşlanıyordu. Mintaka hâlâ ona bakmıyordu, ama yumuşak ve hemen hemen duyulamayacak kadar hafif bir sesle o da sordu: "Ne söyleyecektin?"</p>

  <p class="block7">"Birkaç gün sonra gideceğini düşündükçe sağ kolum kesilmiş gibi bir his duyuyor, ölmek istiyorum."</p>

  <p class="block7">"Ah Nefer!" Kız delikanlıya baktı, gözleri ilk aşkın duygu karmaşası ve coşkusuyla irileşmiş, derin birer kuyuya benzemişti. "Seni seviyorum. Seni gerçekten çok seviyorum," diye geveledi.</p>

  <p class="block7">Aynı anda ikisi de birbirlerinin kollarına atıldılar, dişleri de birbirine tosladı. Nefer'in alt dudağı Mintaka'nın dişlerinin arasına sıkışınca kesikten bir damla kan sızdı, öpücükleri bu nedenle tuz tadını aldı. Kucaklaşmaları deneyimsiz ve denenmemiş, beceriksizce ve çılgıncaydı. ikisinde de kontrolden çıkan, vahşi duygular doğurdu.</p>

  <p class="block7">Birbirlerine sarılarak bu yeni duyguların gücüyle inliyorlardı. Mintaka'nın bedeninin kendi vücuduna yamyassı yapışmasına rağmen, Nefer onu daha da yakınına çekmeye, Mintaka da ayrı etlerini çömlek çamuru gibi birleştirmeye çalışıyordu.</p>

  <p class="block7">Uzanıp parmaklarını erkeğin tozlu, gür buklelerine dolayarak, "Ah! Ah!" dedi, ama sesi boğuk çıkıyordu.</p>

  <p class="block7">"Seni kaybetmek istemiyorum!" Nefer öpücüğü kesti. "Seni hiçbir zaman kaybetmek istemiyorum."</p>

  <p class="block7">Kız, "Ben de seni bırakmak istemiyorum... hiçbir zaman bırakmak istemiyorum!" diye soludu ve eskisinden de daha çılgınca öpüşmeye başladılar. Bu noktadan sonra zihinleriyle bedenlerinin daha önce keşfetmedikleri bir bölge sindeydiler. Kendi kontrollerinin dışına çıkan ve adları aşk ve arzu olan kaçak atların çektiği bir arabada birlikte yol alıyorlardı.</p>

  <p class="block7">Hâlâ birbirlerine sarılmış durumda vadi tabanının yumuşak beyaz kumunun üstüne çöktüler ve sanki düşmanmışlar gibi birbirlerinin vücudunu tırmalamaya koyuldular. Gözleri çıldırmıştı ve bir şey görmüyordu, solukları kesik ve kopuk kopuktu. Kızın eteğinin keten kumaşı erkeğin ellerinde papirüs parşömeni gibi yırtıldı ve erkek açılan delikten elini içeri soktu. Mintaka ölüm acısı duyarmış gibi inledi, ama bacakları açıldı ve yumuşacık oldu. Bu yolun onları nereye götürdüğünden ikisi de habersizdi. Nefer’in bütün istediği kendi çıplak teninin onun yumuşaklığına dokunuşunu hissetmekti. Tüm hayatı bu gereksinimine bağlıydı sanki. Kendi peştemalını üzerinden koparıp attı ve vücutlarını birbirine yapıştırdılar, ikisi de kızın sıcak ve taze etinin erkeğin sertliğine dokunuşuna dalmışlardı. Sonra Nefer kıza yapışık olarak durduğu yerde bilinçsiz olarak ritmik şekilde hareket etmeye başladı.</p>

  <p class="block7">Kız da bir arabanın içinde engebeli araziden uçarcasına geçiyormuş gibi onun hareketlerini tekrarlamaya koyuldu.</p>

  <p class="block7">Derken Mintaka bir cismin kadınlığının kapılarını zorladığını hissetti. Onun dürtülerine kendi dürtüleriyle karşılık vermeye, onun engeli yırtmasına yardımcı olmaya, onu yumuşak, gizli yerlerine kabul etmeye hemen hemen dayanılması zor bir his duyuyordu.</p>

  <p class="block7">Ama sonra gerçek, fırtına hızıyla suratına çarpıldı. Çılgınca tekmeler atmaya, sırtını kamburlaştırmaya, bir avcı çitanın çeneleri arasındaki bir ceylan gibi yenilenen bir kuvvetle çırpınmaya başladı. Ağzını da erkeğinkinden kurtararak, "Hayır, Nefer!" diye bağırdı. "Bana söz vermiştin! Horus'un yaralı gözü adına söz vermiştin!"</p>

  <p class="block7">Nefer, kırbaç yemiş gibi arkaya sıçradı. Kıza korku içindeki irileşmiş gözleriyle bakıyordu. Uzak yerden hızlı hızlı koşarak gelmiş gibi sesi boğuk ve soluk soluğaydı.</p>

  <p class="block7">"Mintaka, sevgilim, biricik hayatım. Bana ne oldu bilemiyorum. Bir çılgınlıktı. Niyetim o değildi." Umutsuzluğunu anlatan bir hareket yaptı. "Yeminimi bozup seni lekelemektense ölmeyi yeğlerim."</p>

  <p class="block7">Mintaka da öylesine zor soluk alıyordu ki sevgilisine hemen yanıt veremedi.</p>

  <p class="block7">Bakışını delikanlının çıplak vücudundan kaçırdı. Nefer acıklı bir tavırla devam etti.</p>

  <p class="block7">"Yalvarırım, benden nefret etme. Ne yaptığımın farkında değildim."</p>

  <p class="block7">"Senden nefret etmiyorum, Nefer. Senden asla nefret edemem." Nefer’in üzüntüsü o kadar içtendi ki tekrar onun kollarının arasına atılmak ve onu avutmak geldi kızın içinden. Ama bunun ne kadar tehlikeli olacağını biliyordu. Arabanın tekerleğine abanarak ayağa kalktı. "Ben de en az senin kadar suçluyum. Bunun olmasına izin vermemeliydim," dedi. Bacakları titriyordu, yüzüne dökülen saçlarını iki eliyle arkaya atmaya çalıştı.</p>

  <p class="block7">Neferde bir suçlu tavrıyla ayağa kalktı ve Mintaka'ya doğru bir adım attı, ama kızın geri çekildiğini fark edince durdu. "Etekliğini yırtmışım," dedi. "isteyerek yapmadım."</p>

  <p class="block7">Mintaka önüne bakınca hemen hemen delikanlı kadar çıplak olduğunu gördü.</p>

  <p class="block7">Etekliğinin yırtık kenarlarını birleştirmeye çalışarak Nefer'den biraz daha uzaklaştı.</p>

  <p class="block7">"Giyinmelisin," diye fısıldadı ve elinde olmayarak yine delikanlıya baktı. Nefer o kadar güzeldi ki kız yine içinde arzunun şahlandığını hissetti. Bakışını ondan uzaklaştırmaya kendini zorladı. Nefer hızla eğildi, üstünden attığı peştemalı aldı ve beline sardı.</p>

  <p class="block7">Huzursuz bir sessizlik içinde karşı karşıya duruyorlardı. Mintaka bu korkunç anı ikisinin de unutması için çaresizlik içinde uygun kelimeler arıyordu. Sonunda kendi bedeni imdadına yetişti. Mesanesinde beklemeyecek bir doluluk hissediyordu.</p>

  <p class="block7">"Gitmem lazım!" diye geveledi.</p>

  <p class="block7">Nefer, "Hayır," diye yalvardı. "Kötü bir niyetim yoktu. Beni bağışla. Bir daha olmayacak. Yanımda kal. Beni bırakma."</p>

  <p class="block7">Kız titrek titrek gülümsedi. "Hayır. Anlamıyorsun. Sadece kısa bir süre uzaklaşacağım." Etekliğinin kenarlarını bir arada tutan elleriyle yanlış anlaşılması olanaksız bir hareket yaptı. "Fazla gecikmem."</p>

  <p class="block7">Erkeğin ferahlaması oldukça dokunaklıydı. "Anlıyorum. Ben arabayı hazırlayacağım." Nefer atlara dikkatini verirken Mintaka onu bırakıp dikenli ağaç koruluğunun daha içerlerine girdi.</p>

  <p class="softbreak"> </p>
</body>
</html>
