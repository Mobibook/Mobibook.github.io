<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">İştar batak kumların kıyısında</span> duruyor ve karşı kıyıdaki küçük kafileye bakıyordu.</p>

  <p class="block7">Yüzü çeşitli desenler oluşturan dövmelerle kaplıydı. Gözleri mor helezonlarla çevriliydi, kataraktlı tek gözü gümüş bir disk gibi parlıyordu. Uzun burnu çifte bir kırmızı benek sırasıyla kat edilmişti. Çenesiyle yanaklarında eğreltiotunu andıran çizgiler vardı. Kırmızı gomalaka bulanmış saçları kazıklaşmıştı. Bilinçli olarak üstündeki entariden sıyrıldı ve onu yere kaydırdı.</p>

  <p class="block7">Şimdi çırılçıplak olduğundan sırlıyla omuzlarının leopar benekleriyle kaplı olduğu görülüyordu. Karnına kızıl renkli bir yıldız dövmesi yaptırmıştı, kasığındaki kılların tıraş edilmiş olması, önünde sallanan kocaman cinsel organını daha da belirginleştiriyordu. Delinmiş gulfe'sine altından ve gümüşten minik ziller geçirilmişti. Taita'ya baktı, Büyücü de onunla yüzleşmek için öne çıktı, ikisi birbirlerine bakarlarken aralarındaki açıklık daralmış görünüyordu.</p>

  <p class="block7">İştar'ın cinsel organı yavaş yavaş şişti ve dev bir ereksiyon oluşturması üzerine küçük çanlar çıngırdamaya başladılar.</p>

  <p class="block7">Adam kalçalarını öne savurarak organının öfkeli kırmızı başını Taita'ya doğru uzattı. Taita'nın hadım statüsünü ve İştar'ın erkekliğinin üstünlüğünü vurgulayan apaçık bir meydan okumaydı bu.</p>

  <p class="block7">Taita sopasını kaldırdı ve onu Medialı'nın kasıklarına doğru uzattı, ikisi de uzun bir süre kımıldamadılar, tüm güçlerini fırlatılan mızraklar gibi birbirlerine yöneltmişlerdi.</p>

  <p class="block7">İştar birden inledi ve bütün tohumlarını kumların içine boşalttı. Penisi de büzüldü, ufak, buruşuk ve önemsiz bir organa dönüştü, İştar dizlerinin üstüne çöktü ve kırılan onurunu örtmek için entarisini alelacele üzerine geçirdi. Büyü cü'yle ilk doğrudan yüzleşmesinden yenik çıkmıştı. Taita'ya arkasını döndü ve iki Seueth rahibiyle Nübyeli şamanın çömeldikleri yere döndü. Onların çemberine katıldı ve el ele tutuşarak bir ilahi okumaya başladılar.</p>

  <p class="block7">Nefer, "Ne yapıyorlar?" diye endişeyle sordu.</p>

  <p class="block7">Mintaka, "Bana kalırsa batak kumların etrafını çeviren bir yol keşfetmeye çalışıyorlar," diye fısıldadı.</p>

  <p class="block7">Nefer hissetmediği bir güvenle, "Taita onları durduracak," dedi.</p>

  <p class="block7">İştar birden kuvveti yenilenmiş gibi ayağa fırladı. Bir karganın boğuk cıyaklamasını andıran bir ses çıkardı ve kumlu vadinin güney yönünü işaret etti.</p>

  <p class="block7">Taita, "Şahinin bize gösterdiği yolu seçti. Henüz güvende değiliz," dedi yavaşça.</p>

  <p class="block7">Trok'un askerleri harekete geçtiler, İştar öndeki arabada Trok'un yanında yol alırken ölümcül çamur nehrinin kıvrımlarını izleyerek güneye yöneldiler. Bir yandan geçerken askerler karşı kıyıdaki küçük gruba tehditler ve meydan okuyan sözler savurdular.</p>

  <p class="block7">Tozlar durulduktan sonra Trok'un, onları göz hapsinde tutmak için karşı sahildeki kum tepelerinin eteklerinde beş savaş arabası ve on askerden ibaret küçük bir kuvvet bıraktığını gördüler. Ana kuvvetin son arabası çok geçmeden sarı sisin içine daldı ve vadi duvarlarının bir kıvrımının arkasında gözden kayboldu.</p>

  <p class="block7">Taita, "Trok gece olmadan bizim tarafımıza geçmenin yolunu bulmuş olacaktır," diye öngördü.</p>

  <p class="block7">Nefer sordu. "Ne yapabiliriz?"</p>

  <p class="block7">Taita dönüp ona baktı. "Firavun sensin. Sen On Bin Arabanın Efendisisin. Bize emirlerini bildir, majesteleri."</p>

  <p class="block7">Bu meydan okuma karşısında Neferin adeta dili tutulmuştu. Taita herhalde onunla alay ediyordu. Sonra o yaşlı soluk gözlere bakınca içlerinde alaydan eser olmadığını gördü. Öfke safranın tüm acı tadıyla ağzına kadar yükseldi.</p>

  <p class="block7">İtiraz etmeye, her şeylerini, bütün araçlarıyla sularını kaybettiklerini, önlerinde acımasız bir çölün uzandığını, arkalarından ise acımasız bir ordunun geldiğini söylemeye hazırlandıysa da Mintaka'nın kolunu tutması onu kendine getirdi. Taita'nın gözlerine baktı ve içine bir ilham geldi.</p>

  <p class="block7">Onlara planını açıkladı. O daha sözünü bitirmeden Hilto sırıtıyor ve başını sallıyor, Meren de gülüyor ve ellerini ovuşturuyordu.</p>

  <p class="block7">Mintaka ise sevdiği erkeğin yanında gururundan dimdik duruyordu.</p>

  <p class="block7">Nefer emirlerini sıraladıktan sonra Taita başını eğdi. "işte gerçek bir Firavun'un savaş planı," derken sesi donuk ve herhangi bir heyecan belirtisinden yoksundu, ama onayladığı gözlerinden okunuyordu. Lostris'in ona yüklediği görevin yakında sona ereceğini biliyordu artık. Nefer kendi yazgısının sorumluluğunu üstlenmeye hemen hemen hazırdı.</p>

  <p class="softbreak"> </p>
</body>
</html>
