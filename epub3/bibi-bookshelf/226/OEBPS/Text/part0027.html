<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">"Lordum, Amon Ra'nın kehaneti</span> sırasında hazır bulunmuştunuz. Tanrıların bana yüklediği ağır görevi biliyorsunuz. Onların isteklerine karşı koyamam, dolayısıyla da sizin çıkarlarınızı gözetmekle yükümlüyüm. Çocuğa eninde sonunda zararsız bir kaçamak olan bu işte yardımcı olmamın iyi bir nedeni vardı."</p>

  <p class="block7">Ama Naja o kadar kolay yatışmak niyetinde değildi. Nefer’in Asmor'u atlatmayı başarıp sabahı bataklıklarda Hiksos prensesiyle geçirmesini hâlâ içine sindiremiyordu.</p>

  <p class="block7">"Sen Nefer'e yardım edince ben buna nasıl inanabilirim? O deliliği sen teşvik ettin."</p>

  <p class="block7">"Naip lordum, genç Firavun'un güvenini kaybetmememin planlarımız için ne kadar yaşamsal önemi olduğunu anlamalısınız. Sizin emirlerinize ve otoritenize karşı koyar görünürsem, çocuk hâlâ onun adamı olduğuma inanacaktır. Amon Ra'nın bana yüklediği görevi yerine getirmem o zaman o nispette kolaylaşacaktır."</p>

  <p class="block7">Taita, Naip'in suçlamalarını bir diplomatın becerisiyle atlatmayı bildi, öyle ki adam sonunda artık atıp tutmuyor, sadece acı acı yakınıyordu. "Bir daha böyle bir şey olmamalı, Büyücü. Bana bağlılığından tabii ki şüphelenmiyorum. Tanrıların emirlerine karşı gelmen şüphesiz delilik olurdu. Bununla birlikte, bir daha dairesinden çıktığı zaman Nefer daima Asmor'la adamlarından bir grubun eşliğinde olmalıdır. Ortadan kaybolması olasılığını göze alamam."</p>

  <p class="block7">"Lordum, Çoban Reis'le pazarlıklarınız nasıl gidiyor? Başarılı bir sonuç elde etmeniz için benim bir yardımım dokunabilir mi?" Taita büyük bir ustalıkla konuyu değiştirmiş, Naja'yı arkası sıra sürüklemişti.</p>

  <p class="block7">"Apepi rahatsız. Bu sabah o kadar şiddetli bir öksürük krizi geçirdi ki kan tükürdü ve konferans salonundan ayrılmak zorunda kaldı. Kendisi görüşmelere katılamamakla beraber, başka bir kimsenin onun adına konuşmasına yanaşmıyor.</p>

  <p class="block7">Genellikle yüzde yüz güvendiği Trok'un bile. Büyük ayının toplantılara ne zaman dönebileceğini tanrılar bilir. Bu yüzden günler, hatta haftalar ziyan edebiliriz."</p>

  <p class="block7">Taita, "Apepi'nin rahatsızlığı nedir?" diye sordu.</p>

  <p class="block7">Bilmiyorum. Aklına bir şeyin gelmesiyle Naja ansızın atıldı. "Bunu niçin daha önce düşünemedim? Sende bunca yetenek varken hastalığını her neyse tedavi etmelisin? Hemen onun yanına git, Büyücü ve elinden geleni yap."</p>

  <p class="block7">Kralın dairesine yaklaşırken Taita avlunun öbür yanından Apepi'yi duyabiliyordu.</p>

  <p class="block7">Sesi tuzağa yakalanmış kara yeleli bir aslanı andırıyordu, Taita odaya girince ise kükremeler daha da şiddetlendi, İhtiyar adam odanın eşiğini aşarken korku içinde kaçışan Osiris'in üç rahibi tarafından az daha devriliyordu. Ağır bir bronz kâse bu arada kapı eşiğine yuvarlandı. Odanın ortasında kürklerin ve karmakarışık yatak çarşaflarının ortasında çırılçıplak oturan Hiksos kralı tarafından fırlatılmıştı.</p>

  <p class="block7">Taita'yı görünce, "Nerelerdeydin, Büyücü?" diye gürledi. "Şafak sökmeden Trok'u seni bulmaya yolladım. Beni o şeytan rahiplerle pis kokulu ilaçlarından ve kızgın maşalarından kurtarmak için ikindi vaktine kadar niçin bekledin?"</p>

  <p class="block7">Taita, "Trok'u görmedim, ama rahatsız olduğunuzu Lord Naja'dan duyar duymaz koşup geldim," diye açıkladı.</p>

  <p class="block7">"Rahatsız mı? Ben rahatsız değilim, Büyücü. Ölmek üzereyim."</p>

  <p class="block7">"Sizi kurtarmak için ne yapabileceğimizi görelim."</p>

  <p class="block7">Apepi kıllı karnının üstüne dönünce Taita adamın sırtındaki mor renkli çirkin şişi gördü. Kralın iki yumruğu kadar iriydi. Taita buna parmağının ucuyla hafifçe dokununca Apepi yine anırdı ve ter döktü. "Yavaş, Taita, Mısır'ın rahiplerinin topu kadar kötüsün."</p>

  <p class="block7">İhtiyar adam geri çekildi. "Bu nasıl başladı? Belirtileri neler oldu?"</p>

  <p class="block7">"Her şey göğsümde şiddetli bir ağrıyla başladı." Apepi göğsüne dokundu. "Sonra öksürmeye başladım, ağrı da daha şiddetlendi, içerde bir şeyin kımıldadığını hissettim, derken ağrı sanki sırtıma kaydı ve bu yumru ortaya çıktı." Kral yumruya dokunmak için elini omzunun üzerinden sırtına götürdü ve yine acı acı inledi.</p>

  <p class="block7">Taita daha fazla ileri gitmeden Apepi'ye Kızıl Şepen'in, uyku çiçeğinin bir şurubunu içirdi. Bir yavru fili dahi yere yıkacak kadar kuvvetli bir içkiydi bu, ama gözlerinin şaşılaşmasına, sesinin de peltekleşmesine rağmen Apepi'nin hâlâ aklı başındaydı. Taita şişi yine elledi, kral da homurdandı, ama başkaca itirazda bulunmadı.</p>

  <p class="block7">Taita sonunda, "Etinizin derinlerinde yabancı bir cisim var," dedi.</p>

  <p class="block7">Buna hiç şaşmam, Büyücü. Çoğu Mısırlı olan kötü adamlar, süt ninemin memesini emdiğim son günden beri içime yabancı cisimler tıkıştırdılar.</p>

  <p class="block7">Taita yüksek sesle düşünüyordu. "Bunun bir okun ucu ya da bir bıçağın parçası olduğunu düşünebilirim, ama bir giriş yarası yok."</p>

  <p class="block7">"Gözlerini kullan, adam. Her tarafım yara dolu." Kralın kıllı bedeni gerçekten de eski savaş yarası izleriyle leke leke ve yol yoldu.</p>

  <p class="block7">Taita onu uyardı. "Kesmek zorunda kalacağım."</p>

  <p class="block7">Apepi, "Ne yapacaksan yap, Büyücü, ama zırıltıyı kes," diye hırladı.</p>

  <p class="block7">Taita kutusundan tunçtan bir neşter çıkardı, Apepi de kalın deri kemerini yerden aldı ve bunu uzunlamasına ikiye katladı. Bunu dişlerinin arasına sıkıştırarak bıçağın sırtını yarmasını bekledi.</p>

  <p class="block7">"Buraya gelin!" Taita kapıdaki muhafızlara seslendi. "Gelin ve kralı tutun."</p>

  <p class="block7">"Defolun sersemler!" Apepi yaşlı adamın emrini geçersiz kıldı. "Kıpırdamamam için kimsenin beni tutmasına ihtiyacım yok benim."</p>

  <p class="block7">Taita hasta adamın tepesine dikildi, yapacağı kesiğin açısıyla derinliğini hesapladı. Sonra hızla bir tek derin kesik açtı. Apepi sıktığı dişlerinin arasından boğuk bir kükreme salıverdi, ama kıpırdamadı. Yaranın içinden fıskiye gibi koyu renkli kan ve koyu sarı cerahat püskürürken Taita geri çekildi, iç bulandırıcı bir koku bütün odayı kaplamıştı. Taita neşteri elinden bıraktı ve işaret parmağını yaranın içine daldırdı.</p>

  <p class="block7">Parmağının etrafından kan köpürüyordu, ama o yaranın dibinde sert ve katı bir şey hissetti. Bunun üzerine elinin altında duran fildişi forsepsi alarak ta ki ucu katı bir cisme dokununcaya kadar yarayı karıştırdı.</p>

  <p class="block7">Apepi bağırmayı bırakmıştı, ama sırt kaslarının bilinçsiz titremesi dışında kıpırdamadan yatıyordu. Domuzların sesini andıran gürültülü burun çekişlerle soluk almaktaydı. Taita üçüncü denemesinde cismi forsepsin çeneleriyle yakalayabildi ve onu bulunduğu yerden şokene kadar çekti. Sonunda cismin yüzeye doğru çıktığını hissetti. Son birkaç santimi beraberinde cerahat ve doku döküntülerini sürükleyerek aşan cismi Taita pencereden gelen ışığa tuttu.</p>

  <p class="block7">"Bir okun ucu," diye bildirdi. "Hem uzun zamandan beri bulunduğu yerdeymiş.</p>

  <p class="block7">Yıllar önce etrafını çürütmeyişine şaşıyorum."</p>

  <p class="block7">Apepi kemeri ağzından tükürdü ve titrek bir sesle kıkırdayarak doğruldu.</p>

  <p class="block7">"Seueth'in kıllı hayaları şahidimdir ki o adi cismi tanıdım. Serseri adamlarınızdan biri onu on yıl önce Abnub'da bedenime saplamıştı. O tarihlerde cerrahlarım, kalbime çok yakın olduğu için ona erişemeyeceklerini söylediler, sonuçta da onu yerinde bıraktılar.</p>

  <p class="block7">O zamandan beri onu hazine gibi saklamışım."</p>

  <p class="block7">Kral üçgen biçimindeki taşı Taita'nın kanlı parmaklarının arasından aldı ve ona gururla baktı. "Kendimi ilk bebesini doğurmuş bir anne gibi hissediyorum. Onu altın bir zincirin ucunda bir tılsım gibi taşıyacağım, istersen, onu okuyup üfleyebilirsin. Bu da başka okların bana isabet etmesini önleyebilir. Ne dersin, Büyücü?"</p>

  <p class="block7">"Üstün derecede etkin olacağına eminim, lordum." Taita ağzını kâsedeki sıcak şarap ve balla doldurdu, yaradaki cerahatle kanı çekmek için içi oyuk bir pirinç tüpten yararlandı, sonra da şarap bal karışımını yaranın derinine püskürttü.</p>

  <p class="block7">Apepi, "Güzelim şaraba yazık," dedi ve kâseyi iki eliyle tutarak içindekileri son katresine kadar içti. Sonra kâseyi duvara fırlattı ve geğirdi. "Şimdi de yardımlarına ödül olarak sana eğlenceli bir öyküm var, Büyücü," dedi. "Bu, Bu basti'de kalenin tepesinde yaptığımız son konuşmayla yakından ilgili."</p>

  <p class="block7">"Majestelerinizin her kelimesini büyük bir dikkatle dinliyorum." Taita kralın üzerine eğildi ve açık yarayı keten şeritlerle sarmaya girişti. Bunu yaparken yaraların sarılmasıyla ilgili sihirli sözleri mırıldanıyordu:</p>

  <p class="softbreak"> </p>

  <p class="block9">"Seni sarıyorum, Seth'in adamı,</p>

  <p class="block9">Kızıl ağzını tıkıyorum, büyük kötülük simgesi”</p>

  <p class="softbreak"> </p>

  <p class="block7"><span class="calibre13">Apepi sert bir sesle onun sözünü kesti. "Trok, Mintaka için başlık parası olarak bir lakh altın vermeyi önerdi."</span></p>

  <p class="block7">Taita'nın elleri hareketsiz kaldı. Elinde Apepi'nin fıçı gibi göğsüne yarım sarılmış sargılarla öylece duruyordu. "Siz ona ne yanıt verdiniz, majesteleri?"</p>

  <p class="block7">Adamcağız o kadar üzülmüştü ki krallar için kullanılan hitap ağzından kaçıvermişti. Bu, öngörmediği tehlikeli bir gelişmeydi. "Ona başlık parasının beş lakh olduğunu söyledim." Apepi kıs kıs gülüyordu. "Köpek güzel kızım için öylesine tutuşuyordu ki penisi gözlerinin arasına kadar yükselip önünü görmesini engelliyordu.</p>

  <p class="block7">Ama yıllar içinde benden bütün çaldıklarına rağmen, asla beş lakh toparlayamaz."</p>

  <p class="block7">Apepi yine geğirdi. "Endişe etme, Büyücü, Mintaka, Trok gibi birine feda edilemeyecek kadar değerlidir. Özellikle de küçük Firavun'unuzu ülkeme bağlamak için onu kullanabileceğime göre."</p>

  <p class="block7">Hiksos kralı kalın kaslı kolunu kaldırdı ve onun altından sargılı sırtına bakmaya çalıştı. Bunu yaparken kafasını kanadının altına sokmuş İhtiyar bir horoza benzemişti.</p>

  <p class="block7">"Beni zamanı gelmeden mumyaya benzettin," diye güldü. "Ama iyi iş yaptın. Git, parfümünü bir kez daha koklamaya hazır olduğumu ve bir saat sonra onunla toplantı odasında buluşacağımı Naip'ine söyle."</p>

  <p class="block7"><span class="text1"><br class="calibre9" /></span></p>
</body>
</html>
