<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Trok birliklerinin kent kapılarının</span> önünde toplaşmalarını sabırsızlıkla beklerken Albay Tolma'yı Avaris duvarlarının dışındaki dilenci ve yabancılar kampını aramaya yolladı. "Her barakanın altını üstüne getir. Kraliçe Mintaka'nın herhangi birinde saklanmadığına emin ol. Büyücü Taita'yı da ara. Bulacağın her uzun boylu ve zayıf İhtiyarı bana getir Onu kendim sorguya çekeceğim."</p>

  <p class="block7">Tolma'nın adamları hükümdarlarının emrini yerine getirirken kapıların kırılması ve dayanıksız duvarların yıkılması sesleri arasında kulübelerden yükselen bağırışlarla feryatlar kulağa geliyordu. Aradan çok geçmeden askerlerden ikisi kirloş bir Bedevi kocakarıyı arabasının başında duran Trok'un yanına sürüklediler. Kadın bir yandan tekmeler atıp debelenirken askerlere lanetler yağdırıyordu.</p>

  <p class="block7">Kadın ayaklarının dibine fırlatılınca Trok, "Bu da ne, asker?" diye sordu. Asker, meşalelerin ışığında ışıldayan firuzelerle bezeli bir çift zarif altın sandaleti uzattı.</p>

  <p class="block7">"Majesteleri, bunları kocakarının kulübesinde bulduk."</p>

  <p class="block7">Sandaletleri tanıyan Trok'un öfkeden suratı asıldı. Kadının karnını tekmeleyerek,</p>

  <p class="block7">"Bunları nereden çaldın, maymun bozuntusu?" diye sordu.</p>

  <p class="block7">Kocakarı, "Ben hiçbir şey çalmadım, kutsal Firavun," diye inledi. "Bunları o bana verdi."</p>

  <p class="block7">"O da kim? Hemen yanıt ver yoksa kafanı kıçına sokup seni pis salgılarının içinde boğarım."</p>

  <p class="block7">"İhtiyar adam verdi onları bana."</p>

  <p class="block7">"Onu bana tarif et."</p>

  <p class="block7">"Uzun boyluydu ve de sıska."</p>

  <p class="block7">"Ne kadar İhtiyardı?"</p>

  <p class="block7">"Çöldeki kayalar kadar İhtiyar. O, patikleri bana verdi."</p>

  <p class="block7">"Yanında bir kız var mıydı?"</p>

  <p class="block7">"Başka üç erkekle güzel bir şeyler giymiş yüzü boyalı ve saçları kurdeleli, güzel bir küçük fahişe vardı."</p>

  <p class="block7">Trok kadını hızla ayağa kaldırdı ve onun şaşkın yüzüne karşı, "Nereye gittiler?</p>

  <p class="block7">Hangi tarafa?" diye bağırdı.</p>

  <p class="block7">Kadın titreyen parmağıyla tepelere ve ötelerindeki çöle giden yolu işaret etti.</p>

  <p class="block7">Trok, "Ne zamandı?" diye sordu.</p>

  <p class="block7">Kadın, parmağıyla ayın yörüngesinin dört veya beş saatine denk bir çember çizerek, "Ayın yolculuğunun şu kadarı," dedi.</p>

  <p class="block7">Trok, "Kaç atları vardı?" diye hırladı. "Arabaları da var mıydı? Nasıl yolculuk ediyorlardı?"</p>

  <p class="block7">Kadın, "Atları yoktu," diye yanıt verdi. "Yürüyerek gittiler, ama çok acele."</p>

  <p class="block7">Trok kadını itti. Yanında duran Tolma'ya sırıtarak, "Yürüyerek fazla uzağa gidemezler," dedi. "O tembel serserilerini uyku keçelerinin üstünden kaldırıp atlarına bindirdin mi kaçaklar avucumuzda olurlar."</p>

  <p class="softbreak"> </p>
</body>
</html>
