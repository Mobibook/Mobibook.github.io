<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Nehrin kokusunu, çöl havasında</span> serin ve tatlı suların kokusunu uzaktan aldılar.</p>

  <p class="block7">Atlar başlarını kaldırarak kişnediler. Piyadeler de adımlarını sıklaştırarak bakışlarını ileriye diktiler. Yılın bu mevsiminde kabaran ve anayurdun kanı canı olan zengin killerin karışmasıyla karanlık bir renkte akacak olan suları görmek için sabırsızlanıyorlardı.</p>

  <p class="block7">Neferle Mintaka genç adamın arabasında Gallala'dan itibaren kervan yolunu izleyen uzun kafilenin başında yolculuk ediyorlardı. Meren'le Merykara kafilenin ikinci arabasındaydılar. Meren, onun hâlâ fazla dermansız ve hasta olduğunu düşünen Merykara'nın tüm itirazlarına karşın kafileye katılmakta ısrar etmişti. "Gallala'daki çarpışmayı kaçırdım, ama bir daha başkasını kaçırmamak ahdim olsun. Son nefesime kadar kralım ve en yakın arkadaşımla birlikte savaşa gideceğim." Bir balıkçıl kadar zayıf ve solgun olmasına rağmen, araba ellerinde dizginlerle dimdik ve gururlu duruyordu.</p>

  <p class="block7">Öndeki savaş arabaları yükseltiyi aştılar. Altlarında yemyeşil Nil Vadisi uzayıp gidiyordu. Ocaktan dökülmüş bakır eriyiği gibi parlayan güçlü nehir sabahın ilk ışıklarında ateş gibi ışıldıyordu. Nefer dönüp yanındaki arabada ilerleyen Meren'e gülümsedi. "Artık evimize dönüyoruz!"</p>

  <p class="block7">Mintaka şarkı söylemeye başladı. Önce yavaş söylüyordu, sonra Nefer'in de katılması üzerine daha kuvvetli bir sesle söylemeye koyuldu.</p>

  <p class="softbreak"> </p>

  <p class="block9">"Tanrıların tapınağı,</p>

  <p class="block9">On bin yiğidin yurdu,</p>

  <p class="block9">Bütün dünyanın en yeşili,</p>

  <p class="block9">Sevgili aşkımız.</p>

  <p class="block9">Tatlı yurdumuz.</p>

  <p class="block9">Bizim Mısır'ımız!"</p>

  <p class="softbreak"> </p>

  <p class="block7">Çok geçmeden Meren'le Merykara da onlarla birlikte söylemeye başladılar ve şarkı bütün kafileye yayıldı. Yükseltiyi aşarken önce bir bölük, sonra arkadan gelen bölüm şen koroya katıldılar.</p>

  <p class="block7">Başka bir ordu onları karşılamaya geldi: silahlı araba sürücüleri, alaylarının başındaki generallerle subaylar ve onları izleyen piyade birlikleri... Arkalarından da yaşlılar, rahipler ve bütün eyalet valileri geliyordu. Hepsi entarilerinin üstüne zincirlerini ve nişanlarını takmışlardı. Bazıları arabaların, kimileri de köleler tarafından taşınan tahtırevanların içindeydi, daha başkaları ata binmişlerdi ya da yürüyerek geliyorlardı. Onların da arkasından gülerek ve dans ederek yurttaş kalabalığı ilerliyordu. Kadınlardan bazıları bebeklerini taşıyor, yurda dönen sürgünler ordusunun içinde kocalarını, sevgililerini, kardeşlerini ve oğullarını görünce mutluluktan ağlıyorlardı.</p>

  <p class="block7">İki kafile buluşup birbirlerine karıştılar, İhtiyarlarla generaller de Firavun'un arabasının önünde yere kapandılar. Nefer arabasından indi, tanıdıklarını ayağa kaldırdı, içlerinde en güçlülerine sarıldı ve tanrılara bütün ulusunu kutsaması için yalvardı.</p>

  <p class="block7">Nefer tekrar arabasına binince hepsi onun arkasına düştüler ve onu Nil'in kıyılarına kadar izlediler. Nefer orada da arabadan indi ve giyinik olduğu halde sulara daldı. Kıyıya dizilmiş halk şarkı söyleyip onu alkışlarken Nefer ritüele uygun şekilde yıkandı ve çamurlanmış kahverengi sulardan içti.</p>

  <p class="block7">Temiz keten entariler giymiş olan ve başında mavi savaş tacını taşıyan Nefer tekrar arabaya bindi ve kalabalığa nehir kıyısını izleterek Avaris kentine doğru götürdü. Kentin bir fersah uzağına kadar yolun iki yanında Firavun'u karşılayan kalabalıklar diziliydi. Yola Nil sularından serperek tozu yatıştırmışlar ve Nefer'in geçeceği yerlere palmiye yapraklarıyla çiçekler sermişlerdi.</p>

  <p class="block7">Kente vardıklarında kapılar ardına kadar açıktı, halk ise duvarların üstüne dizilmişti. Surlardan flamalar, çiçek demetleri ve meyveler sarkıtmışlardı. Nefer yanında Mintaka'yla kapının kemerinin altından geçerken sadakat, övgü ve hoş geldin marşları söylüyorlardı.</p>

  <p class="block7">Genç bir mabut ve mabude kadar güzel olan çift önce Trok Uruk'un kendi tanrılığını kutlamak için nehir kıyısında inşa ettirdiği harikulade tapınağa gittiler. Nefer önden direktiflerini yollamıştı, taşçılar da haftalardan beri görev basındaydılar. Sahte Firavunun bütün betimlerini kazımışlar, duvarlarla sütunlardan adını silmişlerdi. Şimdi de kanatlı Horus'la Firavun Nefer Seti'nin portreleriyle unvanlarını ve Genç Firavun'un Gallala savaşındaki zaferinin betimlemelerini oymalarla geleceğe taşımakla meşguldüler.</p>

  <p class="block7">Nefer oraya ilk görevini yerine getirmeye, tanrıya şükretmeye ve taş alların önünde bir çift kusursuz boğayı kurban etmeye gitmişti. Dini ayinden sonra bir haftalık talil, şenlik ve şölen ilan etti. Bütün vatandaşlara bedavadan akdarı ekmeği, sığır eti, şarap ve bira verilecek, onları eğlendirmek için oyunlar ve tiyatro temsilleri düzenlenecekti.</p>

  <p class="block7">Mintaka hayran hayran ona, "Çok kurnazmışsın, sevgilim," dedi. "Seni daha önce de sevmişlerdi, ama artık sana tapacaklar."</p>

  <p class="block7">Ne kadar zaman için diye merak etti Nefer. "Tahta çıkışımızın haberi Babil'de Naja'ya ulaşır ulaşmaz yürüyüşe geçecektir. Belki geçmiştir bile. Sıradan insanlar o bu kapılara dayanıncaya kadar beni sevecekler."</p>

  <p class="block7">Firavun Naja Kiafan en güvendiği generali Asmor'u Babil Kralı, yani kendi tahtının bir satrapı ilan etti. Ona, fetihlerini koruyabilmesi için beş yüz araba, iki bin okçu ve piyade bıraktı. Sonra, ordunun en büyük kısmıyla tacını ve tahtını, onu ele geçiren adamın elinden kurtarmak için Mısır'a doğru yürüyüşe geçti.</p>

  <p class="block7">Firavun Naja Kiafan'ın ordusu ovalarla dağ geçitlerinden Mısır sınırına doğru ilerlerken tıpkı bir yamaçtan yuvarlanan çığ gibi kalabalıklaştı ve güç kazandı. O ilerlerken vasalı olan krallar sancağına katılıyorlardı. Öyle ki Hatimiye Geçidi'nin yükseklerinde durduğu sırada ordusu üç katına çıkmıştı.</p>

  <p class="block7">Naja batıya, geniş kum çölünün ötesinde Büyük Acı Göl'ün kıyısındaki is mailiye kentine ve anayurdunun sınırlarına baktı.</p>

  <p class="block7">Yürüyüşün bu noktasında ordusunun büyüklüğünün ona engel olacağını oldu bitti tahmin etmişti.</p>

  <p class="block7">ilersinde uçsuz bucaksız bir çöl uzanıyordu ve bu çölde İsmailiye'ye ulaşana kadar ordusuna destek olacak ne bir kaynak ne de bir vaha vardı. Bir kez daha ilerdeki yola su noktaları yerleştirmek zorunda kalmıştı. Aydınlıkta gözlerini kısarak bakınca yükseltinin alt tarafındaki delik deşik yolda kilden küplerle yüklü su arabaları dizilerini seçebiliyordu. Bu uzaklıktan bakılınca sarı tonlarındaki çölde kıvranarak ilerleyen solucanlara benziyorlardı. Aylardan beri çöle su depoları yerleştirmekle meşguldüler: dolu çömlekleri kumların içine gömüyor, sonra adamlar bir sonraki yükü almaya gittikten sonra bir yerdeki su stokunu askeri birlikler vasıtasıyla koruyorlardı.</p>

  <p class="block7">Ordusunun çölü aşması hemen hemen on gün ve on gece sürerdi. Bu süre boyunca çok sıkı bir rejim uygulayacaklar, ancak uzun gece yürüyüşlerine katlanmalarına yetecek kadar su içecekler, gündüzleri dinlenecek; keten çadırların veya dallardan ve otlardan yapılmış barınakların sağlayacağı gölgede sıcağa katlanmaya çalışacaklardı.</p>

  <p class="block7">Heseret kocasının bu düşünce silsilesini bölerek kulağının dibinde sesini duyurdu.</p>

  <p class="block7">"Ben de seninle öndeki arabada yolculuk edeceğim."</p>

  <p class="block7">Naja karısına yan gözle baktı. "Bunu daha önce konuşmuştuk." Kaşlarını çattı.</p>

  <p class="block7">Geçen yıllarla birlikte Heseret'in çekiciliği ve güzelliği solmaya yüz tutmuş, ağır basan huysuzlukları, kıskançlığı ve bitmek bilmeyen istekleri onu daha da itici yapmaya başlamıştı. Naja son zamanlarda cariyelerinin arasında</p>

  <p class="block7">giderek daha fazla vakit geçirmeye başlamıştı, ancak Heseret'in koynuna döndüğü zaman dırdırlarına katlanmak durumunda kalıyordu.</p>

  <p class="block7">Şimdi de, "Öbür kadınlarla birlikte yük kafilesinde artçıların subayı Prenn' in gözetiminde yolculuk edeceksin," dedi.</p>

  <p class="block7">Heseret somurttu. Bu hali önceleri hoşa giderdi, ama artık sinir bozmaktan başka işe yaramıyordu. "Kız kardeşi gibi Lassa'yı da gebe bırakman için mi?" diye yakındı.</p>

  <p class="block7">Mısır tahtına bağlılığını kanıtlamak için Sümer ülkesi satrapı tarafından Naja'ya rehine olarak verilen iki prensesi kastediyordu. Prenseslerin ikisi de genç, ince yapılı, erginlik yaşında ve iri göğüslüydüler. Meme başlarını boyuyorlar ve Sümerlerin utanmayı göz ardı eden modaları uyarınca göğüsleri açık olarak ortalıkta dolaşıyorlardı.</p>

  <p class="block7">"Can sıkıyorsun kadın." Naja üst dudağını sözüm ona gülümser gibi, ancak daha çok hırlamayı andıran biçimde kıvırdı. "Bunun politik bir mecburiyet olduğunu biliyorsun. Kızların hiç değilse birinden İhtiyar babası ölünce tahta geçecek bir oğula ihtiyacım var."</p>

  <p class="block7">Heseret ısrar etti. "Lassa'yı yanında öncü kafilede götürmeyeceğine Seueth'in nefesi ve kalbi adına yemin et."</p>

  <p class="block7">"Buna yemin edebilirim." Naja yine o korkunç gülümsemesiyle devam etti. "Huri ülkesinden Sinnal'ı yanımda götürüyorum." Sinnal da başka bir rehineydi.</p>

  <p class="block7">Sümerlerden de daha gençti, on dört yaşında var ya da yoktu. Bakır renginde ışıl ışıl yanan saçları ve yeşil gözleri vardı. Poposu da iri ve yuvarlaktı. Heseret, Naja'nın kaleye ön kapıdan olduğu kadar, arkadan da girebileceğini kendi deneyiminden biliyordu.</p>

  <p class="block7">Naja, "Ondan da bir oğul istiyorum," dedi. "Asur'un tahtına oturtmak için." Alaylı bir kıkırtıyla güldü. "Bir kralın görevleri zannettiğinden de ağır."</p>

  <p class="block7">Heseret kocasına öfkeli bir bakış fırlatarak ipek perdeli ve yastıklı tahtırevanının onu kafilenin arkasına, Prenn'in artçılarının yanına götürmesi için emir verdi.</p>

  <p class="softbreak"> </p>
</body>
</html>
