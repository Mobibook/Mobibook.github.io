<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Trok patikada dörtnala yol</span> alarak üç arabanın yana sapıp kum tepelerinin arasına yöneldiklerini gördüğü noktaya vardı. Arabaların kumda bıraktıkları izler o kadar derindi ki bir tek tekerlek çifti tarafından açılmış olsalar bu kadar olurdu. Tam o sırada Zander ikinci kafilenin başında karşı yönden yetişti.</p>

  <p class="block7">Trok, "Aferin! Avı bu yana saptırdın. Artık elimizdeler," diye ona bağırdı.</p>

  <p class="block7">Zander de bağırarak yanıt verdi. "Güzel bir kovalamaca oldu. Şimdi ne yapmamı istiyorsunuz?"</p>

  <p class="block7">"Yine artçı konumunu al. Dörtlü bir kafile halinde. Sonra beni izle." Trok kaçakları izlemek için yana saptı, iki savaş arabası tümeni de onu izledi, ileriye bakınca, Taita'yla küçük kafilesinin dorukları mor ve mavi renkli yüksek kum tepelerinin oluşturduğu huniye benzer geçidin içinde gözden kaybolduğunu gördü. Tepelerin arası karanlıktı ve alçalan göğün altında gölgelere boğulmuştu. Trok daha yüz metre ilerlemişti ki kafilenin yandaki arabaları yumuşak kuma battı. Taita'nın niçin tek sıra halinde ilerlediğini şimdi anlıyordu. Toprak sadece patikanın ortasında bir tek arabayı taşıyabilecek kadar sertti.</p>

  <p class="block7">"Tek sıra halinde ileri!" Trok kuvvetlerinin düzenini değiştirdi, "izimden ayrılmayın!"</p>

  <p class="block7">Trok'un arkasından bilinmeyen arazide ilerleyen birleşik iki tümen yarım fersahlık bir uzunluktaydı. Askerler yanlarında kule gibi yükselen kum duvarlarına ve tepelerindeki çirkin göğe giderek artan bir tedirginlikle bakmaktaydılar. Trok atlarını gelirkenki öldürücü hızı sürdürmeye zorlayamıyordu, hayvanlar yürüyüş temposuyla ilerliyorlardı şimdi. Trok, Taita tarafından bırakılan izlere baktıkça, Büyücü'nün de yavaşladığını fark edebiliyordu.</p>

  <p class="block7">Bu şekilde yarım fersah ilerlemelerinden sonra önlerindeki arazinin yapısı birdenbire değişti. Yumuşak kum dalgalarının arasından karanlık bir kaya adası yükselmekteydi. Kum tepelerinin okyanusvari dalgalarının arasında kaybolmuş küçük bir tekneye benziyordu bu. Yanlan binlerce yılın kum yüklü aşındırıcı rüzgârları tarafından oyulmuş ve delik deşik edilmişti, fakat doruk bir masal ejderhasının dişleri kadar keskindi.</p>

  <p class="block7">Dorukta uzaktan küçücük gözüken biri vardı. Korkunç ışıkta bir miğfer gibi ışıldayan gümüş renkli gür saçları ve zayıf ve uzun yapısıyla tanınmaması olanaksız olan biriydi bu.</p>

  <p class="block7">Trok, İştar'a, "Büyücü bu," diye sırıttı. "Kayaların arasına sığınmışlar. Dilerim, bizimle orada çarpışmaya kalkarlar." Borazancısına seslendi. "Savaş borusunu çal."</p>

  <p class="block7">ilerdeki kaya kütlesini görünce Nefer'le Mintaka'nın ikisi de pek şaşırdılar.</p>

  <p class="block7">Mintaka, "Taita bunun burada olduğunu biliyor muydu?" diye sordu. Nefer,</p>

  <p class="block7">"Nasıl bilecekti ki?" diye karşılık verdi.</p>

  <p class="block7">"Bir keresinde bana onun her şeyi bildiğini söylemiştin." Mintaka'nın bu çıkışı Nefer'i susturdu. Duyduğu güvensizliği belli etmemek için arkasına baktı. Onları kovalayanların kaldırdıkları tozlar hemen arkalarındaydı ve yükselerek güneşsiz göğün sarı parıltısına karışıyordu.</p>

  <p class="block7">"Bilip bilmemesinin bize ne gibi bir yararı dokunur ki?" diye söylendi. "Bu kayaları kısa bir süre savunabiliriz, ama Trok'un yüzlerce adamı var. Artık her şeyin sonu geldi." Yanındaki demire asılı su torbasına dokundu. Hemen hemen boşalmıştı, kalan su atları bir gün bile yaşatmaya yetmezdi.</p>

  <p class="block7">Mintaka, "Taita'ya güvenmek zorundayız," deyince delikanlı acı acı güldü.</p>

  <p class="block7">"Bana kalırsa tanrılar bizi terk ettiler. Taita'dan başka kime güvenebiliriz zaten?"</p>

  <p class="block7">Güçlükle yürüyen atlarla ilerlemeye devam ettiler. Arkalarında kovalayanlardan onlara kadar ulaşan hafif sesleri duyabiliyorlardı. Subaylar erlerine düz hattan ayrılmamalarını haykırıyor, gevşek donanımların şıngırtısı ve kuru tekerlek poyralarının gıcırtısıyla iniltisi kulaklarına geliyordu.</p>

  <p class="block7">En sonunda siyah ve sarı renkli kaya dağının eteğine geldiler. En az otuz metre yüksekliğindeydi, birikmiş ısı da üzerinden şenlik ateşi gibi yansıyordu. Bir tek bitki bile bu yüzeyde kendine bir tutanak bulamamıştı, ama rüzgâr kaya yüzeylerinde kesikler ve çatlaklar oymuştu.</p>

  <p class="block7">Taita, "Arabaları kaya duvarına yaklaştırın," diye emretti, kafiledekiler de itaat ettiler. Taita kendi arabasını kaya yüzünün açısının öbür yanına geçirerek arkadaşlarına örnek oldu. Burada dikey yanları kaya yığınını bıçak gibi kesmiş derin bir yarık vardı.</p>

  <p class="block7">"Bu taraftan." Taita onları derin dikey yarığın kumlu zemininin üstünde gidebilecekleri kadar ilerletti. "Şimdi de atları yatırın," dedi.</p>

  <p class="block7">Bütün süvari birliklerinin atları bu numarayı yapmak üzere eğitilmişlerdi.</p>

  <p class="block7">Sürücülerinin zorlaması üzerine dizlerinin üstüne çöktüler, sonra da homurdanarak ve poflayarak yarığın zemininin üstünde yan yattılar.</p>

  <p class="block7">Taita, "işte böyle!" dedi. Arabasından bir örtü getirmişti. Bundan yırtılan şeritlerle sakin ve uysal olmaları için atların gözlerini bağladı. Sonra bir kargıyı gevşek toprağa derinlemesine sapladı ve bunu atların sargılı başlarını bağlamak ve tekrar kalkmalarını önlemek için bir tür gemi demiri gibi kullandı. Ötekiler de aynı şeyi yaptılar.</p>

  <p class="block7">"Şimdi de suyun kalanını getirin. Atlara son bir kere içirmeye yetecek kadar su olmayışı çok yazık, ama ne çare ki her damlaya bizim ihtiyacımız var."</p>

  <p class="block7">İhtiyar, varlığını önceden bilmiş gibi adamlarını yardaki sığ bir çıkıntının altına götürdü. Çıkıntının altı o kadar basıktı ki buraya girmek isteyen, elleriyle dizlerinin üstünde yürümek zorunda kalacaktı.</p>

  <p class="block7">"Burasının ağzını örmek için yardaki gevşek taşları kullanın."</p>

  <p class="block7">"Bir zareba<sup class="calibre11"><sup class="noteref" id="back_note_8"><a class="calibre12" href="../Text/part0124.html#note_8" title="8">8</a></sup></sup> duvarı ha?" Nefer şaşkındı. "Bu yeri savunamayız ki. Bir kere bu aralığa girdik mi değil kılıç sallamak, ayakta bile duramayız."</p>

  <p class="block7">"Tartışacak vakit yok." Taita delikanlıya sert sert baktı. "Dediğimi yapın."</p>

  <p class="block7">Nefer, Mintaka hesabına duyduğu korkudan gergindi, üstelik son günlerde yaşadığı güçlükler nedeniyle çok da yorgundu. O da Taita'ya sert sert baktı. Öbürleri onları merakla izliyorlardı: genç boğa yaşlısına meydan okuyordu. Saniyeler böylece geçerken Nefer birden akılsızlığını anladı. Bu durumda onları yalnız bir tek kişi kurtarabilirdi. Boyun eğdi. Eğilip taş yığınından irice bir kaya parçası alarak onunla basık mağaraya doğru sendeledi. Bunu uygun bir konuma yerleştirdikten sonra bir ikincisini almaya koştu. Öbürleri de bu çalışmaya katıldılar. Mintaka bile payına düşen kaya parçalarını taşıdı. Yapay duvarın arkasındaki ine kapandıkları sırada genç kızın elleri berelenmiş ve sıyrılmıştı.</p>

  <p class="block7">Büyücü'yle arasında geçen tartışmadan dolayı içerleme duygusunu hâlâ yenememiş olan Nefer, "Şimdi ne yapıyoruz?" diye gergin bir tavırla sordu.</p>

  <p class="block7">"iç," dedi Taita.</p>

  <p class="block7">Nefer deri torbadaki suyu bir deri kaba boşalttı ve Mintaka'ya uzattı. Genç kız sudan birkaç yudum aldıktan sonra kabı Taita'ya geçirmek istedi.</p>

  <p class="block7">İhtiyar adam, "iç, kana kana iç," dedi.</p>

  <p class="block7">Hepsi midelerinin alabildiği kadar su içtikten sonra Nefer yine Taita'ya döndü. "Ya şimdi?"</p>

  <p class="block7">Taita, "Burada bekle," dedi ve uzun sopasını alarak tepenin kertikli duvarına tırmanmaya koyuldu.</p>

  <p class="block7">Nefer onun arkasından, "Bu zareba'dan amaç nedir? Neye yarayacak?" diye seslendi.</p>

  <p class="block7">Taita onların dokuz, on metre yukarısındaki raf gibi dar bir çıkıntının üstünde durarak aşağıya baktı. "Zamanı gelince majesteleri görecekler," dedi ve tırmanmaya devam etti.</p>

  <p class="block7">"Bir gizlenme yeri mi olacak? Ya da belki bir mezar mı?" Taita, Nefer'in bu alaylı sözlerine bir karşılıkta bulunmaya lüzum b,le görmedi.</p>

  <p class="block7">Tepenin zirvesine varana kadar durup dinlenmeden tırmanmayı sürdürdü. Orada durarak Trok'un geleceği yöne bakışını dikti.</p>

  <p class="block7">Tepenin eteğindeki çukura sığınmış küçük grup onu merakla izliyordu. Kimi şaşkındı, kimi umutlanmıştı, bir tanesi ise hâlâ öfkeliydi.</p>

  <p class="block7">Nefer birden toparlandı. "Kargıları ve kalan silahları arabalardan getirin. Kendimizi savunmaya hazır olmamız gerekir." Kendisi de arabaları bıraktıkları yere koştu. Bir kucak dolusu kargıyla geri döndü, aynı şekilde yüklenmiş olan Meren'le Hilto da onu izlediler.</p>

  <p class="block7">Mintaka'ya, "Taita ne yapıyor?" diye sordu ve parmağıyla doruğu işaret etti.</p>

  <p class="block7">"Baksana, kımıldamamış bile."</p>

  <p class="block7">Silahları bir kenara yığıp derme çatma barınağın ağzına yerleştiler. Bütün gözler yine Taita'ya çevrilmişti.</p>

  <p class="block7">O kükürt renkli korkunç gök fonunun önünde bir siluetti. Kimse konuşmuyor, kimse kımıldamıyordu. Ta ki onlara dehşet duyuran o sesi tekrar işitene kadar. Araba tekerleklerinin, yüzlerce arabanın tekerleklerinin o hafif takırtısıyla cıyaklamasını, kâh kum tepeleri tarafından boğulan, kâh yansıttığı tehdit net olarak duyulabilen erkek seslerini dinlemek için başlarını çevirdiler.</p>

  <p class="block7">Taita her iki kolunu ağır ağır kaldırdı ve göğe çevirdi. Bütün gözler bu hareketi izlediler. Taita'nın sağ elinde sopası, solunda ise Lostris'in Tılsımı vardı. Bay'ın armağanını ise boynunda taşıyordu.</p>

  <p class="block7">Hilto, "Şimdi ne yapıyor?" diye huşu dolu bir sesle sordu. Ona kimse yanıt vermedi.</p>

  <p class="block7">Taita kayadan yontulmuş kadar hareketsiz duruyordu. Başını arkaya atmıştı.</p>

  <p class="block7">Saçları omuzlarının üstünde bir gümüş yığınıydı. Belindeki kemer, entarisinin eteklerini yukarı sıyırdığından sıska baldırları ortada kalmıştı. Bir yere tünemiş İhtiyar bir kuşa benziyordu.</p>

  <p class="block7">Gökte alçak bulutlar kıpır kıpırdı. Işık da değişkendi. Gizli güneş daha yoğun örtülünce kayboluyor, bulutlar incelip buharlaşınca birden canlanıyordu.</p>

  <p class="block7">Taita hâlâ kımıldamıyordu. Sopası göklerin gebe karnına yönelmişti. Yaklaşan tümenlerin sesi daha da belirginleşti. Sonra birden koç borularının öttüğü duyuldu.</p>

  <p class="block7">Mintaka, "Bu savaş çağrısıdır. Trok, Taita'yı gördü," dedi yavaşça.</p>

  <p class="block7">Trok borazancısına bağırdı: "ilerleme borusunu çal!" Fakat bu savaş çağrısı sanki boş çölle öfkeli gökler tarafından yutulmuştu.</p>

  <p class="block7">Medialı İştar, "Bekle!" dedi. Kayaların tepesindeki Taita'nın küçük siluetini gözlüyordu. "Bekle dedim!"</p>

  <p class="block7">Trok, "Ne var?" diye sordu.</p>

  <p class="block7">İştar, gözlerini Büyücü'den ayırmadan, "Henüz kestiremiyorum, ama her neyse çok kapsamlı ve güçlü," dedi.</p>

  <p class="block7">Kafile durmuştu. Adamların hepsi doruktaki siluete huşu içinde bakıyordu. Çöle korkunç bir sessizlik çökmüştü . Hiçbir ses yoktu. Atlar bile sessizleşmelerdi, donanımdan en küçük bir takırtı veya şıngırtı kulağa gelmiyordu.</p>

  <p class="block7">Yalnızca gök hareket ediyordu. Büyücü'nün başının yukarısında bir burgaç, tüten bulutlardan bir dönme dolap oluştu. Derken burgacın tam ortası uyanan bir canavarın tek gözü gibi açılıverdi. Tanrısal gözden göz kamaştırıcı bir güneş ışığı fışkı rdı.</p>

  <p class="block7">İştar, "Horus'un gözü!" diye soludu. "Tanrıyı çağırdı." Medialı korunma işaretini yaptı; Trok onun yanında batıl inançlardan doğan dehşet duygusunun etkisiyle taş</p>

  <p class="block7">kesilmişti.</p>

  <p class="block7">Göz kamaştırıcı ışık sütunu doruğa çarptı ve Büyücü'nün siluetini bir şimşeğin yapacağı gibi aydınlattı. Başının etrafında da gümüş renkli ışıktan bir hale oluşturdu.</p>

  <p class="block7">Taita uzun sopasıyla ağır bir dairesel hareket yapınca, Hiksoslu araba sürücüleri kırbaçlanan köpekler gibi korkudan sindiler.</p>

  <p class="block7">Bulutlar daha da açıldı. Gökyüzü berraktı. Güneş ışığı kum tepelerinin üstünde dans ediyordu. Cilalanmış bir tunç levha gibi gözlerine yansıyarak onları adeta kör etti. Adamlar gözlerini garip parıltıdan korumak için kalkanlarını veya ellerini kaldırdılar, fakat seslerini çıkartmıyorlardı.</p>

  <p class="block7">Dorukta Taita sopasıyla bir daire daha çizdi. Ve en sonunda bir ses duyuldu. Önce bir âşığın içini çekişi kadar yumuşaktı ve sanki göklerden fışkırıyordu. Adamlar, sesin kaynağını araştırır gibi merakla etraflarına bakmıyorlardı.</p>

  <p class="block7">Taita bir kez daha aynı hareketi tekrarladı, iç çekiş de bir uğultuya, yumuşak bir ıslığa dönüştü. Ses doğudan geliyordu. Bütün başlar yavaş yavaş o yöne çevrildi.</p>

  <p class="block7">O garip, bulutsuz parlaklığın içinden onun geldiğini gördüler. Yeryüzünden göğün doruğuna kadar yükselen boz renkli, sağlam bir duvardı bu.</p>

  <p class="block7">"Hamsin!"Trok korkulu kelimeyi fısıldadı.</p>

  <p class="block7">Kum duvarı büyük bir kararlılıkla üzerlerine yürüyordu. Canlı bir yaratık gibi dalgalanıyor ve kıpır kıpır oynuyordu. Sesi de değişmişti. Fısıltı giderek hızlanan bir ulumaya, iblisin sesine dönüştü.</p>

  <p class="block7">"Hamsin!" Kelime arabadan arabaya bağrılarak duyuruldu. Artık savaşmaya aç savaşçılar değil, insanların, kentlerin ve uygarlıkların bu yok edicisinin, dünyaların bu yamyamının karşısında dehşet içindeki küçük yaratıklardı.</p>

  <p class="block7">Araba kafilesi düzenini kaybetmiş, sürücülerin atlarını kırbaçlayıp kum duvarından kaçmaya çalışırken parçalara bölünmüştü.</p>

  <p class="block7">Sert zeminli dar patikadan ayrıldıkları anda kum, arabalarının tekerleklerini emmeye başladı. Adamlar araba sahanlıklarından atladılar ve koşum takımlarına bağlı atlarla arabalarını terk ettiler. Atlar içgüdüsel olarak tehlikeyi sezdiler ve bir yandan şaha kalkıp acı acı kişnerken koşumlarından kurtulup kaçmaya çalıştılar.</p>

  <p class="block7">Hamsin acımasız olarak üzerlerine çullanmak üzereydi. Sesi ulumadan kükremeye dönüştü. Adamlar önünde mantıksız bir panik halinde kaçmaya çalışıyorlardı. Ayakları kayınca gevşek kumların içine yuvarlanıyorlar, zorlukla ayağa kalkıp kaçmaya devam ediyorlardı. Arkaya bakınca büyük fırtınanın çıldıran bir canavar gibi kendi etrafında dönerek ve kum duvarları kaldırarak artan bir hızla yaklaştığını görüyorlardı. Güneş ışığının üzerlerine vurduğu yerlerde tunç renginde, kendi dağ gibi yüksekliklerinin gölgesinde kaldıkları yerlerde de karanlık ve boz renkliydiler.</p>

  <p class="block7">Taita kollarını ve sopasını uzatmış, duruyor, altındaki ordunun kumların altında kalışını seyrediyordu. Trok'la İştar'ın güneş ışığında birer heykel gibi dönüp kaldıklarını gördü. Sonra fırtına onlara ulaşınca, onlar ve bütün adamları, arabaları ve atları hamsin'in dönüp duran dalgalarının arasında kayboldular.</p>

  <p class="block7">Taita kollarını aşağı indirdi, canavara arkasını döndü ve hiç de acele etmeden tepenin yamacını indi. Uzun bacaklarıyla güç yerlerin üzerinden aşıyor, bir çıkıntıdan ötekine geçerken sopasından kuvvet alıyordu.</p>

  <p class="block7">Nefer'le Mintaka tepenin eteğinde el ele duruyorlardı. Onu şaşkın halde karşıladılar. "Fırtınayı sen mi çağırdın?" diye sorarken Mintaka'nın gözlerinde inanamıyormuş gibi bir hali vardı.</p>

  <p class="block7">Taita, "Son günlerde hazırlanıyordu," dedi. Yüzü ifadesiz, sesi çift anlamlıydı.</p>

  <p class="block7">"Sıcağı ve iç karartıcı sarı sisleri hepiniz fark ettiniz."</p>

  <p class="block7">"Hayır," dedi Nefer. "Doğanın değil, senin marifetin bu. Sen bildin ve anladın.</p>

  <p class="block7">Fırtınayı çağırdın. Ben ise senden şüphe etmiştim."</p>

  <p class="block7">Taita, "Barınağa girin," dedi. "Hamsin birazdan bize yetişecek." Sesi fırtınanın ahenksiz uğultusunun içinde kaybolmuştu. Mintaka öne geçip kaba saba duvardaki aralıktan geçerek dar ve alçak mağaraya girdi. Öbürleri de onu izleyerek ufacık barınakta sıkıştılar. Hilto içeri girmeden önce hemen hemen boşalmış su torbalarını içeriye uzattı.</p>

  <p class="block7">Sonunda yalnız Taita barınağın dışında kalmıştı. Fırtına kendi eseriymiş gibi bir ifade vardı yüzünde. Hamsin etraflarındaki kayayı titreten ve sarsan bir kuvvetle darbeyi indirdi. Bu arada uzun boyuyla Taita da gözden silinmişti. Boranın ilk darbesi sadece birkaç saniye sürdü, ama geçtiğinde Taita hâlâ orada büyük bir huzur ve sükûnet içinde duruyordu. Fırtına kükreyerek yeni bir saldırıya geçti ve bütün dehşetli görkemiyle üzerlerine indi. Taita ancak o zaman aralıktan içeri girdi ve iç duvara arkasını vererek oturdu.</p>

  <p class="block7">"Aralığı kapatın," dedi, Meren'le Hilto da el altında bıraktıkları kaya parçalarıyla girişi tıkadılar.</p>

  <p class="block7">Taita, "Başlarınızı örtün," dedi ve kendisi de başındaki örti' le yüzünü örttü. Devam etti. "Gözlerinizi de kapalı tutun, yoksa görme yetinizi kaybedersiniz. Ağzınızdan ağır ağır soluk alın, aksi halde kumun içinde boğulursunuz."</p>

  <p class="softbreak"> </p>
</body>
</html>
