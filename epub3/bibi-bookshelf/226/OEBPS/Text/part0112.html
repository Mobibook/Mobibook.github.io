<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Firavun Naja arabasını durdurdu</span> ve su stokunun kalıntılarına baktı. Öncülerinin onu uyarmasına rağmen, yıkımın boyutları onu dehşet içinde bırakmıştı. Arabadan ağır ağır indi ve döküntü içindeki araziye yürüdü. Kırılan küplerin parçaları sandaletlerinin altında çatırdıyordu, duyguları üzerindeki kontrolünü birden kaybetti.</p>

  <p class="block7">Kırık küplerden birini tekmeledikten sonra yumruk yaptığı ellerini yanlarında tutarak batıya hiddetle baktı. Kendine yavaş yavaş hâkim oldu, solukları da yavaşladı. Dönüp subaylarının beklediği yere yürüdü.</p>

  <p class="block7">Yüzbaşılardan biri, "Geri dönme emrini verecek misiniz?" diye sordu.</p>

  <p class="block7">Naja subaya soğuk bir bakış fırlattı. "Bunu önerecek olan korkağı çırılçıplak soydurup ayaklarından arabama bağlatacağım. Ve onu bu şekilde Mısır'a kadar sürükleyeceğim." Subaylar önlerine baktılar ve kumun içinde ayaklarını kıpırdattılar.</p>

  <p class="block7">Naja mavi savaş tacını başından aldı ve mızrakçısının ona uzattığı keten kumaş parçasıyla tıraşlı kafasının terini sildi. Tacı koltuğunun altında tutarak yeni emirler verdi. "Bütün ordunun su torbalarını toplayın. Su stoku bundan sonra benim kişisel kontrolüm altında. Hiçbir insan ya da hayvan benim iznim olmadan su içmeyecek.</p>

  <p class="block7">Geri dönmek, gerilemek yok. Bütün savaş arabaları, hatta Prenn'in artçılarına ait olanlar bile, kafilenin başına geçecek. Öbür araçlarla piyadeler arkadan gelecekler.</p>

  <p class="block7">Atlıları başa geçirip İsmailiye'nin kuyularını zapt edeceğim."</p>

  <p class="softbreak"> </p>
</body>
</html>
