<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="calibre6">
  <p class="block7"><span class="text1">Mintaka'yla Merykara yan yana</span> durmuşlar, dövüş alanına bakıyorlardı. Kendilerine iskemle hazırlandığı halde, onlar oturamıyorlardı. Altlarındaki kanlı mücadelenin kapanış evrelerini seyrederken endişeden donup kalmışlardı.</p>

  <p class="block7">İki dövüş horozu özenle eşleştirilmişlerdi, ikisi de birçok destansı dövüşün kıdemlisiydiler, ikisi de cesaret ve dayanıklılıklarını kanıtlamışlardı. Uzun bacaklıydılar, ama baldırlarının hürmetli kasları vardı. Zalim kara mahmuzlarıyla bir hasmın etini kemiğine kadar yarabilirlerdi. Yılankavi boyunları ve kancalı dev gagalarıyla uzanıp hasımlarının tüylerini ve etini yolabilirler, kanını akıtıp zayıf düşürdükten sonra ölüm tutuşuna geçer, hasmı yere mıhlayıp yaşamsal organlarını parçalarlardı.</p>

  <p class="block7">Daha yaşlı kuşun gün doğumu kadar parlak altın ve bakır renginde tüyleri vardı.</p>

  <p class="block7">Kuyruğu safir ışıklarıyla beneklenmiş gururlu bir çağlayandı. Öbür kuş siyahtı ama ışıl ışıl bir siyah, çıplak kafası da mora yakın bir kırmızıydı.</p>

  <p class="block7">Şimdi birbirlerinin etrafında daireler çiziyorlardı. Uzun süre kıyasıya dövüşmüşlerdi, kumların üstüne saçılan kopmuş tüyleri batı rüzgârının sıcak esintileriyle etrafa savruluyordu. ikisi de kan kaybettiklerinden ağır damlalar tüylerinin üstünde parlıyordu. Kuvvetleri de kanlarıyla birlikte akıp gidiyor, ikisi de biraz sendeliyordu.</p>

  <p class="block7">Bununla birlikte, gözleri dövüşün başındaki kadar parlak ve vahşi bakışlıydı.</p>

  <p class="block7">Mintaka'nın eline yapışmış olan Merykara, "Sevgili kutsal Hathor. ikisine de güç ver de hayatta kalabilsinler," diye yakardı. "Gün batımına kadar dövüşsünler."</p>

  <p class="block7">Kızcağız duasının ne kadar umutsuz olduğunu bile bile devam etti. "Ve Meren'le Nefer'i kötülüklerden koru."</p>

  <p class="block7">Kara kuş birden adam boyu havaya fırladı, sonra güçlü bir kanat çırpışıyla ve iki ayağını ileri uzatarak öne atıldı. Kızıl kuş da onu karşılamak için havaya sıçramıştı, ama aşağı yukarı tükendiğinden karşılığı ateşten yoksundu. Hamleye yanıt vermek üzere bacaklarını kaldırmakta ağır davrandı, iki horoz etrafa tüylerini püskürterek çarpıştılar, birlikte yerlerde yuvarlandılar, birbirlerinden ayrıldıklarında da kızıl horozun bir kanadı yerde sürünüyordu. Artık sona çok yaklaşmıştı.</p>

  <p class="block7">Merykara, "Ah Hathor, ölmesine izin verme!" diye hıçkırdı. Mintaka'nın kolunu yakaladı ve tırnaklarını öbür kızın etine saplayarak etinin üstünde parlak kırmızı yarım aylar bıraktı. Fakat Mintaka bunu hissetmedi bile. Kızıl kuşun zayıf halde sendelemesini, kalabalığın da vahşice ulumasını dehşet içinde seyrediyordu.</p>

  <p class="block7">Kara kuş kazandığının farkına varması üzerine canlandı. O uzun ve sert bacaklarının üstünde zıplayarak tekrar havalandı.</p>

  <p class="block7">Pırıl pırıl parlayan kanatlarını alabildiğince açmıştı. Birden taş gibi düşerek dengesini bulmasına vakit bırakmadan kızıl kuşa çarptı ve onu yere mıhladı. Kızıl kuşun kanatlan hafif hafif titriyordu. Siyah kuş gagasıyla hasmının gözüne nişan aldı, bu olmayınca hasmının sarkık yanağını yakaladı ve oraya yapışıp kaldı.</p>

  <p class="block7">Kızıl kuş ayağa kalkabilmişti, ama siyah ona kilitlenmişti. Kızıl kuş acı içinde sürükleniyor, bu arada hasmının ağırlığını da beraberinde götürüyordu. Kızlar uğultuların arasında seslerini duyurdular: "Bırak onu, Seth'in kara gölgesi. Bırak onu, yaşasın!"</p>

  <p class="block7">Kızıl horoz kara olanını dövüş alanının etrafında dolaştırdı, ama attığı her adım bir öncekinden daha halsizdi, sonunda da kızların durduğu yerin hemen altında parmaklığın dibinde yığıldı kaldı.</p>

  <p class="block7">Birisi, "Öldü!" diye bağırdı. "Dövüş sona erdi. Avcılar gitsinler."</p>

  <p class="block7">Mintaka, "Hayır! Daha yaşıyor!" diye haykırdı.</p>

  <p class="block7">Kara kuş hasmının başını salıverdi ve onun üstüne bindi. Kızıl kuş kuvvetinin ve cesaretinin son katresiyle ayağa kalkmaya kendini zorladı ve her iki kanadını da kumun içinde sürüyerek ve yanağındaki kesikten kanlar süzülerek ayaklarının üstünde sallandı.</p>

  <p class="block7">Kara kuş aralarındaki mesafeyi ölçer gibiydi. Birden havaya sıçradı ve bir an boyu kurbanının yukarısında havada duruyor göründü. Sonra hasmının üstüne düştü ve her iki mahmuzunu sonuna kadar iterek kalbiyle akciğerlerine sapladı. Kızıl horoz hasmının altında serili kaldı. Gagası sessiz bir ölüm çığlığıyla sonuna kadar açılmıştı, kanatları da zangır zangır titriyordu.</p>

  <p class="block7">Kara horoz leşin tepesinde duruyordu. Kafasını arkaya atarak boğuk bir zafer ötüşü salıverdi. Ses Mintaka'yı vücudunun en derin noktasına kadar titretti.</p>

  <p class="block7">"Tanrı konuştu! Dövüş bitti!" Hilto kan içindeki paralanmış leşi boynundan tutup kaldırdı; aynı anda Bes'in kulesindeki flama da indi. Hilto atlarının arkasında çömelip beklemekte olan sürücülere döndü.</p>

  <p class="block7">"Kızıl Yol'a gitmekte serbestsiniz!" diye bağırdı. "Arabalarınızı ölüme ya da zafere sürün!" Kamçılar sakladı, atlar başlarını arkaya attılar, yelelerini silktiler, on savaş arabası da kalabalığı tekerleklerinden kaçırtarak, kadınları bağırtarak, erkekler de alkış tutturarak forum'un etrafını bir kez döndü. Sonra arka arkaya kent kapılarından çıktılar ve flama dizisini izleyerek tepelere doğru kopup gittiler.</p>

  <p class="softbreak"> </p>
</body>
</html>
