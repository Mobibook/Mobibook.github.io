<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Epub</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="P-P" style="direction: inherit;">Güneş, tüm bu çabaya değdiğinden emin değilmişcesine, ağır ağır yükseldi.</p>

  <p class="P-P" style="direction: inherit;">Bir Diskdünya günü daha doğdu aheste aheste ve nedeni de şuydu.</p>

  <p class="P-P" style="direction: inherit;">Işık güçlü bir büyü alanıyla karşılaştığında, tüm aceleciliğini yitirir. Hemen hızını keser. Diskdünya üzerinde de büyü mahcup edecek kadar güçlüydü, yani seher vaktinin yumuşak sarı ışığı uykudaki toprağın üzerine zarif bir âşığın okşayışı gibi, ya da bazılarının diyeceği üzere, altın bir şurup gibi aktı. Vadileri doldurmak için bekledi. Dağ sıralarının önünde yığıştı. Disk’in merkezini işaretleyen ve Disk’in tanrılarının yurdu olan, gri taşla yeşil buzdan, on millik kule külahı Cori Celesti’ye ulaştığında, öte taraftaki karanlık topraklar üzerinde, en sonunda kadife kadar sessiz olan büyük, tembel bir tsunamiyle patlak verinceye dek yığınlar halinde birikti. '</p>

  <p class="P-P" style="direction: inherit;">Başka hiçbir dünyada görülemeyecek bir manzaraydı.</p>

  <p class="P-P" style="direction: inherit;">Elbette ki başka hiçbir dünya, dev bir kaplumbağanın kabuğu üzerine kondurulmuş dört dev filin sırtında taşınmıyordu yıldızlı sonsuzluğun içinde. Kaplumbağanın -bir düşünce ekolüne göre erkek, bir diğerine göre dişiydi- adı Büyük A’Tuin’di; kaplumbağamız aşağıdaki olaylarda merkezi bir rol almayacak, fakat Disk’i anlayabilmek için onun orada, maden ocakları ve deniz balçıklarının, arkeologları çileden çıkarmak ve onlara aptalca fikirler vermekten daha iyi yapacak bir işi olmayan bir Yaratıcı tarafından oraya konmuş sahte fosil kemiklerinin altında olduğunu bilmek zaruridir.</p>

  <p class="P-P" style="direction: inherit;">O Büyük A’Tuin ki, yıldız kaplumbağasıdır; kabuğu donmuş metan gazıyla buzlanmış, meteor kraterleriyle çopurlanmış ve asteroit tozuyla ovalanmıştır. O Büyük A’Tuin ki, eski denizler kadar büyük gözleri vardır ve düşüncelerin küçük, ışıl ışıl buzullar gibi hareket ettiği kıta büyüklüğünde bir beyni. O Büyük A’Tuin ki, kocaman, yavaş, çamur rengi balık kanatlan ve yıldızların cilaladığı kabuğu vardır, galaktik gecede Disk’in ağırlığı altında zorlukla emeklemektedir. Gezegenler kadar büyük, zaman kadar yaşlı, bir tuğla kadar sabırlıdır.</p>

  <p class="P-P" style="direction: inherit;">Aslında, filozoflar her şeyi yanlış anlamışlardır.</p>

  <p class="P-P" style="direction: inherit;">Büyük A’Tuin gerçekte çok iyi vakit geçirmektedir.</p>

  <p class="P-P" style="direction: inherit;">Elbette ki filozoflar yıllarca Büyük A’Tuin’in nereye gidiyor olabileceği konusunda tartıştılar ve sık sık bunu asla keşfedemeyeceklerinden endişe ettiklerini söylediler.</p>

  <p class="P-P" style="direction: inherit;">Aşağı yukarı iki ay içinde keşfedecekler. İşte o zaman <span class="S-T">gerçekten</span> endişelenecekler...</p>

  <p class="P-P" style="direction: inherit;">Disk üzerindeki hayal gücü daha gelişmiş filozofları uzun süre endişelendiren bir başka şey de Büyük A’Tuin’in cinsiyeti sorunuydu; bunu bir an önce ve sonsuza dek çözebilmek için bir hayli zaman ve emek harcandı.</p>

  <p class="P-P" style="direction: inherit;">Aslında, koyu renkli, kocaman şekil bitimsiz bir kaplumbağa kabuğu fırçası gibi ilerledikçe, son gayretin sonuçları yeni yeni su yüzüne çıkmaya başlamaktadır.</p>

  <p class="P-P" style="direction: inherit;">Tamamen kontrolden çıkmış şekilde teker meker yuvarlanan şey ise <span class="S-T">Güçlü Gezgi</span><span class="S-T">n</span>'<span class="S-T1">in</span> kabuğudur. <span class="S-T">Güçlü Gezgin</span>, münasip biçimde dünyanın kenarına konuşlandırılmış olan ve, insanlar ne derse desin, serbest fırlatma diye bir şeyin olduğunu kanıtlayan Krull’un astronom rahiplerince yapılmış ve kenardan itilmiş bir tür cilalı taş devri uzay gemisidir.</p>

  <p class="P-P" style="direction: inherit;">Geminin içindekiyse İkiçiçek’tir, Disk’in ilk turisti. En son Disk’i gezmek için birkaç ay harcamıştı ve şu anda, oldukça karmaşık, ama Krull’dan kaçma girişimiyle de bir ilgisi olan nedenlerden ötürü hızla onu terk etmektedir.</p>

  <p class="P-P" style="direction: inherit;">Sözü edilen girişim yüzde bin oranında başarılı olmuştur.</p>

  <p class="P-P" style="direction: inherit;">Fakat Disk’in aynı zamanda son turisti olabileceği yönündeki bütün kanıtlara rağmen, manzaranın tadını çıkarmaktadır.</p>

  <p class="P-P" style="direction: inherit;">Onun iki mil kadar yukarısında çivileme düşen de, Disk’te uzay giysisi yerine geçen şeyleri giymiş olan sihirbaz Rincewind’dir. Bu uzay giysisini, hiç deniz görmemiş insanların tasarımladığı dalma giysileri olarak gözünüzün önüne getirin. Altı ay önce, kusursuz bir alelade sınıfta kalmış sihirbazdı. Sonra İkiçiçek’e rastladı, onun tarafından fahiş bir ücretle rehberi olarak işe alındı ve o günden bu yana zamanının çoğunu vurularak, korkutularak, kovalanarak ve yüksek yerlerde hiçbir kurtuluş umudu olmadan sallandırılarak, ya da, tıpkı şimdi olduğu gibi, yüksek yerlerden düşerek geçirdi.</p>

  <p class="P-P" style="direction: inherit;">Manzaraya bakmıyor, çünkü geçmiş yaşamı gözlerinin önünden geçiyor ve manzarayı kapatıyor. Uzay giysisi giydiğinde başlığını unutmamanın neden hayati bir önem taşıdığını öğreniyor.</p>

  <p class="P-P" style="direction: inherit;">Bu ikisinin neden dünyanın kenarından düştüklerini ve son olarak yüzlerce küçük bacağıyla sahibini takip etmeye çalışırken görülen İkiçiçek’in Sandık’ının neden alelade bir sandık olmadığını açıklamak için daha pek çok şey söylenebilir, fakat bu tür somlar zaman alır ve değdiklerinden daha fazla derde yol açabilirler. Sözgelimi, rivayet odur ki ünlü filozof Ly Tin Weedle’a bir toplantıda “Niçin buradasın?” diye sormuşlar ve cevabı üç yıl sürmüş.</p>

  <p class="P-P" style="direction: inherit;">Çok daha önemli olan ise, A’Tuin’in, fillerin ve hızla ömrü tükenen sihirbazın tam tepesinde meydana gelen bir olaydır. Zaman ve mekânın kumaşı çamaşır merdanesine konulmak üzeredir.</p>

  <p class="P-P6" style="direction: inherit;">Hava büyünün farklı hissiyle, kaygan; akıllı bir adamın tam kaynağını sormayacağı siyah balmumundan yapılma mumların dumanıyla kekremsiydi.</p>

  <p class="P-P" style="direction: inherit;">Disk’teki önde gelen büyü yüksek okulu olan Görünmez Üniversite’nin bodrumundaki bu odada çok tuhaf bir şey vardı. Bir kere, tam olarak görülemeyen, göz eriminin hemen dışında takılan bir sürü boyut vardı. Duvarlar ok<span class="S-T1">ü</span>lt simgelerle kaplanmıştı ve zeminin çoğunu da büyü çevrelerinde iyi nişanlanmış bir yarım tuğlanın tüm durdurma gücüne sahip olduğunda genel fikir birliği olan Sekizkatlı Stasis Mührü kaplıyordu.</p>

  <p class="P-P" style="direction: inherit;">Odadaki tek mobilya bir kuş şeklinde -aslında, açık konuşmak gerekirse, belki de en iyisi çok yakından incelememek olan kanatlı bir şey şeklinde- oyulmuş, koyu renkli ağaçlan bir kitap kürs<span class="S-T1">ü</span>süydü ve kürsünün üzerinde asma kilitlerle kaplı ağır bir zincirle kürsüye bağlanmış bir kitap vardı.</p>

  <p class="P-P" style="direction: inherit;">Büyük, ama pek de etkileyici olmayan bir kitap. Ünive<span class="S-T1">r</span>site’nin kütüphanelerindeki diğer kitapların nadide mücevherler ve büyüleyici ağaç hakkedilmiş veya ejder derisiyle kaplanmış ciltleri vardı. Bununki hayli pejmürde bir deriydi. Kütüphane kataloglarında “hafiften ku<span class="S-T1">r</span>t yemiş” diye tarif edilen kitaplara benziyordu, gerçi aynı zamanda porsuk, tilki ve belki ayı da yemiş gibi göründüğünü itiraf etmek daha dürüstçe olurdu.</p>

  <p class="P-P" style="direction: inherit;">Metal tokalar kitabı kapalı tutuyordu. Tokalar süslü değildi, sadece çok ağırdılar -tıpkı kitabı saracak kadar ona değmeyen zincir gibi.</p>

  <p class="P-P" style="direction: inherit;">Kafasında besbelli bir amacı olan bir adamın işi gibi görünüyorlardı, ömrünün büyük kısmını filler için terbiye koşumları yaparak geçirmiş bir adamın işi gibi.</p>

  <p class="P-P" style="direction: inherit;">Hava ağırlaştı ve bir anafor koptu. Kitabın sayfaları çok korku verici, önceden düşünülmüş bir şekilde çırpışmaya başladı; mavi bir ışık döküldü sayfaların arasından. Odadaki sessizlik, ağır ağır sıkılan bir yumruk gibi derişti.</p>

  <p class="P-P" style="direction: inherit;">Gecelik entarileri içinde yarım düzine büyücü, sırayla kapıdaki küçük parmaklıktan içeri bakıyorlardı. Böyle bir şey olup biterken hiçbir büyücü uyuyamazdı -ham büyü birikintisi Ünive<span class="S-T1">r</span>site’den bir dalga gibi ağıyordu.</p>

  <p class="P-P" style="direction: inherit;">“Evet,” dedi bir ses. “Neler oluyor? Neden be<span class="S-T1">n</span> çağrılmadım?”</p>

  <p class="P-P" style="direction: inherit;">Galder Havamumu, Gümüş Yıldız Tarikatı’nın Yüce Baş Sihirbazı, Kutsal Personelin Ulu Efendisi, Sekizinci Derece Hazretleri ve Görünmez Üniversite’nin 304. Rektörü, elle işlenmiş mistik <span class="S-T1">ru</span>nl<span class="S-T1">a</span>r<span class="S-T1">ı</span> olan kırmızı geceliği içinde bile, ponponlu başlığıyla bile, elinde Wee Willie <span class="S-T1">W</span>inkie<a id="N1D" href="../Text/dipnot.xhtml#N1"><sup>{1}</sup></a>&#160;şamdanıyla bile görkemli bir manzara arz etmiyordu. Yumuşak tüylü, ponponlu terlikleriyle bunu başarmaya ramak kalmıştı.</p>

  <p class="P-P" style="direction: inherit;">Korkmuş altı sima ona döndü.</p>

  <p class="P-P" style="direction: inherit;">“Eem, çağrıldınız, efendim,” dedi ast büyücülerden biri. “O yüzden buradasınız,” diye ekledi yardımseverlikle.</p>

  <p class="P-P" style="direction: inherit;">“Yani niye daha önce çağrılmadım?” diye kestirip attı Galder, kapıdaki parmaklığa doğru yolunu açarken.</p>

  <p class="P-P" style="direction: inherit;">“Eem, kimden önce, efendimiz?” dedi büyücü.</p>

  <p class="P-P" style="direction: inherit;">Galder adama dik dik baktı ve parmaklıktan içeri çabucak bir bakış fırlatmayı gözü kesti.</p>

  <p class="P-P" style="direction: inherit;">Odadaki hava şimdi, ham büyünün akışıyla toz zerreleri tutuştukça, kıvılcımlarla menevişleniyordu. Stasis Mührü kenarlarda kabarcıklanmaya ve kıvamlanmaya başlıyordu.</p>

  <p class="P-P" style="direction: inherit;">Söz konusu kitaba Sekizlik denirdi ve alelade bir kitap olmadığı besbelliydi.</p>

  <p class="P-P" style="direction: inherit;">Elbette ki pek çok meşhur büyü kitabı var. Kimileri antik kertenkele derisinden yapılma sayfalarıyla Necrotelicomnicon’dan söz edecektir;&#160;</p>

  <p class="P-P" style="direction: inherit;">kimileri gizemli ve oldukça tembel bir Llamaik ta<span class="S-T1">r</span>ikatınca yazılmış Onbi<span class="S-T1">r</span>imsi Çevresinde İleri Gitme Kitabı’na değinecektir; kimileri rivayete göre Lebaleb Eğlence Sihirleri Kitabı’n<span class="S-T1">ın</span> evrende kalan tek orijinal şakayı kapsadığını hatırlayacaktır. Fakat bunların hepsi, Sekizlik’le, rivayet odur ki Evren’in Yaratıcısı’nın büyük eserini tamamladıktan kısa bir süre sonra -karakteristik dalgınlığıyla- geride bıraktığı kitapla kıyaslandığında, ancak birer kitapçıktır.</p>

  <p class="P-P" style="direction: inherit;">Sayfalarına hapsedilmiş sekiz sihir kendilerine özgü, gizli ve karmaşık bir hayat sürmüş ve yaygın inanışa göre...</p>

  <p class="P-P" style="direction: inherit;">Alt üst olan odaya bakınca Galder’ın kaşları çatıldı. Tabii artık sadece yedi sihir vardı. Budala bir büyücülük öğrencisi bir gün kitaba kaçamak bir bakış fırlatmış ve sihirlerden biri kaçıp onun zihnine çöreklenmişti. Kimse bunun nasıl olduğuna akıl sır erdirememişti. Sahi adı neydi? Winswand mı?</p>

  <p class="P-P" style="direction: inherit;">Kitabın sırt kısmında mor ve sekizinci renk kıvılcımlar çaktı. İnce bir duman kıvrımı yükselmeye başladı kürsüden, ve kitabı kapalı tutan ağır metal tokalar belirgin biçimde zorlanmaya başladı.</p>

  <p class="P-P" style="direction: inherit;">“Sihirler neden böyle huzursuz?'’ diye sordu genç büyücülerden biri.</p>

  <p class="P-P" style="direction: inherit;">Galder omuz silkti. Tabii ki belli edemezdi, ama cidden kaygılanmaya başlamıştı. Yetenekli bir sekizinci dereceden büyücü olarak, titreşen havada dil döküp işmar ederek bir an için görünen yarı hayali şekilleri görebiliyordu. Tıpkı şiddetli fırtınalardan önce tatarcıklar göründüğü gibi, gerçekten güçlü büyü birikintileri her zaman için karma karışık Zindan Boyutları’ndan bir şeyler -insanların dünyasına sızmak için hep bir delik arayan pis şeyler, yanlış yerleştirilmiş tüm salya ve organları- çeker.<sup>{<a href="../Text/dipnot.xhtml#N2" id="N2d">2</a>}</sup></p>

  <p class="P-P" style="direction: inherit;">Bunu durdurmak gerek idi.</p>

  <p class="P-P" style="direction: inherit;">“Bana bir gönüllü lazım,” dedi sertçe.</p>

  <p class="P-P" style="direction: inherit;">Ani bir sessizlik oldu. Tek ses kapının arkasından geldi. Gerilim altında kopan metalin küçük, pis gürültüsüydü.</p>

  <p class="P-P" style="direction: inherit;">“Pekâlâ,” dedi. “Bu durumda bana bir gümüş cımbız, yaklaşık bir litre kedi kanı, küçük bir kırbaç ve bir sandalye lazım...”</p>

  <p class="P-P" style="direction: inherit;">Gürültünün karşıtının sessizlik olduğu söylenir. Bu doğru değildir. Sessizlik sadece gürültünün yokluğudur. Büyücüleri patlayan bir karahindiba saatinin gücüyle çarpan, ani, yumuşak gürültüs<span class="S-T1">ü</span>zlük patlamasıyla kıyaslandığında berbat bir patırtı gibi kalırdı sessizlik.</p>

  <p class="P-P" style="direction: inherit;">Şiş gibi delip geçen kalın bir ışık sütunu kitaptan fırladı, bir alev zifosuyla tavana çarpıp kayboldu.</p>

  <p class="P-P" style="direction: inherit;">Galder, sakalındaki tutuşmuş kısımlara aldırış etmeden yukarıdaki deliğe baktı. Acı acı gösterdi.</p>

  <p class="P-P" style="direction: inherit;">“Üst katlara!” diye feryat edip taş basamaklara yöneldi. Şıpıdık terlikleri ve uçuşan gecelik entarileriyle öbür büyücüler Galde<span class="S-T1">r</span>’ı takip ettiler; en sonuncu olma isteğiyle birbirlerinin üzerine düşüyorlardı.</p>

  <p class="P-P" style="direction: inherit;">Yine de hepsi okült g<span class="S-T1">i</span>z<span class="S-T1">i</span>lg<span class="S-T1">ü</span>cünün ateş topunun üst kattaki odanın tavanında gözden kayboluşunu görmek için tam zamanında gelmişlerdi.</p>

  <p class="P-P" style="direction: inherit;">“Iğh,” dedi en genç büyücü ve zemini gösterdi.</p>

  <p class="P-P" style="direction: inherit;">Büyü, yolunun üzerindeki her şeyin olanaklı partiküllerini şiddetle bir araya getirerek delip geçmeden önce, oda kütüphanenin bir parçasıydı. Bu yüzden küçük, mor kelerlerin zeminin parçası olduğunu ve ananas kremasının bir zamanların kimi kitapları olabileceğini varsaymak akla yakındı. Sonraları büyücülerden birkaçı, bütün bunların ortasında oturan küçük, toprak <span class="S-T1">r</span>engindeki orangutanın baş küt<span class="S-T1">ü</span>phaneciye çok benzediğine yemin edecekti.</p>

  <p class="P-P" style="direction: inherit;">Galder yukarı baktı. “Mutfağa!” diye böğürdü, merdivenlere doğru kremanın içinde yolunu aralarken.</p>

  <p class="P-P" style="direction: inherit;">Kimse büyük, dökme demirden tencerelerin neye dönüştüğünü göremedi, çünkü gözü dönmüş büyücülerin dağınık grubu odaya doluşmadan önce, bir duvarı çökertmiş, kaçmayı başarmıştı. Sebze aşçısı çok sonraları çorba kazanına saklanmış ve “Parmak boğumları! Korkunç parmak boğumları!” gibi yararsız şeyler sabuklarken bulundu.</p>

  <p class="P-P" style="direction: inherit;">Biraz daha hız kesmiş olan son büyü bukleleri tavanda kayboluyordu.</p>

  <p class="P-P" style="direction: inherit;">“Büyük Salon’a!”</p>

  <p class="P-P" style="direction: inherit;">Burada merdivenler daha geniş ve daha iyi ışıklandırılmıştı. Nefes nefese olan ananas aromalı, antrenmanlı büyücüler en üst kata, tam da ateş topu Üniversite’nin ana salonu olan büyük, havadar odanın ortasına eriştiğinde vardılar. Yüzeyindeki eğim yapan, cızırdayan bir iki küçük çıkıntı dışında ateş topu hareketsiz asılı kaldı.</p>

  <p class="P-P" style="direction: inherit;">Herkesin bildiği gibi büyücüler sigara içerler. Bu, durumu değerlendirip saklanacak bir delik arasam mı diye düşünen Galder’ın arkasında infilak eden tabutluk öksürükler ve testere misali hırıltılar korosunu açıklamaktaydı muhtemelen. Galder korkmuş bir öğrenciyi yakaladı.</p>

  <p class="P-P" style="direction: inherit;">“Bana kâhinleri, uzgör<span class="S-T1">ü</span>rleri, kristal küreleri ve içgö<span class="S-T1">rü</span>rleri getir!” diye havladı. “Bunun incelenmesini istiyorum!”</p>

  <p class="P-P" style="direction: inherit;">Ateş topunun içinde bir şey şekilleniyordu. Galder eliyle gözlerini gölgeleyip karşısında oluşan şekle baktı. Yanlış anlamaya mahal yoktu. Bu, evrendi.</p>

  <p class="P-P" style="direction: inherit;">Bundan adı gibi emindi, çünkü odasında evrenin bir modeli bulunuyordu ve genel olarak,</p>

  <p class="P-P" style="direction: inherit;">gerçeğinden çok daha etkileyici olduğunda fikir birliği vardı. Gümüş telkâri ve inci tohumların sunduğu olasılıklarla karşı karşıya kalmış olduğundan, Yaratıcı tam bir şaşkınlık içindeydi.</p>

  <p class="P-P" style="direction: inherit;">Fakat ateş topunun içindeki minicik evren gizemli biçimde -ee- gerçekti. Eksik olan tek şey renkti. Baştan ayağa yarı şeffaf, puslu beyazdı.</p>

  <p class="P-P" style="direction: inherit;">Büyük A’Tuin oradaydı, dört filler ve bizzat Disk oradaydı. Bu açıdan Galder yüzeyi pek iyi göremiyordu, ama bal gibi biliyordu ki, tam anlamıyla kusursuz şekillendirilmişti. Gerçek Co<span class="S-T1">r</span>i Celesti’nin minyatür bir kopyasını az çok seçebiliyordu; o Cori Celesti ki, zirvesinde dünyanın kavgacı ve, nasıl demeli, biraz burjuva tanrıları Dunmanifestin demeyi seçtikleri, mermerden, kaymaktaşından ve kesintisiz döşemelik kumaşlı üç parçalık süitlerden yapılma bir sarayda yaşarlardı. Kişiyi yücelten sanatsal deneyimden anladıkları müzikli bir kapı zili olan tanrılar tarafından yönetilmek, kültürlü geçinen her Disk yurttaşı için enikonu can sıkıcı bir şeydi daima.</p>

  <p class="P-P" style="direction: inherit;">Cenin halindeki küçük evren ağır ağır kımıldamaya, eğilmeye başladı...</p>

  <p class="P-P" style="direction: inherit;">Galder bağırmaya çalıştı, fakat sesi dışarı çıkmayı reddetti.</p>

  <p class="P-P" style="direction: inherit;">Şekil yavaş yavaş, fakat bir patlamanın önü alınmaz kuvvetiyle genişledi.</p>

  <p class="P-P" style="direction: inherit;">Bir düşünce kadar hafif biçimde kendisinin içinden geçerken, Galder önce korku, sonra şaşkınlıkla izledi.</p>

  <p class="P-P" style="direction: inherit;">Elini uzattı ve kaya tabakalarının soluk renkli hayaletlerinin, parmakları arasından meşgul bir sessizlik içinde akışını seyretti.</p>

  <p class="P-P" style="direction: inherit;">Büyük A’Tuin zemin seviyesinin aşağısına çoktan sükûnet içinde çökmüştü; bir evden daha büyüktü.</p>

  <p class="P-P" style="direction: inherit;">Galder’ın arkasındaki büyücüler bellerine kadar denize gömülmüşlerdi. Yüksükten küçük bir kayık, izdiham onu duvarlardan geçirip uzaklaştırmadan önce, bir an için Galder’ın gözüne ilişti.</p>

  <p class="P-P" style="direction: inherit;">“Çatıya!" diyebildi, titreyen bir parmakla gökleri göstererek.</p>

  <p class="P-P" style="direction: inherit;">Hâlâ keçileri kaçırmamış ve koşacak nefesi olan büyücüler, katı taşın içinden düzgün bir biçimde sulu sepken gibi yağan kıtaların arasından koşarak onu takip ettiler.</p>

  <p class="P-P" style="direction: inherit;">Şafak vaadiyle alacalanmış durgun bir geceydi. Hilal biçimindeki bir ay yeni yeni batıyordu. Çember Deniz’in çevresindeki topraklarda bulunan en büyük şehir Ankh-Morpork uykudaydı.</p>

  <p class="P-P" style="direction: inherit;">Bu yargı aslında doğru değil.</p>

  <p class="P-P" style="direction: inherit;">Bir yandan, şehrin, sözgelimi, sebze satmak, at nallamak, küçük, zarif yeşim süsler oymak, para bozmak ve masa yapmakla ilgilenen kısmı bütünüyle uykudaydı. Tabii uykusuzluk gibi bir rahatsızlıkları yoksa. Ya da gecenin bir yarısında, olur a, tuvalete gitmek için uyanmamışlarsa. Öte</p>

  <p class="P-P" style="direction: inherit;">yandan, yasalara daha az uyan yurttaşların pek çoğu ayaktaydı ve sözün gelişi, kendilerinin olmayan pencerelere tırmanıyor, boğaz kesiyor, birbirlerini soyuyor, dumanlı bodrumlarda yüksek sesli müzik dinliyor ve genel olarak daha çok eğleniyorlardı. Fakat hayvanların çoğu uykudaydı, sıçanlar hariç. Ve tabii ki yarasalar da hariç. Böceklere gelince...</p>

  <p class="P-P" style="direction: inherit;">Mesele şu: Betimleyici yazı çok nadiren bütünüyle doğrudur ve II. Olaf Quimby’nin Ankh Patriçisi olarak hükümdarlığı zamanında, bu tür şeylere bir son verme ve aktarıma dürüstlük getirmeye kararlı bir girişim olarak bir yasa çıkmıştı. Böylece, eğer bir efsane bir kahraman hakkında “yiğitliği herkesin dilindeydi,” diyecek olsa, hayatına değer veren her ozan aceleyle, “Onun bir yalancı olduğunu düşünen köylerindeki birkaç kişi ve onun namını hiç duymamış başka bir sürü kişi hariç,” diye eklerdi. Şiirsel benzetme, “Güçlü aygırı hayli durgun bir günün rüzgârı kadar çevikti, diyelim ki Üç kuvvetinde” gibi yargılarla sınırlanmıştı katı bir biçimde, ve sevgili hakkında “Onun öyle bir yüzü var ki, bin bir gemi kalkar” yollu bol keseden bir söz, arzu nesnesinin aslında bir şampanya şişesine benzediği yolundaki bir kanıtla desteklenmeliydi.</p>

  <p class="P-P" style="direction: inherit;">En sonunda Quimby, “Kalem kılıçtan keskindir” atasözün<span class="S-T1">ü</span>n tartışmalı doğruluğunu kanıtlamak üzere sarayda gerçekleştirilen bir deney</p>

  <p class="P-P" style="direction: inherit;">esnasında illallah demiş bir şair tarafından öldürüldü ve atasözü hafızasında eklenen şu sözle düzeltilmişti, “ancak ve ancak kılıç çok küçükse ve kalem çok keskinse.”</p>

  <p class="P-P" style="direction: inherit;">Bu yüzden. Şehrin yaklaşık yüzde altmış yedisi, belki de altmış sekizi uykudaydı. Bu demek değil ki, genel olarak kanunsuz işlerine sinsi sinsi koyulmuş diğer yurttaşlar sokaklardan akan soluk renkli dalgalan fark ettiler. Yalnızca görülemeyeni görmeye alışık olan büyücüler, uzak bölgelerde dalgaların köpüklenişini seyrettiler.</p>

  <p class="P-P" style="direction: inherit;">Düz olduğu için Disk’te gerçek bir ufuk yoktur, yumurta ve portakallara bakarak garip fikirler peyda<span class="S-T1">h</span> eden ve dünyanın öbür ucuna varmak için yola çıkan maceraperest denizciler kısa zamanda anladılar ki, uzaktaki gemilerin bazen dünyanın kenarında gözden kayboluyormuş gibi görünmelerinin nedeni, dünyanın kenarında <span class="S-T">gerçekten</span> gözden kaybolmalarıydı.</p>

  <p class="P-P" style="direction: inherit;">Yine de pus anaforlarının olduğu, toz dolu havada Galder’ın görüşü için bile bir sınır vardı. Yukarı baktı. Üniversite’nin üzerinde beliren şey haşin ve eski Sanat Kulesi’ydi, sekiz bin sekiz yüz seksen sekiz basamaklı meşhur sarmal merdivenleriyle Disk üzerindeki en eski bina olduğu söylenirdi. Kuzgunların ve kaygı verecek denli tetikte aslanağızlarının yuvası olan mazgallı çatısından, bir büyücü Disk’in kenarına bakabilirdi. Tabii on dakika kadar ölesiye öksü<span class="S-T1">r</span>dükten sonra.</p>

  <p class="P-P" style="direction: inherit;">“Hastir,” diye ağzının içinde geveledi. “Ne yararı var büyücü olmanın o zaman? Ayvento, thessalous! Uçacaktım! Bana gelin havanın ve karanlığın ruhları!”</p>

  <p class="P-P" style="direction: inherit;">Çarpık bir el uzattı ileri ve ufalanan bir çit duvarı gösterdi. Sekizinci renk ateş nikotinle kirlenmiş tırnaklarının altından uç verdi ve çok yukarıdaki çürüyen taşın önünde patladı.</p>

  <p class="P-P" style="direction: inherit;">Taş düştü. İyi hesaplanmış bir hız değiş tokuşuyla Galder havalandı, gecelik entarisi kemikli bacaklarının çevresinde çırpınıyordu. Yükseldikçe yükseldi, soluk ışığın içinde tıpkı, tıpkı bir -pekâlâ, tıpkı evrenin terazisinde uzmanlıkla ayarlanmış bir başparmak tarafından yukarılara itilmiş yaşlı, ama güçlü bir- büyücü gibi hızla fırladı.</p>

  <p class="P-P" style="direction: inherit;">Bir eski kuş yuvaları çöplüğüne kondu, dengesini buldu ve aşağıdaki baş döndürücü Disk şafağını seyretti.</p>

  <p class="P-P" style="direction: inherit;">Uzun yılın bu zamanında Çember Deniz Cori Celesti’nin gün batımı yakasındaydı neredeyse ve gün ışığı Ankh-Morpork civarındaki topraklara, sis içinden geçip ulaştıkça, dağın gölgesi Tan<span class="S-T1">rı</span>’nın güneş saatinin ibresi gibi toprakları tırpanla biçti. Fakat gece tarafında, acelesiz ışıkla dünyanın kenarına doğru yarışırcasına bir beyaz pus çizgisi dalga dalga ilerledi.</p>

  <p class="P-P" style="direction: inherit;">Kuru dal çatırtısı geldi arkasından. Dönüp Ymper Trymon’ı gördü, Tarikat’<span class="S-T1">ı</span>n ikinci önderini, kendisinden sonra sürdürebilecek tek büyücüydü.</p>

  <p class="P-P" style="direction: inherit;">Bir an için onu görmezden geldi Galder, sadece taşa sıkıca tutunmaya ve kişisel korunma sihirlerini güçlendirmeye baktı. Geleneksel olarak uzun ömür bahşeden bir meslekte terfi yavaş olurdu; genç büyücülerin sık sık ölmüş adamların yerine geçerek ilerlemenin bir yolunu aradıkları kabul edilir, tabii önce onların yerlerini boşaltmış olurlar. Ayrıca genç Trymon’da rahatsız edici bir şey vardı. Sigara içmez, yalnızca kaynatılmış su içerdi ve Galder’da onun zeki biri olduğu yolunda pis bir kuşku vardı. Yeterince gülümsemezdi; rakamları ve bir sürü karenin oklarla öbür kareleri gösterdiği organizasyon tabloları türünden şeyleri severdi. Uzun lafın kısası, “personel” sözcüğünü kullanabilecek ve tam da onu kastedebilecek biriydi.</p>

  <p class="P-P" style="direction: inherit;">Şimdi Disk’in görülebilen kısmının tamamı, cuk oturmuş, titrek, beyaz bir deriyle kaplıydı.</p>

  <p class="P-P" style="direction: inherit;">Galder başını eğip ellerine baktı ve onların her devinimi izleyen parıltılı ipliklerin ördüğü solgun bir ağla kaplı olduğunu gördü.</p>

  <p class="P-P" style="direction: inherit;">Bu büyü türünü tanıdı. Kendisi de kullanmıştı. Fakat onunki küçüktü, çok daha küçük.</p>

  <p class="P-P" style="direction: inherit;">“Bu bir Değişim büyüsü,” dedi Trymon. “Bütün dünya değiştiriliyor."</p>

  <p class="P-P" style="direction: inherit;">Bazı insanların, diye düşündü Galder keyfi kaçmış bir halde, böyle bir cümlenin sonuna ünlem işareti koyacak bir terbiyesi vardı eskiden.</p>

  <p class="P-P" style="direction: inherit;">Arı seslerin en belli belirsizi duyuldu, bir farenin kalbinin kırılışı gibi yüksek ve inceydi.</p>

  <p class="P-P" style="direction: inherit;">“Bu da neydi?” dedi.</p>

  <p class="P-P" style="direction: inherit;">Trymon başını eğdi.</p>

  <p class="P-P" style="direction: inherit;">“İnce do, galiba,” dedi.</p>

  <p class="P-P" style="direction: inherit;">Galder bir şey söylemedi. Beyaz titreme kayboldu, uyanan şehrin ilk sesleri iki büyücüye ulaşmaya başladı. Her şey tıpkı eskisi gibiydi. Bütün bunlar, her şeyin olduğu gibi kalması için miydi?</p>

  <p class="P-P" style="direction: inherit;">Aklı başka bir yerdeyken geceliğinin ceplerini yokladı ve sonunda aradığı şeyi kulağının arkasında buldu. Sırılsıklam <span class="S-T">itgerisi</span><span class="S-T1">ni</span> ağzına koydu; gizemli ateşi parmakları arasından göreve çağırdı ve dağınık yığının üzerinde sertçe sü<span class="S-T1">r</span>ttü, ta ki gözlerinin önünde küçük mavi ışıklar çakıncaya dek. Bir iki kez öksürdü.</p>

  <p class="P-P" style="direction: inherit;">Çok sıkı düşünüyordu aslında.</p>

  <p class="P-P" style="direction: inherit;">Tanrılardan birinin kendisine iyilik borcu olup olmadığını hatırlamaya çalışıyordu.</p>

  <p class="P-P" style="direction: inherit;">Aslında tanrılar da tüm bunlar karşısında büyücüler kadar şaşkındılar, fakat hiçbir şey yapacak güçleri yoktu ve her halükârda çim biçme makinesini geri vermeyi reddeden Buz Devleri’yle çağlardır süren savaşlarına kaptırmışlardı kendilerini.</p>

  <p class="P-P" style="direction: inherit;">Fakat gerçekten neler olup bittiğine dair bir ipucu, on beş yaşındayken hayatı hayli ilginç bir evreye ulaşan Rincewind’in birdenbire kendini her şeye rağmen ölü değil de, bir çam ağacında baş aşağı sallanırken bulmasında bulunabilir.</p>

  <p class="P-P" style="direction: inherit;">Çam iğneleri yığınına kafa üstü konuncaya dek daldan dala gayrı ihtiyari düşerek aşağı indi; düştüğü yerde soluk almaya uğraşarak ve, Keşke daha iyi biri olsaydım, diye düşünerek yattı.</p>

  <p class="P-P" style="direction: inherit;">Bir yerlerde, biliyordu, kusursuz bir mantıksal bağlantı olmalıydı. Bir dakika önce, dünyanın kenarından düştüğün için, öleyazıyorsun; bir dakika sonra, bir ağacın üzerinde baş aşağı duruyorsun.</p>

  <p class="P-P" style="direction: inherit;">Böyle anlarda hep olduğu üzere, Büyü zihninde uyanmıştı.</p>

  <p class="P-P" style="direction: inherit;">Rincewind hocaları tarafından, nasıl balıklar doğal dağcılarsa, işte öyle doğal bir büyücü olarak kabul edilirdi genelde. Görünmez Üniversite’den bir şekilde -büyüleri hatı<span class="S-T1">r</span>layamazdı ve sigara içmek kendisini hasta ederdi- atılacaktı muhtemelen, fakat asıl başına bela açan iş, şu Sekizlik’in zincirli bulunduğu odaya dalma ve kitabı açma aptallığıydı.</p>

  <p class="P-P" style="direction: inherit;">Belayı daha kötü yapan şey de tüm kilitlerin geçici olarak neden açıldığını kimsenin anlayamamasıydı.</p>

  <p class="P-P" style="direction: inherit;">Büyü, ilgi bekleyen bir kiracı değildi. Bir gölcüğün dibindeki yaşlı ka<span class="S-T1">r</span>a kurbağası gibi otururdu öylece. Fakat Rincewind ne zaman kendini gerçekten yorgun veya korkmuş hissetse, Sihir kendisini söyletm<span class="S-T1">e</span>ye çalışırdı. Sekiz Büyük Sihir’den biri kendi kendini söyletse ne olurdu, kimse bilmiyor, fakat sonuçları izlemek için en iyi yerin bitişikteki evren olduğunda genel bir uzlaşma vardı.</p>

  <p class="P-P" style="direction: inherit;">Dünyanın kenarından düştükten hemen sonra çam iğneleri yığını üzerinde yatarken düşünülebilecek garip bir fikirdi ama, Rincewind Sihir’in onu canlı tutmak istediği yolunda bir hisse sahipti.</p>

  <p class="P-P" style="direction: inherit;">“Bana uyar,” diye düşündü.</p>

  <p class="P-P" style="direction: inherit;">Doğrulup oturdu, ağaçlara baktı. Rincewind bir şehir sihirbazıydı; en içli dışlı ve en haşır neşir olanların ayırt edebildiği ağaç türleri arasında çeşitli farkların olduğunun ayı<span class="S-T1">r</span>dında idiyse de, kesin bildiği tek şey, yapraksız ucun yere saplandığıydı. Tam anlamıyla hiçbir düzen duygusu olmadan düzenlenmiş bir sürü ağaç vardı çevrede. Yerler yüzyıllardır s<span class="S-T1">ü</span>pürülmemişti.</p>

  <p class="P-P" style="direction: inherit;">Ağacın hangi tarafının yosun tuttuğuna bakarak nerede olduğunuzu söyleyebilmekle ilgili bi<span class="S-T1">r</span> şeyler hatırladı. Bu ağaçların her tarafında yosun vardı, odun siğilleri ve kavilik yaşlı dalla<span class="S-T1">rı</span> da va<span class="S-T1">r</span>d<span class="S-T1">ı</span>; eğer ağaçlar insan olsaydı, bunlar sallanan sandalyelerde otururlardı.</p>

  <p class="P-P" style="direction: inherit;">Rincewind en yakınındakine bir tekme savurdu. Şaşmaz bir nişancılıkla ağaç, Rincewind’in kafasına bir meşe palamudu düşürdü. “Ah,” dedi Rincewind. Çok eski bir kapının yaylanarak açılışını andıran bir sesle, ağaç, “Sana müstahak!” dedi.</p>

  <p class="P-P" style="direction: inherit;">Uzun bir sessizlik oldu.</p>

  <p class="P-P" style="direction: inherit;">Sonra Rincewind, “Sen mi dedin bunu?”</p>

  <p class="P-P" style="direction: inherit;">“Evet.”</p>

  <p class="P-P" style="direction: inherit;">“Bunu da?”</p>

  <p class="P-P" style="direction: inherit;">“Evet.”</p>

  <p class="P-P" style="direction: inherit;">“Ya.” Bir anlığına düşündü. Sonra şansım denedi, “Sanırım sen ormandan çıkmanın bir yolunu, herhalde, bilmezsin, bir şekilde, değil mi?”</p>

  <p class="P-P" style="direction: inherit;">“Hayır. Etrafta pek dolaşmam,” dedi ağaç.</p>

  <p class="P-P" style="direction: inherit;">“Bir hayli sıkıcı bir hayat, sanırım,” dedi Rincewind.</p>

  <p class="P-P" style="direction: inherit;">“Bilemem. Başka türlüsünü görmedim hiç,” dedi ağaç.</p>

  <p class="P-P" style="direction: inherit;">Rincewind ağaca yakından baktı. Gördüğü diğer ağaçlara çok benziyordu.</p>

  <p class="P-P" style="direction: inherit;">“Büyülü müsün sen?” dedi.</p>

  <p class="P-P" style="direction: inherit;">“Kimse söylemedi şimdiye dek,” dedi ağaç. “Sanırım öyleyim.”</p>

  <p class="P-P" style="direction: inherit;">Rincewind düşündü: Bir ağaçla konuşuyor olamam. Bir ağaçla konuşmam için deli olmam gerek, deli değilim, öyleyse ağaçlar konuşamaz.</p>

  <p class="P-P" style="direction: inherit;">“Hoşça kal,” dedi sert bir tutumla Rincewind.</p>

  <p class="P-P" style="direction: inherit;">“Hey, dur, gitme,” diye başlayacak oldu ağaç, sonra yararsızlığını fark etti. Rincewind’in çalılar</p>

  <p class="P-P" style="direction: inherit;">arasında sendeleye sendeleye yürüyüşünü seyretti ve yapraklarında güneşi, köklerinde suyun şıpırtı ve lıkırdısı<span class="S-T1">nı</span>, ayla güneşin doğal çekişmesine karşılık olarak özsuyunun çekilmesini ve çağıldamasını hissetmeye koyuldu. Sıkıcı, diye düşündü. Ne acayip bir laf. Ağaçlar sıkılabilir, elbette ki, böcekler her zaman sıkarlar, fakat demek istediğinin bu olduğunu sanmıyorum. Ve başka ne türlü olabilir ki?</p>

  <p class="P-P" style="direction: inherit;">Aslında Rincewind bu ağaçla bir daha konuşmadı, fakat bu kısa söyleşiden vaktiyle gezegenin ormanlarını kasıp kavuran ilk ağaç dininin esasını çıkardı. İnanç ilkesi şuydu: Bir ağaç iyi bir ağaçsa, temiz, ahlaklı ve dürüst bir hayat sürmüşse, ona ölümden sonra müstakbel bir hayat güvencesi verilebilir. Eğer çok iyi bir ağaç idiyse, en sonunda beş bin ruloluk tuvalet kâğıdı olarak reenkarne edilecekti.</p>

  <p class="P-P" style="direction: inherit;">Birkaç mil ötede İkiçiçek de kendisini yeniden Disk’te bulmanın şaşkınlığını üzerinden atıyordu. Ağaçlarla çevrili büyük bir gölün karanlık sularına gitgide dalan <span class="S-T">Güçlü Gezgin</span>’in gövdesinde oturuyordu.</p>

  <p class="P-P" style="direction: inherit;">Garip şekilde, pek kaygılı değildi. İkiçiçek bir turistti, Disk üzerinde ev<span class="S-T1">r</span>imleşecek türün ilk örneğiydi ve varoluşunun özü, bulaşmadığı için hiçbir belânın başına gelmeyeceği yolundaki kaya gibi sağlam inançtı; ayrıca yüksek sesle ve</p>

  <p class="P-P" style="direction: inherit;">yavaş söylemek şartıyla, herkesin kendisinin söylediği her şeyi anlayabileceğine, insanların esasen güvenilir olduğuna ve eğer mantıkla hareket ederlerse iyi niyetli insanlar arasında her şeyin halledilebileceğine inanıyordu.</p>

  <p class="P-P" style="direction: inherit;">Görünüşe göre bu ona, sözgelimi, bir sabun köpükbalığından biraz daha az bir hayatta kalma değeri vermişti, fakat Rincewind’in şaşkınlığına rağmen, bu hep işe yaradı ve küçük adamın tehlikenin her türüne karşı topyekun kayıtsızlığı bir şekilde tehlikenin gözünü o kadar yıldırdı ki, pes edip gitti.</p>

  <p class="P-P" style="direction: inherit;">Salt boğulma tehlikesinin hiç şansı yoktu. İyi örgütlenmiş bir toplumda insanların boğulup gitmelerine izin verilmeyeceğinden çok emindi.</p>

  <p class="P-P" style="direction: inherit;">Gerçi Sandık’ının nereye gitmiş olduğu konusunda biraz canı sıkılmıştı. Fakat akıllı armut ağacından yapılmış olduğu ve kendi başının çaresine bakabilecek kadar zeki olduğu bilgisiyle kendisini rahatlattı.</p>

  <p class="P-P" style="direction: inherit;">Ormanın yine bir başka bölümünde genç bir şaman, eğitiminin çok önemli bir aşamasına gelmişti. Kutsal mantardan yemiş, kutsi köksapı tüttürmüş, gizemli mantarı toz haline getirip çeşitli deliklerine sokmuştu, şimdi de bir çam ağacının altında bağdaş kurmuş, ilk olarak Varlık’ın yüreğindeki tuhaf ve merak uyandıran sırlarla temas kurmaya, fakat esas olarak kafasının en üstünün vidalı<span class="S-T1">s</span>ın<span class="S-T1">ın</span> açılarak uçup gitmesini engellemeye konsantre oluyordu.</p>

  <p class="P-P" style="direction: inherit;">Dört kenarlı mavi üçgenler gözleri önünde çark ettiler. Ara sıra hiçliğe tanıyormuş gibi ağzı kulaklarında gülümsedi ve “Vay’la “Iğh” gibi şeyler söyledi.</p>

  <p class="P-P" style="direction: inherit;">Havada bir hareket oldu, bunu sonradan “tıpkı sadece geriye doğru bir patlama gibi, anlıyor musunuz?” diye betimleyecekti ve biraz önce hiçbir şeyin bulunmadığı bir yerde büyük, hırpalanmış, ağaçtan bir sandık belirdi.</p>

  <p class="P-P" style="direction: inherit;">Çürümüş yaprak tabakası üzerine olanca ağırlığıyla kondu, düzinelerce küçük ayak pörtletti ve şamana bakmak için hantal gövdesiyle ağır ağır etrafında döndü. Yani, yüzü yoktu, ama mantarın sisleri arkasından bile şaman sandığın kendisine bakmakta olduğunun dehşetle farkındaydı. Hoş bir bakış olmadığının da farkındaydı. Bir anahtar deliğiyle birkaç düğüm deliğinin bu kadar nefret dolu olabilmesi şaşkınlık vericiydi.</p>

  <p class="P-P" style="direction: inherit;">Sandığın ahşaba mahsus omuz silkmesi ve ağaçlar arasında eşkin gitmesiyle, şaman büyük bir rahatlama hissetti.</p>

  <p class="P-P" style="direction: inherit;">İnsanüstü bir çabayla, ayağa kalkmak için gerekli hareketler silsilesini hatırladı, hatta aşağı bakıp vazgeçmeden önce, çünkü bacaksız kalmıştı, birkaç adım atmayı başardı.</p>

  <p class="P-P" style="direction: inherit;">Bu arada Rincewind bir patika buldu. Yol kıvrıla kıvrıla bir hayli gidiyordu, kaldırım taşı da</p>

  <p class="P-P" style="direction: inherit;">döşenmiş olsaydı, daha mutlu olurdu; fakat yolu takip etmek ona yapacak bir şey vermişti.</p>

  <p class="P-P" style="direction: inherit;">Birkaç ağaç sohbet başlatmak için uğraştı, ama Rincewind bunun ağaçlar için normal bir davranış olmadığından neredeyse emindi, onları görmezden geldi.</p>

  <p class="P-P" style="direction: inherit;">Gün uzadı. Isırgan, küçük, pis böceklerin vızıltıları, ara sıra düşen bir dalın çatırtısı, dinden ve sincaplarla başlarının de<span class="S-T1">r</span>tte olmasından söz eden ağaçların fısıltılarından başka bir ses yoktu. Rincewind kendini çok yalnız hissetmeye başladı. Sonsuza dek ormanda yaşadığını, yapraklar üzerinde uyuduğunu ve... ormanda... yenebilecek... yenilebilecek ne varsa yediğini tasavvur etti. Ağaçlar, diye düşündü ve kabuklu, kabuksuz yemişler. Bulması gerekir...</p>

  <p class="P-P" style="direction: inherit;">“Rincewind!”</p>

  <p class="P-P" style="direction: inherit;">O da nesi, yolun aşağısından İkiçiçek geliyordu; üstünden başından sular damlıyordu, ama yüzü mutluluktan ışıldıyordu.</p>

  <p class="P-P" style="direction: inherit;">Sandık da peşi sıra tırıs geliyordu (ağaçtan yapılan her şey sahibini her yerde izlerdi ve çoğunlukla öbür dünyada yeni bir hayata temiz iç çamaşırlarla başlayacağından emin olmak isteyen çok zengin ölü kralların mezar erzağı için kullanılırdı).</p>

  <p class="P-P" style="direction: inherit;">Rincewind iç çekti. O ana kadar gününün daha kötü olamayacağını düşünmüştü.</p>

  <p class="P-P" style="direction: inherit;">İnadına soğuk ve ıslak bir yağmur yağmaya başladı. Rincewind’le İkiçiçek bir ağacın altında oturup seyrettiler.</p>

  <p class="P-P" style="direction: inherit;">“Rincewind?”</p>

  <p class="P-P" style="direction: inherit;">“Hım?”</p>

  <p class="P-P" style="direction: inherit;">“Biz neden buradayız?”</p>

  <p class="P-P" style="direction: inherit;">“Pekâlâ, bazıları Evren’in Yaratıcısı’nın Disk’i ve üzerindeki her şeyi yarattığını söylüyor, bazıları bunun Gök Tanrısı’nın testisleri ve Gök İneği’nin sütüyle ilgili çok karışık bir hikâye olduğunu söylüyor, hatta bazıları varlığımızı olasılık partiküllerinin bütünüyle rastlantısal büyümesine borçlu olduğumuzu savunuyor. Fakat Disk’ten düşmemize rağmen neden burada öldüğümüzü soruyorsan, en ufak bir fikrim yok. Belki de berbat bir hatadır.”</p>

  <p class="P-P" style="direction: inherit;">“Ya. Sence bu ormanda yiyecek bir şey var mı?”</p>

  <p class="P-P" style="direction: inherit;">“Evet,” dedi sihirbaz acı bir sesle, “biz varız.” “Meşe palamutlarım var, isterseniz,” dedi ağaç yardım etmek istercesine.</p>

  <p class="P-P" style="direction: inherit;">Nemli sessizlikte öylece oturdular bir an için. “Rincewind, ağaç dedi ki-”</p>

  <p class="P-P" style="direction: inherit;">“Ağaçlar konuşamaz,” diye kestirip attı Rincewind. “Bunu hatırlamak çok önemli.”</p>

  <p class="P-P" style="direction: inherit;">“Ama demin duydun-”</p>

  <p class="P-P" style="direction: inherit;">Rincewind iç çekti. “Bak,” dedi. “Basit biyoloji, tamam mı? Konuşmak için doğru donanıma sahip olmak gerek, tıpkı ciğerler, dudaklar ve-”</p>

  <p class="P-P" style="direction: inherit;">“Ses telleri,” dedi ağaç.</p>

  <p class="P-P" style="direction: inherit;">“Evet, onlara,” dedi Rincewind. Susup kasvetle yağmura baktı.</p>

  <p class="P-P" style="direction: inherit;">“Büyücülerin ağaçlar, yaban yiyecekler vesaire hakkında her şeyi bildiklerini sanırdım,” dedi İkiçiçek azarlarcasına. Sesinin Rincewind’i muhteşem bir büyücü olarak düşünmediğini ima ettiği çok nadirdi; Rincewind harekete geçmek zorunda kaldı.</p>

  <p class="P-P" style="direction: inherit;">“Biliyorum, biliyorum,” diye atladı.</p>

  <p class="P-P" style="direction: inherit;">“Pekâlâ, bu ne tür bir ağaç?” dedi turist. Rincewind bakındı.</p>

  <p class="P-P" style="direction: inherit;">“Kayın,” dedi sertçe.</p>

  <p class="P-P" style="direction: inherit;">“Aslında-” diye başladı ağaç ve çabucak sustu. Rincewind’in bakışlarını fark etmişti.</p>

  <p class="P-P" style="direction: inherit;">“Şuradaki şeyler meşe palamuduna benziyor,” dedi İkiçiçek. “Evet, şey, bu sesil veya heptokarpik değişke,” dedi Rincewind. “Yemişler gerçekten meşe palamuduna çok benziyorlar. Pratik olarak her kim olsa aldatabilirler.”</p>

  <p class="P-P" style="direction: inherit;">“Vay anasını,” dedi İkiçiçek, “şuradaki çalı ne, öyleyse?”</p>

  <p class="P-P" style="direction: inherit;">“Ökseotu.”</p>

  <p class="P-P" style="direction: inherit;">“Ama dikenleri ve kırmızı yemişleri var!”</p>

  <p class="P-P" style="direction: inherit;">“Ne?” dedi Rincewind tersleyerek, ve sert sert baktı. Önce İkiçiçek gözlerini kaçırdı.</p>

  <p class="P-P" style="direction: inherit;">“Hiçbir şey,” dedi uysalca. “Yanlış bilgilendirilmiş olmalıyım.”</p>

  <p class="P-P" style="direction: inherit;">“Herhalde.”</p>

  <p class="P-P" style="direction: inherit;">“Ama onun altında bazı büyük mantarlar var. Onlar yenir mi?"</p>

  <p class="P-P" style="direction: inherit;">Rincewind ihtiyatla baktı mantarlara. Gerçekten çok büyüktüler ve kırmızı beyaz benekli şapkaları vardı. Bir de yöre şamanının (ki şu anda birkaç mil ötede, bir kayayla arkadaşlık kuruyordu) ancak bir bacağını büyük bir taşa iple bağladıktan sonra yiyeceği bir değişke vardı. Yağmurda gidip bakmaktan başka bir çare yoktu.</p>

  <p class="P-P" style="direction: inherit;">Rincewind çürük yaprakların oluşturduğu tabakanın üzerine dizlerini koyup şapkanın altına baktı. Kısa bir süre sonra zayıf bir sesle, “Hayır, bunu yemek iyi olmaz,” dedi.</p>

  <p class="P-P" style="direction: inherit;">“Neden?” diye seslendi İkiçiçek. “Şapkanın altı sarının yanlış tonunda mı?”</p>

  <p class="P-P" style="direction: inherit;">“Hayır, tam olarak değil...”</p>

  <p class="P-P" style="direction: inherit;">“O zaman, sanırım sapların olukları doğru türden değil.”</p>

  <p class="P-P" style="direction: inherit;">“İyi görünüyorlar, aslında.”</p>

  <p class="P-P" style="direction: inherit;">“Şapka, o zaman, şapka sanırım yanlış renkte,” dedi İkiçiçek.</p>

  <p class="P-P" style="direction: inherit;">“Bundan emin değilim.”</p>

  <p class="P-P" style="direction: inherit;">“Pekâlâ, neden yenmez, öyleyse?”</p>

  <p class="P-P" style="direction: inherit;">Rincewind öksürdü. “Soran küçük kapılar ve pencereler,” dedi sıkkınca, “bu her şeyi açığa çıkarmakta.”</p>

  <p class="P-P" style="direction: inherit;">Görünmez Üniversite’nin bir ucundan diğerine gök gürültüsü bir çığ gibi yuvarlandı. Yağmur</p>

  <p class="P-P" style="direction: inherit;">çatılarına yağıp, aslanağızlarından döküldü, daha uyanık olanlardan bir ikisi kiremit labirentlerinin arasına sığınmak için tabanları yağlamıştı.</p>

  <p class="P-P" style="direction: inherit;">Aşağılarda, Büyük Salon’da, Diskdünya’daki en güçlü sekiz büyücü, törensel bir sekizgenin açılarına uygun olarak bir araya gelmişti. Aslında, şayet gerçek bilinecekse, en güçlü değillerdi muhtemelen, fakat büyünün ileri derecede rekabetçi dünyasında hemen hemen aynı anlama gelen, büyük hayatta kalma güçlerine sahiptiler kesinlikle. Sekizinci derecedeki her büyücünün arkasından yedinci dereceden yarım düzine büyücü onu haklamaya çalışırdı ve kıdemli büyücüler, sözgelimi, yataklarındaki akreplere karşı meraklı bir tutum geliştirmek zorundaydılar. Eski bir atasözü durumu özetlemektedir: Bir büyücü akşam yemeğinde kırık camlar aramaktan usanmışsa, yaşamaktan usanmıştır.</p>

  <p class="P-P" style="direction: inherit;">En yaşlı büyücü, Kırılmamış Çembe<span class="S-T1">r</span> ’in Eski ve Öz Hakiki Bilgeleri’nden Greyhald Spold olanca ağırlığıyla asasına yaslandı ve şöyle buyurdu: “Elini çabuk tut, Havamumu, ayaklarım bana zahmet veriyor.”</p>

  <p class="P-P" style="direction: inherit;">Sırf bir etki yaratmak için duraklamış olan Galder, dik dik baktı ona.</p>

  <p class="P-P" style="direction: inherit;">“Pekâlâ, kısa tutacağım-”</p>

  <p class="P-P" style="direction: inherit;">“Ne güzel.”</p>

  <p class="P-P" style="direction: inherit;">“Bu sabahın olayları konusunda hepimiz kılavuz arayışındayız. İçimizden biri bulduğunu söyleyebilecek mi?”</p>

  <p class="P-P" style="direction: inherit;">Büyücüler birbirlerine göz ucuyla baktılar. Ticaret birliği konferansı kardeşlik yardım gecesi dışında hiçbir yerde kıdemli büyücülerin toplantısındaki kadar çok güvensizlik ve kuşku bulunamaz. Fakat apaçık gerçek şuydu ki, gün çok kötü geçmişti. Zindan Boyutları’ndan aniden çağrılan bilgi cinleri normal olarak bilmedikleri için mahcup göründüler ve soru sorulduğunda sıvıştılar. Büyülü aynalar çatladılar, Ta<span class="S-T1">r</span>ot kartları gizemli biçimde boşaldılar. Kristal küreler baştan sona bulutlandı. Büyücüler tarafından yararsız ve düşünmeye değmez diye küçümsenen çay yapraklan bile fincanın dibinde kümelendiler ve kımıldamayı reddettiler.</p>

  <p class="P-P" style="direction: inherit;">Uzun sözün kısası, bir araya gelmiş büyücüler şaşkınlık içindeydiler. Genel bir uylaşım mırıltısı vardı.</p>

  <p class="P-P" style="direction: inherit;">“İşte bu yüzden AshkEnte Ayini’ni icra etmeyi öneriyorum,” dedi Galder dramatik bir şekilde.</p>

  <p class="P-P" style="direction: inherit;">“Hayır, AshkEnte Ayini olmasın. İnsan bu tür şeylere bulaşmak için yaratılmadı” gibi, daha iyi bir yanıt için umutlandığını itiraf etmek zorundaydı.</p>

  <p class="P-P" style="direction: inherit;">Gerçekte yaygın bir onay mırıltısı vardı.</p>

  <p class="P-P" style="direction: inherit;">“İyi fikir.”</p>

  <p class="P-P" style="direction: inherit;">“Makul görünüyor.”</p>

  <p class="P-P" style="direction: inherit;">“Elini çabuk tut, öyleyse.”</p>

  <p class="P-P" style="direction: inherit;">Hafiften canı sıkılan Galder, çeşitli büyü aletlerini salona taşıyan bir kıdemsiz büyücüler kafilesini çağırdı.</p>

  <p class="P-P" style="direction: inherit;">İma edildiği üzere, bu arada, büyücü ihvanı arasında büyünün nasıl yapılacağı hakkında bir anlaşmazlık vardı.</p>

  <p class="P-P" style="direction: inherit;">Özellikle genç büyücüler, büyünün imajını yenilemeye başlamasının ve ellerinde mum ve kemik parçalarıyla etrafta sürtmeyi bırakıp “Remilcilik Nereye Gidiyor?” ile “Şefkatli Bir Toplumda Yedi Fersahlık Çizmelerin Rolü” gibi başlıkları olan makaleleri okuyabilecekleri iyi otellerdeki üç günlük sempozyumlar ve araştırma programlarının bulunduğu iyi düzenlenmiş bir temele her şeyi oturtmanın zamanının geldiğini söylemeye başladılar.</p>

  <p class="P-P" style="direction: inherit;">Sözgelimi T<span class="S-T1">r</span>ymon son günlerde neredeyse hiç büyü yapmadı, fakat Ta<span class="S-T1">r</span>ikat’<span class="S-T1">ı</span> kum saati verimliliğiyle yürüttü ve bir sürü not yazdı, ofisindeki duvarda başka kimsenin gerçekten anlamadığı, ama çok da fiyakalı görünen renkli yuvarlaklar, bayrakçıklar ve çizgilerle kaplı kocaman bir çizelge vardı.</p>

  <p class="P-P" style="direction: inherit;">Diğer büyücü tipi ise bütün bunların bataklık gazı olduğunu ve balmumundan yapılmış olmadığı, üzerine de iğneler saplanmadığı takdirde imajla bir ilgisi olmadığını düşünüyordu.</p>

  <p class="P-P" style="direction: inherit;">Sekiz tarikat<span class="S-T1">ı</span>n bütün liderleri bu kanıdaydı, gelenekçiydi ve sekizgenin etrafına yığılan alet edevatın belli, anlamsız olmayan, okült bir gö<span class="S-T1">rü</span>nüşleri vardı. Genç büyücülerin AshkEnte Ayini’nin üç küçük odun parçası ve 4cc fare kanıyla da pekâlâ kusursuz gerçekleştirilebileceği yolundaki keşfine rağmen, koç boynuzlan, kafatasları, barok metal işlemeler ve ağır mumlar etraftaydı.</p>

  <p class="P-P" style="direction: inherit;">Hazırlanmak normalde bir iki saat alırdı, fakat kıdemli büyücülerin birleşmiş güçleri bunu bir hayli kısalttı ve Galder, sadece kırk dakika sonra, büyünün son sözlerini söyledi. Sözler çözülmeden önce, Galder’ın önünde bir an asılı kaldılar.</p>

  <p class="P-P" style="direction: inherit;">Sekizgenin merkezindeki hava titreşerek parladı ve yoğunlaştı; birden uzun boylu, karanlık bir figür belirdi. Büyük bölümü siyah bir cübbe ve başlıkla gizleniyordu, muhtemelen de bu yerinde bir şeydi. Bir elinde uzun bir tırpan tutuyordu ve parmakların bulunması gerektiği yerde sadece beyaz kemiklerin olduğuna dikkat etmekten insan kendini alamazdı.</p>

  <p class="P-P" style="direction: inherit;">Öteki kemikli el, küçük peynir kü<span class="S-T1">p</span>leri ve kürdana takılmış ananas tutuyordu.</p>

  <p class="P-P" style="direction: inherit;">EEE? dedi Ölüm, bir buzdağının tüm rengini ve sıcaklığını taşıyan bir sesle. Büyücülerin bakışını fark etti ve başım eğip kürdana baktı.</p>

  <p class="P-P" style="direction: inherit;">BİR PARTİDEYDİM, diye ekledi bir parça azarlayarak.</p>

  <p class="P-P" style="direction: inherit;">“Ey Toprağın ve Karanlığın Yaratığı, senden feragat etmeni...” diye başladı Galder, sert ve buyurgan bir sesle. Ölüm başıyla onayladı.</p>

  <p class="P-P" style="direction: inherit;">EVET, EVET, TÜM BUNLARI BİLİYORUM, dedi. BENİ NEDEN ÇAĞIRDINIZ?</p>

  <p class="P-P" style="direction: inherit;">“Senin hem geçmişi hem de geleceği görebildiğin söyleniyor,” dedi Galder biraz somurtarak, çünkü etkileme ve büyüleyici sözler söyleme onun hayli sevdiği ve insanların başarılı olduğunu söylediği bir alandı.</p>

  <p class="P-P" style="direction: inherit;">BU TAMAMIYLA DOĞRU.</p>

  <p class="P-P" style="direction: inherit;">“Öyleyse herhalde bu sabah olup biten şeyin ne olduğunu sen bize söyleyebilirsin?” dedi Galder. Toparlandı ve yüksek sesle ekledi. “Bunu Azimrothe adına emrediyorum, ve T’chikel adına, ve-”</p>

  <p class="P-P" style="direction: inherit;">TAMAM, DEMEK İSTEDİĞİNİ ANLADIM, dedi Ölüm. BİLMEK İSTEDİĞİNİZ TAM OLARAK NE? BU SABAH BİR SÜRÜ ŞEY OLDU, İNSANLAR DOĞDU, İNSANLAR ÖLDÜ, BÜTÜN AĞAÇLAR BİRAZ UZADILAR, DALGACIKLAR DENİZ ÜZERİNDE İLGİNÇ DESENLER OLUŞTUR-</p>

  <p class="P-P" style="direction: inherit;">“Sekizlik’i kastediyorum,” dedi Galder soğukça.</p>

  <p class="P-P" style="direction: inherit;">O MU? AH, GERÇEKLİĞİN SADECE YENİDEN AYARLANMASIYDI. SEKİZLİK’İN SEKİZİNCİ SİHİRİ KAYBETMEMEK KONUSUNDA KAYGILI OLDUĞUNU ANLIYORUM. GÖRÜNÜŞE GÖRE, DİSK’İN KENARINDAN DÜŞÜYORDU.</p>

  <p class="P-P" style="direction: inherit;">“Dur bakalım, dur bakalım,” dedi Galder. Çenesini kaşıdı. “Rincewind’in kafası içindeki</p>

  <p class="P-P" style="direction: inherit;">sihirden mi söz ediyoruz? Şu uzun, ince, sıskaca adam? Ve-”</p>

  <p class="P-P" style="direction: inherit;">-VE ŞU KADAR YILDIR KAFASINDA TAŞIDIĞI SİHİRDEN, EVET.</p>

  <p class="P-P" style="direction: inherit;">Galder kaşlarını çattı. Çekilecek bir sürü dert var gibi görünüyordu. Bir büyücü öldüğünde kafasındaki tüm sihirlerin serbest kaldığını herkes bilirdi, öyleyse Rincewind’i kurtarmak için zahmete girmek niye? Sihir en sonunda geri gelecektir.</p>

  <p class="P-P" style="direction: inherit;">“Neden olduğuna ilişkin bir fikrin?” dedi düşünmeden ve sonra, kendisini zamanında hatırlayarak, telaşla ekledi, “Yrriph ve Kcharla adına seni men ediyorum ve-”</p>

  <p class="P-P" style="direction: inherit;">KEŞKE BUNU SÜRDÜRMESEN, dedi Ölüm. BÜTÜN BİLDİĞİM ŞU: ÖNÜMÜZDEKİ DOMUZLARIN YILBAŞISINDA BÜTÜN SİHİRLERİN BİRLİKTE SÖYLENMESİ GEREKİYOR, YOKSA DİSK YOK OLACAK.</p>

  <p class="P-P" style="direction: inherit;">“Şunu açık söyle!” diye talepte bulundu Greyhald Spold.</p>

  <p class="P-P" style="direction: inherit;">“Kapa çeneni!” dedi Galder.</p>

  <p class="P-P" style="direction: inherit;">BEN Mİ?</p>

  <p class="P-P" style="direction: inherit;">“Hayır, o. Budala ihtiyar-”</p>

  <p class="P-P" style="direction: inherit;">“Duydum!” diye atladı Spold. “Siz genç insanlar-” Durdu. Sanki yüzünü hatırlamaya çalışıyormuş gibi Ölüm düşünceli düşünceli ona bakıyordu.</p>

  <p class="P-P" style="direction: inherit;">“Bak,” dedi Galder, “şu kısmı bir daha söyle, lütfen. Disk ne olacak?”</p>

  <p class="P-P" style="direction: inherit;">YOK OLACAK, dedi Ölüm. ŞİMDİ GİDEBİLİR MİYİM? İÇKİMİ BIRAKMIŞTIM.</p>

  <p class="P-P" style="direction: inherit;">“Dur bakalım," dedi Galder aceleyle. “Cheliliki ve Orizone ve diğerleri adına, ne demek istiyorsun, ‘y<span class="S-T1">o</span>k olacakla?”</p>

  <p class="P-P" style="direction: inherit;">BÜYÜK TSORT PİRAMİDİNİN İÇ DUVARLARININ ÜZERİNE YAZILMIŞ ESKİ BİR KEHANETTİR. YOK OLACAK SÖZÜ BANA YETERİNCE KENDİ KENDİNİ AÇIKLAYICI GÖRÜNÜYOR.</p>

  <p class="P-P" style="direction: inherit;">“Bize bütün söyleyebileceğin bu mu?”</p>

  <p class="P-P" style="direction: inherit;">EVET.</p>

  <p class="P-P" style="direction: inherit;">“Ama Domuzların Yılbaşısı sadece iki ay sonra!”</p>

  <p class="P-P" style="direction: inherit;">EVET.</p>

  <p class="P-P" style="direction: inherit;">“En azından şu anda Rincewind’in nerede olduğunu söyleyebilirsin!”</p>

  <p class="P-P" style="direction: inherit;">Omuzlarını silkti Ölüm. Vücudu bu harekete uygun yapılandırılmıştı.</p>

  <p class="P-P" style="direction: inherit;">SKUND ORMANI, KOÇDORUĞU DAĞLARI’NIN KENARYÖNLERİNDE.</p>

  <p class="P-P" style="direction: inherit;">“Ne yapıyor orada?”</p>

  <p class="P-P" style="direction: inherit;">KENDİSİ İÇİN ÇOK ÜZÜLÜYOR.</p>

  <p class="P-P" style="direction: inherit;">“Ya.”</p>

  <p class="P-P" style="direction: inherit;">ŞİMDİ GİDEBİLİR MİYİM?</p>

  <p class="P-P" style="direction: inherit;">Galder dalgın dalgın onayladı. Hevesle uzaklaştırma ritüelini düşünüyordu, ri<span class="S-T1">tü</span>el “Uzaklaş, çirkin gölge,” diye başlıyor ve önceden alıştırmasını yaptığı hayli etkileyici pasajlarla devam ediyordu, fakat nedense hiç coşku uyandıramamıştı.</p>

  <p class="P-P" style="direction: inherit;">“Ah, evet,” dedi. “Teşekkürler, evet.” Sonra, gece yaratıkları arasında düşman edinmek uygun olmayacağından, kibarca ekledi, “Umarım iyi bir partidir.”</p>

  <p class="P-P" style="direction: inherit;">Ölüm yanıt vermedi. Bir köpeğin kemiğe baktığı gibi Spold’a bakıyordu, sadece bu durumda her şey onun için olduklarından az çok farklıydı.</p>

  <p class="P-P" style="direction: inherit;">“Umarım iyi bir partidir dedim,” dedi Galder yüksek sesle.</p>

  <p class="P-P" style="direction: inherit;">ŞU ANDA ÖYLE, dedi Ölüm düz bir biçimde. GECE YARISI HIZLA İNİŞE GEÇECEK, SANIRIM.</p>

  <p class="P-P" style="direction: inherit;">“Neden?”</p>

  <p class="P-P" style="direction: inherit;">O ZAMAN MASKEMİ ÇIKARACAĞIMI DÜŞÜNÜYORLAR.</p>

  <p class="P-P" style="direction: inherit;">Geride yalnız bir kanepe kürdanı ve kısa bir g<span class="S-T1">r</span>apon kâğıdı bırakarak kayboldu.</p>

  <p class="P-P" style="direction: inherit;">Bütün bunların görülmeyen bir gözlemcisi vardı. Kuşkusuz kurallara aykırıydı, fakat Trymon kurallarla ilgili her şeyi bilirdi ve kuralların uyulmak için değil, konulmak için olduğunu düşünürdü hep.</p>

  <p class="P-P" style="direction: inherit;">Üniversite kütüphanesinin alt katlarındayken heyulanın ne kastettiği üzerine sekiz büyücü çoktan ciddi bir tartışmaya dalmıştı.</p>

  <p class="P-P" style="direction: inherit;">Kütüphane ürküntü veren bir yerdi. Kitapların çoğu büyülüydü ve büyü kitapları hakkında</p>

  <p class="P-P" style="direction: inherit;">unutulmaması gereken şudur: Düzen kaygısı taşıyan bir kütüphanecinin ellerinde ölümcüldürler, çünkü kütüphaneci tüm büyü kitaplarını aynı rafa koymaya eğilimlidir. Bu, büyü sızdırabilen kitaplar için iyi bir fikir değildir, bir veya ikiden fazlası bir araya gelince kritik bir Kara Ayin meydana getirirler. Bunun üzerine, daha küçük büyülerin çoğu, komşuları için titizlenirler ve kitaplarını tehlikeli biçimde savurarak her itirazı dile getirmeye niyetlenirler. Bir de tabii ki, büyü sızıntısı etrafında toplanan ve sürekli gerçekliğin duvarlarını yoklayan, Zindan Boyutları’ndan Şeyler’in yarı hissedilen mevcudiyeti vardır daima.</p>

  <p class="P-P" style="direction: inherit;">İş günlerini bu tür aşırı yüklü bir atmosferde geçiren büyü kütüphanecisinin işi, risk oranı yüksek bir meslektir.</p>

  <p class="P-P" style="direction: inherit;">Baş kütüphaneci masasının üzerinde oturuyor, sessizce bir portakalın kabuğunu soyuyordu ve bunun pekâlâ farkındaydı.</p>

  <p class="P-P" style="direction: inherit;">Trymon içeri girince başını kaldırıp baktı.</p>

  <p class="P-P" style="direction: inherit;">“Tshut Piramidi’yle ilgili elimizde olan bir şey arıyorum,” dedi T<span class="S-T1">r</span>ymon. Hazırlıklı gelmişti: Cebinden bir muz çıkardı.</p>

  <p class="P-P" style="direction: inherit;">Kütüphaneci muza mahzun mahzun baktı, sonra olanca ağırlığıyla kendini yere bıraktı. T<span class="S-T1">r</span>ymon yumuşak bir elin kendisininkini hafifçe dürttüğünü hissetti; kütüphaneci kitap rafları arasında hüzünle badi badi yürüyerek yol gösterdi. Küçük bir deri eldiveni tutmak gibiydi.</p>

  <p class="P-P" style="direction: inherit;">Raflara çivilenmiş olan, iyi yerleştirilmiş toprak çubuklar üzerine çakan yöneltilmemiş büyünün ara sıra boşalımıyla, çevrelerindeki kitaplar cızırdayıp kıvılcım saçtılar. Kalayımsı, mavi bir koku ve hemen duyma eşiğinde, zindan yaratıklarının ürkütücü çığlıkları va<span class="S-T1">r</span>dı.</p>

  <p class="P-P" style="direction: inherit;">Görünmez Üniversite’nin başka pek çok bölümü gibi kütüphane de dış boyutlarının düşündürdüğünden çok daha büyük bir mekânı kaplıyordu, çünkü büyü tuhaf yollarla mekânı çarpıtır ve bu kütüphane evrende belki de Mobius rafları olan tek kütüphaneydi. Fakat kütüphanecinin zihinsel kataloğu kusursuz çalışıyordu. Havada duran bir raf dolusu küf kokulu kitabın önünde durdu ve karanlığın içine atıldı. Hışırdayan kâğıt sesi geldi ve bir toz bulutu Trymon’<span class="S-T1">u</span>n üzerine çöktü. Ardından kütüphaneci geri geldi, ince bir kitap vardı elinde.</p>

  <p class="P-P" style="direction: inherit;">“Uuuk,” dedi.</p>

  <p class="P-P" style="direction: inherit;">Trymon dikkatle kitabı aldı.</p>

  <p class="P-P" style="direction: inherit;">Cildi sıyrılmış, sayfa kenarlan yıpranmıştı, harflerinin altını çoktan buharlaşmıştı, fakat Tso<span class="S-T1">r</span>t Vadisi’nin eski büyü dilindeki şu sözleri seçebiliyordu: <span class="S-T">Iyt Gryet Teymple hyte Tsort, Y Hiystory Myistical</span>.</p>

  <p class="P-P" style="direction: inherit;">“Uuuk?” dedi kütüphaneci kaygıyla.</p>

  <p class="P-P" style="direction: inherit;">Trymon sayfalan ihtiyatla çevirdi. Diller konusunda pek başarılı değildi, sözcükleri bir tür kolay anlaşılır sayısal sistemle haklı olarak değiştirilmesi gereken çok verimsiz şeyler olarak görürdü, fakat kitap tam da aradığı şeye benziyordu. Anlamlı hiyerogliflerle kaplı tam sayfalar vardı.</p>

  <p class="P-P" style="direction: inherit;">“Tsort Piramidi hakkında elindeki tek kitap bu mu?” dedi yavaşça.</p>

  <p class="P-P" style="direction: inherit;">“Uuuk.”</p>

  <p class="P-P" style="direction: inherit;">“Emin misin?”</p>

  <p class="P-P" style="direction: inherit;">“Uuuk.”</p>

  <p class="P-P" style="direction: inherit;">Trymon kulak kabarttı. Uzaktan yaklaşan ayak sesleri ve tartışan insan sesleri geliyordu. Ama buna da hazırlıklıydı.</p>

  <p class="P-P" style="direction: inherit;">Elini cebine attı.</p>

  <p class="P-P" style="direction: inherit;">“Bir muz daha ister miydin?” dedi.</p>

  <p class="P-P" style="direction: inherit;">Skund Ormanı aslında büyülü bir ormandı, bu da Disk’te alışılmadık bir şey değildi, ayrıca tüm evrende -yerel dille- Senin Parmağın Seni Aptal (Skund sözcüğünün bire bir çevirisi) diye adlandırılabilecek tek ormandı.</p>

  <p class="P-P" style="direction: inherit;">Bunun nedeni maalesef çok fazla bayağıydı. Çember Deniz’in çevresindeki sıcak topraklardan gelen ilk kâşifler donuk toprakları dolaştıkları zaman, haritalarındaki boş yerleri, en yakındaki yerliyi yakalayıp, uzak bir nirengi noktasını gösterdikten sonra, yüksek sesle çok anlaşılır bir tarzda konuşarak ve sersemlemiş adamın söylediğini hemen yazarak doldurdular. Böylece Sadece Bir Dağ, Bilmiyorum, Ne? ve tabii ki Senin Parmağın Seni Aptal gibi coğrafi tuhaflıklar atlas nesillerinde ölümsüzleştirildi.</p>

  <p class="P-P" style="direction: inherit;">Yağmur bulutları Oolskunrahod Dağı’nın (“Bir Dağın Ne Demek Olduğunu Bilmeyen Bu Aptal Da Kim?”) kel tepeleri üzerinde toplanmıştı ve Sandık, bir sohbet başlatmak için nafile uğraşan, yapraklarından sular damlayan bir ağacın altına huzurla yerleşmişti.</p>

  <p class="P-P" style="direction: inherit;">İkiçiçek’le Rincewind münakaşa ediyordu. Tartıştıkları adam mantarı üzerine oturmuş, onları izliyordu. Bir mantarın içinde yaşayan bir adam gibi kokuyo<span class="S-T1">r</span>a benziyordu, bu da İkiçiçek’in canını sıkıyordu.</p>

  <p class="P-P" style="direction: inherit;">“Pekâlâ, neden kırmızı şapkası yok?”</p>

  <p class="P-P" style="direction: inherit;">İkiçiçek’in neye ulaşmak istediğini umutsuzca gözünün önüne getirmeye çalışarak durakladı.</p>

  <p class="P-P" style="direction: inherit;">“Ne?” dedi pes ederek.</p>

  <p class="P-P" style="direction: inherit;">“Kırmızı şapkası olması lazımdı,” dedi İkiçiçek sertçe. “Hem daha temiz, daha, nasıl demeli, daha neşeli olması lazımdı. Bana cüce gibi gelmiyor.”</p>

  <p class="P-P" style="direction: inherit;">“Sen ne için sızıldıyorsun?”</p>

  <p class="P-P" style="direction: inherit;">“Şu sakala bak,” dedi İkiçiçek hiddetle. “Bir peynir parçası üzerinde daha iyi sakallar gördüm ben.”</p>

  <p class="P-P" style="direction: inherit;">“Bak, on beş santim boyunda, üstelik bir mantarın içinde yaşıyor,” diye hırladı Rincewind. “Tabii ki, kahrolası bir cüce.”</p>

  <p class="P-P" style="direction: inherit;">“Bu konuda sadece onun sözü var elimizde.”</p>

  <p class="P-P" style="direction: inherit;">Rincewind başını eğip cüceye baktı.</p>

  <p class="P-P" style="direction: inherit;">“Kusura bakma,” dedi. İkiçiçek’i kayranın öbür tarafına götürdü.</p>

  <p class="P-P" style="direction: inherit;">“Dinle,” dedi dişleri arasından. “Eğer dört buçuk metre boyunda bir dev olsaydı, yine sadece onun sözü olacaktı elimizde, değil mi?”</p>

  <p class="P-P" style="direction: inherit;">“Bir gulyabani de olabilirdi,” dedi İkiçiçek küstahça.</p>

  <p class="P-P" style="direction: inherit;">Rincewind dönüp küçük karaltıya baktı, gayretle burnunu karıştırıyordu.</p>

  <p class="P-P" style="direction: inherit;">“Eee?” dedi. “Öyleyse ne? Cüce, ifrit, cin -ne öyleyse?”</p>

  <p class="P-P" style="direction: inherit;">“Cin değil,” dedi İkiçiçek sertçe. “Cinler, yeşil kombinezonlar giyerler ve benekli şapkalarıyla kafalarından çıkan küçük tokmak gibi antenimsi şeyleri vardır. Resimlerini gördüm.”</p>

  <p class="P-P" style="direction: inherit;">“Nerede?”</p>

  <p class="P-P" style="direction: inherit;">İkiçiçek duraksadı ve ayaklarına baktı. “Galiba ‘homur, homur, homur’ deniyordu.”</p>

  <p class="P-P" style="direction: inherit;">“Ne? Ne deniyordu?”</p>

  <p class="P-P" style="direction: inherit;">Küçük adam ellerinin arka taraflarına ani bir ilgi gösterdi.</p>

  <p class="P-P" style="direction: inherit;">“<span class="S-T">Küçük Halkların Çiçek Perileri Kitabı</span>," diye mırıldandı.</p>

  <p class="P-P" style="direction: inherit;">Rincewind boş boş baktı.</p>

  <p class="P-P" style="direction: inherit;">“Onlardan nasıl sakınılabileceği üzerine bir kitap mı bu?” dedi.</p>

  <p class="P-P" style="direction: inherit;">“Yo, hayır,” dedi İkiçiçek aceleyle. “Onları nerede arayacağımızı <span class="S-T1">s</span>öyler. Resimleri şimdi hatırlayabiliyo<span class="S-T1">ru</span>m.” Dalgın bir görünüm geldi yüzüne ve Rincewind iç geçirdi. “Gelip dişlerinizi alan özel bir peri bile va<span class="S-T1">r</span>dı.”</p>

  <p class="P-P" style="direction: inherit;">“Ne, gelip ağzındaki dişini mi çeki-?”</p>

  <p class="P-P" style="direction: inherit;">“Yo, hayır, hayır. Yani dişin düştüğünde, sen dişini yastığının altına saklıyordun ve peri gelip alıyor, sana bir rhinu bırakıyordu.”</p>

  <p class="P-P" style="direction: inherit;">“Neden?”</p>

  <p class="P-P" style="direction: inherit;">“Ne demek neden?”</p>

  <p class="P-P" style="direction: inherit;">“Neden diş topluyordu?”</p>

  <p class="P-P" style="direction: inherit;">“Topluyordu işte.”</p>

  <p class="P-P" style="direction: inherit;">Rincewind kafasında, dişlerden yapılma bir kalede yaş<span class="S-T1">a</span>yan, garip bir varlığın resmini yaptı. Bu, insanın unutmaya çalışacağı türden bir resimdi.</p>

  <p class="P-P" style="direction: inherit;">“Iğh!” dedi.</p>

  <p class="P-P" style="direction: inherit;">Kırmızı şapkalar! Turisti, bir kurbağanın iyi bir yemek, bir tavşan deliğinin yağmurdan kaçmak için iyi bir sığınak ve bir baykuşun geceleyin gitgide artan sessiz bir korku olduğu zaman, hayatın nasıl olduğu konusunda aydınlatsam mı, diye düşündü. Küçük baş belasını yuvasında köşeye sıkıştırıp asıl sahibinden elinizle yüzmedikçe, köstebekkürkü<sup><a href="../Text/dipnot.xhtml#N3" id="N3D">(3)</a></sup> pantolon adı size garip gelecektir. Kırmızı şapkalara gelince, bir ormana parlak ve göze çarpıcı bir şekilde giren biri ancak çok, çok kısa bir süre böyle kalırdı.</p>

  <p class="P-P" style="direction: inherit;">Bak, cüceler ve ifritlerin hayatları pis, hayvanca ve kısadır. Kendileri de öyledir, demek istedi.</p>

  <p class="P-P" style="direction: inherit;">Bütün bunları söylemek istedi, ama söyleyemedi. Sonsuzluğun tamamını görmek için kaşınan biri olmasına karşın, İkiçiçek hiç kendi kafasının dışına çıkmamıştı. Ona gerçeği söylemek, bir fino köpeğini tekmelemek gibi olurdu.</p>

  <p class="P-P" style="direction: inherit;">“Swee whee weedle wheet,” dedi ayağının yanındaki ses. Aşağı baktı. Kendisini Swi<span class="S-T1">r</span>es olarak tanıtan cüce yukarı baktı. Rincewind’in dil kulağı çok iyiydi. Cüce demin, “Dünden kalma biraz su keleri dondurmam var,” dedi.</p>

  <p class="P-P" style="direction: inherit;">“Harika,” dedi Rincewind.</p>

  <p class="P-P" style="direction: inherit;">Swires, bir daha Rincewind’in topuğunu dü<span class="S-T1">r</span>t<span class="S-T1">ü</span>kledi.</p>

  <p class="P-P" style="direction: inherit;">“Öbür iriyarı, o iyi mi?” dedi kaygıyla.</p>

  <p class="P-P" style="direction: inherit;">“Sadece gerçeklik şokundan muzdarip,” dedi Rincewind. “Hiç kırmızı şapkan yok, değil mi?”</p>

  <p class="P-P" style="direction: inherit;">“Niiy?”</p>

  <p class="P-P" style="direction: inherit;">“Sadece bir fikirdi.”</p>

  <p class="P-P" style="direction: inherit;">“İriyarılar için nerede yiyecek olduğunu biliyorum,” dedi cüce, “ayrıca barınak da. Çok uzak değil.”</p>

  <p class="P-P" style="direction: inherit;">Rincewind kararan gökyüzüne baktı. Gün ışığı yeryüzünden boşaltılıyor, bulutlar da sanki karın haberini almışlar ve bu fikri düşünüyorlardı. Elbette ki, mantarlar içinde yaşayan insanlara illa güvenilmezdi, fakat tam da bu anda sıcak yemek ve temiz çarşaflarla yemlendirilmiş bir tuzağa göbek ata ata düşerdi büyücümüz.</p>

  <p class="P-P" style="direction: inherit;">Yola koyuldular. Bir iki saniye sonra Sandık dikkatle ayağa kalkıp takip etmeye başladı.</p>

  <p class="P-P" style="direction: inherit;">“Psst!”</p>

  <p class="P-P" style="direction: inherit;">Dikkatle döndü, küçücük ayakları karmaşık bir düzenle hareket etti; yukarı bakıyora benziyordu.</p>

  <p class="P-P" style="direction: inherit;">“Nasıl, doğrama eseri olmak iyi mi?” dedi ağaç tasa içinde. “Acıdı mı?”</p>

  <p class="P-P" style="direction: inherit;">Sandık bunu düşünüyor göründü. Her bir pirinç tutamak, her düğüm deliği aşırı konsantrasyon yaydı.</p>

  <p class="P-P" style="direction: inherit;">Sonra kapağını silkti ve badi badi yürümeye koyuldu.</p>

  <p class="P-P" style="direction: inherit;">Ağaç iç çekip kum dallarından bir iki ölü yaprağı silkeledi.</p>

  <p class="P-P" style="direction: inherit;">Kulübe küçük, harap ve bir peçete kadar süslüydü. Deli bir yontucu bunun üzerinde çalışmak zorunda kalmış, diye karara vardı Rincewind, ve zorla çıkarılmadan önce korkunç yıkıma yol açmış. He<span class="S-T1">r</span> kapının, her panjurun ahşap üzüm salkımları ve yarım ay biçiminde kesme figürleri vardı; bütün duvarlardan oyma çam kozalakları püskürüyordu. Yukarılardaki bir pencereden dev bir guguk kuşunun fırlamasını bekledi.</p>

  <p class="P-P" style="direction: inherit;">Yine dikkatini çeken şey havadaki karakteristik kayganlık hissiydi. Tırnaklarından küçük, yeşil ve mor kıvılcımlar çıktı.</p>

  <p class="P-P" style="direction: inherit;">“Güçlü büyü alanı,” diye geveledi ağzının içinde, “En az yüz militaum<sup>{<a href="../Text/dipnot.xhtml#N4" id="N4D">4</a>}</sup> gücünde.”</p>

  <p class="P-P" style="direction: inherit;">&#160;“Her yerde büyü var,” dedi Swires. “Yaşlı bir cadı yaşardı burada. Gideli çok oldu, ama büyü evi hâlâ ayakta tutuyor.”</p>

  <p class="P-P" style="direction: inherit;">“Bak, kapıda bir gariplik var,” dedi İkiçiçek. “Neden bir evin ayakta kalmak için büyüye ihtiyacı olsun ki?” dedi Rincewind. İkiçiçek ihtiyatla bir duvara dokundu.</p>

  <p class="P-P" style="direction: inherit;">“Nugat,” dedi Swires.</p>

  <p class="P-P" style="direction: inherit;">“Vay canına! Gerçek bir zencefilli çörek kulübesi. Rincewind, gerçek bir-”</p>

  <p class="P-P" style="direction: inherit;">Rincewind somurtarak kafasıyla onayladı. “Ah evet, Şekerleme Mimarlık Ekolü,” dedi. “Hiç rağbet görmedi.”</p>

  <p class="P-P" style="direction: inherit;">Meyankökünden kapı tokmağına kuşkuyla baktı.</p>

  <p class="P-P" style="direction: inherit;">“Bir bakıma yeniden doğuyor,” dedi Swires. “Muhteşem, gerçekten. Bugünlerde böyle yerler bulamıyor insan, zencefilli çörek bile bulamıyor.”</p>

  <p class="P-P" style="direction: inherit;">“Gerçekten mi?” dedi Rincewind kasavetle. “Hadi içeri girin,” dedi cüce, “fakat paspasa dikkat edin.”</p>

  <p class="P-P" style="direction: inherit;">“Neden?”</p>

  <p class="P-P" style="direction: inherit;">“Keten helva.”</p>

  <p class="P-P" style="direction: inherit;">Büyük disk, çırpınan güneşinin altında ağır ağır döndü, gün ışığı çukurlarda birikti ve en sonunda gece olunca kuruyup çekildi.</p>

  <p class="P-P" style="direction: inherit;">Görünmez Üniversite’deki soğuk odasında, T<span class="S-T1">r</span>ymon kitabın üzerine eğilmişti, parmağı eski, yabancı yazının arasında ilerlerken dudakları kıpırdıyordu. Okuduğuna göre, çoktan yok olmuş Büyük Tso<span class="S-T1">r</span>t Piramidi bir milyon üç bin on kireçtaşı bloğundan yapılmıştı. Yine okuduğuna göre, yapımında on bin köle ölesiye çalışmıştı. Öğrendiğine göre, bir gizli geçitler labirentiydi, duvarlarının eski Tso<span class="S-T1">r</span>t’un damıtılmış bilgeliğiyle süslendiği meşhurdu. Okuduğuna göre, yüksekliği artı uzunluğu bölü genişliğinin yarısı eşitti 1.67563, ya da tam olarak 1,237.98712567 çarpı güneşe uzunluk ile küçük bir portakalın ağırlığı arasındaki fark. Yine öğrendiğine göre inşasına tam altmış yıl harcanmıştı.</p>

  <p class="P-P" style="direction: inherit;">Sırf bir usturayı bileylemek için gitmeye hiç de değmez, diye düşündü.</p>

  <p class="P-P" style="direction: inherit;">Ve Skund O<span class="S-T1">rmanı</span>’nda İkiçiçek’le Rincewind zencefilli çörekten şömineyi yemeye oturdular ve salamura soğan özlemi duydular.</p>

  <p class="P-P" style="direction: inherit;">Çok uzaklarda, fakat bir çarpışma yörüngesine yerleştirilmiş gibi, Disk’in şimdiye dek ürettiği en büyük kahraman, kendisini bekleyen rolden tamamen habersiz, kendine bir sigara sardı.</p>

  <p class="P-P" style="direction: inherit;">Parmakları arasında bir uzman gibi çevirdiği sigara, çok ilginç bir elyapımıydı, çünkü, sanatı kaptığı gezgin büyücülerin çoğu gibi o da itge<span class="S-T1">r</span>ilerini deri bir çantada saklama ve taze içimler için sarma alışkanlığına sahipti. Dolayısıyla amansız ortalamalar yasası buyuruyordu ki, bu tütünün bir kısmı uzun yıllardır neredeyse aralıksız içilmiş. Boş yere yakmaya çalıştığı şey, nasıl demeli, pekâlâ yollara döşenebilirdi.</p>

  <p class="P-P" style="direction: inherit;">Bu kimsenin şöhreti o kadar büyüktü ki, bir grup göçebe barbar atlısı bir at fışkısı ateşinin çevresine oturduklarında saygıyla onu aralarına katılmaya davet ettiler. Merkezyöre göçebeleri kışın genellikle kenaryönüne göç ederlerdi; bunlar da eksi üç derecenin sıcaktan bunaltan ısı dalgalarında kıl çadırlarını kuran bir kabilenin üyesiydiler ve kabukları soyulan burunlarıyla sıcak çarpmasından yakınarak etrafta dolaşıyorlardı.</p>

  <p class="P-P" style="direction: inherit;">Barbar kabile reisi konuştu: “O zaman bir insanın hayatta bulabileceği en büyük şeyler nelerdir?” Bu, barbar çevrelerinde bozkırlı olabilmek için söylemeniz gereken şeylerdendi.</p>

  <p class="P-P" style="direction: inherit;">Sağındaki adam düşünceli bir edayla, kısrak sütü ve karkedisi kanından kokteylini içip, “Bozkırın ayazlı ufku, saçındaki rüzgâr, altındaki dinç at,” dedi.</p>

  <p class="P-P" style="direction: inherit;">Solundaki adam konuştu: “Yükseklerdeki beyaz kartalın çığlığı, ormana karın yağışı, yayındaki doğru ok.”</p>

  <p class="P-P" style="direction: inherit;">Reis başıyla onayladı ve, “Kuşkusuz öldür<span class="S-T1">ül</span>müş düşmanının görüntüsü, onun kabilesinin aşağılanması ve kadınlarının ağıdı,” dedi.</p>

  <p class="P-P" style="direction: inherit;">Bu şiddet dolu dışavurum için bıyıklar altında genel bir onay homurtusu oldu.</p>

  <p class="P-P" style="direction: inherit;">Sonra reis ateşin kenarında dikkatlice mayasıllarını ısıtan küçük figüre, konuğuna saygıyla döndü ve, “Fakat adı bir efsane olan konuğumuz bize içtenlikle söylemeli: Nedir bir insanın hayatta en güzel dediği şeyler?” dedi.</p>

  <p class="P-P" style="direction: inherit;">Konuk, sigarasını yakmaya yönelik bir başka başarısız girişimin ortasında durakladı.</p>

  <p class="P-P" style="direction: inherit;">“Seyleğ mi?” dedi dişsiz ağzıyla.</p>

  <p class="P-P" style="direction: inherit;">“Dedim ki: Nedir bir insanın hayatta en güzel dediği şeyler?”</p>

  <p class="P-P" style="direction: inherit;">Savaşçılar daha çok yaklaştılar. Bu duyulmaya değerdi.</p>

  <p class="P-P" style="direction: inherit;">Konuk uzun, zorlu bir düşünmeden sonra acelesiz konuştu: “Sıcak su, iyi dişçilik ve yumuşak tuvalet kâğıdı.”</p>

  <p class="P-P" style="direction: inherit;">Demirci atölyesinde parlak sekizinci renk ışık tutuştu. Galder Havam<span class="S-T1">u</span>m<span class="S-T1">u</span>, beline kadar çıplaktı, yüzü tütsülenmiş camdan bir maskeyle gizlenmişti; gözlerini kısarak baktı parıltıya ve çekici cerrahça bir isabetle indirdi. Büyü, maşanın arasında domuz gibi bağırıp kıvrandı, fakat Galder işine devam etti, maşayı körüklenen ateşin hizasına çekti.</p>

  <p class="P-P" style="direction: inherit;">Döşeme gıcırdadı. Galder döşemeyi akort etmek için saatler harcamıştı, kedi gibi yürüyen hırslı bir asistana karşı akıllıca bir tedbirdi her zaman için.</p>

  <p class="P-P" style="direction: inherit;">Re bemol. Demek oluyor ki, kapının hemen sağındaydı.</p>

  <p class="P-P" style="direction: inherit;">“Ah, T<span class="S-T1">r</span>ymon,” dedi arkasını dönmeden, ve arkasındaki belli belirsiz iç çekişi biraz memnuniyetle fark etti. “Ne iyi ettin de geldin. Kapıyı kapatır mısın, lütfen?”</p>

  <p class="P-P" style="direction: inherit;">Trymon ağır kapıyı itti, yüzü ifadesizdi. Yukarısındaki yüksek rafta şişelenmiş çeşitli olanaksızlıklar, turşu kavanozları içinde debelenip, onu ilgiyle izlediler.</p>

  <p class="P-P" style="direction: inherit;">Bütün büyücülerin atölyeleri gibi, burası da sanki hayvan doldurmacısı sü<span class="S-T1">rü</span>sünü dökümhanede düşürmüşe ve sonra süreç içinde önünden geçen bir timsahın beynini dağıtan (tavandan sarkıyordu ve kâfur kokuyordu) çıldırmış bir cam ü<span class="S-T1">f</span>lemecisiyle kavga etmişe benziyordu. T<span class="S-T1">r</span>ymon’ın içinden ovalamanın geldiği lambalar ve halkalar, ikinci bir bakışı kaldırabilecek gibi görünen aynalar vardı. Bir kafeste, bir çift yedi fersahlık çizme huzursuzluk içinde kıpırdandı. Sekizlik kadar güçlü olmayan, ancak büyülerle yükle bir kütüphane dolusu büyü kitabı, büyücünün kendilerine açgözlü bakışını sezinlediklerinde gıcırdayıp zincirlerini şıkırdattılar. Kütüphanenin yalın gücü onu hiçbir şeyin yapamayacağı kadar canlandırdı, fakat pejmürdeliğe ve</p>

  <p class="P-P" style="direction: inherit;">Galder’ın tiyatro anlayışına acıdı.</p>

  <p class="P-P" style="direction: inherit;">Örneğin, tezgâhlardan birinin üstünde bükülmüş borular labirenti içinde gizemli biçimde fokurdayan yeşil sıvının sırf içindeki sabunla yeşile boyandığını ezkaza biliyordu, çünkü hizmetçilerden birine rüşvet vermişti.</p>

  <p class="P-P" style="direction: inherit;">Bir gün, diye düşündü, bunların hepsi gidecek. En başta, şu baş belası timsah. Eklemleri ağarmış...</p>

  <p class="P-P" style="direction: inherit;">“Evet,” dedi Galder neşeyle, önlüğünü asıp aslan pençesi kolları ve ördek bacaklarıyla sandalyesine oturdu. “Bana şu andaç mıdır nedir, onu yollamışsın.”</p>

  <p class="P-P" style="direction: inherit;">Trymon omuz silkti. “Andıç. Ben sadece, efendimiz, siz hiçbir şey yapmazken diğer Tarikatlerin Skund Ormanı’na hep ajanlar gönderdiğine işaret ettim,” dedi. “Kuşkusuz gerekçelerinizi sırası gelince açıklarsınız.”</p>

  <p class="P-P" style="direction: inherit;">“Sadakatin beni utandırıyor,” dedi Galder. “Büyü’yü yakalayan büyücü kendisine ve tarikatına büyük onur getirecek,” dedi Trymon. “Ötekiler çizmeleri ve tayyi mekân büyülerinin her şeklini kullandılar. Siz ne kullanmayı öneriyorsunuz, üstat?”</p>

  <p class="P-P" style="direction: inherit;">“Burada bir alay mı sezinliyomm?”</p>

  <p class="P-P" style="direction: inherit;">“Kuşkusuz hayır, üstat.”</p>

  <p class="P-P" style="direction: inherit;">“Bir gıdım bile mi?”</p>

  <p class="P-P" style="direction: inherit;">“En küçük bir gıdım kadar bile değil, üstadımız.”</p>

  <p class="P-P" style="direction: inherit;">“İyi. Çünkü gitmeyi önermiyorum.” Galder eğilip eski bir kitabı aldı. Bir komut mırıldandı ve kitap gıcırdayarak açıldı; dile benzeyen şi<span class="S-T1">r</span>azesi şaklayarak cilde geri döndü.</p>

  <p class="P-P" style="direction: inherit;">Minderinin kenarını yokladı ve küçük bir deri mahfaza içinde tütünle çöp yakma makinesi kadar bir pipo çıkardı. Ölümcül bir nikotin bağımlısının becerikliliğiyle bir tutam tütünü ellerinin arasında sürtüp piponun çanağına tıktı. Parmaklarını şaklattı ve ateş çaktı. Derin bir nefes aldı, memnuniyetle iç geçirdi...</p>

  <p class="P-P" style="direction: inherit;">... başını kaldırıp baktı.</p>

  <p class="P-P" style="direction: inherit;">“Hâlâ burada mısın, Trymon?”</p>

  <p class="P-P" style="direction: inherit;">“Beni siz çağırmıştınız, üstadımız,” dedi Trymon düz bir sesle. En azından sesi bunu söylemişti. Gri gözlerinin derinliklerinde, her kaçamak, her üstünlük taslayan pırıltının, her zarif azarlamanın, her bilmişçe bakışın kendisinde bir listesi olduğunu ve bunların her biri için Galder’ın beyninin asit içinde diri diri bir yıl geçireceğini söyleyen en fark edilmezinden bir ışıltı vardı.</p>

  <p class="P-P" style="direction: inherit;">“Ah, evet, ben çağırmıştım. Yaşlı bir adamın kusurlarını hoş gör,” dedi Galder nezaketle. Okuduğu kitabı yukarı kaldırdı.</p>

  <p class="P-P" style="direction: inherit;">“Bu koşuşmayı ben onaylamıyorum,” dedi. “Sihirli halılarla falan etrafta dolaşmak çok heyecan verici, ama bana sorarsan gerçek büyücülük değil. Yedi fersahlık çizmeleri alalım, mesela.</p>

  <p class="P-P" style="direction: inherit;">Eğer insanın bir adımda yirmi bir mil gitmesi istenseydi, ben eminim Tanrı bize daha uzun bacaklar verirdi... Nereden geldim buraya?”</p>

  <p class="P-P" style="direction: inherit;">“Emin değilim,” dedi T<span class="S-T1">r</span>ymon soğuk bir sesle. “Âh evet. Ne gariptir ki, Kütüphane’de Tsort Piramidi hakkında hiçbir sev bulamadık, birşeyler olacağını düşünürdün, değil mi?” “Kütüphaneci cezalandırılacaktır, elbette ki.” Galder yan gözle Trymon’a baktı. “Sert bir ceza olmasın,” dedi. “Muzlarını alıkoyarsın, belki de.”</p>

  <p class="P-P" style="direction: inherit;">Bir an bakıştılar.</p>

  <p class="P-P" style="direction: inherit;">Önce Galder gözlerini kaçırdı T<span class="S-T1">r</span>ymon’a se<span class="S-T1">r</span>t sert bakmak hep sıkardı onu. Bir aynaya bakıp hiç kimseyi görememekle aynı huzursuzluk verici etkiye sahipti.</p>

  <p class="P-P" style="direction: inherit;">“Her neyse,” dedi, “tuhaftır başka bir yerde yardım buldum. Doğrusunu istersen, benim kendi m<span class="S-T1">ü</span>tevazi kitaplığımda. Tarikat’imizin kurucusu Skrelt Changebasket’ın dergisinde. Sen, yakında çok yorulacak olan hevesli genç adam, bir büyücü ölünce ne olur bilir misin?” “Ezberlediği her sihir, kendini söyler,” dedi Trymon. “Bu, ilk öğrendiğimiz şeylerdendir.” “Doğrusunu istersen, bu asıl Sekiz Büyük Sihir için geçerli değil. Yakından inceleme sonucunda Skrelt, bir Büyük Sihir’in en yakındaki açık ve almaya hazır zihne sığındığını öğrendi. Şu büyük aynayı buraya iter misin, lütfen?”</p>

  <p class="P-P" style="direction: inherit;">Galder ayağa kalkıp artık soğumuş olan ocağa doğru yürüdü. Gerçi büyü teli hâlâ kıvranıyordu, tıpkı kızgın mavi ışıkla dolu başka bir evrene açılan bir yarık gibi. Büyüyü kaldırdı, askıdan bir yay alıp bir güç sözcüğü söyledi ve büyü yayın iki ucuna sarılırken memnuniyetle seyretti, sonra da ağaç çıtırdayıncaya kadar sıkılaştı<span class="S-T1">r</span>dı. Ardından bir ok seçti.</p>

  <p class="P-P" style="direction: inherit;">Trymon ağır, tam boyda bir aynayı odanın ortasına çekti. Ben Tarikat’in önderi olunca, diye kendisine söyledi, halı terlikleriyle etrafta dolaşmayacağım.</p>

  <p class="P-P" style="direction: inherit;">Daha önce söz edildiği gibi, Trymon, eğer ölü ağaç yerinden oynatılabilseydi, taze kanla çok şeyin yapılabileceğini düşünüyordu -fakat, o an için, yaşlı sersemin şimdi ne yapacağını içtenlikle merak ediyordu.</p>

  <p class="P-P" style="direction: inherit;">Galder ve Sk<span class="S-T1">r</span>elt Changebasket’ın kesinlikle yanılmış olduklarını bilirse, bundan biraz memnun olacaktı.</p>

  <p class="P-P" style="direction: inherit;">Önce bulutlanan, sonra Skund Ormanı’nın üzerindeki havayı göstermek için durulan aynanın önünden Galder birkaç kez geçti. Belli belirsiz tavanı gösteren okun takılı olduğu yayı tutarken kararlı bir şekilde aynaya baktı. “Rüzgâr, diyelim ki, üç deniz mili hızındaki rüzgârı hesaba kat” ve “sıcaklığa uyum göster” gibi laflar geveledikten sonra, oldukça düş kırıklığına uğratan bir hareketle oku bıraktı. '</p>

  <p class="P-P" style="direction: inherit;">Eğer etki ve tepki yasalarının olayla bir ilgisi olsaydı, ok birkaç adım ilerde yere çakılırdı. Fakat kimsenin bu yasaları dinlediği yoktu.</p>

  <p class="P-P" style="direction: inherit;">Betimlemeye boyun eğmeyen, ama bütünlük hatırına, temel olarak, “zınk” artı adamakıllı donatılmış bir radyofonik atölyedeki üç günlük sıkı çalışma diye düşünülebilecek bir sesle, ok gözden kayboldu.</p>

  <p class="P-P" style="direction: inherit;">Galder yayı bir kenara atıp sırıttı.</p>

  <p class="P-P" style="direction: inherit;">“Tabii, gitmesi bir saati bulur,” dedi. “Sonra da Sihir iyonlanmış yoldan buraya, bana gelecek.”</p>

  <p class="P-P" style="direction: inherit;">“Dikkate değer,” dedi Trymon, fakat gelip geçen herhangi bir telepat on metre yüksekliğindeki harflerle yazılanı okuyabilirdi: Sanaysa, niçin bana olmasın? Darma dağınık tezgâha baktı, uzun ve çok keskin bir bıçak kafasında birden beliren şey için biçilmiş kaftandı.</p>

  <p class="P-P" style="direction: inherit;">Şiddet, bir aşama dışında, bulaşmak istemeyeceği bir şeydi. Fakat Tsort Piramidi, sekiz sihri doğru zamanda bir araya getirecek kimsenin ödülleri konusunda çok açıktı ve Trymon yılların zahmetli çalışmasının, yaşlı bir sersemin parlak bir fikri var diye, berhava olmasına izin veremezdi.</p>

  <p class="P-P" style="direction: inherit;">“Beklerken kakao alır miydin?”. dedi Galder, uşakların ziline doğru, topallayarak odayı kat ederken.</p>

  <p class="P-P" style="direction: inherit;">“Tabii ki,” dedi Trymon. Bıçağı aldı, denge ve isabet için tarttı. “Sizi kutlamalıyım, üstat. Sizi</p>

  <p class="P-P" style="direction: inherit;">aşmamız için hepimizin sabahlan çok erken kalkmamız gerektiğini görüyorum.”</p>

  <p class="P-P" style="direction: inherit;">Galder güldü. Ve bıçak Trymon’ın elinden o kadar hızlı çıktı ki, Galder’ın boynuna doğru şaşmaz bir isabetle ilerledikçe (Disk ışığının hafiften uyuşukça doğasından ötürü) birazcık kısalıp yoğunlaştı.</p>

  <p class="P-P" style="direction: inherit;">Bıçak hedefine ulaşmadı. Bunun yerine, bir yana saptı ve hızlı bir yörüngeye başladı -o kadar hızlı ki, Galder bir anda metal bir yaka takmış gibi göründü. Etrafında döndü ve Trymon’a Galder, boyu aniden bir metre uzamış, çok daha güçlenmiş gibi geldi.</p>

  <p class="P-P" style="direction: inherit;">Bıçak Galde<span class="S-T1">r</span>’dan kurtuldu ve Trymon’ın kulağım sıyırıp kapıya saplandı.</p>

  <p class="P-P" style="direction: inherit;">“Sabahları çok erken mi?” dedi Galder nezaketle. “Sevgili oğlum, bütün gece uyanık kalman gerekecek.”</p>

  <p class="P-P" style="direction: inherit;">“Biraz daha masa al,” dedi Rincewind.</p>

  <p class="P-P" style="direction: inherit;">“Hayır teşekkürler, badem ezmesini sevmem,” dedi İkiçiçek. “Bu bir yana, başka insanların mobilyalarını yemenin doğru olmadığına eminim.”</p>

  <p class="P-P" style="direction: inherit;">“Endişe etme,” dedi Swires. “Yaşlı cadı yıllardır görülmedi. İki genç serserinin onun işini bitirdikleri söyleniyor.”</p>

  <p class="P-P" style="direction: inherit;">“Zamane çocukları,” diye yorum yaptı Rincewind.</p>

  <p class="P-P" style="direction: inherit;">“Ben anne babaları suçluyo<span class="S-T1">ru</span>m,” dedi İkiçiçek.</p>

  <p class="P-P" style="direction: inherit;">Bir kez gerekli zihinsel ayarlamaları yaptıktan sonra, zencefilli çörek kulübesi çok hoş bir yerdi. Geride kalan büyü, evi ayakta tutmuş ve ölümcül diş çürümesinden mevta olmamış yörenin vahşi hayvanları evden uzak durmuşlar. Meyankök<span class="S-T1">ü</span> kütüklerinin parlak ateşi şöminede darma dağın yandı; Rincewind dışarıda odun toplamaya çalıştı, fakat vazgeçti. Sizinle konuşan odunları yakmak zordu.</p>

  <p class="P-P" style="direction: inherit;">Geğirdi.</p>

  <p class="P-P" style="direction: inherit;">“Bu pek sağlıklı değil,” dedi. “Yani, niye tatlılar? Niye gevrek çörek ve peynir değil? Ya da salam -Güzel bir salamdan kanepe olsun isterdim.”</p>

  <p class="P-P" style="direction: inherit;">“Bilmem,” dedi Swires. “Yaşlı Whitlow Nine sadece tatlılar yapardı. Bezelerini görmeliydiniz-”</p>

  <p class="P-P" style="direction: inherit;">“Ben gördüm,” dedi Rincewind, “döşeklere baktım...”</p>

  <p class="P-P" style="direction: inherit;">“Zencefilli çörek daha gelenekseldir,” dedi İkiçiçek.</p>

  <p class="P-P" style="direction: inherit;">“Ne, döşekler için mi?”</p>

  <p class="P-P" style="direction: inherit;">“Aptal olma,” dedi İkiçiçek akla uygun olarak. “Zencefilli çörekten döşeği kim duymuştur?”</p>

  <p class="P-P" style="direction: inherit;">Rincewind homurdandı. Yiyecekleri düşünüyordu -daha doğrusu, Ankh-Morpork’taki yiyecekleri. Tuhaf biçimde, uzaklaştıkça o eski yer daha çekici görünüyordu. Pazar yerlerindeki yüzlerce farklı kültürün yiyecek tezgâhlarını,</p>

  <p class="P-P" style="direction: inherit;">ağır ağır ayrıntılarla gözünün önüne getirmesi için sadece gözlerini kapatması gerekti. Cıvık<span class="S-T1">'ı</span> veya köpekbalığı yüzgeci çorbasını öyle taze yiyebilirdiniz ki, yüzücüler yanına bile yaklaşamaz ve-</p>

  <p class="P-P" style="direction: inherit;">“Sence burayı satın alabilir miyim?” dedi İkiçiçek. Rincewind duraksadı. İkiçiçek’in gitgide daha şaşırtıcı olan somlarını yanıtlamadan önce çok dikkatli düşünmeyi, her zaman için yararlı bulurdu.</p>

  <p class="P-P" style="direction: inherit;">“Ne için?”</p>

  <p class="P-P" style="direction: inherit;">“Buram buram ambiyans kokuyor.”</p>

  <p class="P-P" style="direction: inherit;">“Ya.”</p>

  <p class="P-P" style="direction: inherit;">“Ambiyans nedir?” dedi Swires, dikkatle havayı kokladı ve yapılan her neyse onu yapmadığını söyleyen bir yüz ifadesi takındı.</p>

  <p class="P-P" style="direction: inherit;">“Galiba bir tür kurbağa,” dedi Rincewind. “Neyse, burayı satın alamazsın, çünkü kendisinden satın alabileceğin biri yok-”</p>

  <p class="P-P" style="direction: inherit;">“Sanırım bunu ayarlayabilirim, tabii orman meclisi adına,” diye atladı Swires, Rincewind’in dik bakışlarından kaçınmaya çalışarak.</p>

  <p class="P-P" style="direction: inherit;">“-hem yanında götüremezsin, yani Sandık’a tıkamazsın, değil mi?” Rincewind, ateşin yanında uzanmış olan ve imkânsız biçimde, hoşnut ama tetikte bir kaplan gibi görünmeyi başaran Sandık’ı gösterdi ve tekrar İkiçiçek’e baktı. Yüzü asıldı.</p>

  <p class="P-P" style="direction: inherit;">“Tıkamazsın değil mi?” diye tekrarladı.</p>

  <p class="P-P" style="direction: inherit;">Sandık’ın içinin, dışındaki dünya gibi yaşamadığı gerçeğini bir türlü kabullenememişti. Elbette ki, bu, Sandık’ın özsel acayipliğinin bir yan ürünüydü, fakat İkiçiçek’in Sandık’ı ağzına kadar kirli çamaşır ve eski çoraplarla doldurduğunu görmek ve kapağı açıp inceden inceye lavanta kokan temiz çamaşırlarla karşılaşmak huzursuzluk veriyordu. İkiçiçek bir sürü tuhaf yerli nesnesi, veya Rincewind’in deyimiyle, ıvır zıvır da, hatta hiçbir yere takılmadan kolayca içine sığar görünen, iki metrelik bir törensel domuz gıdıklama sırığı da satın almıştı.</p>

  <p class="P-P" style="direction: inherit;">“Bilmiyorum,” dedi İkiçiçek. “Sen büyücüsün, bu tür şeyleri bilirsin.”</p>

  <p class="P-P" style="direction: inherit;">“Evet, doğ<span class="S-T1">ru</span>, tabii ki, fakat bagaj büyüsü çok uzmanlık isteyen bir sanat,” dedi Rincewind. “Neyse, bence cüceler evi satmak istemeyecektir, çünkü, çünkü-” İkiçiçek’in delice sözcük dağarcığından neler bildiğini bir yokladı- “burası bir turist cazibe merkezi.”</p>

  <p class="P-P" style="direction: inherit;">“O da nedir?” dedi Swires ilgiyle.</p>

  <p class="P-P" style="direction: inherit;">“Yani onun gibi bir sürü insan gelip eve bakacaktır,” dedi Rincewind.</p>

  <p class="P-P" style="direction: inherit;">“Neden?”</p>

  <p class="P-P" style="direction: inherit;">“Çünkü-” Rincewind kelimeleri aradı- “ev tuhaf. Eee, eski zamanlara özgü. Folklorvari. Ee, yok olmuş bir halk sanatının güzel bir örneği, çok geride kalmış bir çağın gelenekleriyle dolu.” “Öyle mi?” dedi Swires, şaşkınlık içinde</p>

  <p class="P-P" style="direction: inherit;">kulübeye bakarken.</p>

  <p class="P-P" style="direction: inherit;">“Evet.”</p>

  <p class="P-P" style="direction: inherit;">“Hepsiyle mi?”</p>

  <p class="P-P" style="direction: inherit;">“Korkarım öyle.”</p>

  <p class="P-P" style="direction: inherit;">“Sandık’a yerleştirmenize yardım ederim.”</p>

  <p class="P-P" style="direction: inherit;">Ve Disk’in büyük kısmını kaplayan, kararan bulutların battaniyesi altında gece çöker -ki bu bir şanstır, çünkü hava açık olsa ve astrologlar gökyüzünün iyi bir görüntüsünü elde etseler, üzülüp öfkeleneceklerdir.</p>

  <p class="P-P" style="direction: inherit;">Ve ormanın çeşitli bölümlerinde, büyücü grupları kaybolmakta, daireler çizmekte, birbirlerinden saklanmakta, ne zaman bir ağaca çarpsalar ağaç özür dilediği için üzülmektedir. Fakat, düzensiz biçimde de olsa, büyücülerin çoğu kulübeye yaklaşmaktadırlar...</p>

  <p class="P-P" style="direction: inherit;">Görünmez Üniversite’nin eğri büğrü binalarına ve özellikle, halen Disk’in en yaşlı büyücüsü olarak bulunan ve bu durumu korumaya kararlı olan Greyhald Spold’un dairesine dönmenin tam sırasıdır.</p>

  <p class="P-P" style="direction: inherit;">Spold şu anda çok şaşırmış ve üzülmüş durumdadır.</p>

  <p class="P-P" style="direction: inherit;">Son birkaç saattir çok meşg<span class="S-T1">u</span>ldür. Sağır ve biraz yavaş düşünüyor olabilir, ama yaşlı büyücüler çok iyi eğitilmiş hayatta kalma içgüdülerine sahiptirler, ve siyah cüppeli uzun bir karaltı elinde bir tarım aletiyle size düşünceli bir şekilde bakarsa elinizi çabuk tutmanın sırasının geldiğini bilirler. Uşaklar kovulmuştur. Antreler, toz haline getirilmiş susineğinden yapılma bir hamurla mühürlenmiş ve pencerelere koruyucu sekizgenler çizilmiştir. Nadide ve oldukça kötü kokulu yağlar yere karmaşık şekiller içinde, gözü rahatsız eden ve tasarımcının sarhoş veya başka bir boyuttan gelmiş olduğunu, veya belki de her ikisi birden olduğunu düşündüren desenlerle dökülmüştür; odanın tam merkezinde ise kırmızı ve yeşil mumlarla çevrili, sekizkatlı Esirgeme sekizgeni vardır. Onun da merkezinde, çok uzun yaşayan kıvırcıkeğrelti çamından yapılma bir kutu vardır ve kutu kırmızı ipekle, daha koruyucu nazarlıklarla sarılmıştır. Çünkü Greyhald Spold, Ölüm’ün kendisini aradığını bilmektedir ve girilemez bir saklanma yerini tasarımlamak için yıllar harcamıştır.</p>

  <p class="P-P" style="direction: inherit;">Kilidin karmaşık saat düzeneğini henüz kurmuş ve hava deliklerinin bu tür bir rolü oynaması gerektiğine ilişkin önemli bir bölümü düşünmemiş olsa da, tüm düşmanlarının en sonuncusuna karşı, en sonunda burada tam savunmada olduğu bilgisinin verdiği güvenle kapağı kapattı.</p>

  <p class="P-P" style="direction: inherit;">Ve yanı başında, kulağına çok yakın bir ses, BURASI KARANLIK, DEĞİL Mİ? dedi.</p>

  <p class="P-P" style="direction: inherit;">Kar yağmaya başladı. Arpa şekerlemesinden -yapılma pencereler karanlığa karşı parlak ve neşeli gölündüler.</p>

  <p class="P-P" style="direction: inherit;">Kayranın bir tarafında üç minik, kırmızı ışık kısa bir an için parladı ve hemen susturulan ku<span class="S-T1">r</span>u bir öksürük sesi duyuldu.</p>

  <p class="P-P" style="direction: inherit;">“Sus!” diye tısladı üçüncü dereceden bir büyücü. “Bizi duyacaklar!”</p>

  <p class="P-P" style="direction: inherit;">“Kim duyacak? Gözbağcılığı Kardeşliği’nden çocukların bataklıkta ayaklarını kaydırdık, Kahinler Yüksek Kurulu’nun budalaları, bir şekilde yanlış yöne gittiler.”</p>

  <p class="P-P" style="direction: inherit;">“Evet,” dedi en genç büyücü, “bizimle konuşmaya devam eden kim? Burası büyülü bir orman diyorlar, cinler, kurtlarla dolu ve de-" “Ağaçlarla,” dedi yukarıdan, karanlığın içinden bir ses. Sadece tını diye tarif edilebilecek bir şeye sahipti.</p>

  <p class="P-P" style="direction: inherit;">“Evet,” dedi en genç büyücü. İtgerisinden derin bir nefes aldı ve titredi.</p>

  <p class="P-P" style="direction: inherit;">Grubun önderi kayanın üzerinden bir göz attı ve kulübeyi izledi.</p>

  <p class="P-P" style="direction: inherit;">“Pekâlâ,” dedi, yedi fersahlık çizmesinin topuğuna piposunu vururken. Pipo protesto için cıyakladı. “İçeri koşuyoruz, onları yakalıyoruz, kaçıyoruz. Tamam mı?”</p>

  <p class="P-P" style="direction: inherit;">“Sadece insanlar olduğundan emin misin?” dedi en genç büyücü, sinirli bir şekilde.</p>

  <p class="P-P" style="direction: inherit;">“Tabii ki eminim,” diye hırladı önder. “Ne bekliyordun, üç ayı mı?"</p>

  <p class="P-P" style="direction: inherit;">“Canavarlar olabilir. Canavarları olan ormanlardan bu.”</p>

  <p class="P-P" style="direction: inherit;">“Ve de ağaçlan olan ormanlardan,” dedi dostça bir ses, dalların arasından.</p>

  <p class="P-P" style="direction: inherit;">“Evet,” dedi önder çekinerek.</p>

  <p class="P-P" style="direction: inherit;">Rincewind dikkatle yatağa baktı. Çok hoş bir küçük yataktı, içine karamela doldurulmuş sert tofi şeklindeydi, fakat üzerinde uyumaktansa yemeyi tercih ederdi ve birileri yemeye başlamış gibiydi.</p>

  <p class="P-P" style="direction: inherit;">“Birisi yatağımı yiyor,” dedi.</p>

  <p class="P-P" style="direction: inherit;">“Tofiyi severim,” dedi İkiçiçek savunu<span class="S-T1">r</span>casına.</p>

  <p class="P-P" style="direction: inherit;">“Eğer dikkat etmezsen peri gelir, bütün dişlerini alıp gider,” dedi Rincewind.</p>

  <p class="P-P" style="direction: inherit;">“Periler değil, elfler,” dedi Swires, tuvalet masasından. “Onu elfler yaparlar. Ayak tırnaklarını da götürürler. Elfler bazen çok alıngan olabiliyorlar.”</p>

  <p class="P-P" style="direction: inherit;">İkiçiçek olanca ağırlığıyla yatağının üzerine oturdu.</p>

  <p class="P-P" style="direction: inherit;">“Yanlışın var,” dedi. “Elfler soylu, güzel, akıllı, ve adildirler; bunu bir yerlerde okuduğuma eminim.”</p>

  <p class="P-P" style="direction: inherit;">Swires’la Rincewind’in diz kapağı bakıştılar.</p>

  <p class="P-P" style="direction: inherit;">“Bence sen farklı elflerden söz ediyorsun,” dedi cüce usulca. “Bizim buralarda tam da öbür tür elfler var. Asabi diyemezsin ama,” diye aceleyle ekledi. “Tabii eğer dişlerini eve şapkanın içinde götürmek istemiyorsan.”</p>

  <p class="P-P" style="direction: inherit;">Bir nugat kapının açılışının belirgin, kısık sesi</p>

  <p class="P-P" style="direction: inherit;">duyuldu. Aynı anda, kulübenin öbür ucundan en belirsizinden bir çıngırtı geldi, sanki bir kaya arpa şekerlemesinden bir pencereyi olabildiğince zarif bir şekilde eziyordu.</p>

  <p class="P-P" style="direction: inherit;">“O da neydi?” dedi İkiçiçek.</p>

  <p class="P-P" style="direction: inherit;">“Hangisi?” dedi Rincewind.</p>

  <p class="P-P" style="direction: inherit;">Pencere eşiğine çarpan ağır bir dalın klonku duyuldu. “Elfler!” diye çığlık atarak Swiıes bir fare deliğine tüydü, gözden kayboldu.</p>

  <p class="P-P" style="direction: inherit;">“Ne yapacağız?” dedi İkiçiçek.</p>

  <p class="P-P" style="direction: inherit;">“Panik mi?” dedi Rincewind umutla. Her zaman paniğin en iyi hayatta kalma yolu olduğunu savunurdu; çok eskiden, diye teorisi devam ediyordu, kılıç dişli aç kaplanlarla karşılaşan insanlar, çok basit olarak, panik yapanlar ve durup, “Ne muhteşem hayvan!” ile “Gel, pisi pisi!” diyenler diye ikiye bölünebilirdi.</p>

  <p class="P-P" style="direction: inherit;">“Bir dolap var,” dedi İkiçiçek, duvarla baca çıkıntısı arasına sıkıştırılmış, dar bir kapıyı göstererek. Şekerli, küf kokan karanlığa daldılar.</p>

  <p class="P-P" style="direction: inherit;">Dışarıdan, çikolatadan bir döşemenin gıcırtısı geldi. Birisi, “Sesler duydum,” dedi.</p>

  <p class="P-P" style="direction: inherit;">Bir başkası, “Evet, alt kattan. Bence Gözbağcılar.”</p>

  <p class="P-P" style="direction: inherit;">“Ayaklarını kaydırdık dediğini sanıyordum.”</p>

  <p class="P-P" style="direction: inherit;">“Hey, ikiniz, burayı yiyebiliyorsunuz! Bak, yiyebiliyor-”</p>

  <p class="P-P" style="direction: inherit;">“Kes sesini?’</p>

  <p class="P-P" style="direction: inherit;">Daha fazla gıcırtı oldu ve kırık pencereden</p>

  <p class="P-P" style="direction: inherit;">girip karanlıkta dikkatlice sürünen bir Yüksek Kâhin’in, masanın altına gizlenmiş bir Gözbağcı’nın parmaklarına bastığı alt kattan boğuk bir fe<span class="S-T1">r</span>yat duyuldu. Büyünün ani vızt ve zınkları işitildi.</p>

  <p class="P-P" style="direction: inherit;">“Hasikti<span class="S-T1">r</span>!” dedi dışarıdan bir ses. “Onu yakaladılar. Gidelim!”</p>

  <p class="P-P" style="direction: inherit;">Daha çok gıcırtı, ardından da sessizlik oldu. Bir süre sonra İkiçiçek, “Rincewind, bu dolapta galiba bir süpürge var,” dedi.</p>

  <p class="P-P" style="direction: inherit;">“Ee, bunda bu kadar garip olan ne?”</p>

  <p class="P-P" style="direction: inherit;">“Bu süpürgenin gidonu var.”</p>

  <p class="P-P" style="direction: inherit;">Aşağıdan keskin bir çığlık geldi. Karanlıkta bir büyücü Sandık’ın kapağını açmaya çalışmıştı. Bulaşıkhanedeki bir şangırtı, Kırılmamış Çember’in Aydınlanmış Büyücüleri’nden bir grubun ani varışını bildirdi.</p>

  <p class="P-P" style="direction: inherit;">“Sence neyin peşindeler?” diye fısıldadı İkiçiçek.</p>

  <p class="P-P" style="direction: inherit;">“Bilmiyorum, ama bence öğrenmemek iyi bir fikir olabilir,” dedi Rincewind düşünceli bir edayla.</p>

  <p class="P-P" style="direction: inherit;">“Haklı olabilirsin.”</p>

  <p class="P-P" style="direction: inherit;">Rincewind kapıyı ihtiyatla iterek açtı. Oda boştu. Pencereye doğru parmak uçlarında ilerledi ve Geceyarısı Tarikatı’ndan üç Birade<span class="S-T1">r</span>’in yukarı dönük yüzlerini gördü.</p>

  <p class="P-P" style="direction: inherit;">“Bu o!”</p>

  <p class="P-P" style="direction: inherit;">Telaşla geri çekilip merdivenlere koştu.</p>

  <p class="P-P" style="direction: inherit;">Aşağıdaki manzara tarif edilemezdi, ama bu yargı II. Olaf Qııimby’nin hükümdarlığında ölüm cezasını hak edeceğinden bir denemekte yarar var. Öncelikle, çekişen büyücülerin çoğu sahneyi çeşitli alevler, ateş topları ve büyülü ışıklarla aydınlatmaya çalışıyordu, bu yüzden genel ışıklandırma bir yanarsöner ışık fabrikasındaki disko izlenimini veriyordu; adamların her biri saldırıya uğramadan odanın kalanını görebileceği bir konum bulmaya çalışıyor ve istisnasız herkes, iki Yüksek Kâhin’i bir köşeye zımbalamış olan, yaklaşan her kim olursa olsun kapağını şaklatan Sandık’ın yolunun üstünde durmamaya çalışıyordu. Fakat bir büyücünün yukarı bakacağı tuttu.</p>

  <p class="P-P" style="direction: inherit;">“Bu o!”</p>

  <p class="P-P" style="direction: inherit;">Rincewind irkilerek geri çekildi ve bir şey kendisine tosladı. Telaşla etrafına bakındı ve İkiçiçek’i süpürgenin -ki havada uçuyordu -üzerinde görünce bakakaldı.</p>

  <p class="P-P" style="direction: inherit;">“Cadı bırakmış olmalı!” dedi İkiçiçek. “Hakiki bir uçan süpürge!”</p>

  <p class="P-P" style="direction: inherit;">Rincewind tereddüt etti. Süpürgenin çöplerinden sekizinci renk kıvılcımlar saçılıyordu ve neredeyse her şeyden çok yüksekten nefret ederdi; fakat gerçekten her şeyden çok merdivenlerden çıkıp kendisine doğru koşan bir düzine öfkeli ve kötü niyetli büyücüden nefret ederdi ve bu başına geliyordu.</p>

  <p class="P-P" style="direction: inherit;">“Pekâlâ,” dedi, “ama ben süreceğim.”</p>

  <p class="P-P" style="direction: inherit;">“Tamam.”</p>

  <p class="P-P" style="direction: inherit;">Çizmesiyle Bağlama Sihri’nin yarısını bitirmiş bir büyücüye vurup, süpürgenin üzerine atladı; atlamasıyla süpürge merdiven boşluğundan aşağı indi ve tepe taklak oldu, öyle ki Rincewind Geceya<span class="S-T1">r</span>ısı Bi<span class="S-T1">r</span>aderliği’nden birisiyle göz göze geldi.</p>

  <p class="P-P" style="direction: inherit;">Cıyak cıyak bağırıp gidonları süpürgeyi sarsacak biçimde sıktı.</p>

  <p class="P-P" style="direction: inherit;">Bir anda birkaç şey oldu. Süpürge ileri fırlayıp bir “Vay anasını!” sağanağı içinde duvarı geçti: Sandık ileri atılıp Birader’i bacağından ısırdı: Tuhaf bir ıslık sesiyle bir ok, yoktan var oldu ve Rincewind’i sıyırıp tok bir güm sesiyle Sandık'ın kapağına çarptı.</p>

  <p class="P-P" style="direction: inherit;">Sandık gözden kayboldu.</p>

  <p class="P-P" style="direction: inherit;">Ormanın içlerindeki küçük bir köyde yaşlı bir şaman ateşin üzerine bir iki kum dal daha atıp dumanın ardındaki süklüm püklüm çırağına baktı.</p>

  <p class="P-P" style="direction: inherit;">“Bacaklı bir kutu ha?” dedi.</p>

  <p class="P-P" style="direction: inherit;">“Evet, üstat. Gökyüzünde belirip bana baktı,” dedi çırak.</p>

  <p class="P-P" style="direction: inherit;">“Demek gözleri vardı bu kutunun?”</p>

  <p class="P-P" style="direction: inherit;">“Ha-” diye başladı çırak ve kafası karışarak sustu. Yaşlı adam kaşlarını çattı.</p>

  <p class="P-P" style="direction: inherit;">“Birçok kişi Topaxci’yi, Kırmızı Manta<span class="S-T1">r</span>’ın Tanrısı’<span class="S-T1">nı</span> gördü ve şaman adını kazandı,” dedi.</p>

  <p class="P-P" style="direction: inherit;">“Bazıları Skelde’yi, dumanın ruhunu gördü diye, efsuncu dendi onlara. Bir iki kişi Umchernel’i, ormanın ruhunu görme ayrıcalığına mazhar oldu ve onlar ruh üstatları diye anıldılar. Fakat hiç kimse yüzlerce bacağı olan bir kutu görmedi, onlara da budal-”</p>

  <p class="P-P" style="direction: inherit;">Sözünün yarım kalmasının nedeni, karanlık kulübedeki ateşi söndüren ani kar ve kıvılcım serpintisi ile çığlık sesiydi; kısacık bir bulanık görüm oldu, sonra karşıdaki duvar yarıldı ve hayal gözden kayboldu.</p>

  <p class="P-P" style="direction: inherit;">Uzun bir sessizlik çöktü. Sonra da biraz daha kısa bir sessizlik. Ardından yaşlı şaman, “Bir süpürgenin üzerinde baş aşağı giden, birbirine bağırıp çağıran iki adam görmedin, değil mi?”</p>

  <p class="P-P" style="direction: inherit;">Oğlan soğuk soğuk baktı. “Tabii ki hayır,” dedi.</p>

  <p class="P-P" style="direction: inherit;">Yaşlı adam derin bir rahatlama nefesi aldı. “Şükürler olsun,” dedi. “Ben de görmedim.”</p>

  <p class="P-P" style="direction: inherit;">Cadının kulübesi keşmekeş içindeydi, çünkü büyücüler sadece süpürgeyi takip etmek istemiyorlar, aynı zamanda birbirlerinin takip etmesini de engellemek istiyorlardı ve bu birkaç üzücü olaya yol açtı. En görülmeye değer ve kuşkusuz en trajik olanı, bir Kâhin yedi fersahlık çizmelerini doğru sihir sırası ve hazırlıklar olmadan kullanmaya kalkışınca meydana geldi. Yedi fersahlık çizmeler, daha önce ima edildiği üzere, en iyi</p>

  <p class="P-P" style="direction: inherit;">haldeki büyünün zekice edinilmiş biçimidir ve, her şey söylenip bittiğinde, etkili olması bir ayağı diğerinin yirmi bir mil önüne atmaya çalışmakla mümkün olan bir ulaşım biçimini kullanırken, her önlemin alınması gerektiğini biraz geç anlamıştı.</p>

  <p class="P-P" style="direction: inherit;">Kışın ilk kar fırtınaları kızışıyordu ve aslında Disk üzerinde kuşku uyandıracak' biçimde ağır bir bulut örtüsü vardı. Yine de çok yukarılardan, Diskdünya’nın minik ayının gümüş ışığıyla, çoğulevrenin en güzel manzaralarından birini sunuyordu.</p>

  <p class="P-P" style="direction: inherit;">Büyük bulut şeritleri, yüzlerce mil boyunca, Kenar’daki şelaleden Merkez’in dağlarına kadar girdaptandılar. Soğuk billur sessizlikte, koca beyaz sarmal, donuk biçimde, belli belirsiz dönerek pırıldıyordu, sanki Tanrı kahvesini karıştırmış ve süt eklemişti.</p>

  <p class="P-P" style="direction: inherit;">Hiçbir şey ışıltılı manzarayı bozmadı, ta ki -Uzaktaki küçük bir şey, arkasında buhar zerreleri bırakarak, bulut tabakasını deldi. Stratosferin sükûneti içinde münakaşa sesleri açık seçik işitildi.</p>

  <p class="P-P" style="direction: inherit;">“Bu süpürgeleri uçurabildiğim söylemiştin!” “Hayır, söylemedim; ben sadece sen uçuramazsın dedim!”</p>

  <p class="P-P" style="direction: inherit;">“Ama ben hiç böyle bir şeye binmemiştim!” “Ne tesadüf!”</p>

  <p class="P-P" style="direction: inherit;">“Ama sen demiştin ki - gökyüzüne baksana!”</p>

  <p class="P-P" style="direction: inherit;">“Hayır demedim!”</p>

  <p class="P-P" style="direction: inherit;">“Yıldızlara ne olmuş?”</p>

  <p class="P-P" style="direction: inherit;">Böylece geleceğin nelere gebe olduğunu Disk üzerinde gören ilk iki insan, İkiçiçek ile Rincewind oldu.</p>

  <p class="P-P" style="direction: inherit;">Onların bin mil gerisinde Cori Celesti’nin Merkez dağı gökyüzüne saplanıyor ve kavurucu bulutların üzerine bıçak parlaklığında bir gölge düşürüyordu, öyle ki tanrıların da fark etmeleri gerekirdi - fakat tanrılar normalde gökyüzüne bakmazlar ve her halükârda, radyolarını geri getirmeyi reddeden Buz Devleri’yle davalarına kendilerini kaptırmışlardır.</p>

  <p class="P-P" style="direction: inherit;">Kenaryönünde, Büyük A’Tuin’in yolculuğunun doğrultusunda, gökyüzü yıldızlardan arındırılmıştır.</p>

  <p class="P-P" style="direction: inherit;">O siyahlık çemberinde bir tek yıldız vardı, kızıl ve uğursuz bir yıldız, kuduz bir vizonun göz çukurlarındaki pırıltıyı andıran bir yıldız. Küçük, korkunç ve ulaşılmazdı. Disk de dümdüz ona doğru sürükleniyordu.</p>

  <p class="P-P" style="direction: inherit;">Rincewind bu koşullarda ne yapılması gerektiğini çok iyi biliyordu. Çığlığı basıp süpürgenin ucunu aşağı doğrulttu.</p>

  <p class="P-P" style="direction: inherit;">Galder Havamumu sekizgenin merkezinde dikilip ellerini kaldırdı.</p>

  <p class="P-P" style="direction: inherit;">“Urshalo, dileptor, c’hula, emrimi yerine getir!”</p>

  <p class="P-P" style="direction: inherit;">Kafasının üzerinde ufak bir pus oluştu. Yan gözle, büyülü çemberin kenarında somurtan T<span class="S-T1">r</span>ymon’a baktı.</p>

  <p class="P-P" style="direction: inherit;">“Şimdiki bölüm çok etkileyici,” dedi. “Bak. <span class="S-T">Kot-b’hai! Kotsham!</span>. Bana gelin, ey yalıtılmış ufak kayaların ve sekiz santimden kısa olmayan farelerin ruhları!”</p>

  <p class="P-P" style="direction: inherit;">“Ne?” dedi Trymon.</p>

  <p class="P-P" style="direction: inherit;">“Bu kısım çok araştırma gerektirdi,” diye kasıldı Galder, “özellikle de fareler. Her neyse, nerede kalmıştım? Ah, evet...”</p>

  <p class="P-P" style="direction: inherit;">Kollarını yeniden kaldırdı. Trymon, aklı başka yerdeyken dudaklarını yalayıp Galder’ı izledi. Yaşlı sersem gerçekten zihnini bütünüyle Sihir’e bağlayarak ve Trymon’a pek dikkat etmeyerek konsantre oluyordu.</p>

  <p class="P-P" style="direction: inherit;">Güç sözcükleri, duvarlardan sekerek ve raflarla kavanozların arkasına kaçarak odada gezindi. Trymon tereddüt etti.</p>

  <p class="P-P" style="direction: inherit;">Galder bir anlığına gözlerini kapattı, son sözü söylediğinde yüzü bir vecit maskesiydi.</p>

  <p class="P-P" style="direction: inherit;">Parmakları bıçağı tekrar sararken Trymon gerildi. Galder bir gözünü açtı, Trymon’a kafasını salladı ve yan gözle genç adamı kaldırıp duvara çalan bir güç patlaması yolladı.</p>

  <p class="P-P" style="direction: inherit;">Galder Trymon’a göz kırptı ve kollarını kaldırdı.</p>

  <p class="P-P" style="direction: inherit;">“Bana gelin, ey ruhlar —"</p>

  <p class="P-P" style="direction: inherit;">Duvarların bile kendi üzerlerine kapanıyor</p>

  <p class="P-P" style="direction: inherit;">göründüğü esnada, bir gök gürlemesi, bir ışık patlaması ve tam bir fiziksel belirsizlik anı oldu. Trymon önce ince bir nefes alış sesi, sonra da tok, sert bir yumruk sesi duydu.</p>

  <p class="P-P" style="direction: inherit;">Oda birden sessizleşti.</p>

  <p class="P-P" style="direction: inherit;">Bir iki dakika sonra Trymon bir sandalyenin arkasından sürünerek çıktı ve üzerindeki tozları silkeledi. Önemsiz bir iki ölçü ıslık çaldı ve daha önceden hiç görmemiş gibi tavana bakarken abartılmış bir özenle kapıya doğru döndü. Kayıtsız yürümede dünya hız rekorunu kırmayı denediğini düşündüren bir edayla hareket etti.</p>

  <p class="P-P" style="direction: inherit;">Sandık çemberin merkezine kurulup kapağını açtı.</p>

  <p class="P-P" style="direction: inherit;">Trymon durdu. Görebileceği şeyden korkarak çok, çok dikkatli bir şekilde döndü.</p>

  <p class="P-P" style="direction: inherit;">Sandık’ta incecikten lavanta kokan temiz çamaşırlar var gibiydi. Her nasılsa bu, büyücünün hayatında gördüğü en korkutucu şeydi.</p>

  <p class="P-P" style="direction: inherit;">“Aa, şey,” dedi. “Sen, eem, buralarda başka bir büyücü görmemişsindir hiç, değil mi?”</p>

  <p class="P-P" style="direction: inherit;">Sandık daha tehlikeli görünmeyi becerdi.</p>

  <p class="P-P" style="direction: inherit;">“Ah,” dedi Trymon. “Peki, güzel. De<span class="S-T1">r</span>t değil.”</p>

  <p class="P-P" style="direction: inherit;">Usulca cüppesinin kenarını çekip dikişinin ayrıntılarına kısa süren bir ilgi gösterdi. Başını kaldırdığında korkunç kutu hâlâ oradaydı.</p>

  <p class="P-P" style="direction: inherit;">“Hoşça kal,” deyip koştu. Tam zamanında kapıdan çıkmayı başardı.</p>

  <p class="P-P" style="direction: inherit;">“Rincewind?”</p>

  <p class="P-P" style="direction: inherit;">Rincewind gözlerini açtı. Gerçi pek yararı olmadı. Bu, gözünü açıp karanlıktan başka bir şey görememek anlamına geliyordu ki, şaşırtıcı biçimde, daha kötüydü.</p>

  <p class="P-P" style="direction: inherit;">“İyi misin?”</p>

  <p class="P-P" style="direction: inherit;">“Hayır.”</p>

  <p class="P-P" style="direction: inherit;">“Ya.”</p>

  <p class="P-P" style="direction: inherit;">Rincewind doğrulup oturdu. Karla beneklenmiş bir kayanın üzerinde olduğu anlaşılıyordu, fakat bir kayanın taşıması gereken tüm nitelikleri taşıyor görünmüyordu. Mesela, hareket etmemesi gerekirdi.</p>

  <p class="P-P" style="direction: inherit;">Çevresinde kar tozudu. İkiçiçek birkaç adım ötedeydi, yüzünde hakikaten bir kaygı ifadesi vardı.</p>

  <p class="P-P" style="direction: inherit;">Rincewind inledi. Kemikleri maruz kaldıkları muameleye kızmışlar ve yakınmak için sıraya girmişlerdi.</p>

  <p class="P-P" style="direction: inherit;">“Şimdi ne oldu?” dedi.</p>

  <p class="P-P" style="direction: inherit;">“Biliyorsun uçarken fırtınada bir şeye ça<span class="S-T1">r</span>pabileceğimizden endişeliydim ve sen bana bu yükseklikte çarpabileceğimiz tek şeyin taş doldurulmuş bir bulut olduğunu söylememiş miydin?”</p>

  <p class="P-P" style="direction: inherit;">“Eeee?”</p>

  <p class="P-P" style="direction: inherit;">“Nereden bildin?”</p>

  <p class="P-P" style="direction: inherit;">Rincewind etrafına bakındı, fakat çevresindeki manzaranın ilginçliği ve değişikliğine rağmen pekâlâ bir pinpon topunun içinde olabilirlerdi.</p>

  <p class="P-P" style="direction: inherit;">Altlarındaki kaya, nasıl demeli, sallanıyordu. Ellerini üzerinde gezdirdi ve keskilerin çiziklerini hissetti. Islak, soğuk taşa bir kulağını koyduğunda, kalp atışına benzer boğuk, ağır bir güm güm duyacağını sandı. Kenarına gelinceye dek emekledi, sakınarak baktı.</p>

  <p class="P-P" style="direction: inherit;">O anda kaya bulutlar içindeki bir boşluktan geçiyor olmalıydı ki, çentikli dağ doruklarının bulanık, fakat korkunç uzak bir görüntüsünü yakalayabildi.</p>

  <p class="P-P" style="direction: inherit;">Tutarsızca aguladı ve bir iki santim geriledi. “Ama bu saçma,” dedi İkiçiçek’e. “Kayalar uçmaz. Uçmamalarıyla ayırt edilirler.”</p>

  <p class="P-P" style="direction: inherit;">“Belki uçabilseydiler uçarlardı,” dedi İkiçiçek. “Belki de bu kaya uçmanın yolunu bulmuştur.” “Unutmamasını ümit edelim,” dedi Rincewind. Sırılsıklam cüppesinin içinde et gibi yığıldı ve çevresini saran bulutlara somurtarak baktı. Bir yerlerde bazı insanların kendi hayatları üzerinde kontrolleri olduğunu farz etti; onlar sabahleyin kalkarlar ve geceleyin dünyanın kenarından düşmeme veya tımarhaneliklerin saldırısına uğramama ya da kendi boyundan büyük fikirleri olan bir kayanın üzerinde uyanmama yönünde kayda değer bir kesinlikle yatarlar. Bir zamanlar kendisinin de böyle bir hayat sürdüğünü belli belirsiz hatırladı.</p>

  <p class="P-P" style="direction: inherit;">Rincewind bir koku aldı. Bu kaya, kızartma kokuyordu. Koku dimdik yukarı çıkıyor ve</p>

  <p class="P-P" style="direction: inherit;">dosdoğru midesine sesleniyordu.</p>

  <p class="P-P" style="direction: inherit;">“Bir koku alabiliyor musun?” dedi.</p>

  <p class="P-P" style="direction: inherit;">“Sanırım domuz pastırması,” dedi İkiçiçek.</p>

  <p class="P-P" style="direction: inherit;">“Umarım domuz pastırması,” dedi Rincewind, “çünkü onu yiyeceğim.” Titreyen taşın üzerinde ayağa kalktı ve ıslak karanlıktan öteye bakmak için bulutların içinde sendeleyerek ilerledi.</p>

  <p class="P-P" style="direction: inherit;">Kayanın ön veya önde giden kenarında, ufak tefek bir Druid ufak bir ateşin başında bağdaş kurmuş oturuyordu. Kare şeklinde bir muşambayı kafasına sarmış ve çenesinin altında düğümlemişti. Tavadaki domuz pastırmasını süs eşyası sayılabilecek bir orakla karıştırıyordu.</p>

  <p class="P-P" style="direction: inherit;">“Hım,” dedi Rincewind. Druid başını kaldırdı ve tavayı ateşe düşürdü. Ayağa sıçradı, orağı saldırgan bir edayla tuttu; en azından uzun, ıslak bir geceliği ve sular damlayan bir sarığı olan biri ne kadar saldırgan bir edayla tutabilirse öyle tuttu.</p>

  <p class="P-P" style="direction: inherit;">“Seni uyarıyorum, otostopçuların icabına fena bakarım,” dedi ve şiddetle hapşırdı.</p>

  <p class="P-P" style="direction: inherit;">“Yardım ederiz,” dedi Rincewind, yanan pastırmaya iştahla bakarken. Bu, druidi şaşkınlığa uğrattı; hayli genç olmasıyla druid Rincewind’i biraz şaşırtmıştı, teorik olarak genç druidler diye birşeylerin olması gerektiğini, kendisinin hiç aklından geçirmediğini farz etti.</p>

  <p class="P-P" style="direction: inherit;">“Kayayı çalmaya çalışmıyor musunuz?” dedi druid, orağı bir nebze indirerek.</p>

  <p class="P-P" style="direction: inherit;">“Kayaların çalınabileceğini bile bilmezdim,” dedi Rincewind lisanmışçasına.</p>

  <p class="P-P" style="direction: inherit;">“Affedersiniz,” dedi İkiçiçek kibarca, “galiba kahvaltınız yanıyor.”</p>

  <p class="P-P" style="direction: inherit;">D<span class="S-T1">ru</span>id aşağı baktı ve boş yere alevlere saldırdı. Rincewind yardım etmek için ileri atıldı, bir hayli duman, kül ve karışıklık oldu; oldukça kömürleşmiş birkaç parça domuz pastırmasını kurtarmanın ortak zaferi, diplomasi üzerine bütün bir kitaptan daha çok yararlı oldu.</p>

  <p class="P-P" style="direction: inherit;">“Buraya nasıl geldiniz, sahi?” dedi druid. “Runları yine yanlış anlamadıysam, yüz elli metre yükseklikteyiz.”</p>

  <p class="P-P" style="direction: inherit;">Rincewind yüksekliği düş<span class="S-T1">ü</span>nmemeye çalıştı. “Geçerken düştük diyebiliriz,” dedi.</p>

  <p class="P-P" style="direction: inherit;">“Yere düşerken,” diye ekledi İkiçiçek.</p>

  <p class="P-P" style="direction: inherit;">“Ancak senin kayan düşüşümüzü kesti,” dedi Rincewind. Sırtı şikayette bulundu. “Teşekkür ederiz,” diye ekledi.</p>

  <p class="P-P" style="direction: inherit;">“Biraz önce bir kargaşaya gireceğiz diye düşündüm,” dedi druid, adı Belafon’muş. “O, siz olmalıymışsınız.” Titredi. “Artık sabah olmuş olmalı,” dedi. “Siktir edin kuralları, bizi yukarı çıkarıyorum. Sıkı tutunun.”</p>

  <p class="P-P" style="direction: inherit;">“Neye?” dedi Rincewind.</p>

  <p class="P-P" style="direction: inherit;">“Pekâlâ, sadece düşmemek için genel bir isteksizlik belirtisi gösterin,” dedi Belafon. Cüppesinden kocaman bir demir sarkaç çıkardı ve afallatan savuruşlarla ateşin üzerinde salladı.</p>

  <p class="P-P" style="direction: inherit;">Bulutlar çevrelerinde hızla hareket ettiler, korkunç bir ağırlık duygusu vardı ve kaya aniden güneş ışığına çıktı.</p>

  <p class="P-P" style="direction: inherit;">Kaya bulutların birkaç adım üzerinde, soğuk ama masmavi bir gökte düz uçuşa geçti. Dün gece ürpertici derecede uzak ve bu sabah korkunç nemli gelen bulutlar, şimdi dört bir yana uzanan, beyaz bir yün halıydı; bir iki dağ doruğu adalar gibi duruyorlardı. Kayanın arka tarafında, geçişin rüzgârı bulutlardan süreksiz hercümerçler yonttu. Kaya-</p>

  <p class="P-P" style="direction: inherit;">Dokuz metre uzunluğunda, üç metre genişliğinde ve mavimtıraktı.</p>

  <p class="P-P" style="direction: inherit;">“Ne güzel bir manzara,” dedi İkiçiçek gözleri parlayarak.</p>

  <p class="P-P" style="direction: inherit;">“Ee, bizi havada tutan ne?” dedi Rincewind.</p>

  <p class="P-P" style="direction: inherit;">“İkna gücü,” dedi Belafon, cüppesinin kenarını sıkıp suları süzerken.</p>

  <p class="P-P" style="direction: inherit;">“Ya,” dedi Rincewind bilgelere yakışır bir tavırla.</p>

  <p class="P-P" style="direction: inherit;">“Havada tutmak kolay,” dedi druid, başparmağını dikerek ve kolunun berisinde uzak bir dağa gözlerini kısarak baktı. “Zor olan inmek.”</p>

  <p class="P-P" style="direction: inherit;">“İnsan normalde böyle düşünmez, değil mi?” dedi Belafon. “Bunu büyünün başardığını söylemek boşunadır.”</p>

  <p class="P-P" style="direction: inherit;">Rincewind kazara, incelen bulutun arasından, epey aşağıda olan, karlı bir yer şekline bakacak oldu. Bir delinin yanında olduğunu biliyordu,</p>

  <p class="P-P" style="direction: inherit;">ama buna alışıktı; eğer bu deliye kulak vermek havada kalmak anlamına geliyor idiyse, tepeden tırnağa kulak kesilirdi.</p>

  <p class="P-P" style="direction: inherit;">Belafon kayanın kenarında ayaklarını sallayarak oturdu.</p>

  <p class="P-P" style="direction: inherit;">“Bak, endişe etme,” dedi. “Kayanın uçmaması gerektiğini düşünmeye devam edersen, kaya seni duyup ikna olabilir, sonra haklı çıkarsın, tamam? Anlaşılan modern düşünceyi yakından takip edememişsin.”</p>

  <p class="P-P" style="direction: inherit;">“Öyle gibi,” dedi Rincewind zayıfça. Yerdeki kayaları düşünmemeye çalıştı. Kırlangıçlar gibi fırlayan, sırf uçarılığın zevkiyle toprak üzerinde zıplayan, göğe doğru yükselen kayalar düşünmeye çalış—</p>

  <p class="P-P" style="direction: inherit;">Bu işte pek başarılı olmadığının felaket farkındaydı.</p>

  <p class="P-P" style="direction: inherit;">Disk’in druidleri Evren’i keşfetmeye yönelik ileri görüşlü yaklaşımlarıyla övünürlerdi. Tabii ki, başka yerlerdeki druidler gibi, bütün hayatın özde birliğine, bitkilerin iyileştirme gücüne, mevsimlerin doğal ritmine ve tüm bunlara doğru zihin çerçevesi içinde yaklaşmayan herkesin diri diri yakılmasına inanırlardı. Fakat yaratılışın temeli üzerine uzun uzun, kara kara düşünmüş ve aşağıdaki teoriyi geliştirmişlerdi:</p>

  <p class="P-P" style="direction: inherit;">Evren, dediklerine göre, uğur, ikna, belirsizlik ve dikkafalılık diye tanımladıkları dört gücün</p>

  <p class="P-P" style="direction: inherit;">dengesi üzerinde dururdu.</p>

  <p class="P-P" style="direction: inherit;">Böylece, güneş ve ay Disk’in etrafında dönerlerdi, çünkü düşmemeye ikna edilmişlerdi, fakat belirsizlik yüzünden uçup gitmemekteydiler. Uğur ağaçları büyütür, dikkafalılık dik tutardı vesaire vesaire.</p>

  <p class="P-P" style="direction: inherit;">Bazı druidler bu teoride kimi kusurlar olduğunu ileri sürdü, fakat kıdemli druidler anlamlı biçimde, teoride bilgili kanıta, heyecan verici bilimsel tartışmanın kesinti ve itilimlerine yer olduğunu ve esas olarak bu yerin gelecek g<span class="S-T1">ü</span>ndönüm<span class="S-T1">ü</span> şenlik ateşinin üzerinde bulunduğunu belirttiler.</p>

  <p class="P-P" style="direction: inherit;">“Ah, demek astronomsun?” dedi İkiçiçek.</p>

  <p class="P-P" style="direction: inherit;">“Yo, hayır,” dedi Belafon, kaya bir dağ eğiminin etrafında ağır ağır sürüklenirken, “ben bilgisayar donanımı danışmanıyım.”</p>

  <p class="P-P" style="direction: inherit;">“Bilgisayar donanımı nedir?”</p>

  <p class="P-P" style="direction: inherit;">“Aaa, bilgisayar donanımı,” dedi druid, sandaletli ayağını kayaya seri hareketlerle vururken, “bir şeyin parçasıdır, işte. Yedek parçasıdır. Ben onun dağıtımını yaparım. Kullanıcılar, büyük çemberler dolayısıyla Girdap Düzlükle<span class="S-T1">ri</span>’nde sorun yaşarlar. En azından öyle söylüyorlar; keşke kullanma kılavuzunu okumayan her kullanıcı için bir bronz boyunduruğum olsaydı.” Omuz silkti.</p>

  <p class="P-P" style="direction: inherit;">“Tam olarak, ne işe yarar, öyleyse?” diye</p>

  <p class="P-P" style="direction: inherit;">sordu Rincewind. Zihnini düşmek dışında bir şeyle meşgul etsin diye.</p>

  <p class="P-P" style="direction: inherit;">“Sana -sana yılın hangi zamanında olduğunu söylemek için kullanabilirsin,” dedi Belafon.</p>

  <p class="P-P" style="direction: inherit;">“Ah. Yani eğer karla kaplıysa, kış, gibi mi?”</p>

  <p class="P-P" style="direction: inherit;">“Evet. Yani hayır. Yani, mesela belki bir yıldızın ne zaman yükseleceğini öğrenmek istiyorsan.”</p>

  <p class="P-P" style="direction: inherit;">“Neden?” dedi İkiçiçek, yüzünden kibar bir ilgi damlıyordu.</p>

  <p class="P-P" style="direction: inherit;">“Şey, belki ekinini ne zaman ekeceğini bilmek istiyorsundur,” dedi Belafon, biraz terlemişti, “ya da belki-”</p>

  <p class="P-P" style="direction: inherit;">“İstersen, ben sana almanağımı verebilirim,” dedi İkiçiçek.</p>

  <p class="P-P" style="direction: inherit;">“Almanak mı?”</p>

  <p class="P-P" style="direction: inherit;">“Günlerden hangisi olduğunu söyleyen bir kitap,” dedi Rincewind lisanmışçasına. “Tam da senin sabanını çekecek öküz.”</p>

  <p class="P-P" style="direction: inherit;">Belafon sertleşti, “Kitap mı?” dedi. “Kâğıtları var hani?”</p>

  <p class="P-P" style="direction: inherit;">“Evet.”</p>

  <p class="P-P" style="direction: inherit;">“Bu bana pek güvenilir gelmedi,” dedi druid kızarak. “Bir kitap hangi gün olduğunu nasıl bilebilir? Kâğıtlar sayı sayamaz ki.”</p>

  <p class="P-P" style="direction: inherit;">Kayanın ön tarafına ayağını sertçe vurdu; taş dehşet verecek biçimde yalpaladı. Rincewind zorlukla yutkunup İkiçiçek’e yaklaşmasını işaret etti.</p>

  <p class="P-P" style="direction: inherit;">“Hiç kültür şok<span class="S-T1">u</span> diye bir şey duymuş muydun?” diye tısladı.</p>

  <p class="P-P" style="direction: inherit;">“O da ne?”</p>

  <p class="P-P" style="direction: inherit;">“Kültür şoku, insanlar taş çemberlerin doğru çalışması için beş bin sene harcadıktan sonra birinin her gün için bir sayfanın ayrıldığı ve “Bugün bakla ekmek için iyi bir gün” veya “Erken yatıp erken kalkan, sağlıklı, paralı ve cesedi yakışıklı olur” gibi gevezelikler olan bir kitapla çıkageldiğinde yaşanan şeydir ve biliyor musun kültür şoku konusunda hatırlanması gereken en önemli şey,” Rincewind soluklanmak için durdu, cümlenin nereye varması gerektiğini hatırlamaya çalışırken dudaklarını sessizce kıpırdattı, “nedir?” diye tamamladı.</p>

  <p class="P-P" style="direction: inherit;">“Ne?”</p>

  <p class="P-P" style="direction: inherit;">“Bin tonluk bir kayayı uçuran bir adama kültür şoku yaşatılmaz.”</p>

  <p class="P-P" style="direction: inherit;">“Gitti mi?”</p>

  <p class="P-P" style="direction: inherit;">Trymon, Görünmez Üniversite’nin üzerinde heyula gibi duran, ufalanan taştan büyük kule külahı Sanat Kulesi’nin mazgallarından çekinerek baktı. Aşağıda büyü öğrenci ve eğitmenlerinin oluşturduğu küme başlarıyla onayladı.</p>

  <p class="P-P" style="direction: inherit;">“Emin misiniz?”</p>

  <p class="P-P" style="direction: inherit;">Ayniyatçı ellerini ağzının çevresinde birleştirerek bağırdı.</p>

  <p class="P-P" style="direction: inherit;">“Bir saat önce merkezyönündeki kapıyı kırıp</p>

  <p class="P-P" style="direction: inherit;">kaçtı, efendim,” diye haykırdı.</p>

  <p class="P-P" style="direction: inherit;">“Yanlışın var,” dedi Trymon. “O uzaklaştı, biz kaçtık. Pekâlâ, birazdan ineceğim, öyleyse. Kimseyi kaptı mı?”</p>

  <p class="P-P" style="direction: inherit;">Ayniyatçı yutkundu. Büyücü değildi, ama bir saat önce tanık olduğu şeyleri görmesi gerekmeyen kibar, iyi huylu bir adamdı. Elbette ki küçük cinler, renkli ışıklar ve yarı maddeleşmiş çeşitli tasavvurların kamp<span class="S-T1">ü</span>ste dolaşmaları meçhul değildi, ama kendisinin sinirlerini alt üst eden Sa<span class="S-T1">n</span>dık’ın amansız taarruzu hakkında da birşeyler olmalıydı. Onu durdurmaya çalışmak, bir buzulla güreşmeye çalışmak gibi olurdu.</p>

  <p class="P-P" style="direction: inherit;">“Kültürel İncelemeler Dekanı’nı yuttu, efendim,” diye bağırdı.</p>

  <p class="P-P" style="direction: inherit;">Trymon neşelendi. “Her işte bir hayır vardır,” diye mırıldandı.</p>

  <p class="P-P" style="direction: inherit;">Uzun sarmal merdivenden inmeye başladı. Kısa bir süre sonra gülümsedi; ince, gergin bir gülümsemeydi. Gün kesinlikle iyiye gidiyordu.</p>

  <p class="P-P" style="direction: inherit;">Yapılacak bir sürü organizasyon vardı. Trymon’ın gerçekten sevdiği bir şey va<span class="S-T1">r</span>dıysa, o da organizasyondu.</p>

  <p class="P-P" style="direction: inherit;">Yüksek düzlüklerin üzerinde kaya aniden ileri atıldı, birkaç adım aşağıdaki birikintilerden karları savurdu. Belafon telaşla fırladı, Rincewind korku ve yılgınlık içinde sinip İkiçiçek Sandık’ı için endişelenirken, oraya buraya birazcık ökseotu merhemi sürdü, <span class="S-T1">r</span>unik harflerle birşeyler çiziktirdi.</p>

  <p class="P-P" style="direction: inherit;">“Yukarı!” diye bağırdı druid, sesi uçuş rüzgârının gürültüsünü aşmıştı. “Göklerin büyük bilgisayarına dikkat et!”</p>

  <p class="P-P" style="direction: inherit;">Rincewind parmakları arasından baktı. Uzak kent siluetinin üzerinde gri ve siyah, kalın levhalardan muazzam bir yapı vardı, eşmerkezli çemberler ve gizemli bulvarlar halinde, kara karşı lâgar ve göz yıldıran şekilde düzenlenmişti. Kuşkusuz bu büyüyen dağları insanlar kımıldatamazdı -kuşkusuz bir tabur devi taşa çevirmiş bir...</p>

  <p class="P-P" style="direction: inherit;">“Bir sürü kaya galiba,” dedi İkiçiçek.</p>

  <p class="P-P" style="direction: inherit;">Belafon hareketinin ortasında duraksadı:</p>

  <p class="P-P" style="direction: inherit;">“Ne?” dedi.</p>

  <p class="P-P" style="direction: inherit;">“Çok hoş,” diye ekledi turist aceleyle. Bir kelime aradı. “Etnik,” diye karar kıldı.</p>

  <p class="P-P" style="direction: inherit;">Druid kasıldı. “Hoş mu?’ dedi. “Silikon yığınının zaferi, modern duvar teknolojisinin bir mucizesi -hoş mu?”</p>

  <p class="P-P" style="direction: inherit;">“Ah, evet,” dedi İkiçiçek, istihza onun için sadece İ ile başlayan yedi harfli bir sözcüktü.</p>

  <p class="P-P" style="direction: inherit;">“Etnik ne demek?” dedi druid.</p>

  <p class="P-P" style="direction: inherit;">“Acayip etkileyici demek,” diye Rincewind atladı, “kusura bakmazsanız, galiba düşme tehlikesiyle karşı karşıyayız.”</p>

  <p class="P-P" style="direction: inherit;">Belafon döndü, sadece biraz yatışmıştı. Kollarını genişçe açarak kaldırdı, incinmiş bir fısıltı</p>

  <p class="P-P" style="direction: inherit;">içinde “Hoş? diye biten bir dizi tercüme edilemez söz bağırdı.</p>

  <p class="P-P" style="direction: inherit;">Kaya yavaşladı, yanlardan bir kar dalgası içinde sürüklendi ve dairenin üzerinde asılı kaldı. Aşağıda bir druid iki demet ökseotunu karmaşık hareketlerle salladı; Belafon hünerle, kocaman tabakayı iki dev direğin arasında, olabilecek en küçük tıkırtılarla durdurdu.</p>

  <p class="P-P" style="direction: inherit;">Rincewind uzun bir iç geçirmeyle nefesini bıraktı. Nefesi de bir yerlere saklanmak için acele etti.</p>

  <p class="P-P" style="direction: inherit;">Kayanın kenarına bir merdiven çarptı ve daha yaşlı bir dr<span class="S-T1">u</span>idin kafası göründü. İki yolcuya şaşkın bir bakış fırlatıp Belafon’a döndü.</p>

  <p class="P-P" style="direction: inherit;">“Kötü zamanlar,” dedi. “Domuzlar Yılbaşısı’na yedi hafta var ve yine başımıza geldi.”</p>

  <p class="P-P" style="direction: inherit;">“Merhaba, Zak<span class="S-T1">r</span>iah,” dedi Belafon. “Bu defa ne oldu?”</p>

  <p class="P-P" style="direction: inherit;">“Her şey berbat oldu. Bugün güneşin doğuşunu üç dakika erken tahmin etti. Bir gerzekten söz ediyo<span class="S-T1">ru</span>z, oğlum, mesele bu.”</p>

  <p class="P-P" style="direction: inherit;">Belafon güçlükle merdivene tırmanıp gözden kayboldu. Yolcular birbirlerine baktılar ve sonra dahili taş daireler arasındaki engin boşluğa gözlerini diktiler.</p>

  <p class="P-P" style="direction: inherit;">“Şimdi ne yapacağız?” dedi İkiçiçek.</p>

  <p class="P-P" style="direction: inherit;">“Uyusak mı?” diye önerdi Rincewind.</p>

  <p class="P-P" style="direction: inherit;">İkiçiçek duymazdan geldi ve merdivenden indi.</p>

  <p class="P-P" style="direction: inherit;">Dairenin çevresinde druidler çiçeklerle koca taşları dövüyorlar ve özel bir dikkatle dinliyorlardı. Büyücek taşlardan birkaçı yanlarında duruyor ve her biri, inceleyerek kendi aralarında tartışan druid g<span class="S-T1">ru</span>plarıyla çevrelenmişti. Esrarlı sözler uçarak Rincewind’in oturduğu yere kadar geldiler:</p>

  <p class="P-P" style="direction: inherit;">“Yazılım uyumsuzluğu olamaz -Ayak Basılmış Sarmal İlahisi, eşmerkezli halkalar için tasarlanmıştı, budala...”</p>

  <p class="P-P" style="direction: inherit;">“Ben diyorum ki, onu yeniden ateşle ve basit bir ay törenini dene...”</p>

  <p class="P-P" style="direction: inherit;">“...tamam, tamam, taşlarda bir yanlış yok, sadece evrende bir şeyler yanlış gitti, tamam?...” Yorgun zihninin sisleri arasından Rincewind, gökte gördükleri korkutucu yıldızı hatırladı. Dün gece evrende bir şeyler yanlış gitmişti.</p>

  <p class="P-P" style="direction: inherit;">Yeniden nasıl Disk’e dönmüştü?</p>

  <p class="P-P" style="direction: inherit;">Cevapların kafasının içinde bir yerlerde olduğuna dair bir his vardı içinde. Ve aşağıdaki manzarayı başka bir şeyin daha izlediği -kendi gözlerinin arkasından izlediği- yolunda çok daha kötü bir his içine dolmaya başladı.</p>

  <p class="P-P" style="direction: inherit;">Sihir, ininden çıkıp zihninin ayak basılmamış toprak yollarında sürünmüştü, önbeynine kurulmuş, varolan manzarayı izleyerek patlamış mısır yemenin zihinsel eşitini yapıyordu.</p>

  <p class="P-P" style="direction: inherit;">Rincewind Sihir’i geri itmeye çalıştı -ve dünya birden gözden kayboldu...</p>

  <p class="P-P" style="direction: inherit;">Karanlıktaydı; sıcak, küflü bir karanlık, mezarın karanlığı, mumya mahfazasının kadife siyahlığı.</p>

  <p class="P-P" style="direction: inherit;">Güçlü bir eskimiş deri kokusu ve eski kâğıdın ekşimtıraklığı vardı. Kâğıt hışırdadı.</p>

  <p class="P-P" style="direction: inherit;">Karanlığın hayal bile edilemez korkularla dolu olduğunu hissetti -hayal bile edilemeyen korkularla ilgili dert şuydu: hayal edilemeyecek kadar basitlerdi...</p>

  <p class="P-P" style="direction: inherit;">“Rincewind,” dedi bir ses. Rincewind bir kertenkelenin konuştuğunu hiç duymamıştı, ama konuşsaydı böyle bir sesi olurdu.</p>

  <p class="P-P" style="direction: inherit;">“Eey,” dedi. “Evet?”</p>

  <p class="P-P" style="direction: inherit;">Ses kıkırdadı -tuhaf bir tınıydı, oldukça kâğıtsı.</p>

  <p class="P-P" style="direction: inherit;">“‘Neredeyim?’ demen gerekiyor,” dedi ses.</p>

  <p class="P-P" style="direction: inherit;">“Bilsem hoşuma gider miydi?” dedi Rincewind. Gözlerini karanlığa dikti. Karanlığa alıştığı için, birşeyler görebildi. Belirsiz bir şey, bir şey demeye ancak yetecek kadar pa<span class="S-T1">rı</span>ltılı, havadaki en küçük taş süslemesi. Tuhaf biçimde tanıdık bir şey.</p>

  <p class="P-P" style="direction: inherit;">“Tamam,” dedi. “Neredeyim?”</p>

  <p class="P-P" style="direction: inherit;">“Düş görüyorsun.”</p>

  <p class="P-P" style="direction: inherit;">“Artık uyanabilir miyim, lütfen?”</p>

  <p class="P-P" style="direction: inherit;">“Hayır,” dedi başka bir ses, ilki kadar eski ve kum, ama yine de biraz farklıydı.</p>

  <p class="P-P" style="direction: inherit;">“Sana söylememiz gereken çok önemli bir şey var,” dedi üçüncü bir ses, eğer diğerlerinden daha kuru bir şey olabilir idiyse. Rincewind aptal</p>

  <p class="P-P" style="direction: inherit;">aptal başıyla onayladı. Sihir zihninin arka tarafında pustu ve zihinsel omzunun üzerinden ihtiyatla baktı.</p>

  <p class="P-P" style="direction: inherit;">“Başımıza çok dert açtın, genç Rincewind,” diye ses devam etti. “Hele şu diğer insanları hiç düşünmeden dünyanın kenarından düşüşün. Ciddi biçimde gerçekliği çarpıtmamız gerekti, biliyorsun.”</p>

  <p class="P-P" style="direction: inherit;">“Vay anasını.”</p>

  <p class="P-P" style="direction: inherit;">“Ve şimdi önünde önemli bir görev var.”</p>

  <p class="P-P" style="direction: inherit;">“Ya. Güzel.”</p>

  <p class="P-P" style="direction: inherit;">“Yıllar önce, içimizden birinin senin kafana saklanmasını ayarlamıştık, çünkü bir gün gelip çok önemli bir rol oynaman gerekeceğini önceden görebildik.”</p>

  <p class="P-P" style="direction: inherit;">“Ben mi? Niçin?”</p>

  <p class="P-P" style="direction: inherit;">“Çok kaçtın,” dedi seslerden biri. “Bu iyidir. Hayatta kalmayı başarıyorsun.”</p>

  <p class="P-P" style="direction: inherit;">“Başarıyor muyum? Düzinelerce kere neredeyse ölüyordum!”</p>

  <p class="P-P" style="direction: inherit;">“Aynen öyle.”</p>

  <p class="P-P" style="direction: inherit;">“Ya.”</p>

  <p class="P-P" style="direction: inherit;">“Ama Disk’ten düşmemeye bak. Buna gerçekten izin veremeyiz.”</p>

  <p class="P-P" style="direction: inherit;">“Biz kimiz, tam olarak?” dedi Rincewind. Karanlıkta bir hışırtı oldu.</p>

  <p class="P-P" style="direction: inherit;">“Önce söz vardı,” dedi kuru bir ses hemen arkasından.</p>

  <p class="P-P" style="direction: inherit;">“Yumurta vardı," diye düzeltti başka bir ses.</p>

  <p class="P-P" style="direction: inherit;">“Ben gayet iyi hatırlıyorum. Evren’in Büyük Yumurtası. Hafiften kauçuk gibiydi.”</p>

  <p class="P-P" style="direction: inherit;">“İkiniz de yanılıyorsunuz, aslında. Ben eminim önce ezel balçığı vardı.”</p>

  <p class="P-P" style="direction: inherit;">Rincewind’in dizi yanından bir ses, “Hayır, o sonradan geldi. Önce gök kubbe vardı. Bir sürü gök kubbe. Oldukça yapışkan, tıpkı pamuk helva gibi. Çok şuruplu, aslında dedi.</p>

  <p class="P-P" style="direction: inherit;">“Olur a, ilgilenen varsa,” dedi Rincewind’in solundan, çatırtıyı andıran bir ses, “hepiniz yanılıyorsunuz. Önce Boğaz Temizlemesi vardı-” “-sonra söz-”</p>

  <p class="P-P" style="direction: inherit;">“Affedersiniz, balçık-”</p>

  <p class="P-P" style="direction: inherit;">“Açıkça kauçuk gibi olan, bence-”</p>

  <p class="P-P" style="direction: inherit;">Sessizlik oldu. Sonra bir ses dikkatle, “Neyse, her ne idiyse, gayet iyi hatırlıyoruz.”</p>

  <p class="P-P" style="direction: inherit;">“Aynen.”</p>

  <p class="P-P" style="direction: inherit;">“Aynen öyle.”</p>

  <p class="P-P" style="direction: inherit;">“Ve bizim görevimiz de onun başına kötü bir şey gelmemesini gözetmek, Rincewind.” Rincewind gözlerini kısıp karanlığa baktı. “Lütfen, neden söz ettiğinizi açıklar mısınız?”</p>

  <p class="P-P" style="direction: inherit;">Kâğıtsı bir iç çekiş duyuldu. “Bu kadar metafor yeter,” dedi seslerden biri. “Bak, şu çok önemli: Sen Sihir’i kafanda taşıyorsun ve tam zamanında bize geri getiriyorsun, anladın, böylece zaman tam doğru olduğunda biz de söylenebileceğiz. Anlıyor musun?”</p>

  <p class="P-P" style="direction: inherit;">Rincewind düşündü: biz de söylenebileceğiz?</p>

  <p class="P-P" style="direction: inherit;">Karşısındaki taş süslemesinin ne olduğu konusunda, Rincewind’de şafak attı. Alttan görünen bir sayfa üzerindeki yazıydı.</p>

  <p class="P-P" style="direction: inherit;">“Ben Sekizlik’in içinde miyim?” dedi.</p>

  <p class="P-P" style="direction: inherit;">“Bazı metafizik yönlerden," dedi seslerden biri aceleci bir tonda. Ses yaklaştı. Rincewind hemen burnunun önünde kum bir hışırtı hissetti...</p>

  <p class="P-P" style="direction: inherit;">Tabanları yağladı.</p>

  <p class="P-P" style="direction: inherit;">Kırmızı nokta, karanlık fonda ışıldadı. Hâlâ Ta<span class="S-T1">r</span>ikat’in lideri olduğu törenin resmi cübbesini üzerinde taşıyan Trymon, izlediği sırada noktanın biraz büyüdüğü duygusundan kendini kurtaramamıştı. Bir titremeyle pencereden yüzünü çevirdi.</p>

  <p class="P-P" style="direction: inherit;">“Eee?” dedi.</p>

  <p class="P-P" style="direction: inherit;">“Bu bir yıldız,” dedi Astroloji Profesörü, “galiba.”</p>

  <p class="P-P" style="direction: inherit;">“Galiba mı?”</p>

  <p class="P-P" style="direction: inherit;">Astrolog ürküp geri çekildi. Görünmez Ünive<span class="S-T1">r</span>site’nin gözlemevinde duruyorlardı ve ufuktaki yakut rengi minik nokta, yeni üstadından daha kötü bakmıyordu ona.</p>

  <p class="P-P" style="direction: inherit;">“Aa, bilirsiniz, önemli olan şu: biz hep yıldızların tıpkı bizim güneşimiz gibi olduklarına inandık-”</p>

  <p class="P-P" style="direction: inherit;">“Yani yaklaşık bir mil genişliğindeki ateş topları mı?”</p>

  <p class="P-P" style="direction: inherit;">“Evet. Fakat bu defa ki, nasıl demeli -büyük.”</p>

  <p class="P-P" style="direction: inherit;">“Güneşten büyük mü?” dedi Trymon. Prensip olarak yıldızları onaylamasa da, bir mil genişliğindeki bir ateş topunu çok etkileyici buluyordu. Onaylamıyordu, çünkü yıldızlar gökyüzünü düzensiz gösteriyordu.</p>

  <p class="P-P" style="direction: inherit;">“Çok daha büyük,” dedi astrolog yavaşça.</p>

  <p class="P-P" style="direction: inherit;">“Büyük A’Tuin’in kafasından büyük, herhalde?”</p>

  <p class="P-P" style="direction: inherit;">Astrolog çaresiz göründü.</p>

  <p class="P-P" style="direction: inherit;">“Büyük A’Tuin ve Disk’in toplamından daha büyük,” dedi. “Kontrol ettik,” diye ekledi aceleyle, “tamamen eminiz.”</p>

  <p class="P-P" style="direction: inherit;">“Bu büyük,” dedi Trymon. “ ‘Dev’ demek geliyor akla.”</p>

  <p class="P-P" style="direction: inherit;">“Devasa,” diye aceleyle katıldı astrolog.</p>

  <p class="P-P" style="direction: inherit;">“Hımm.”</p>

  <p class="P-P" style="direction: inherit;">Trymon, Disk zodyakının göstergelerinin döşendiği gözlem evinin geniş mozaik zeminini adımladı. Çiftkafalı Kangu<span class="S-T1">ru</span> Wezen’den Lale Vazosu Gahoolie’ye (anlamı artık, heyhat, kayıp bulunan, büyük dini önemdeki bir takımyıldız) altmış dördü vardı. Sırtlan Mubbo’nun mavi ve altın çinisinin üzerinde durdu ve birden döndü.</p>

  <p class="P-P" style="direction: inherit;">“Ona çarpacağız, he?” diye sordu.</p>

  <p class="P-P" style="direction: inherit;">“Korkarım öyle, efendim,” dedi astrolog.</p>

  <p class="P-P" style="direction: inherit;">“Hımm.”</p>

  <p class="P-P" style="direction: inherit;">Düşünceli bir edayla sakallarını okşayarak, Trymon ileri birkaç adım attı. Satıcı Okjock ile Göksel Yabanhavucu’nun kesiştiği sivri ucun</p>

  <p class="P-P" style="direction: inherit;">üzerinde durdu.</p>

  <p class="P-P" style="direction: inherit;">“Bu konularda uzman değilim ama,” dedi, “sanırım bu iyi bir şey olmaz, he?”</p>

  <p class="P-P" style="direction: inherit;">“Hayır, efendim.”</p>

  <p class="P-P" style="direction: inherit;">“Yıldızlar çok sıcaktır, değil mi?”</p>

  <p class="P-P" style="direction: inherit;">Astrolog yutkundu. “Evet, efendim.” “Yanacağız?”</p>

  <p class="P-P" style="direction: inherit;">“En sonunda. Tabii, bundan önce depremler, gelgit dalgaları, diskçekimi bozukluğu olacak ve muhtelemen atmosfer uçup gidecek.”</p>

  <p class="P-P" style="direction: inherit;">“Ah. Tek kelimeyle, yeterli düzenin yokluğu.” Astrolog duraksadı, sonra vazgeçti. “Öyle de diyebilirsiniz, efendim.”</p>

  <p class="P-P" style="direction: inherit;">“İnsanlar panik yapacaklar?”</p>

  <p class="P-P" style="direction: inherit;">“Korkarım oldukça kısa bir süre.”</p>

  <p class="P-P" style="direction: inherit;">“Hımm,” dedi; Belki Kapısı üzerinden geçip, Gök İneği’ne doğru ilerleyen Trymon. Ufuktaki kırmızı pırıltıya tekrar gözlerini kısarak baktı. Bir karara varmış göründü.</p>

  <p class="P-P" style="direction: inherit;">“Rincewind’i bulamıyoruz,” dedi, “ve eğer Rincewind’i bulamazsak, Sekizlik’in sekizinci sihirini bulamayız. Ama felaketi önlemek için Sekizlik’in okunması gerektiğine inanıyoruz -yoksa Yaratıcı niçin onu geride bırakmış olsun?”</p>

  <p class="P-P" style="direction: inherit;">“Belki sadece unutkandı,” diye öneride bulundu astrolog.</p>

  <p class="P-P" style="direction: inherit;">Trymon adama dik dik baktı.</p>

  <p class="P-P" style="direction: inherit;">“Öbür Tarikatler, Merkez’le burası arasındaki bütün toprakları araştırıyor,” diye devam etti,</p>

  <p class="P-P" style="direction: inherit;">parmaklan üzerindeki noktaları sayarak, “çünkü bir adamın bir bulutun içine girip çıkamaması mantıklı görünmüyor...”</p>

  <p class="P-P" style="direction: inherit;">“Meğer ki bulut kayayla doldurulmuş olsun,” dedi astrolog, çaresiz ve, sonradan anlaşıldığı kadarıyla, tersliği aydınlatmaya yönelik bütünüyle başarısız bir girişim içinde.</p>

  <p class="P-P" style="direction: inherit;">“Ama düşmesi gerekiyordu -bir yerlere. Nereye? diye soruyoruz kendimize.”</p>

  <p class="P-P" style="direction: inherit;">“Nereye?” dedi astrolog sadakatle.</p>

  <p class="P-P" style="direction: inherit;">“Ve bir eylem yolu bize kendisini önermektedir hemen.”</p>

  <p class="P-P" style="direction: inherit;">“Ya,” dedi astrolog, İki Şişman Kuzen in üzerinde azametle yürüyen büyücüye yetişmek için koştururken.</p>

  <p class="P-P" style="direction: inherit;">“Ve bu yol...?”</p>

  <p class="P-P" style="direction: inherit;">Astrolog çelik kadar gri ve yumuşak gözlere baktı.</p>

  <p class="P-P" style="direction: inherit;">“Iım. Biz bakmayı bırakıyor muyuz?” diye cüret gösterdi.</p>

  <p class="P-P" style="direction: inherit;">“Aynen! Yaratıcı’nın bize verdiği yetenekleri en ufak zerresine kadar kullanıyoruz, aşağı bakıyoruz ve ne görüyoruz?”</p>

  <p class="P-P" style="direction: inherit;">Astrolog içinden inledi. Aşağı baktı.</p>

  <p class="P-P" style="direction: inherit;">“Çiniler mi?” diye tehlikeye atıldı.</p>

  <p class="P-P" style="direction: inherit;">“Evet, çiniler, bir araya gelerek...?” Trymon beklenti içinde baktı.</p>

  <p class="P-P" style="direction: inherit;">“Zodyağı meydana getiriyor?” diye cüret gösterdi çaresiz astrolog.</p>

  <p class="P-P" style="direction: inherit;">“Doğru! Ve dolayısıyla bütün yapmamız gereken Rincewind’in kesin yıldız falına bakmak, sonra nerede olduğunu tam olarak bileceğiz.” Astrolog, yutan kumun üzerinde step dansı yaptıktan sonra ayaklarının altında sert kayanın basıncını hisseden bir adam gibi sırıttı.</p>

  <p class="P-P" style="direction: inherit;">“Tam doğum zamanı ve yerini bilmem lazım,” dedi.</p>

  <p class="P-P" style="direction: inherit;">“Kolay. Buraya gelmeden önce Üniversite’nin dosyalarından kopyalamıştım.”</p>

  <p class="P-P" style="direction: inherit;">Astrolog notlara baktı ve al<span class="S-T1">nı</span> kırıştı. Odayı katedip çizelgelerle dolu geniş bir çekmeceyi açtı. Notları tekrar okudu. Karmaşık bir pergel alıp çizelgeler arasında bazı geçişler yaptı. Küçük, pirinçten bir usturlap alıp dikkatle döndürdü. Dişlerinin arasından ıslık Çaldı. Bir parça tebeşir alarak bir kara tahta üzerine bazı sayılar karaladı.</p>

  <p class="P-P" style="direction: inherit;">Trymon, bu arada yeni yıldıza bakıyordu. Düşündü: Tsort Piramidi’ndeki efsane Disk tehlikedeyken Sekiz Sihir’i bir arada her kim söylerse onun samimiyetle istediği her şeyi elde edeceğini söylüyor. Ve bu çok yakında olacak.</p>

  <p class="P-P" style="direction: inherit;">Yine düşündü: Rincewind’i hatırlıyorum, eğitim sırasında hep sınıfta dibe vuran şu kılıksız çocuk değil miydi? Vücudunda büyülü tek bir kemik bile yoktu. Hele bir önüme getireyim, bakalım Sekiz Sihir’in hepsini ala-Astrolog, “Vay,” dedi ağzının içinde. Trymon fır döndü.</p>

  <p class="P-P" style="direction: inherit;">“Eee?”</p>

  <p class="P-P" style="direction: inherit;">“Büyülü çizelge,” dedi astrolog, soluk soluğa. Alnı kırıştı. “Biraz tuhaf, gerçekten,” dedi.</p>

  <p class="P-P" style="direction: inherit;">“Ne kadar tuhaf?”</p>

  <p class="P-P" style="direction: inherit;">“Soluk Yıldızlar’ın Sıkıcı Grubu altında doğmuş, bilirsiniz, o da Uçan Kanada Geyiği ile Düğümlü İp arasındadır. Eskilerin dahi işaret hakkında söyleyecek ilginç bir şey bulamadığı söylenir ki-”</p>

  <p class="P-P" style="direction: inherit;">“Evet, evet, geçelim,” dedi sinirlenmiş<span class="S-T1">c</span>esine.</p>

  <p class="P-P" style="direction: inherit;">“Geleneksel olarak satranç tahtası yapanlar, soğan satanlar, dini önemi az imgelerin alçıdan heykellerini üretenler ve grimsi renkte kurşun kalay alaşımına alerjisi olan insanlarla bağdaştırılır. Bir sihirbazın burcu değildir. Doğduğu zaman da Co<span class="S-T1">r</span>i Celesti’nin gölgesi-”</p>

  <p class="P-P" style="direction: inherit;">“Bütün mekanik ayrıntıları bilmek istemiyorum,” diye gürledi Trymon. “Sadece yıldız falını ver bana.”</p>

  <p class="P-P" style="direction: inherit;">Keyfi yerinde olan astrolog iç çekip bir iki hesap daha yaptı.</p>

  <p class="P-P" style="direction: inherit;">“Çok iyi,” dedi. “Şöyle yazıyor: ‘Bugün yeni arkadaş edinmek için iyi bir gün. İyi bir işin önceden görülemeyen sonuçları olabilir. D<span class="S-T1">ru</span>idleri kızdırmayın. Yakında çok tuhaf bir yolculuğa çıkacaksınız. Şanslı yiyeceğiniz hıyar. Size bıçak doğrultan kişilerden muhtemelen iyilik gelmeyecek. Hamiş, druidler konusunda ciddiyiz.’”</p>

  <p class="P-P" style="direction: inherit;">“Druidler mi?” dedi Trymon. “Acaba...”</p>

  <p class="P-P" style="direction: inherit;">“İyi misin?” dedi İkiçiçek.</p>

  <p class="P-P" style="direction: inherit;">Rincewind gözlerini açtı.</p>

  <p class="P-P" style="direction: inherit;">Sihirbaz acele içinde doğruldu ve İkiçiçek’i gömleğinden yakaladı.</p>

  <p class="P-P" style="direction: inherit;">“Buradan gitmek istiyorum!” dedi evecenlikle. “Hemen!”</p>

  <p class="P-P" style="direction: inherit;">“Ama eski, geleneksel bir tören olacak!”</p>

  <p class="P-P" style="direction: inherit;">“Ne kadar eski olduğu um<span class="S-T1">u</span>rumda değil! Ayaklarımın altında gerçek kaldırım taşları hissetmek istiyorum, lağım kuyularının tanıdık kokularını istiyorum, bir sürü insanın ve ateşlerin, çatıların, duvarların ve böyle dostça şeylerin olduğu yerlere gitmek istiyomm. Eve gitmek istiyo<span class="S-T1">ru</span>m!”</p>

  <p class="P-P" style="direction: inherit;">En iyi zamanı hep baharda, Ankh Irmağı’<span class="S-T1">nı</span>n bulanık suları üzerindeki yapışkan perdahın özel bir menevişi olduğunda ve saçaklar kuş cıvıltısıyla, en azından ritmik biçimde öksüren kuşlarla dolduğunda yaşayan Ankh- Morpork’un tüten, dumanlı sokaklarına birden umutsuz bir özlem duyduğunu fark etti.</p>

  <p class="P-P" style="direction: inherit;">Ünlü bir yöresel bel olan Küçük Tanrılar’ın Tapınağı üzerindeki girift ışık oyununu anımsayınca gözleri doldu ve Mezbele Sokak’la Kurnaz Zanaatkârlar Sokağı’nın kesiştiği yerdeki kızarmış balık ambarını hatırlayınca boğazına bir düğüm düştü. Orada satılan turşuluk hıyarları düşündü, kavanozların dibinde boğulmuş balinalar gibi gizlenen kocaman yeşil şeyleri. Millerce</p>

  <p class="P-P" style="direction: inherit;">öteden Rincewind’e bir sonraki kavanozda duran salamura yumurtalarla tanıştırma vaadinde bulunarak seslendiler.</p>

  <p class="P-P" style="direction: inherit;">Paralı ahırların rahat samanlıklarını ve gecelerini geçirdiği sıcak ızgaraları düşündü. Aptal gibi, vaktiyle bu yaşama biçimiyle alay etmişti. Şimdi inanılmaz geliyor ama, o hayatı sıkıcı bulmuştu.</p>

  <p class="P-P" style="direction: inherit;">Artık yeterdi. Eve gidiyordu. Hıyar turşuları, sesinizi duyuyorum...</p>

  <p class="P-P" style="direction: inherit;">İkiçiçek’i bir kenara itti, yırtık pırtık cüppesini büyük bir vakarla etrafında topladı, yüzünü ufkun doğduğu şehri kapsadığına inandığı kısmına çevirdi ve şiddetli kararlılık, eni konu dalgınlıkla dokuz metrelik bir <span class="S-T1">ü</span>çtaşın<sup><a href="../Text/dipnot.xhtml#N2" id="N5D">(5)</a>&#160;</sup>kenarından boşluğa adım attı.</p>

  <p class="P-P" style="direction: inherit;">On dakika kadar sonra kaygılı ve pişman İkiçiçek, taşların zeminindeki büyük kar yığınından kazıp çıkardığında onu, hâlâ yüz ifadesi değişmemişti. İkiçiçek dikkatle baktı ona.</p>

  <p class="P-P" style="direction: inherit;">“İyi misin?” dedi. “Kaç parmağımı gösteriyo<span class="S-T1">ru</span>m?”</p>

  <p class="P-P" style="direction: inherit;">“Ben eve gitmek istiyorum.”</p>

  <p class="P-P" style="direction: inherit;">“Tamam.”</p>

  <p class="P-P" style="direction: inherit;">“Hayır, beni caydırmaya çalışma, yetti artık, çok eğlenceliydi demek isterdim, ama diyemiyorum ve -ne?”</p>

  <p class="P-P" style="direction: inherit;">“Tamam dedim,” dedi İkiçiçek. “Ben de Ankh-Morpork’u yeniden görmeyi çok istiyorum. Umarım şimdiye kadar epey bir kısmını yeniden inşa etmişlerdir.”</p>

  <p class="P-P" style="direction: inherit;">İkisinin son gördüklerinde şehrin cayır cayır yandığını belirtmek gerek, İkiçiçek’in önemsiz ama cahil bir halk mensubuna yangın sigortası kavramını tanıtmasıyla yakından ilgili bir olaydı bu. Fakat yıkıcı yangınlar Morpork yaşamının alışılmış bir özelliğiydi ve şehir her zaman sevinçle ve titizlikle, kav gibi kum ahşap, katranla su geçirmez hale getirilmiş sazdan dam örtüsü gibi geleneksel yerel malzemeler kullanılarak yeniden inşa edilirdi.</p>

  <p class="P-P" style="direction: inherit;">“Ah,” dedi Rincewind, biraz gevşeyerek. “Ah, doğru. Haklısın. Güzel. Öyleyse, belki de en iyisi ortalıkta gözükmememiz.”</p>

  <p class="P-P" style="direction: inherit;">Doğrularak üzerindeki karlan silkeledi.</p>

  <p class="P-P" style="direction: inherit;">“Yalnız ben sabaha kadar beklememiz gerektiğini düşünüyorum,” diye ekledi İkiçiçek. “Neden?”</p>

  <p class="P-P" style="direction: inherit;">“Şey, çünkü hava dondu<span class="S-T1">r</span>asıya soğuk, nerede olduğumuzu gerçekten bilmiyoruz, Sandık kayıplarda, hava kararıyor-”</p>

  <p class="P-P" style="direction: inherit;">Rincewind durdu. Zihninin derin kanyonlarında, eski kağıdın hışırtısını duyduğunu sandı. Rüyalarının artık hep birbirini tekrar edeceği yolunda içinde berbat bir his vardı ve Ev<span class="S-T1">r</span>en’in nasıl başladığında bile anlaşamayan bir grup eski Sihir'den nutuk dinlemekten daha iyi işleri vardı ıoo</p>

  <p class="P-P" style="direction: inherit;">yapacak.</p>

  <p class="P-P" style="direction: inherit;">Beyninin arka taraflarında biraz kuru bir ses, Hangi şeyler? dedi.</p>

  <p class="P-P" style="direction: inherit;">“Ah, kapa çeneni,” dedi.</p>

  <p class="P-P" style="direction: inherit;">“Ben sadece havanın dondu<span class="S-T1">r</span>asıya soğuk-” diye başladı İkiçiçek.</p>

  <p class="P-P" style="direction: inherit;">“Sana demedim, kendime dedim.”</p>

  <p class="P-P" style="direction: inherit;">“Ne?”</p>

  <p class="P-P" style="direction: inherit;">“Ah, kapa çeneni,” dedi Rincewind <span class="S-T1">b</span>ıkmış<span class="S-T1">c</span>asına. “Buralarda yiyecek bir şey yoktur, değil mi?”</p>

  <p class="P-P" style="direction: inherit;">Günbatımının ölen yeşil ışığına karşı dev taşlar kara ve tehdit ediciydi. İç çember druidlerle doluydu, birkaç şenlik ateşinin ışığında etrafta koşturuyor ve taştan bir bilgisayarın, ökseotuyla tepesi kaplanmış direklerin ucundaki koç kafatasları, kıvrılmış yılanlarla çevrelenmiş bayrak vesaire gibi gerekli parçalarını ayarlıyorlardı.</p>

  <p class="P-P" style="direction: inherit;">Ateşin yaydığı ışığın halkalarının ötesindeki çok sayıda düzlüğe insanlar toplanmıştı; druid festivalleri her zaman popülerdi, özellikle de işler kötü gittiğinde.</p>

  <p class="P-P" style="direction: inherit;">Rincewind onlara bakakaldı.</p>

  <p class="P-P" style="direction: inherit;">“Neler oluyor?”</p>

  <p class="P-P" style="direction: inherit;">“Ah, şey,” dedi İkiçiçek coşkuyla, “anlaşılan şu binlerce yıllık geçmişi olan ayın, yoksa güneş miydi, yeniden doğuşunu kutlamak için yapılan tören var. Hayır, pekâlâ, eminim ayındı. Görünüşe bakılırsa, ağırbaşlı, güzel ve sakin bir</p>

  <p class="P-P" style="direction: inherit;">vakarla yüklü.”</p>

  <p class="P-P" style="direction: inherit;">Rincewind titredi. İkiçiçek ne zaman böyle konuşmaya başlasa kaygılanırdı. En azından henüz “pitoresk” veya “acayip” dememişti; Rincewind bu kelimeler için tatmin edici karşılıklar hâlâ bulamamıştı, ama rastladığı en yakın sözcük “bela”ydı.</p>

  <p class="P-P" style="direction: inherit;">“Keşke Sandık burada olsaydı,” dedi turist üzüntü içinde. “Resim kutumu kullanabilirdim. Çok acayip ve pitoresk geliyor.”</p>

  <p class="P-P" style="direction: inherit;">Kalabalık beklenti içinde kıpırdandı. Anlaşılan başlamak üzereydi.</p>

  <p class="P-P" style="direction: inherit;">“Bak,” dedi Rincewind evecenlikle. “Druidler rahiptir. Bunu unutmamalısın. Onları kızdıracak bir şey yapma.”</p>

  <p class="P-P" style="direction: inherit;">“Ama-”</p>

  <p class="P-P" style="direction: inherit;">“Taşları satın almayı önerme.”</p>

  <p class="P-P" style="direction: inherit;">“Ama ben-”</p>

  <p class="P-P" style="direction: inherit;">“Acayip yöresel halk işlerinden söz etmeye başlama.”</p>

  <p class="P-P" style="direction: inherit;">“Ben düşündüm ki-”</p>

  <p class="P-P" style="direction: inherit;">“Sakın onlara sigorta satmaya çalışma, bu onları kızdırır.”</p>

  <p class="P-P" style="direction: inherit;">“Ama onlar rahip!” diye sızlandı İkiçiçek. Rincewind durdu.</p>

  <p class="P-P" style="direction: inherit;">“Evet,” dedi. “İşte bütün mesele bu, tamam mı?”</p>

  <p class="P-P" style="direction: inherit;">Dış çemberin uzak kıyısında bir tür geçit alayı oluşuyordu.</p>

  <p class="P-P" style="direction: inherit;">“Ama rahipler iyi, kibar insanlardır,” dedi İkiçiçek. “Bizim orada dilenme çanaklarıyla dolaşırlar. Sahip oldukları tek şey odur,” diye ekledi.</p>

  <p class="P-P" style="direction: inherit;">“Ya,” dedi Rincewind, anladığından emin değildi. “İçine kan doldurmak için, değil mi?”</p>

  <p class="P-P" style="direction: inherit;">“Kan mı?”</p>

  <p class="P-P" style="direction: inherit;">“Evet, kurbanlardan.” Rincewind kendi yurdunda tanıdığı rahipleri düşündü. Tabii ki, tanrılardan birini kendine düşman etmekten çekinirdi, çok sayıda tapınak görevine de katılmıştı ve, bütün olarak ‘Çember Deniz Bölgeleri’ndeki bir rahibin en doğru tanımının, kolt<span class="S-T1">u</span>k altlarına kadar kan içindeki kişi olduğunu düşünürdü.</p>

  <p class="P-P" style="direction: inherit;">İkiçiçek dehşete kapıldı.</p>

  <p class="P-P" style="direction: inherit;">“Yo hayır,” dedi. “Benim geldiğim yerde rahipler, kendilerini yoksulluğa, iyi işlere ve Tanrı’nın doğasının incelenmesine adamış kutsal adamlardır.”</p>

  <p class="P-P" style="direction: inherit;">Rincewind bu yenilikçi önermeyi düşündü.</p>

  <p class="P-P" style="direction: inherit;">“Kurban yok mu?” dedi.</p>

  <p class="P-P" style="direction: inherit;">“Kesinlikle hayır.”</p>

  <p class="P-P" style="direction: inherit;">Rincewind pes etti. “Pekâlâ” dedi, “bana pek kutsal gelmiyorlar.”</p>

  <p class="P-P" style="direction: inherit;">Bir bronz trompetler bandosundan yüksek sesli, cırlak bir gürültü geldi. Rincewind etrafına bakındı. Bir sıra druid uygun adım yürüyerek yanından geçti, uzun orakları ökseotu püskülleriyle asılmıştı. Çeşitli genç druidler ve çıraklar, geleneksel olarak, onları izliyorlardı.</p>

  <p class="P-P" style="direction: inherit;">Meşale ışığı, yeşil ışıklı gökyüzüne karşı uğursuzca duran taşların üzerinde heyecan verecek derecede teatral desenler çizdi. Merkezyönünde, şafak yanaçekimi, Disk’in büyülü alnında bir milyon buz kristali dans ederken, yıldızlar arasında göz kırpıp parıldamaya başladı.</p>

  <p class="P-P" style="direction: inherit;">“Belafon bana her şeyi açıkladı,” diye fısıldadı İkiçiçek. “İnsanın Evren’le Birliği’ni kutlayan, zaman kadar eski bir töreni izleyeceğiz, bana söylediği buydu.”</p>

  <p class="P-P" style="direction: inherit;">Rincewind ters ters baktı geçit alayına. Druidler çemberin merkezine egemen, büyük, düz bir taşın etrafında yayılırken, ortalarındaki solgun ama çekici genç kadını fark etmekten kendini alamadı. Üzerinde uzun bir beyaz cüppe, boynunda altın bir gerdanlık ve yüzünde belli belirsiz bir endişe ifadesi vardı.</p>

  <p class="P-P" style="direction: inherit;">“Bir kadın druid mi?” dedi İkiçiçek.</p>

  <p class="P-P" style="direction: inherit;">“Zannetmiyorum,” dedi Rincewind usulca.</p>

  <p class="P-P" style="direction: inherit;">Druidler ilahi okumaya başladılar. Rincewind’e öyle geliyordu ki, ani bir kreşendo çıkaracakmış gibi tınlayan, bilhassa kötü ve oldukça cansız bir ilahiydi. Büyük taşın üzerinde uzanan genç kadının görüntüsü, Rincewind’in düşünce katarını rayından çıkaracak herhangi bir etki yapmadı.</p>

  <p class="P-P" style="direction: inherit;">“Ben kalmak istiyorum,” dedi İkiçiçek. “Sanırım bu tür törenler ilkel bir basitliğe kadar gerilere gitmekte-”</p>

  <p class="P-P" style="direction: inherit;">“Evet, evet,” dedi Rincewind, “bilmek ister misin bilmem ama, kadını kurban edecekler.” İkiçiçek şaşkınlık içinde baktı ona.</p>

  <p class="P-P" style="direction: inherit;">“Ne, öldürecekler mi?”</p>

  <p class="P-P" style="direction: inherit;">“Evet.”</p>

  <p class="P-P" style="direction: inherit;">“Neden?”</p>

  <p class="P-P" style="direction: inherit;">“Bana sorma. Ekinleri büyütmek, ayı yükseltmek veya başka bir şey için. Ya da belki de sadece birile<span class="S-T1">r</span>ini öldürmeyi seviyorlardır. İşte sana din.”</p>

  <p class="P-P" style="direction: inherit;">Kısık bir homurtunun farkına vardı, hissedildiği denli işitilmeyen bir sesti. Yanlarındaki taştan geliyora benziyordu. Yüzeyin altında, mika benekler gibi küçük ışık noktacıkları kıvılcımlandı. İkiçiçek ağzını açıp kapatıyordu.</p>

  <p class="P-P" style="direction: inherit;">“Çiçekler, kabuksuz yemişler falan kullanamazlar mı?” dedi. “Sembolik türden?”</p>

  <p class="P-P" style="direction: inherit;">“Cık.”</p>

  <p class="P-P" style="direction: inherit;">“Kimse denedi mi?”</p>

  <p class="P-P" style="direction: inherit;">Rincewind iç geçirdi. “Bak,” dedi. “Kendine saygı duyan hiçbir Ulu Rahip, trompetler, geçit alayları ve bayraklarla falan bütün bunlara girişip, sonra bıçağını bir fulyayla birkaç eriğe sokmaz. Şununla yüzleşmen lazım, altın dallar ve doğa çevrimleri vesaireyle ilgili tüm bunların temelinde cinsellik ve şiddet yer alır, çoğu zaman da aynı anda ikisi birden.”</p>

  <p class="P-P" style="direction: inherit;">İkiçiçek’in dudağının titremesi Rincewind’i şaşırttı. İkiçiçek dünyaya tozpembe gözlüklerle</p>

  <p class="P-P" style="direction: inherit;">bakmazdı, bunu biliyordu -tozpembe bir beyinle bakar ve tozpembe kulaklarla duyardı.</p>

  <p class="P-P" style="direction: inherit;">İlahi, önü alınmaz şekilde bir kreşendoya çıkıyordu. Başdruid orağının kenarını deniyordu ve birazdan ayın konuk sanatçı olarak boy göstereceği, çemberin öte tarafındaki karlı tepelerin üzerinde duran taş parmağa dönmüştü herkesin gözü.</p>

  <p class="P-P" style="direction: inherit;">“Hiç yararı olmaz senin-”</p>

  <p class="P-P" style="direction: inherit;">Fakat Rincewind kendi kendine konuşuyordu.</p>

  <p class="P-P" style="direction: inherit;">Ancak çemberin dışındaki donmuş toprak bütünüyle hayattan yoksun değildi. Bir kere, Trymon’ın alarma geçirdiği bir grup büyücü yaklaşıyordu.</p>

  <p class="P-P" style="direction: inherit;">Ama ufak, yalnız bir karaltı da yakınlardaki düşmüş bir taşın arkasından gözlüyordu. Disk’in en büyük efsanelerinden biri, taş çemberindeki olayları hayli ilgiyle izliyordu.</p>

  <p class="P-P" style="direction: inherit;">Druidlerin çember oluşturup ilahi söylediklerini, başdruidin orağını kaldırdığını gördü...</p>

  <p class="P-P" style="direction: inherit;">Sesi duydu.</p>

  <p class="P-P" style="direction: inherit;">“Bir dakika! Affedersiniz! Bir şey söyleyebilir miyim?”</p>

  <p class="P-P" style="direction: inherit;">Rincewind umutsuzca kaçacak bir yol aradı. Yoktu. İkiçiçek sunak taşının yanında, bir parmağı havada, kibar bir kararlılık edasıyla duruyordu.</p>

  <p class="P-P" style="direction: inherit;">Rincewind bir gün İkiçiçek’in yanlarından geçen bir celebin sığırlarını fena şekilde dövdüğünü düşündüğünde, hayvanlara yönelik nezaket için bulunduğu girişimin, Rincewind’i feci biçimde çiğnenmiş ve hafiften kana bulanmış halde bıraktığını hatırladı.</p>

  <p class="P-P" style="direction: inherit;">Druidler, İkiçiçek’e, normalde deli koyunlar veya kurbağa sağanağının aniden beli<span class="S-T1">r</span>işi için sakladıkları ifadeyle bakıyorlardı. Rincewind, İkiçiçek’in söylediklerini tam duyamadı, ama “etnik tarzlar” ve “kabuklu yemişlerle çiçekler” gibi sözler sessiz çemberin içinde bir uçtan diğerine dolaştı.</p>

  <p class="P-P" style="direction: inherit;">Sonra peynir çöpü gibi bir demet parmak sihirbazın ağzını kapattı ve aşırı keskin bir bıçak sırtı Rincewind’in ademelmasını tı<span class="S-T1">r</span>kırdatt<span class="S-T1">ı</span>; kulağının dibindeki rutubetli bir ses, “Sesini çıkağma, yoksa ölüğsün,” dedi.</p>

  <p class="P-P" style="direction: inherit;">Rincewind’in gözleri yuvalarında, kaçacak bir yer alıyormuş<span class="S-T1">c</span>asına fırıl fırıl döndüler.</p>

  <p class="P-P" style="direction: inherit;">“Bir şey söylememi istemiyorsan, senin söylediklerini anladığımı ner<span class="S-T1">e</span>den bileceksin?” diye tısladı.</p>

  <p class="P-P" style="direction: inherit;">“Kapa çeneni ve bana öbüğ aptalın ne yapacağını söyle!”</p>

  <p class="P-P" style="direction: inherit;">“Hayır, ama bak, eğer çenemi kaparsam, nasıl-”</p>

  <p class="P-P" style="direction: inherit;">Boğazındaki bıçak, ince bir acı çizgisi haline geldi ve Rincewind mantığı es geçmeye karar</p>

  <p class="P-P" style="direction: inherit;">verdi.</p>

  <p class="P-P" style="direction: inherit;">“Adı İkiçiçek. Buralardan değil.”</p>

  <p class="P-P" style="direction: inherit;">“Benzemiyoğ zaten. Arkadasın mı?”</p>

  <p class="P-P" style="direction: inherit;">“Şu ‘nefrete karşılık nefret’ türünden bir ilişkimiz var, evet.”</p>

  <p class="P-P" style="direction: inherit;">Rincewind kendisini yakalayanı göremiyordu, ama dokunuşundan anladığı kadarıyla elbise askılarından yapılma bir vücudu vardı. Üstelik şiddetli biçimde nane kokuyordu.</p>

  <p class="P-P" style="direction: inherit;">“Tasaklı adammış, hakkını yememek lazım. Ne değsem aynen yap, soluğu bir tasa bağlanmış halde almaması pekâlâ mümkün.”</p>

  <p class="P-P" style="direction: inherit;">“Bırr.”</p>

  <p class="P-P" style="direction: inherit;">“Buğalağ pek ekümenik değil, göğüyoğsun.” İşte o anda ay, ikna gücü yasalarına tam bir itaat içinde doğdu, gerçi hesap yasalarına uyduğu halde, taşların dediği yerin yakınlarında değildi.</p>

  <p class="P-P" style="direction: inherit;">Fakat oradaki, parça parça bulutların arasından gözetleyen, ışıltılı bir kızıl yıldızdı. Çemberin en kutsal taşının tam üzerinde, Ölüm’ün göz çukurundaki kıvılcım gibi parıldayarak asılı duruyordu. Somurtkan ve çirkindi, Rincewind dün geceye göre biraz daha büyüdüğünü fark etmekten kendini alamadı.</p>

  <p class="P-P" style="direction: inherit;">Toplanmış rahiplerden bir korku çığlığı yükseldi. Çevreleyen kenarlarındaki kalabalık ileri tazyik yaptı; bu çok umut verici göründü.</p>

  <p class="P-P" style="direction: inherit;">Rincewind bir bıçak sapının elinin içinde</p>

  <p class="P-P" style="direction: inherit;">kaydığını hissetti ve arkasından gelen boğuk ses, “Hiç böyle biğ sey yapmış miydin?” dedi.</p>

  <p class="P-P" style="direction: inherit;">“Nasıl bir şey?”</p>

  <p class="P-P" style="direction: inherit;">“Biğ tapınağa dalıp, ğahipleği öldüğüp, altınlağı çalıp kızı kuğtağdın mı?”</p>

  <p class="P-P" style="direction: inherit;">“Hayır, tam olarak bu şekilde değil.”</p>

  <p class="P-P" style="direction: inherit;">“İste böyle yapağsın.”</p>

  <p class="P-P" style="direction: inherit;">Rincewind’in kulağının üç beş santim gerisinden bir ses, tıpkı ayağı yankı vadisine düşmüş bir şebek gibi patlak verdi ve küçük ama sırım gibi bir şekil yanından koşarak geçti.</p>

  <p class="P-P" style="direction: inherit;">Meşalelerin ışığında, çok yaşlı bir adam olduğunu, genel olarak “dinç” denilenin cılız, tamamen kel, dizine kadar sakallı, varis damarları büyükçe bir şehrin sokak haritasını andıran, kibrit çöpü gibi bacaklı bir versiyonu olduğunu gördü. Kara rağmen, iri başlı çivilerle süslenmiş, deri bir çanta ile kolayca bir çift ayağın daha iskân edilebileceği bir çift çizmeden başka bir şey yoktu üzerinde.</p>

  <p class="P-P" style="direction: inherit;">En yakınındaki iki druid bakışıp oraklarını kaldırdılar. Kısa bir bulanıklık oldu ve druidler şangırtılar çıkararak ızdırap toplarına dönüştüler.</p>

  <p class="P-P" style="direction: inherit;">Ardından gelen heyecan içinde Rincewind sunak taşına gizlice yanaştı, aman hoş karşılamayacak bir yorum cezbetmesin diye bıçağını ihtiyatla tutuyordu. Aslında kimse ona pek dikkat etmiyordu; çemberden kaçmamış olan druidler, genellikle daha genç ve adaleli olanlar, yaşlı</p>

  <p class="P-P" style="direction: inherit;">adamın etrafında taş çemberleriyle ilgili dinsel saygısızlık konusunu tartışmak için toplandılar, ama gıdaklama ve kıkırdama seslerinden anlaşıldığı kadarıyla münazarayı ihtiyar önde götürüyordu.</p>

  <p class="P-P" style="direction: inherit;">İkiçiçek kavgayı ilgiyle izliyordu. Rincewind onu omzundan yakaladı.</p>

  <p class="P-P" style="direction: inherit;">“Gidelim,” dedi.</p>

  <p class="P-P" style="direction: inherit;">“Yardım etmemiz gerekmez mi?”</p>

  <p class="P-P" style="direction: inherit;">“Eminim sadece ayak bağı oluruz,” dedi Rincewind aceleyle. “Bilirsin, bir iş yaparken insanların omzunun üzerinden bakması nasıldır?”</p>

  <p class="P-P" style="direction: inherit;">“En azından genç hanımı kurtarmalıyız,” dedi İkiçiçek sertçe.</p>

  <p class="P-P" style="direction: inherit;">“Pekâlâ, elini çabuk tut!”</p>

  <p class="P-P" style="direction: inherit;">İkiçiçek bıçağı alıp sunak başına yollandı. Birkaç beceriksiz kesme girişiminden sonra kızı bağlayan ipleri kesmeyi başarınca, kız doğrulup gözyaşlarına boğuldu.</p>

  <p class="P-P" style="direction: inherit;">“Her şey yolunda-” diye başlayacak oldu İkiçiçek.</p>

  <p class="P-P" style="direction: inherit;">“Hiç de değil, kahretsin!” diye kestirip attı, kırmızı kenarlı gözleriyle dik dik baktı. “İnsanlar neden hep gelip bir şeyleri bozuyorlar?” Üzüntü içinde burnunu cüppesinin kenarına sildi.</p>

  <p class="P-P" style="direction: inherit;">İkiçiçek mahcubiyet içinde Rincewind’e baktı.</p>

  <p class="P-P" style="direction: inherit;">“Aa, anladığınızı pek zannetmiyorum,” dedi. “Demek istediğim, sizi mutlak kesin ölümden kurtardık.”</p>

  <p class="P-P" style="direction: inherit;">“Buralarda kolay değil,” dedi kız. “Yani, kendini-” kızardı, cüppesinin kenarını kıvırdı akıllıca. “Yani... kalmak... kendini bırakmamak... vasıflarını kaybetmemek...”</p>

  <p class="P-P" style="direction: inherit;">“Vasıflarını mı?” dedi İkiçiçek ve tüm çoğulevrende en yavaş anlayışlı kişi için Rincewind Kupası’nı kazandı. Kızın gözleri kısıldı.</p>

  <p class="P-P" style="direction: inherit;">“Belki şimdi Ay Tanrıçası’yla birlikteydim, gümüş bir kaptan bal likörü içiyordum,” dedi hırçınca. “Cumartesi geceleri evde kalarak boşa harcanmış sekiz yıl!”</p>

  <p class="P-P" style="direction: inherit;">Başını kaldırıp Rincewind’e baktı ve kaşlarını çattı.</p>

  <p class="P-P" style="direction: inherit;">Rincewind bir şey sezinledi. Belki arkasından zar zor duyulan bir ayak sesi, belki de kızın gözlerine yansıyan bir hareketti -ama kafasını eğdi.</p>

  <p class="P-P" style="direction: inherit;">Biraz önce boynunun olduğu yerde bir şey, havada ıslık çaldı ve İkiçiçek’in kel kafasını sıyırdı. Rincewind etrafında dönünce başdruidin orağını yeniden savurmak için hazırlandığını gördü ve kaçma umudu hiç olmadığı için, umutsuzca bir tekme salladı.</p>

  <p class="P-P" style="direction: inherit;">Druidin tam diz kapağına isabet etti. Adam çığlığı basıp silahını düşürdüğünde, pis bir kısık et sesi duyuldu ve druid yere kapaklandı. Arkasındaki uzun sakallı, ufaktefek adam kılıcı cesetten çekti ve bir avuç karla silip, “Belağğım zahmet veğiyoğ. Hâzineyi siz tasıyabiliğsiniz,” dedi.</p>

  <p class="P-P" style="direction: inherit;">“Hazine mi?” dedi Rincewind zayıfça.</p>

  <p class="P-P" style="direction: inherit;">“Bütün geğdanlıklağ ve ıvığ zıvığ. Tüm altın kolyeleğ. Biğ süğü vağ onlağda. Su ğahipleğ sizin,” dedi yaşlı adam ıslak ıslak. “Sadece kolye, kolye, kolye. Kim su kız?”</p>

  <p class="P-P" style="direction: inherit;">“Kendisini kurtarmamıza izin vermiyor,” dedi Rincewind. Kız sıvaşık göz farlarıyla yaşlı adama küstahça baktı.</p>

  <p class="P-P" style="direction: inherit;">“Hastir,” dedi, tek hareketle kızı kaldırdı, biraz sendeledi, mafsal iltihabı yüzünden feryadı koparıp yere kapaklandı.</p>

  <p class="P-P" style="direction: inherit;">Bir an sonra, yüzükoyun pozisyonundan, “Öyle duğup bakma, seni aptal kaltak -yağdım et kalkayım.” Rincewind’i şaşırtarak, kesin kendisini de şaşırtarak, kız yardım etti.</p>

  <p class="P-P" style="direction: inherit;">Rincewind bu esnada İkiçiçek’i kaldırmaya çalışıyordu. Şakağında fazla derin gözükmeyen bir sıyrık vardı, ama yüzüne yapıştırılmış hafiften endişeli bir gülümsemeyle birlikte küçük adam şuurlu değildi. Soluması sığ ve -tuhaftı.</p>

  <p class="P-P" style="direction: inherit;">Ve kendini hafif hissetti. Kilosu azalmış gibi değil, tümüyle ağırlıksızdı. Sihirbaz bir gölgeyi tutuyor sayılabilirdi pekâlâ.</p>

  <p class="P-P" style="direction: inherit;">Rincewind, druidlerin tuhaf ve berbat zehirler kullandıklarının söylendiğini hatırladı. Tabii, genellikle aynı insanlar tarafından, sık sık, dolandırıcıların gözü kapalı olduğu, yıldırımın aynı yerde iki kez çarpmadığı ve tanrılar insanların uçmalarını istemiş olsaydılar, onlara uçak biletleri vermiş olacakları söylenirdi. Fakat İkiçiçek’in</p>

  <p class="P-P" style="direction: inherit;">hafifliğiyle ilgili bir şey Rincewind’i korkuttu. Feci şekilde korkuttu.</p>

  <p class="P-P" style="direction: inherit;">Başını kaldırıp kıza baktı. Yaşlı adamı tek omzuna atmıştı, Rincewind’e özür dileyen bir yarım gülümseme bahşetti. Kızın beline yakın yerlerden bir ses geldi, “Heğ seyi aldınız mı? Onlağ gelmeden buğdan uzaklaşalım.”</p>

  <p class="P-P" style="direction: inherit;">Rincewind İkiçiçek’i kolunun altına sokup peşleri sıra koştu. Yapacak başka bir şey yok gibiydi.</p>

  <p class="P-P" style="direction: inherit;">Çemberlerden biraz uzakta, karla dolmuş küçük bir vadideki korunmuş bir ağaca bağlı, kocaman, beyaz bir atı vardı yaşlı adamın. Bakımlı, pırıl pı<span class="S-T1">r</span>ıldı ve mükemmel bir savaş atına ilişkin genel etkiyi hafiften bozan tek şey, eyerine bağlı hemoroit halkasıydı.</p>

  <p class="P-P" style="direction: inherit;">“Tamam, indiğ beni. Eyeğ çantasında biğ şişede biraz linament vağ, lütfen...”</p>

  <p class="P-P" style="direction: inherit;">Rincewind elinden geldiği kadar nazikçe İkiçiçek’i ağaca yasladı ve ay ışığında -ve anladı ki, tehlikeli yeni yıldızın soluk kırmızı ışığında- kurtarıcısına ilk kez tam anlamıyla baktı.</p>

  <p class="P-P" style="direction: inherit;">Adamın tek gözü vardı; öbürü siyah bantla kapatılmıştı. Zayıf vücudu yaralardan örülü bir ağdı ve o anda mafsal iltihabından zangır zangır titriyordu. Dişleri anlaşılan çok önceden çıkıp gitmeyi kararlaştırmışlardı.</p>

  <p class="P-P" style="direction: inherit;">“Kimsin sen?” dedi.</p>

  <p class="P-P" style="direction: inherit;">“Bet<span class="S-T1">h</span>an,” dedi kız, pis kokan bir avuç yeşil merhemi yaşlı adamın sırtına sürerken. Kız, beyaz atlı bir kahraman tarafından bakire kurban töreninden kurtarıldıktan sonra ne gibi olaylar olabileceğini düşünmesi istense, linamentten muhtemelen bahsetmeyecek, ama şu anda görünen o ki linament eninde sonunda başa gelecek şeydi, yaptığı işte iyi olmaya kararlı havalarındaydı.</p>

  <p class="P-P" style="direction: inherit;">“Onu kastettim,” dedi Rincewind.</p>

  <p class="P-P" style="direction: inherit;">Yıldız parlaklığındaki tek göz Rincewind’e baktı.</p>

  <p class="P-P" style="direction: inherit;">“Cohen benim adım, oğlum.” Bethan’ın elleri durdu.</p>

  <p class="P-P" style="direction: inherit;">“Cohen mı?” dedi kız. “Barbar Cohen mı?”</p>

  <p class="P-P" style="direction: inherit;">“Aynen öyle.”</p>

  <p class="P-P" style="direction: inherit;">“Dur bir dakika, dur,” dedi Rincewind. “Cohen koskocaman biı adamdır, boynu boğa gibidir, futbol topu çuvalı gibi göğüs kasları vardır. Yani, Disk’in en büyük savaşçısıdır, hayattayken bir efsaneydi. Hatırlıyorum biiyükbaam onu gördüğünü söylerdi... büyükbaam bana onun... büyükbaam...”</p>

  <p class="P-P" style="direction: inherit;">Matkap gibi delici bakışlar karşısında duraksadı.</p>

  <p class="P-P" style="direction: inherit;">“Ah,” dedi. “Ah, tabii ki, kusura bakma.”</p>

  <p class="P-P" style="direction: inherit;">“Evet,” dedi Cohen ve iç geçirdi. “Doğru, oğlum. Efsaneyken bir hayattım.”</p>

  <p class="P-P" style="direction: inherit;">“Vay,” dedi Rincewind. “Kaç yaşındasın, tam</p>

  <p class="P-P" style="direction: inherit;">olarak?”</p>

  <p class="P-P" style="direction: inherit;">“Seksen yedi.”</p>

  <p class="P-P" style="direction: inherit;">“Ama sen en büyüktün!” dedi Bethan. “Ozanlar hâlâ seninle ilgili şarkılar söylüyorlar.”</p>

  <p class="P-P" style="direction: inherit;">Cohen omuz silkti ve bir acı çığlığı attı.</p>

  <p class="P-P" style="direction: inherit;">“Hiç telif ücğeti almıyoğum,” dedi. Aksi aksi kara baktı. “İste hayatımın destanı. Meslekte tam seksen yıl ve elimde kalan neyim vağ? Sığt ağğısı, basuğ, sindiğim bozukluğu ve yüz değişik coğba tağifi. Coğba! Coğbadan nefğet ediyoğum!”</p>

  <p class="P-P" style="direction: inherit;">Bethan’ın alnı kırıştı. “Coğba?”</p>

  <p class="P-P" style="direction: inherit;">“Çorba,” diye açıkladı Rincewind.</p>

  <p class="P-P" style="direction: inherit;">“Evet, coğba,” dedi Cohen acı içinde. “Dişleğim yüzünden, göğüyoğsunuz. Dişiniz olmayınca kimse sizi ciddiye almaz, ‘Ateşin yanına otuğ, büyükbaa biğas coğba iç-’ değleğ.” Cohen ters ters Rincewind'e baktı. “Pis bir bas belan vağ, oğlum.”</p>

  <p class="P-P" style="direction: inherit;">Rincewind, Bethan’ın yüzüne bakamayarak, gözlerini uzağa çevirdi. Sonra kalbi sıkıştı. İkiçiçek hâlâ ağaca yaslanıyordu, şuursuzluğuyla sükûnet içinde ve koşullar elverdiğince sitemli görünüyordu.</p>

  <p class="P-P" style="direction: inherit;">Cohen da onu hatırlamış gibiydi. Paldır küldür ayağa kalkıp turiste doğru seğirtti. Başparmağıyla her iki gözünü açtı, sıyrığı inceledi, nabzını tuttu.</p>

  <p class="P-P" style="direction: inherit;">“Gitmiş,” dedi.</p>

  <p class="P-P" style="direction: inherit;">“Ölü?” dedi Rincewind. Kafasının taıtışma odasında bir düzine duygu ayağa kalkıp bağırmaya başladı. Bir sipariş noktasında sıraya Şok kaynak yaparken, Rahatlama doludizgindi ve Şaşkınlık, Korku ile Yitirme, ancak Utanç yan binadan kuyruğun neyle ilgili olduğunu görmek için sessizce, gelince biten kavgaya tutuştular.</p>

  <p class="P-P" style="direction: inherit;">“Hayığ,” dedi Cohen düşünceler içinde, “tam değil. Sadece gitmiş.”</p>

  <p class="P-P" style="direction: inherit;">“Nereye gitmiş?”</p>

  <p class="P-P" style="direction: inherit;">“Bilmiyoğum,” dedi Cohen, “ama galiba hağitası olan biğini biliyoğum.”</p>

  <p class="P-P" style="direction: inherit;">Uzakta, karla kaplı alanda yarım düzine kırmızı ışık noktacığı gölgeler içinde ışıldadı.</p>

  <p class="P-P" style="direction: inherit;">“Çok uzakta değil,” dedi başı çeken büyücü, küçük bir kristal küreye bakarak.</p>

  <p class="P-P" style="direction: inherit;">Arkasındaki sıralardan, kabaca şu anlama gelen genel homurtu yükseldi: Ne kadar uzakta olursa olsun, Rincewind güzel bir sıcak banyodan, iyi bir yemek ve sıcak bir yataktan daha uzakta olamazdı.</p>

  <p class="P-P" style="direction: inherit;">Sonra arkadan geçip giden büyücü durarak, “Dinleyin!” dedi.</p>

  <p class="P-P" style="direction: inherit;">Dinlediler. Kışın toprağı kavrayışını sıklaştırmaya başlamasının girift sesleri, kayaların gıcırtıları, kar battaniyesinin altındaki tünellerinde küçük yaratıkların sessiz itiş kakışları vardı. Uzak bir ormanda bir kurt uludu, kimse katılmayınca</p>

  <p class="P-P" style="direction: inherit;">utandı ve sustu.</p>

  <p class="P-P" style="direction: inherit;">Ay ışığının sulu sepken yağan gümüş sesi vardı. Ayrıca sessizce nefes almaya çalışan yarım düzine büyücünün hırıltılı solumasının gürültüsü vardı.</p>

  <p class="P-P" style="direction: inherit;">“Ben bir şey duyamıyorum-” diye başlayacak oldu.</p>

  <p class="P-P" style="direction: inherit;">“Şşşt!”</p>

  <p class="P-P" style="direction: inherit;">“Tamam, tamam-”</p>

  <p class="P-P" style="direction: inherit;">Sonra hepsi o sesi duydular, uzaktan gelen minik bir çatırtı, sanki bir şey kar kabuğunun üzerinde çok hızlı hareket ediyordu.</p>

  <p class="P-P" style="direction: inherit;">“Kurtlar mı?” dedi bir büyücü. Hepsi birden gecenin içinde sıçrayan, atılan yüzlerce sıska, aç vücudu düşündüler.</p>

  <p class="P-P" style="direction: inherit;">“Hayır” dedi önderleri. “Çok alelade. Belki bir habercidir?”</p>

  <p class="P-P" style="direction: inherit;">Şimdi daha yüksek geliyordu, birinin çok hızlı kereviz yiyişi gibi gevrek bir ritimdi.</p>

  <p class="P-P" style="direction: inherit;">“Bir işaret fişeği göndereceğim,” dedi önder. Bir avuç kar alıp, top yaptı, havaya fırlatıp parmak uçlarından çıkan sekizinci renkte bir ateşle yaktı. Kısa, kızışık bir mavi parıltı oldu.</p>

  <p class="P-P" style="direction: inherit;">Sessizlik oldu. Sonra başka bir büyücü, “Seni aptal herif, şimdi hiçbir şey göremiyorum.”</p>

  <p class="P-P" style="direction: inherit;">Bir şey karanlıktan çıkarak hızla, sertçe ve gürültüyle onlara çarpıp geceye karışmadan önce, duydukları son şeydi bu.</p>

  <p class="P-P" style="direction: inherit;">Birbirlerini karın içinden kazıp çıkarırken</p>

  <p class="P-P" style="direction: inherit;">bütün bulabildikleri, sağlam basılmış küçük ayak izlerinden bir patikaydı. Yüzlerce küçük ayak izi, hepsi birbirine çok yakındı ve karın üzerinde bir ışıldak kadar düz gidiyordu.</p>

  <p class="P-P" style="direction: inherit;">“Ölü falcısı?” dedi Rincewind.</p>

  <p class="P-P" style="direction: inherit;">Ateşin karşısındaki yaşlı kadın omuz silkip, görünmeyen bir cepten bir deste kaygan kâğıt çıkardı.</p>

  <p class="P-P" style="direction: inherit;">Dışarıdaki derin dona rağmen, yurdun içindeki hava bir demircinin koltukaltı gibiydi ve sihirbaz adamakıllı terliyordu. At tersi iyi bir yakacaktı, ama At Halkı’nın havalandırma konusunda öğreneceği çok şey vardı, en başta da ne anlama geldiği.</p>

  <p class="P-P" style="direction: inherit;">Bethan yana eğildi.</p>

  <p class="P-P" style="direction: inherit;">“Ölüf alıcısı ne?” diye fısıldadı.</p>

  <p class="P-P" style="direction: inherit;">“Ölü falcılığı. Ölülerle konuşmak,” diye açıkladı.</p>

  <p class="P-P" style="direction: inherit;">“Ya,” dedi, biraz düş kırıklığına uğrayarak.</p>

  <p class="P-P" style="direction: inherit;">At eti, at peyniri, at sosisi, sakatat tabağı ile Rincewind’in yorum yapmak istemediği hafif bir bira yiyip içtiler. Cohen (at çorbası içmişti) Me<span class="S-T1">r</span>kezyö<span class="S-T1">r</span>e bozkırlarının At Kabilelerinin eyer üzerinde doğduğunu, ki Rincewind bunun jinekolojik olarak imkânsız olduğunu düşünüyordu, doğal büyüye özellikle yatkın olduklarını, çünkü açık bozkırlardaki hayatın insana gökyüzünün bütün kenarlarda toprağa ne kadar güzel uyduğunu fark ettirdiğini ve bunun doğal olarak akla “Neden?”, “Ne zaman?” ve “Değişiklik olsun diye neden sığır etini denemiyoruz?” gibi derin düşünceler ilham ettiğini açıkladı.</p>

  <p class="P-P" style="direction: inherit;">Kabile reisinin büyükannesi Rincewind’e başını salladı ve kartlan önüne yaydı.</p>

  <p class="P-P" style="direction: inherit;">Rincewind, daha önce kaydedildiği üzere, Disk üzerindeki en berbat büyücüydü: Sihir bir kez takılıp kaldığı için başka hiçbir sihir kafasında kalmazdı, tıpkı balıkların bir turnabalığı havuzunda gezinmedikleri gibi. Ama Rincewind yine de gururluydu ve büyücüler kadınların basit büyüyü bile uygulamalarını görmek istemezler. Görünmez Üniversite, su tesisatı sorunları hakkında bir şeyler geveleyerek kadınları asla kabul etmedi, fakat asıl sebep, kadınların büyü yaparak ortalıkta dolaşmaları halinde belki utandıracak kadar başarılı olabilecekleri yolundaki söze dökülmeyen bir korkuydu...</p>

  <p class="P-P" style="direction: inherit;">“Her neyse, ben Karok kartlarına inanmam,” diye mırıldandı. “Evrenin damıtılmış bilgeliği olduğu hakkındaki laflar, bir ton zırvadan başka bir şey değil.”</p>

  <p class="P-P" style="direction: inherit;">Dumanın sararttığı ve yılların kırıştırdığı ilk kart...</p>

  <p class="P-P" style="direction: inherit;">Yıldız olmalıydı. Ama küçük ham ışınlarıyla tanıdık yuvarlak Disk yerine, minik bir kızıl nokta çıktı. Yaşlı kadın mırıldanıp tırnağıyla kartı kazıdı, sonra Rincewind’e sert sert baktı.</p>

  <p class="P-P" style="direction: inherit;">“Benimle bir ilgisi yok,” dedi.</p>

  <p class="P-P" style="direction: inherit;">Elleri Yıkamanın Önemi’ni, Sekizgenler’in Sekizini, Gök’<span class="S-T1">ü</span>n Kubbesi’ni, Gecenin Havuzu’nu, Fiillerin Dördü’nü, Kaplumbağaların Ası’nı ve -Rincewind’in beklediği şekilde- Ölüm’ü açtı.</p>

  <p class="P-P" style="direction: inherit;">Öl<span class="S-T1">ü</span>m’de de yanlış bir şey vardı. Beyaz atı üzerinde Ölüm’ün oldukça gerçekçi bir çizimi olması gerekiyordu, vakıa Ölüm hâlâ oradaydı. Ama gökyüzü kırmızı ışıklıydı ve uzak bir tepenin üzerinde minik bir figür geliyordu, at yağı lambalarının ışığında zar zor görülebiliyordu. Rincewind onu tanımlamak zorunda değildi, çünkü arkasında yüzlerce küçük ayağı olan bir kutu vardı.</p>

  <p class="P-P" style="direction: inherit;">Sandık, sahibini her yerde takip ederdi.</p>

  <p class="P-P" style="direction: inherit;">Rincewind, çadırın öbür ucundaki İkiçiçek’e, at derileri yığını üzerindeki solgun şekle baktı.</p>

  <p class="P-P" style="direction: inherit;">“Gerçekten öldü mü?” dedi. Cohen yaşlı kadına tercüme etti, kadın olumsuz anlamda başını salladı. Yaşlı kadın yanındaki küçük bir ağaç sandığa uzandı ve Rincewind’in birasına içinden bir şeyler dökeceği ufak bir yeşil şişe buluncaya kadar çanta ve şişe topluluğunu karıştırdı. Rincewind kuşkuyla baktı.</p>

  <p class="P-P" style="direction: inherit;">“Biğ tüğ ilaç olduğunu söyledi,” dedi Cohen. “Senin yeğinde olsam içeğdim, bu insanlağ konukseveğlikleğini kabul etmezsen biğas kızağlağ.”</p>

  <p class="P-P" style="direction: inherit;">“Kafamı havaya uçurmaz mı?” dedi Rincewind.</p>

  <p class="P-P" style="direction: inherit;">“İçmenin geğekli olduğunu söylüyoğ.”</p>

  <p class="P-P" style="direction: inherit;">“Pekâlâ, eğer sen zararsız olduğundan eminsen. Biranın tadını daha kötü yapmaz.”</p>

  <p class="P-P" style="direction: inherit;">Bütün gözlerin üzerinde olduğunun farkında olarak bir fırt aldı.</p>

  <p class="P-P" style="direction: inherit;">“Im,” dedi. “Aslında o kadar kötü de-”</p>

  <p class="P-P" style="direction: inherit;">Bir şey onu kaldırıp havaya fırlattı. Tabii bir başka anlamda hâlâ ateşin yanında oturuyordu -kendisini orada görebiliyordu, ateş ışığının çemberinde hızla küçülen bir figürdü. Etrafındaki oyuncak figürler, onun vücuduna bakıyorlardı. Yaşlı kadın hariç. Kadın dosdoğru ona bakıyordu, ve sırıtıyordu.</p>

  <p class="P-P" style="direction: inherit;">Çember Deniz’in kıdemli büyücüleri ise pek sırıtmıyorlardı. Büsbütün yeni ve korku verici bir şeyle karşı karşıya olduklarının farkındaydılar: malı götüren genç bir adamla.</p>

  <p class="P-P" style="direction: inherit;">Aslında hiçbiri Trymon'ın kaç yaşında olduğunu pek bilmiyordu, ama seyrek saçları hâlâ siyahtı ve benzinin, zayıf ışıkta, gençliğin parıltısı gibi algılanabilecek sarı bir görünümü vardı.</p>

  <p class="P-P" style="direction: inherit;">Sekiz Tarikat’in hayatta kalan altı önderi, önceden Galder Havamumu’nun çalışma odası olan odadaki uzun, parlak ve yeni masaya oturdular ve her biri kendilerinde Trymon’a tekme atma isteğini uyandıran şeyin tam olarak ne olduğunu merak etti.</p>

  <p class="P-P" style="direction: inherit;">İhtiraslı ve gaddar olması değildi. Gaddar adamlar aptal olurdu; hepsi gaddar adamları nasıl kullanacaklarını bilirdi, hepsi başka insanların ihtiraslarının nasıl önüne geçeceklerini de bilirdi. Bir tür zihinsel judoya yatkın olmazsanız, uzun süre Sekizinci De<span class="S-T1">r</span>ece’den bir büyücü olarak kalamazsınız.</p>

  <p class="P-P" style="direction: inherit;">Kana susamış, iktidara doymaz ve kötü biri olması da değildi. Bunlar bir büyücüde illa ki kötü özellikler değildi. Büyücüler, bütününde, sözgelimi, ortalama Rota<span class="S-T1">r</span>y Kulübü komitesinden daha kötü kişiler değillerdi ve her biri seçilen mesleklerinde önde gelenlerin arasına, büyüde çok yetenekli olmalarıyla değil, muarızlarının zaaflarını semerelendi<span class="S-T1">r</span>meyi asla ihmal etmeyerek katılmışlardı.</p>

  <p class="P-P" style="direction: inherit;">Özellikle akıllı olması da değildi. Her büyücü kendini akıl bakımından hayli zengin sayardı; akıl işin getirdiği bir şeydi.</p>

  <p class="P-P" style="direction: inherit;">Karizma sahibi olması da değildi. Hepsi karşılaştığında karizmayı tanırdı ve Trymon’da ancak bir ördek yumurtasının bütün karizması vardı.</p>

  <p class="P-P" style="direction: inherit;">Sebebi aslında...</p>

  <p class="P-P" style="direction: inherit;">Hiçbir şeyde iyi, kötü, gaddar veya aşırı değildi, bir şey hariç: n<span class="S-T1">ü</span>fuzluluğu güzel sanatlar derecesine çıkarmıştı ve Cehennem’in yamaçları kadar kasvetli, acımasız, mantıklı bir zihin geliştirmişti.</p>

  <p class="P-P" style="direction: inherit;">Ve tuhaf olan şuydu: İşlerinin akışı içinde, bir</p>

  <p class="P-P" style="direction: inherit;">büyülü sekizgenin mahremiyeti dahilinde, birçok ateş püsküren, yarasa kanatlı, kaplan pençeli varlıkla karşılaşmış olan büyücülerden hiçbiri, on dakika sonra Trymon odaya girdiğinde hissettikleri kadar rahatsız edici bir duygu hissetmemişti daha önce.</p>

  <p class="P-P" style="direction: inherit;">“Özür dilerim, geciktim, beyler,” diye yalan söyledi, ellerini hızla ovuştururken. “Yapacak bir sürü, organize edecek bir sürü şey vardı, nasıl olduğunu eminim bilirsiniz.”</p>

  <p class="P-P" style="direction: inherit;">Trymon masanın başına oturup bazı kâğıtları hızla karıştırırken büyücüler göz ucuyla birbirlerine baktılar.</p>

  <p class="P-P" style="direction: inherit;">“Bizim Galder’ın aslan kollu, tavuk ayaklı kol<span class="S-T1">tu</span>ğuna ne oldu?” dedi Jiglad We<span class="S-T1">r</span>t. Öbür bildik mobilyaların çoğuyla birlikte gitmiş ve yerine, beş dakika oturmadan önce inanılmaz rahat görünen, belli sayıda alçak deri koltuk gelmişti.</p>

  <p class="P-P" style="direction: inherit;">“O mu? Ah, yaktım,” dedi Trymon başını kaldırmadan.</p>

  <p class="P-P" style="direction: inherit;">“Yaktın mı? Ama o değer biçilemeyen bir büyü nesnesi, halis bir “Sadece bir hurda parçasıydı, korkarım,” dedi Trymon, ona kısa bir gülümseme lütfederek. “Ben eminim ki gerçek büyücüler bu tür şeylere ihtiyaç duymazlar. Şimdi sizlerin dikkatini günün konusuna çekmek istiyo-”</p>

  <p class="P-P" style="direction: inherit;">“Bu kâğıt nedir?” dedi Gözbağcılardan Jiglad Wert, önüne konmuş belgeyi sallarken ve de daima dağınık, ıahat kulesindeki koltuğu Galde<span class="S-T1">r</span>’inkinden daha şatafatlı bir şey miydi diye çok daha g<span class="S-T1">ü</span>çlüce sallıyordu.</p>

  <p class="P-P" style="direction: inherit;">“O bir gündem, Jiglad,” dedi Trymon sabırla.</p>

  <p class="P-P" style="direction: inherit;">“Peki bir gün dem ne işe yarar?”</p>

  <p class="P-P" style="direction: inherit;">“Sadece tartışmamız gereken şeylerin bir listesidir. Çok basit, yadı<span class="S-T1">r</span>gadıysan kusura bak-”</p>

  <p class="P-P" style="direction: inherit;">“Daha önce hiç gerek duymamıştık!”</p>

  <p class="P-P" style="direction: inherit;">“Bence gerek duymuştunuz, ama kullanmamıştınız,” dedi Trymon, sesi sağduyuyla tınlıyordu.</p>

  <p class="P-P" style="direction: inherit;"><span class="S-T3">Wert</span> tereddüt etti. “Pekâlâ, tamam,” dedi Trymon somurtarak, destek için masanın çevresindekilere baktı, “ama burada yazan ne-” yazıya yakından bakarak, “Greyhald Spold’a Halef! Rhunlet Vard olmayacak mı? Yıllardır bekliyor.”</p>

  <p class="P-P" style="direction: inherit;">“Evet, ama sağlığı yerinde mi?” dedi Trymon.</p>

  <p class="P-P" style="direction: inherit;">“Ne?”</p>

  <p class="P-P" style="direction: inherit;">“Hepimizin doğru liderliğin önemini bildiğimizden eminim,” dedi Trymon. “Şimdi, Vard -evet, kendince, elbette değerli, ama-”</p>

  <p class="P-P" style="direction: inherit;">“Bu bizim işimiz değil,” dedi diğer büyücülerden biri.</p>

  <p class="P-P" style="direction: inherit;">“Hayır, ama olabilir," dedi Trymon.</p>

  <p class="P-P" style="direction: inherit;">Sessizlik oldu.</p>

  <p class="P-P" style="direction: inherit;">“Başka bir Ta<span class="S-T1">r</span>ikat’in işlerine karışmak mı?” dedi Wert.</p>

  <p class="P-P" style="direction: inherit;">“Tabii ki değil,” dedi Trymon. “Ben sadece önerebileceğimizi... tavsiye edebileceğimizi söylüyorum. Ama bunu sonra tartışalım...”</p>

  <p class="P-P" style="direction: inherit;">Büyücüler “İktidar tabanı” sözünü hiç duymamışlardı, yoksa Trymon bütün bunları asla kıvı<span class="S-T1">r</span>amazdı. Başka insanların güç elde etmesine yardımcı olmaya, hatta kendi elinizi güçlendirmeye’ ilişkin apaçık olgu, onlara bir hayli yabancıydı. Kendileri söz konusu olduğu sürece her büyücü tek başına dururdu. Olağan ötesi düşman varlıklar bir yana, ihtiraslı bir büyücünün kendi Tarikat’inde düşmanlarıyla savaşmak için yapacak bir sürü şeyi olurdu.</p>

  <p class="P-P" style="direction: inherit;">“Sanırım artık Rincewind meselesini ele alsak iyi olur,” dedi Trymon.</p>

  <p class="P-P" style="direction: inherit;">“Ve de yıldızı,” dedi Wert. “İnsanlar farkına varıyorlar, biliyorsunuz.”</p>

  <p class="P-P" style="direction: inherit;">“Bizim bi<span class="S-T1">r</span> şeyler yapmamız gerektiğini söylüyorlar,” dedi Runları Taıikati’nden Lumuel Panter. “Bilmek istiyorum, ne?”</p>

  <p class="P-P" style="direction: inherit;">'Ah, o basit,” dedi. “Bizim Sekizlik’i okumamız gerektiğini söylüyorlar. Hep söyledikleri bu. Mahsuller kötü mü? Sekizlik’i okuyun. İnekler hasta mı? Sekizlik’i okuyun. Sihirler her şeyi yoluna koyacaktır.”</p>

  <p class="P-P" style="direction: inherit;">“Bunda bi<span class="S-T1">r</span> şeyler olabilir,” dedi Trymon. “Benim, ee, merhum selefim Sekizlik’i epey bir incelemişti.”</p>

  <p class="P-P" style="direction: inherit;">“Hepimiz yaptık,” dedi Panter, keskince. “Ama yararı ne? Sekiz Si<span class="S-T1">h</span>ir’in beraber işlemesi lazım. Ah, evet, hiçbiri işe yaramazsa, denemeyi göze</p>

  <p class="P-P" style="direction: inherit;">almalıyız, ama sekizi ya bir arada söylenmeli ya da hiç söylenmemeli -ve onlardan biri bu Rincewind’in kafasında.”</p>

  <p class="P-P" style="direction: inherit;">“Ve onu bulamıyoruz,” dedi Trymon. “Mesele bu, değil mi? Eminim hepimiz özel olarak denedik.”</p>

  <p class="P-P" style="direction: inherit;">Büyücüler, utanarak, birbirlerine baktılar. En sonunda Wert, “Evet. Pekâlâ. Kartlar masanın üzerinde. Onun yerini bulamıyorum.”</p>

  <p class="P-P" style="direction: inherit;">“Ben küreye bakmayı denedim,” dedi bir diğeri. “Hiçbir şey göremedim.”</p>

  <p class="P-P" style="direction: inherit;">“Ben cinler gönderdim,” dedi bir üçüncüsü. Diğerleri doğruldular. Eğer başarısızlıkları itiraf etmek günün ayini idiyse, kendilerinin kahramanca başarısız olduklarını gün gibi aşikâr kılacaklardı.</p>

  <p class="P-P" style="direction: inherit;">“Hepsi bu kadar mı? Ben iblisler gönderdim.” “Ben Gözetim Aynası’na baktım.</p>

  <p class="P-P" style="direction: inherit;">“Dün gece onu M’haw’un Runları’nda aradım.” “Ben hem Ayna ile Runları hem de bir tez ulaş<span class="S-T1">ın</span> bağırsaklarını denediğimi açıklamak istiyorum.”</p>

  <p class="P-P" style="direction: inherit;">“Ben yerin hayvanları, göğün kuşlarıyla konuştum.”</p>

  <p class="P-P" style="direction: inherit;">“Bir yararı oldu mu?”</p>

  <p class="P-P" style="direction: inherit;">“Hayır.”</p>

  <p class="P-P" style="direction: inherit;">“Pekâlâ, ben ülkenin kemiklerini, evet, ve derin taşlarıyla dağlarını sorguya çektim.”</p>

  <p class="P-P" style="direction: inherit;">Ani bir ürpertici sessizlik oldu. Herkes konuşmuş olan büyücüye baktı. Huzursuzluk içinde koltuğunda kıpırdanan, Yüksek Kahinle<span class="S-T1">r</span>’den Ganmack Treehallet’tı.</p>

  <p class="P-P" style="direction: inherit;">“Evet, ziller takılıykendi, umarım,” dedi birisi. Trymon masaya boydan boya baktı.</p>

  <p class="P-P" style="direction: inherit;">“Ben onu bulması için birini yolladım.”</p>

  <p class="P-P" style="direction: inherit;">Wert burnunu çekti. “Bu son iki defa pek işe yaramamıştı, değil mi?”</p>

  <p class="P-P" style="direction: inherit;">“Bu biz büyüye güvendiğimiz içindi, fakat Rincewind’in bir şekilde büyüden saklandığı aşikâr. Ama ayak izlerini gizleyemez.”</p>

  <p class="P-P" style="direction: inherit;">“Bir iz sürücü mü tuttun?</p>

  <p class="P-P" style="direction: inherit;">“Deyim yerindeyse.”</p>

  <p class="P-P" style="direction: inherit;">“Bir kahraman mı?” Wert tek bir kelimeye bir sürü anlam yükledi. Öyle bir ses tonuyla ki, başka bir evrende bir Güneyli, “Pis yanki,” derdi. Büyücüler Trymon’a ağızları açık baktılar. “Evet,” dedi soğukkanlılıkla.</p>

  <p class="P-P" style="direction: inherit;">“Kimin yetkisine dayanarak?” diye sordu Wert. Trymon gri gözlerini ona çevirdi.</p>

  <p class="P-P" style="direction: inherit;">“Benimkine. Başka birininkine ihtiyacım yoktu.”</p>

  <p class="P-P" style="direction: inherit;">“Bu -bu son derece kurallara aykırı. Ne zamandan beri büyücüler işlerini gördürmek için kahramanlan kiralama gereği duyuyor?” “Büyücüler kendi büyülerinin işe yaramadığını anladıkla<span class="S-T1">rı</span>ndan beri,” dedi Trymon.</p>

  <p class="P-P" style="direction: inherit;">“Geçici bir sekte, daha fazlası değil.”</p>

  <p class="P-P" style="direction: inherit;">Trymon omuz silkti. “Belki de,” dedi, “ama anlayacak vaktimiz yok. Bana yanlış olduğunu kanıtla. Rincewind’i kristal kürelere bakarak veya kuşlarla konuşarak bulun. Ama bana gelirsek, ben akıllı olmak için yaratıldığımı biliyorum. Ve akıllı adamlar günün gereğini yaparlar.”</p>

  <p class="P-P" style="direction: inherit;">Savaşçılarla büyücülerin geçinemedikle<span class="S-T1">r</span>i iyi bilinen bir gerçektir, çünkü bir taraf diğerini aynı anda hem yürüyüp hem konuşamayan kana susamış aptallar olarak düşünürken, öbürü de doğal olarak, çok şey geveleyip uzun elbiseler giyen bir bölük adama kuşkuyla yaklaşır. Ah, der büyücüler, eğer biz öyle olacaksak, Genç Erkekler Pagan De<span class="S-T1">r</span>neği’ndeki şu iri çivi başlarıyla süslü tasmalar ve yağlanmış kaslara ne demeli? Buna kahraman şöyle cevap verir: Mistik güçlerinin, inanabiliyor musunuz, emildiği gerekçesiyle bir kadının yanına yaklaşamayan bir grup pısırıktan gelen oldukça iyi bir iddia. Doğru, der büyücüler, bu işi bitiriyor, siz ve sizin deriyi andıran keseleriniz. Ah evet, der kahramanlar, niçin siz...</p>

  <p class="P-P" style="direction: inherit;">Vesaire. Bu tür bir şey yüzyıllardır süregeldi ve büy<span class="S-T1">ü</span>sel uyum kuralları nedeniyle büyük toprak parçalarım yaşanmaz halde bırakan çok sayıda büyük savaşa neden oldu.</p>

  <p class="P-P" style="direction: inherit;">Aslında, şu anda bile Girdap D<span class="S-T1">ü</span>zlükleri’ne dörtnala koşan kahraman, bu türden bir tartışmaya hiç bulaşmamıştı, çünkü olayı ciddiye almamışlardı, ama asıl nedeni kahramanımızın kadın olmasıydı. Kızıl saçlı bir kadın kahraman.</p>

  <p class="P-P" style="direction: inherit;">Şimdi, bu noktada omzunuzun üzerinden kapak çizerine bakıp, deri uzun çizmeler ve çıplak kılıçlar üzerine uzun uzadıya yazmaya başlama eğilimi vardır.</p>

  <p class="P-P" style="direction: inherit;">“Dolgun,” “yuvarlak” ve hatta “şuh” sözcükleri anlatıya sızarlar, ta ki yazar gidip soğuk bir duş alarak yatmak zorunda kalıncaya kadar.</p>

  <p class="P-P" style="direction: inherit;">Ki bunların hepsi oldukça aptalcadır, çünkü kılıcıyla hayatını kazanmak üzere yola çıkan bir kadın, uzmanlaşmış müşteri için olan, daha gelişmiş türdeki kadın iç çamaşırı katalo<span class="S-T1">ğ</span>undan çıkma bir şey gibi görünerek etrafta dolaşmaz.</p>

  <p class="P-P" style="direction: inherit;">Ah, pekâlâ, tamam. Açıklanması gereken nokta şu: Her ne kadar Saçı Kınalı Acuze Herrena iyi bir banyo, sıkı bir manikür ve Woo Hun Ling’in Kahramanlar Sokağı’ndaki Şark Egzotiklikleıi ve Savaş Malzemeleıi’ndeki en iyi deri askılarından sonra çok şaşırtıcı görünü<span class="S-T1">r</span>düyse de, halen hafif zincir zırh, yumuşak çizmeler ve kısa bir kılıçla çok sağduyulu giyinmişti.</p>

  <p class="P-P" style="direction: inherit;">Pekâlâ, belki de çizmeler deriydi. Ama siyah değildi.</p>

  <p class="P-P" style="direction: inherit;">Yanında bir şekilde çok geçmeden kesin öldürülecek, dolayısıyla da betimlemek muhtemelen gerekmeyen, belli sayıda esmer adam at sürüyordu. Hiçbirinde şuhlukla alâkalı en ufak bir şey yoktu.</p>

  <p class="P-P" style="direction: inherit;">Bakın, isterlerse deri giyebilirler.</p>

  <p class="P-P" style="direction: inherit;">Herrena onlardan pek memnun değildi, ama Morpork’ta kiralanıp kiralanabilecek bir tek onlar vardı. Kentlilerin çoğu, yeni yıldızın korkusuyla, şehrin dışına, tepelere gidiyordu. Düzlükler’in tam dönüş ve kena<span class="S-T1">r</span>yönlerinde kıraç İfritkemiği Dağları vard<span class="S-T1">ı</span>r. Bir kılıca şarkı söyletebilen her kadına benzersiz biçimde eşit olan fırsatlardan yıllarca yararlanan Herrena, içgüdülerine güveniyordu.</p>

  <p class="P-P" style="direction: inherit;">Bu Rincewind, Trymon’ın tarif ettiği üzere, sıçanlar gibiydi ve sıçanlar kamuflajı severdi. Bir şekilde dağlar Trymon’dan uzaktaydı ve şu anda Trymon patronu olduğu halde, Herrena bundan çok mutluydu. Adamın tavırlarında Herrena’nın yumruklarını kaşındıran bir şey vardı.</p>

  <p class="P-P" style="direction: inherit;">Rincewind şu anda panik yapıyor olması gerektiğini biliyordu, ama bu zordu, çünkü, her ne kadar farkında olmasa da, panik, korku ve öfke gibi duygular hep vücuttaki bezelerin etrafında çalkalanan sıvıyla ilişkiliydiler ve Rincewind’in bezeleri hâlâ vücudundaydı.</p>

  <p class="P-P" style="direction: inherit;">Gerçek vücudun nerede olduğunu kesin olarak bilmek zordu, ama aşağıya baktığında, aklın hatırı için hâlâ ayak bileği diyeceği yerden, etrafındaki siyahlığa ince, mavi bir çizginin sızdığını görebiliyordu ve vücudun öbür uçta olduğunu kabul etmek akla yakın geliyordu.</p>

  <p class="P-P" style="direction: inherit;">Hani özellikle iyi bir vücut değildi, itiraf edecek ilk kişi kendisi olurdu, ama bir iki parçasının duygusal değeri vardı ve küçük mavi çizgi aniden koparsa haya - varoluşunun devamını, ruh çağırma tahtalarının etrafında milletin ölü teyzecikleriymiş numarasına yatarak ve kayıp ruhların zaman geçirmek için yaptığı bütün diğer şeyleri yaparak geçireceği hususunda Rincewind’de şafak attı.</p>

  <p class="P-P" style="direction: inherit;">Bunun katışıksız korkusu onu öylesine sarstı ki, ayaklarını zeminde zar zor hisseder oldu. Bir tür zeminde, her neyse; hatırlayabildiği kadarıyla siyah olmayan ve böyle tedirginlik verecek biçimde fır fır dönmeyen o zemin olmadığında neredeyse kesinkes karar kıldı.</p>

  <p class="P-P" style="direction: inherit;">Etrafa bir göz attı.</p>

  <p class="P-P" style="direction: inherit;">Dimdik keskin dağlar, çoğulevrendeki hiçbir gök çizelgesinde gözükmeyen, ama aralarında tam o noktada kötü yürekli bir kırmızı diskin bulunduğu yıldızlarla, zalim yıldızlarla asılı, buz tutmuş bir göğe püskürüyorla<span class="S-T1">r</span>dı. Rincewind titreyerek başka yöne baktı. Önündeki topraklar kesin şekilde alçaldı ve kuru bir rüzgâr donun gevrettiği kayalar arasında bir uçtan diğerine fısıldadı.</p>

  <p class="P-P" style="direction: inherit;">Ama gerçekten fısıldadı. Kurşuni girdaplar cüppesini yakalayıp saçlarını çekiştirirken, Rincewind, “Yahnideki şu şeylerin mantar olduğundan emin misin? Biraz kendimi kötü-”, “Bunun üzerinden sarkarsan güzel bir manzara var-”,</p>

  <p class="P-P" style="direction: inherit;">“Büyütme, sadece bir çizik-” ve “Yayını nereye doğrulttuğuna dikkat et, neredeyse-” vesaire gibi şeyler söyleyen, uzaktan, belli belirsiz sesler duyduğunu sandı.</p>

  <p class="P-P" style="direction: inherit;">Parmakları kulaklarında, yamaçtan aşağı, ta ki yaşayan pek az insanın gördüğü bir manzarayı görünceye dek, paldır küldür indi.</p>

  <p class="P-P" style="direction: inherit;">Ölülerin ruhlarının fısıldayan rüzgârının, Disk’in kendisi soluyormuş<span class="S-T1">c</span>asına, engin, yankılı bir fısıltıyla estiği tam olarak bir mil genişliğindeki muazzam bir huni haline gelinceye dek, zemin keskin bir şekilde alçaldı. Ama dar bir kaya mahmuzu, belki otuz metre genişliğinde bir yeryüzüne çıkmış kaya tabakasıyla sonlanarak, deliğin üzerine kemer gibi uzanmıştı.</p>

  <p class="P-P" style="direction: inherit;">Meyve bahçeleri, çiçek tarhları ve oldukça küçük siyah kulübesiyle bir bahçe vardı yukarıda.</p>

  <p class="P-P" style="direction: inherit;">Küçük bir patika yukarı çıkıyordu.</p>

  <p class="P-P" style="direction: inherit;">Rincewind arkasına baktı. Parlak mavi çizgi hâlâ oradaydı.</p>

  <p class="P-P" style="direction: inherit;">Sandık da öyle.</p>

  <p class="P-P" style="direction: inherit;">Patikaya çömelmiş, Rincewind’i gözlüyordu.</p>

  <p class="P-P" style="direction: inherit;">Sandık’la hiç anlaşamamıştı, Rincewind’den hiç hazzetmediği izlenimini veriyordu sürekli. Fakat ilk defa kendisine dik dik bakmıyordu. <span class="S-T1">H</span>ayli acıklı bir bakışı vardı, tıpkı tezekler içinde hoş bir gezintiden sonra eve henüz dönüp de ailenin komşu kıtaya taşındığını öğrenmiş bir köpek gibi.</p>

  <p class="P-P" style="direction: inherit;">“Pekâlâ,” dedi Rincewind, “Hadi.”</p>

  <p class="P-P" style="direction: inherit;">Sandık bacaklarını uzatıp patikada R<span class="S-T1">i</span>ncewind’i izledi.</p>

  <p class="P-P" style="direction: inherit;">Her nedense Rincewind, yeryüzüne çıkmış kayanın üzerindeki bahçenin ölü çiçeklerle dolu olmasını bekliyordu, ama aslında iyi bakılmış ve belli ki renkler konusunda göz zevki olan biri tarafından ekilmişti, renklerin hep koyu mor, gece siyahı ve kefen beyazı olması şartıyla. Büyük zambaklar havayı ıtırlandırıyordu. Yeni biçilmiş bir çimenliğin ortasında, mili olmayan bir güneş saati vardı.</p>

  <p class="P-P" style="direction: inherit;">Sandık arkasında onu takip ederken Rincewind, mermer çakıl taşlarıyla kaplı bir patikada kulübenin arkasına gelinceye dek ağır ağır ilerledi ve kapıyı iterek açtı.</p>

  <p class="P-P" style="direction: inherit;">Dört at yem torbalarının üzerinden Rincewind’e baktı. Atlar sıcak, canlı, Rincewind’in gördüğü en iyi bakılmış atlardı. Büyük, beyaz olanın kendine özel bir ahırı ve duvara asılı gümüş, siyah bir koşum takımı vardı: Diğer üçü karşı duvardaki ot yemliğinin önüne bağlanmıştı. Belli belirsiz hayvan merakıyla baktılar Rincewind’e.</p>

  <p class="P-P" style="direction: inherit;">Sandık, ayak bileğine tosladı. Rincewind hızla dönüp, “Çekilsene!” diye tısladı.</p>

  <p class="P-P" style="direction: inherit;">Sandık geriledi. Mahçup olmuşa benziyordu.</p>

  <p class="P-P" style="direction: inherit;">Rincewind uzaktaki kapıya parmak uçlarının üzerinde yürüyüp, ihtiyatla iterek kapıyı açtı.</p>

  <p class="P-P" style="direction: inherit;">Taş döşenmiş bir geçide, o da geniş bir hole açılıyordu.</p>

  <p class="P-P" style="direction: inherit;">Sırtını sıkıca duvara yaslayarak ağır ağır ilerledi. Peşinden Sandık parmak uçlarının üzerine kalktı ve tedirginlik içinde seke seke yürüdü.</p>

  <p class="P-P" style="direction: inherit;">Holün kendisi...</p>

  <p class="P-P" style="direction: inherit;">Doğrusu Rincewind’i kaygılandıran, holün, bütün kulübenin dışarıdan göründüğünden bir hayli daha büyük oluşu değildi; işler bugünlerde öyleydi ki, birisi bir yüksüğün içine bardağı sığdıramayacağınızı söylese, Rincewind alay edercesine gülerdi. Erken Kilise Mahzeni tarzındaki ve siyah perdelerle daha da ağırlaşan dekor da değildi.</p>

  <p class="P-P" style="direction: inherit;">Sorun saatti. Çok büyüktü ve normal insanların ancak yasadışı bir şey üzerine sıkıcı bir oturumdan sonra gördükleri şeylerin oymalarıyla kaplı, kıvrılan iki ahşap merdivenin arasındaki boşluğu işgal ediyordu.</p>

  <p class="P-P" style="direction: inherit;">Çok uzun bir sarkacı vardı ve sarkaç Rincewind’in dişlerini gıcırdatan, yavaş bir tiktakla salınıyordu, çünkü her bir tik ve takın hayatımızdan yeni bir saniye çaldığını dibine kadar açık kılmak isteyen o kasti, sinir bozucu tiktaktandı. Bir yerlerde, farazi bir kum saatinde senin altından birkaç kum tanesinin daha düştüğünü, çok anlamlı biçimde, söyleyen türden bir sesti.</p>

  <p class="P-P" style="direction: inherit;">Söylemesi bile fazla, sarkacın üzerindeki yük bıçak sırtlı ve ustura keskinliğindeydi.</p>

  <p class="P-P" style="direction: inherit;">Bir şey belini dürttü. Öfkeyle döndü.</p>

  <p class="P-P" style="direction: inherit;">“Bak, seni bavul çocuğu, sana dedim ki-” Sandık değildi. Genç bir kadındı -gümüş saçlı, gümüş gözlü, oldukça şaşkın.</p>

  <p class="P-P" style="direction: inherit;">“Ah.” dedi Rincewind, “Eem. Merhaba?”</p>

  <p class="P-P" style="direction: inherit;">“Sen canlı mısın?” dedi kız. Kumsal şemsiyeleri, güneş yağı ve uzun, soğuk içecekleri çağrıştıran bir sesti.</p>

  <p class="P-P" style="direction: inherit;">“Aaa, öyle ümit ediyorum,” dedi Rincewind, bezelerinin her ne<span class="S-T1">r</span>delerse orada iyi vakit geçirip geçirmediklerini merak etti. “Bazen pek emin olamıyorum. Burası ne?”</p>

  <p class="P-P" style="direction: inherit;">“Burası Ölüm’ün evi,” dedi.</p>

  <p class="P-P" style="direction: inherit;">“Ya,” dedi Rincewind. Kum dudaklarını şöyle bir yaladı. “Şey, tanıştığımıza memnun oldum. Sanırım artık yoluma devam etsem-”</p>

  <p class="P-P" style="direction: inherit;">Kız ellerini çırptı. “Ah, gitmen gerekmiyor!” dedi. “Yaşayan insanları sık sık ağırlamıyoruz burada. Ölü insanlar o kadar sıkıcı ki, sence de öyle değil mi?”</p>

  <p class="P-P" style="direction: inherit;">“Aa, evet,” diye hararetle katıldı Rincewind, kapı aralığına gözlerini dikmişti. “Çok konuşmuyorlardır, herhalde.”</p>

  <p class="P-P" style="direction: inherit;">“Hep ‘Ben hayattayken-’ ve ‘Benim zamanımda nasıl soluk alacağımızı gerçekten bili<span class="S-T1">r</span>dik-’ falan,” dedi kız, küçük beyaz elini Rincewind’in koluna koyup gülümserken. “Kendi hallerinde hep çok yavanlar üstelik. Hiç eğlence yok. Çok resmi.”</p>

  <p class="P-P" style="direction: inherit;">“Katı?” diye önerdi Rincewind. Kız onu kemerli bir geçide doğru itiyordu.</p>

  <p class="P-P" style="direction: inherit;">“Kesinlikle. Adın neydi? Benimki Ysabell.”</p>

  <p class="P-P" style="direction: inherit;">“Aaa, Rincewind. Kusura bakma ama, eğer burası Ölüm’ün eviyse, senin ne işin var? Bana ölmüş gibi gelmiyorsun.”</p>

  <p class="P-P" style="direction: inherit;">“Ah, ben burada yaşıyorum.” Gözlerini kaçırmadan Rincewind’e baktı. “Herhalde, kayıp sevgilini kurtarmaya gelmemişsindir, he? Bu hep Babamı kızdırır, hiç uyumamasının daha iyi olduğunu söyler, çünkü uyusaydı, bir sürü aptal kızı geri götürmek için buraya gelen genç kahramanların rap rap sesleri onu uyutmazmış.”</p>

  <p class="P-P" style="direction: inherit;">“Çok oluyor, değil mi?” dedi Rincewind zayıfça, siyahların asılı olduğu bir koridorda yürürlerken.</p>

  <p class="P-P" style="direction: inherit;">“Her zaman. Bence çok romantik. Bir tek giderken arkana bakmaman çok önemli.”</p>

  <p class="P-P" style="direction: inherit;">“Neden?”</p>

  <p class="P-P" style="direction: inherit;">Kız omuz silkti. “Bilmiyorum. Belki de manzara pek iyi değildir. Bir kahraman mısın gerçekten?”</p>

  <p class="P-P" style="direction: inherit;">“Eem, hayır. Pek değil. Aslında hiç değilim. Gerçekte bundan bile az. Sadece bir arkadaşımı aramak için gelmiştim,” dedi acınacak bir tarzda. “Sanırım onu görmemişsindir? Küçük, şişman bir adam, çok konuşur, gözlük takar, kıyafeti tuhaf?”</p>

  <p class="P-P" style="direction: inherit;">Konuşurken hayati bir şeyi atlamış olabileceğinin ayırd<span class="S-T1">ın</span>daydı. Gözlerini kapatıp konuşmanın son birkaç dakikasını hatırlamaya çalıştı. Sonra kum çuvalı gibi çarptı.</p>

  <p class="P-P" style="direction: inherit;">"Babam mı?’</p>

  <p class="P-P" style="direction: inherit;">Sessizce başını önüne eğdi. “Evlat edinmiş, aslında,” dedi. “Ben küçük bir kızken beni bulduğunu söylüyor. Hepsi çok üzücüydü.” Birden canlandı. “Ama gel, onunla tanış -bu akşam arkadaşları var, eminim seni görmek ilgisini çekecektir. Sosyal olarak çok fazla kişiyle görüşmez. Ben de aslında görüşmem,” diye ekledi.</p>

  <p class="P-P" style="direction: inherit;">“Affedersin,” dedi Rincewind. “Doğru mu anladım? Ölüm’den söz ediyon<span class="S-T1">u</span>z, değil mi? Uzun, ince, göz çukurları boş, tırpanda becerikli?”</p>

  <p class="P-P" style="direction: inherit;">İç çekti. “Evet. Görünüşü aleyhine korkarım Babamın.”</p>

  <p class="P-P" style="direction: inherit;">Her ne kadar, daha önce belirtildiği üzere, Rincewind’in büyüyle ilişkisi bir bisikletin yabanarısıyla ilişkisi gibi olduğu doğruysa da, sanatın uygulamacılarına özgü bir ayrıcalığı elde etmişti; ölüm anında canını almaya gelen (Ölüm’<span class="S-T1">ü</span>n kendisi olacaktı çoğu durumda olduğu şekilde, işi daha az mitolojik insanbiçimli kişileştirmelere havale etmek yerine). Büyük ölçüde yetersizliğinden ötürü Rincewind sürekli zamanında ölmekte başarısız olmuştu ve Ölüm’ün sevmediği bir tek şey vardıysa, o da dakik olmamaktı.</p>

  <p class="P-P" style="direction: inherit;">“Bak, sanırım arkadaşım bir yerlerde gezintiye çıkmıştır,” dedi. “Bunu hep yapar, hayatının</p>

  <p class="P-P" style="direction: inherit;">hikâyesi bu, tanıştığımıza memnun oldum, gitmem ge<span class="S-T1">r</span>ek-”</p>

  <p class="P-P" style="direction: inherit;">Mor kadifeyle kaplanmış, uzun bir kapının önünde durmuştu kız. İçeriden sesler geliyordu -ürkünç sesler, birisi yankıyansıtırlı bir linotip makine ve, belki, kabuksuz sümüklüböcek tarafından söylenmiş bir şeyi andıran bir hurufat yapa bilinceye kadar, salt tipografinin iletmekte bütünüyle aciz kalacağı türden seslerdi.</p>

  <p class="P-P" style="direction: inherit;">Seslerin söyledikleri şunlardı:</p>

  <p class="P-P" style="direction: inherit;">ŞUNU TEKRAR AÇIKLAR MISIN LÜTFEN?</p>

  <p class="P-P" style="direction: inherit;">“Pekâlâ, eğer bir koz dışında aynı kâğıttan oynarsan, Güney, sadece bir Kaplumbağa, bir Fil ve bir Büyük Arkana kaybederek, iki kozunu araya girebilir, son<span class="S-T1">r</span>a-”</p>

  <p class="P-P" style="direction: inherit;">“Bu İkiçiçek!” diye tısladı Rincewind. “Bu sesi nerede olsa tanırım.”</p>

  <p class="P-P" style="direction: inherit;">BİR DAKİKA -SALGIN GÜNEY Mİ?</p>

  <p class="P-P" style="direction: inherit;">"Ah, hadi, Mort. Bunu açıkladı. Ya Kıtlık bir -neydi, adı- kozdan oynarsa?' Soluklu, ıslak bir sesti, pratikte kendi kendine bile bulaşıcıydı.</p>

  <p class="P-P" style="direction: inherit;">“Ah, o zaman sen ancak iki yerine bir Kaplumbağa’yı koz ile alabilirdin,” dedi İkiçiçek coşkuyla.</p>

  <p class="P-P" style="direction: inherit;">“Ama eğer Savaş aslen bir koz açılışını seçerse, o zaman oyun iki iner mi?”</p>

  <p class="P-P" style="direction: inherit;">“Aynen!”</p>

  <p class="P-P" style="direction: inherit;">BUNU PEK ANLAMADIM. PSİŞİK BİLDİRİLERİ BANA YENİDEN ANLAT, ÇAKMAYA BAŞLADIĞIMI SANIYORDUM. Ağır, yankılı bir sesti, sanki iki kurşun tabakası birbirine çarpıyordu.</p>

  <p class="P-P" style="direction: inherit;">“Bu, sen esasen rakiplerini aldatmak için bir bildiride bulunduğunda, ama tabii ki ortağın için sorunlar doğurabilir-”</p>

  <p class="P-P" style="direction: inherit;">İkiçiçek’in sesi kendi coşkun üslubuyla etrafta dolaştı. “Tekrarlanabilir el”, “çifte fines” ve “büyük şlem” gibi sözler kadifeden sızarken Rincewind Ysabell’e boş boş baktı.</p>

  <p class="P-P" style="direction: inherit;">“Bunlardan bir şey anlıyor musun?” dedi kız. “Bir kelime bile hayır,” dedi.</p>

  <p class="P-P" style="direction: inherit;">“Acayip karışık geliyor.”</p>

  <p class="P-P" style="direction: inherit;">İçeriden o ağır ses, İNSANLARIN BUNU EĞLENCE İÇİN Mİ OYNADIĞINI SÖYLEMİŞTİN? dedi.</p>

  <p class="P-P" style="direction: inherit;">“Evet, kimileri çok başarılı olur. Ben sadece bir amatörüm, korkarım.”</p>

  <p class="P-P" style="direction: inherit;">AMA SADECE SEKSEN DOKSAN YIL YAŞIYORLAR. “Öğreneceksin, Mort," dedi Rincewind’in daha önce duymadığı ve bir daha, özellikle de karanlık bastıktan sonra, kesinlikle duymak istemeyeceği bir ses.</p>

  <p class="P-P" style="direction: inherit;">“Kesinlikle -sarıyor ”</p>

  <p class="P-P" style="direction: inherit;">DAĞIT DA BAKALIM ÇAKMIŞ MIYIM.</p>

  <p class="P-P" style="direction: inherit;">“İçeri girmemiz gerektiğini mi düşünüyorsun?” dedi Ysabell. İçeriden bir ses, BEN AÇIYORUM... SU KAPLUMBAĞASININ VALESİ.</p>

  <p class="P-P" style="direction: inherit;">“Hayır, affedersin, eminim ki yanılıyorsun, senin şeyine bir bakalım-”</p>

  <p class="P-P" style="direction: inherit;">Ysabell kapıyı iterek açtı.</p>

  <p class="P-P" style="direction: inherit;">Aslında oldukça zarif, belki loş, muhtemelen başı ağrıyan ve her düz yüzeyin üzerinde büyük kum saatleri ve de kocaman, şişman, sarı ve aşırı cıvık, kendisinin kurtulmak istediği mumları koymaya can atan bir iç mimarın kötü bir gününde yaratılmış bir çalışma odasıydı.</p>

  <p class="P-P" style="direction: inherit;">Diskli Ölüm, kişisel hizmetinden gurur duyan ve zamanın çoğunu bu takdir edilmediği için üzülerek geçiren bir gelenekçiydi. Kimsenin ölmekten korkmadığına, asıl acıdan, ayrılık ve unutulmaktan korkulduğuna ve birine sırf göz çukurları boş olduğu ve işiyle çok gurur duyduğu için karşı tavır almanın çok mantıksızca olduğuna işaret ederdi. Diğer dünyaların Ölüm’leri çok uzun zaman önce kombine hasatçılara yatırım yaptıkları halde kendisinin hâlâ tırpan kullandığına da işaret ederdi.</p>

  <p class="P-P" style="direction: inherit;">Ölüm odanın ortasındaki siyah çuhalı bir masanın bir yanına oturmuş, Kıtlık, Savaş ve Salgın’la tartışıyordu. Başını kaldırıp Rince<span class="S-T1">w</span>ind’i fark eden bir tek İkiçiçek oldu.</p>

  <p class="P-P" style="direction: inherit;">“<span class="S-T1">H</span>ey, buraya nasıl geldin?” dedi.</p>

  <p class="P-P" style="direction: inherit;">“Şey, bazıları diyor ki Yaratıcı bir avuç -ah, anladım, pekâlâ, açıklaması zor, ama ben-” “Sandık seninle beraber mi?”</p>

  <p class="P-P" style="direction: inherit;">Ahşap kutu iteleyerek Rincewind’i geçti ve sahibinin önüne kuruldu; İkiçiçek kapağını açıp içini alt üst ederek birşeyler aradı, ta ki ufak, meşin ciltli bir kitabı çıkarıp, zırhlı yumruğuyla</p>

  <p class="P-P" style="direction: inherit;">masayı döven Savaş’a verinceye kadar.</p>

  <p class="P-P" style="direction: inherit;">“‘Anlaşmalı Briç Oynamanın Esasları” dedi. “Çok iyi, içinde çifte fines hakkında çok şey vardır-”</p>

  <p class="P-P" style="direction: inherit;">Ölüm kemikli bir elle kitabı kapıp sayfaları hızla karıştırdı, iki adamın varlığından bütünüyle bihaberdi.</p>

  <p class="P-P" style="direction: inherit;">TAMAM, dedi, SALGIN, BAŞKA BİR DESTE AÇ. ÖLECEK OLSAM BİLE, MECAZİ ANLAMDA KONUŞUYORUM TABİİ, BUNU TAMAMİYLE ÖĞRENECEĞİM.</p>

  <p class="P-P" style="direction: inherit;">Rincewind İkiçiçek’i kolundan yakalayıp odadan çıkardı. Peşlerinde dörtnala Sandık koridorda hızla ilerlerken, “O da neydi öyle?” dedi.</p>

  <p class="P-P" style="direction: inherit;">“Şey, çok boş zamanları var ve hoşlanacaklarını düşündüm,” diye soluk soluğa cevap verdi İkiçiçek.</p>

  <p class="P-P" style="direction: inherit;">“Neden, kâğıt oynamaktan mı?”</p>

  <p class="P-P" style="direction: inherit;">“Bu, özel bir oyun,” dedi İkiçiçek. “Şey deniyor-” Duraksadı. Dil, en iyi olduğu alan değildi. “Sizin dilinizde, bir ırmağın üzerine kurduğunuz şeye deniyordu,” diye sonuçlandırdı, “sanırım.” “Su kemeri mi?” diye tehlikeye atıldı Rincewind. “Balık oltası? Su bendi? Baraj?”</p>

  <p class="P-P" style="direction: inherit;">“Evet, galiba.”</p>

  <p class="P-P" style="direction: inherit;">Büyük saatin hâlâ dünya hayatla<span class="S-T1">rı</span>ndan saniyeleri tıraş ettiği hole ulaştılar.</p>

  <p class="P-P" style="direction: inherit;">“Bunun onları ne kadar meşgul edeceğini düşünüyorsun?”</p>

  <p class="P-P" style="direction: inherit;">İkiçiçek durdu. “Emin değilim,” dedi düşünerek. “Herhalde son koza kadar -ne ilginç bir saat...”</p>

  <p class="P-P" style="direction: inherit;">“Onu satın almayı deneme,” diye Rincewind öğütledi. “Buralarda bunu hoş göreceklerini sanmam.”</p>

  <p class="P-P" style="direction: inherit;">“Buralar neresi tam olarak?” dedi İkiçiçek, eliyle Sandık’ı çağırıp kapağını açarken.</p>

  <p class="P-P" style="direction: inherit;">Rincewind etrafa bakındı. Hol karanlık ve ıssızdı; uzun, dar pencereleri buzla sarmalanmıştı. Aşağı baktı. Ayak bileğinden uzanan belli belirsiz mavi çizgi duruyordu. Şimdi İkiçiçek’te de aynısından olduğunu görüyordu.</p>

  <p class="P-P" style="direction: inherit;">“Gayrı resmi biçimde ölüyüz,” dedi. Bu, kıvırabilecekle<span class="S-T1">r</span>inin en iyisiydi.</p>

  <p class="P-P" style="direction: inherit;">“Ya.” İkiçiçek eşelenmeye devam etti.</p>

  <p class="P-P" style="direction: inherit;">“Bu seni kaygılandırmıyor mu?”</p>

  <p class="P-P" style="direction: inherit;">“Her şey önünde sonunda çözülür, sence de öyle değil mi? Yine de, ben <span class="S-T1">r</span>eenka<span class="S-T1">n</span>asyonun katı bir inananıyım. Ne olarak geri gelmek isterdin?”</p>

  <p class="P-P" style="direction: inherit;">“Ben gitmek istemiyorum,” dedi Rincewind sertçe. “Hadi, buradan gideyo, hayır. Şimdi sırası değil.”</p>

  <p class="P-P" style="direction: inherit;">İkiçiçek Sandık’ın dibinden bir kutu çıkardı.</p>

  <p class="P-P" style="direction: inherit;">Kocaman ve siyahtı, bir yanında sapı ve önünde küçük, yuvarlak bir penceresi ve İkiçiçek’in takabilmesi için, nitekim taktı da, bir kayışı vardı.</p>

  <p class="P-P" style="direction: inherit;">Bir zamanlar Rincewind ikonoskobu sevmişti. Tüm deneyimlere rağmen, temel olarak dünyanın anlaşılabilir olduğuna ve kendini eğer doğru alet kutusuyla donatırsa arkasını açıp nasıl çalıştığını görebileceğine inanıyordu. Elbette ki sonuna kadar yanılıyordu. İkonoskop, onun sandığı gibi, özel hazırlanmış kâğıdın üzerine ışığı düşürerek değil, renkler konusunda göz zevki olan ve fırçada eli çabuk bir ufak cini kutunun içine hapsetmek gibi çok daha basit bir yöntemle, resim çekiyordu. Bunu anladığında çok kızmıştı.</p>

  <p class="P-P" style="direction: inherit;">“Resim çekecek zamanın yok!” diye tısladı.</p>

  <p class="P-P" style="direction: inherit;">“Çok sürmez,” dedi İkiçiçek inatla ve kutunun yanını tıklattı. Ufak bir kapı çarparak açıldı ve küçük cin kafasını çıkardı.</p>

  <p class="P-P" style="direction: inherit;">“Kahretsin,” dedi. “Neredeyiz böyle?”</p>

  <p class="P-P" style="direction: inherit;">“Ne fark eder,” dedi İkiçiçek. “Önce saat, bence.”</p>

  <p class="P-P" style="direction: inherit;">Cin gözlerini kısarak baktı.</p>

  <p class="P-P" style="direction: inherit;">“Işık az,” dedi. “F’de üç kahrolası yıl, bana sorarsan.” Çarparak kapattı kapıyı. Bir saniye sonra taburesini resim sehpasının önüne çekişinin ufak, kulak tırmalayıcı gürültüsü duyuldu.</p>

  <p class="P-P" style="direction: inherit;">Rincewind dişlerini gıcırdattı.</p>

  <p class="P-P" style="direction: inherit;">“Resim çekmen gerekmiyor, hatırlayabilirsin!” diye bağırdı.</p>

  <p class="P-P" style="direction: inherit;">“Aynı şey değil,” dedi İkiçiçek sakince.</p>

  <p class="P-P" style="direction: inherit;">“Daha iyidir. Daha gerçektir!”</p>

  <p class="P-P" style="direction: inherit;">“Değildir. İleride, ateş yanında otururken-”</p>

  <p class="P-P" style="direction: inherit;">“Buradan gitmezsek sonsuza dek ateşin yanında oturacaksın!”</p>

  <p class="P-P" style="direction: inherit;">“Ah, umarım gitmiyorsunuzdur.”</p>

  <p class="P-P" style="direction: inherit;">İkisi birden döndü. Ysabell, geçitte, hafiften gülümseyerek duruyordu. Bir elinde bir tırpan tutuyordu, bıçağının keskinliği dillere destan bir tırpan. Rincewind aşağıdaki mavi hayat çizgisine bakmamaya çalıştı; elinde tırpan tutan bir kız böyle nahoş, bilmişçe ve hafiften tımarhanelik bir edayla gülmemeliydi.</p>

  <p class="P-P" style="direction: inherit;">“Babamın şu anda kafası biraz meşgul anlaşılan, ama eminim ki sizin böyle çıkıp gitmenizi aklından bile geçirmezdi,” diye ekledi. “Hem konuşacak kimsem de yok benim.”</p>

  <p class="P-P" style="direction: inherit;">“Kim bu?” dedi İkiçiçek.</p>

  <p class="P-P" style="direction: inherit;">“Burada yaşıyor diyebiliriz,” diye geveledi Rincewind. “Bir kız diyebiliriz,” diye ekledi.</p>

  <p class="P-P" style="direction: inherit;">İkiçiçek'in omzunu yakaladı ve fark ettirmeden karanlık, soğuk bahçeye açılan kapıya doğru sürüklemeye çalıştı. İşe yaramadı; büyük ölçüde İkiçiçek anlatım nüanslarına ilgi duyan türden biri olmadığı ve her nasılsa kötü bir şeyin kendisini bulacağını hiç kabul etmediği içindi.</p>

  <p class="P-P" style="direction: inherit;">“Sihirli bir güçle korunuyor, eminim,” dedi. “Çok hoş bir yeriniz var burada. Kemikler ve ka-fataslarıyla ilginç bir barok etki.”</p>

  <p class="P-P" style="direction: inherit;">Ysabell gülümsedi. Rincewind düşündü: Eğer Ölüm, aile işini devredecek olursa, kız bunda ondan başarılı olur -kaçığın biri düpedüz.</p>

  <p class="P-P" style="direction: inherit;">“Evet, ama bizim gitmemiz gerek,” dedi.</p>

  <p class="P-P" style="direction: inherit;">“Ben duymamış olayım,” dedi. “Burada kalmak ve bana kendinizi anlatmak zorundasınız Zamanımız çok ve burası fazlasıyla sıkıcı.”</p>

  <p class="P-P" style="direction: inherit;">Yan bir bakış fırlattı ve tırpanı parlayan ipliklere savurdu. Tırpan havada iğdiş edilmiş bir kedi gibi cıyakladı -ve sertçe durdu.</p>

  <p class="P-P" style="direction: inherit;">Bir ağaç gıcırtısı işitildi. Sandık kapağını tırpanın üzerine kapatmıştı.</p>

  <p class="P-P" style="direction: inherit;">İkiçiçek şaşkınlık içinde Rince<span class="S-T1">w</span>ind’e baktı. Ve sihirbaz, büyük bir kararlılıkla ve belli miktarda memnuniyetle, açıkgözlülük ederek İkiçiçek’in çenesine yumruğu indirdi. Ufak tefek adam arkaya devrilirken onu yakaladı, omzuna atıp kaçtı.</p>

  <p class="P-P" style="direction: inherit;">Yıldızların aydınlattığı bahçede dallara çarptı ve küçük, tüylü ve muhtemelen korkunç şeyler, dondurucu çimler üzerinde ürkütücü biçimde parlayan varla yok arası hayat çizgisi boyunca, gözü dönmüşçesine ezerken, kaçıştılar.</p>

  <p class="P-P" style="direction: inherit;">Arkasındaki binadan tiz bir düş kırıklığı ve öfke çığlığı geldi. Bir ağaca tosladı ve tabanları yağladı.</p>

  <p class="P-P" style="direction: inherit;">Bir yerlerde bir patika vardı, hatırlıyordu. Ama, korkutucu yeni yıldızın varlığını aşağıdünyada dahi duyurmasıyla artık kızılla alacalanmış, bu gümüş ışık ve gölgeler labirentinde, hiçbir şey doğru görünmüyordu. Her nasılsa hayat çizgisi tam ters yöne gidiyor görünmekteydi.</p>

  <p class="P-P" style="direction: inherit;">Peşinde ayak sesleri vardı. Rincewind gayret içinde soludu; Sandık’ın ayak seslerine benziyordu ve şu anda Sandık’la karşılaşmak istemiyordu, çünkü yanlışlıkla kendisinin sahibini dövdüğü düşüncesine kapılabilirdi ve Sandık, genel olarak, sevmediği insanları ısırırdı. Üzerlerine ağır kapak pat diye kapatılmış olanların gerçekte nereye gittiklerini soracak cesareti olmamıştı Rincewind’in hiçbir zaman, ama kapak açıldığında orada olmadıkları kesindi.</p>

  <p class="P-P" style="direction: inherit;">Aslında kaygılanması gerekmiyordu. Sandık, Rincewind’i kolayca yakalayıp geçti, bacakları bir devinim karaltısıydı. Rincewind’e Sandık, sanki peşinden gelen şeyin ne olduğu konusunda bir sezgisi varmış ve bu fikirden hiç hoşlanmamış da kendini olanca gücüyle koşmaya vermiş gibi geldi.</p>

  <p class="P-P" style="direction: inherit;">Arkasına bakmaması gerektiğini hatırladı. Manzara muhtemelen pek hoş değildi.</p>

  <p class="P-P" style="direction: inherit;">Sandık bir çalıya bindirip gözden kayboldu.</p>

  <p class="P-P" style="direction: inherit;">Neden sonra Rincewind niçin olduğunu gördü. Sandık kayanın kenarından karina etmiş, aşağıdaki büyük deliğe doğru düşüyordu, dibinin şimdi belli belirsiz bir kırmızı ışıkla aydınlandığını gördüğü deliğe doğru. Parıldayan iki çizgi Rincewind’den çıkıp kayaların kenarından deliğe doğru uzanıyordu.</p>

  <p class="P-P" style="direction: inherit;">Kararsızlık içinde du<span class="S-T1">r</span>du, gerçi bu tam kararsızlık sayılmazdı, çünkü bazı şeylerden bütünüyle emindi, mesela atlamak istemediğinden, mesela peşinden gelen şey<span class="S-T1">l</span>er neyse onunla kesinlikle karşılaşmak istemediğinden, ruhlar dünyasında</p>

  <p class="P-P" style="direction: inherit;">İkiçiçek’in çok ağır olduğundan ve ölmekten daha kötü şeylerin olduğundan.</p>

  <p class="P-P" style="direction: inherit;">“Al sana iki tane,” diye mırıldanıp atladı.</p>

  <p class="P-P" style="direction: inherit;">Onlar da bir iki saniye sonra aynı noktaya ulaştılar ve kayanın kenarına geldiklerinde durmayıp atlarını boşluğa sürdüler.</p>

  <p class="P-P" style="direction: inherit;">Ölüm aşağı baktı.</p>

  <p class="P-P" style="direction: inherit;">BU BENİ HEP KIZDIRIR, dedi. BİR DÖNER KAPI TAKABİLİRDİM.</p>

  <p class="P-P" style="direction: inherit;">“Ne istediklerini merak ediyorum " dedi Salgın.</p>

  <p class="P-P" style="direction: inherit;">Hiç bilmiyorum,” dedi Savaş. “Hoş oyun gene de.”</p>

  <p class="P-P" style="direction: inherit;">“Doğru,” diye katıldı Kıtlık. “Sarıyor, bence.”</p>

  <p class="P-P" style="direction: inherit;">YENİ BİR ELLEME İÇİN VAKTİMİZ OLUR, dedi Ölüm.</p>

  <p class="P-P" style="direction: inherit;">“El,” diye düzeltti Savaş.</p>

  <p class="P-P" style="direction: inherit;">NE ELİ?</p>

  <p class="P-P" style="direction: inherit;">“Ona el denir,” dedi Savaş.</p>

  <p class="P-P" style="direction: inherit;">DOĞRU, EL, dedi Ölüm. Başını kaldırıp yeni yıldıza, ne anlama geldiği konusunda şaşkınlık içinde baktı.</p>

  <p class="P-P" style="direction: inherit;">SANIRIM VAKTİMİZ OLUR, diye yineledi, birazcık kuşkuyla.</p>

  <p class="P-P" style="direction: inherit;">Disk üzerinde rivayetlere biraz dürüstlük katma girişiminden ve şairlerle ozanların dereler ve gül parmaklı şafaklar üzerine ileri geri konuşma karınağrısından -evet, karınağrısından- nasıl men edildikleri ve sözgelimi, eğer belgeleriyle</p>

  <p class="P-P" style="direction: inherit;">rıhtım tutanaklarını ortaya koyabilirlerse, ancak bir çehreden bin bir geminin kalktığını söyleyebileceklerinden bahsedilmişti.</p>

  <p class="P-P" style="direction: inherit;">Dolayısıyla, bu geleneğe geçici bir saygıdan ötürü, Rincewind ve İkiçiçek hakkında karanlık boyutları kat eden buz mavisi bir tendonlu galva<span class="S-T1">ni</span>k ark oldukları, ya da devasa bir yabandomuzu dişinin gıcırtısını andıran bir sesin duyulduğu, veya hayatlarının gözlerinin önünden geçtiği (Rincewind her halükârda hayatın gözünün önünden geçtiğini o kadar çok görmüştü ki, sıkıcı bölümlerde uyuyabilirdi) ya da evrenin kocaman bir jöle gibi üzerlerine düştüğü söylenmeyecek.</p>

  <p class="P-P" style="direction: inherit;">Doğruluğu deneylerle kanıtlandığı için, ağaç bir cetvele se<span class="S-T1">r</span>tçe do diyez bir akort çatalıyla, si bemol de olabilir, vurulmasını andıran bir gürültünün işitildiği ve mutlak durgunluğun ani bir duyumunun yaşandığı söylenecek.</p>

  <p class="P-P" style="direction: inherit;">Çünkü her şey mutlak anlamda durgundu ve mutlak anlamda karanlıktı.</p>

  <p class="P-P" style="direction: inherit;">Bi<span class="S-T1">r</span>şeyleıin yanlış gittiği fikri uyandı Rincewind’de.</p>

  <p class="P-P" style="direction: inherit;">Sonra o incecik mavi izi gördü önünde.</p>

  <p class="P-P" style="direction: inherit;">Yeniden Sekizlik’in içindeydi. Birisi kitabı açarsa ne olacağını merak etti; İkiçiçek’le kendisi bir renk tabakası gibi görüneceklerdi.</p>

  <p class="P-P" style="direction: inherit;">Muhtemelen hayır, diye karar verdi. İçinde oldukları Sekizlik, Görünmez Üniversite’nin bodrumundaki kürsüsüne zincirlenmiş yalın kitaptan biıaz farklıydı, o yalın kitap ki çokboyutlu bir gerçekliğin salt üç boyutlu bir temsiliydi ve -Dur bakalım, diye düşündü. Ben böyle düşünmem. Benim adıma kim düşünüyor?</p>

  <p class="P-P" style="direction: inherit;">“Rincewind,” dedi eski sayfaların hışıltısını andıran bir ses.</p>

  <p class="P-P" style="direction: inherit;">“Kim? Ben mi?”</p>

  <p class="P-P" style="direction: inherit;">“Tabii ki sen, aptal herif seni.”</p>

  <p class="P-P" style="direction: inherit;">Bir cüret kıvılcımı çaktı Rincewind’in örselenmiş yüreğinde.</p>

  <p class="P-P" style="direction: inherit;">“Ev<span class="S-T1">r</span>en’in nasıl başladığını hatırlayabildiniz mi?” dedi pis pis. “Boğaz Temizlemesi değil miydi, yoksa Soluk Alış mıydı, ya da Kafa Kaşıma ve Dilinin Ucundakini Hatırlamaya Çalışma mıydı?” Kav kadar kum bir başka ses, “Nerede olduğunu hatırla, bravo,” diye tısladı. Islıklı hiçbir sesin olmadığı bir cümleyi tıslamak imkânsız olmalıydı, ama ses çok iyi bir girişimde bulunmuştu.</p>

  <p class="P-P" style="direction: inherit;">“Hatırla, neredeyim? Hatırla, neredeyim?” diye bağırdı. “Tabii ki nerede olduğumu hatırlıyorum, göremediğim bir ton sesin konuştuğu, kahrolası bir kitabın içindeyim. Cıyak cıyak niye bağırdığımı sanıyorsunuz?”</p>

  <p class="P-P" style="direction: inherit;">“Galiba niçin seni buraya tekrar getirdiğimizi merak ediyorsun,” dedi kulağının dibindeki bir ses.</p>

  <p class="P-P" style="direction: inherit;">“Hayır.”</p>

  <p class="P-P" style="direction: inherit;">“Hayır mı?”</p>

  <p class="P-P" style="direction: inherit;">“Ne dedi?” dedi başka bir bedensiz ses.</p>

  <p class="P-P" style="direction: inherit;">“Hayır dedi.”</p>

  <p class="P-P" style="direction: inherit;">“Gerçekten hayır mı dedi?”</p>

  <p class="P-P" style="direction: inherit;">“Evet.”</p>

  <p class="P-P" style="direction: inherit;">“Ya.”</p>

  <p class="P-P" style="direction: inherit;">“Niçin?”</p>

  <p class="P-P" style="direction: inherit;">“Bu, benim başıma hep geliyor,” dedi Rincewind. “Bir dakika önce dünyanın kenarından düşüyorum, sonra bir kitabın içindeyim, sonra uçan bir kayanın üzerindeyim, sonra Ölüm’ün Su Bendi ya da Baraj veya her neyse onu oynamayı öğrendiğini görüyorum, niye bir şeyi merak edeyim ki?”</p>

  <p class="P-P" style="direction: inherit;">“Pekâlâ, neden kimsenin bizi söylemesini istemediğimizi merak ettiğini zannediyoruz?” dedi ilk ses, inisiyatifi kaybetmekte olduğunun farkında olarak.</p>

  <p class="P-P" style="direction: inherit;">Rincewind duraksadı. Düşünce, yumruğu yiyip devrilme ihtimaline karşı, bir sağa bir sola bakarak Rincewind’in zihninden tedirginlik içinde ve hızla geçti.</p>

  <p class="P-P" style="direction: inherit;">“Kim sizi niye söylemek istesin ki?”</p>

  <p class="P-P" style="direction: inherit;">“Soran o yıldız,” dedi Sihir. “Kızıl yıldız. Büyücüler fellik fellik seni arıyorlar; bulduklarında geleceği değiştirmek için Sekiz Sihir’i bir arada söylemek istiyorlar. Disk’in yıldızla çarpışacağını düşünüyorlar.”</p>

  <p class="P-P" style="direction: inherit;">Rincewind konuyu düşündü. “Çarpacak mı?” “Tam olarak değil, ama bir -o da ne'"</p>

  <p class="P-P" style="direction: inherit;">Rincewind aşağı baktı. Sandık karanlıktan sessizce çıktı. Kapağında uzun bir tırpan kesiği vardı.</p>

  <p class="P-P" style="direction: inherit;">“Sadece bizim Sandık,” dedi.</p>

  <p class="P-P" style="direction: inherit;">“Ama onu buraya çağırmadık ki!”</p>

  <p class="P-P" style="direction: inherit;">“Kimse onu bir yere çağırmaz ki,” dedi Rincewind. “O arzı endam eder. Onun için tasalanma.”</p>

  <p class="P-P" style="direction: inherit;">“Ya. Neden söz ediyorduk?”</p>

  <p class="P-P" style="direction: inherit;">“Bu kızıl yıldız şeysinden.”</p>

  <p class="P-P" style="direction: inherit;">“Alo? Alo? Orda kimse var mı?”</p>

  <p class="P-P" style="direction: inherit;">Küçük, cıyak cıyak bir sesti ve hâlâ İkiçiçek’in cansız boynunda asılı duran resim kutusundan geliyordu.</p>

  <p class="P-P" style="direction: inherit;">Resim cini ambarın kapağını açıp gözlerini kısarak Rincewind’e baktı.</p>

  <p class="P-P" style="direction: inherit;">“Burası nere, bayım?” dedi.</p>

  <p class="P-P" style="direction: inherit;">“Emin değilim.”</p>

  <p class="P-P" style="direction: inherit;">“Hâlâ ölü müyüz?”</p>

  <p class="P-P" style="direction: inherit;">“Belki.”</p>

  <p class="P-P" style="direction: inherit;">“Peki, çok fazla siyaha ihtiyacımızın olmayacağı bir yere gideceğimizi umut edelim, çünkü bitirdim.” Ambar kapağı çarparak kapandı.</p>

  <p class="P-P" style="direction: inherit;">Rincewind bir an için İkiçiçek’in resimlerini etrafındakilere dağıtarak, “Bu bana bir milyon zebani işkence ederken” ve “Bu Aşağıdünya’nın dondurucu yamaçlarında o tuhaf çiftle birlikte ben” gibi şeyler söylediğini gözünün önüne gev tirdi. İnsanın gerçekten öldükten sonra başına ne geldiğini tam olarak bilmiyordu, otoriteler konu hakkında biraz muğlaktı; kenaryönü ülkelerinden esmer bir denizci içinde şerbet ve hurilerin bulunduğu bir cennete gideceğinden emin olduğunu söylemişti. Rincewind hurinin ne olduğunu tam olarak bilmiyordu, ama biraz düşündükten sona, ş<span class="S-T1">er</span>b<span class="S-T1">e</span>ti soğurmak için olan bir meyankökü tüpü olduğu sonucuna vardı. Zaten şerbet onu aksırtırdı.</p>

  <p class="P-P" style="direction: inherit;">“Şimdi şu kesinti bitti,” dedi kum bir ses sertçe, “herhalde artık devam edebiliriz. Büyücülerin Sihir’i senden almalarına izin vermemen, en önemli şey. Eğer Sekiz Sihir birlikte söylenirse bu yakınlarda, korkunç şeyler olur.”</p>

  <p class="P-P" style="direction: inherit;">“Ben sadece rahat bırakılmak istiyorum,” dedi Rincewind.</p>

  <p class="P-P" style="direction: inherit;">“İyi, iyi. Sekizlik’i açtığın ilk günden, sana güvenebileceğimizi biliyorduk.”</p>

  <p class="P-P" style="direction: inherit;">Rincewind duraksadı. “Dur bir dakika,” dedi. “Siz benden -büyücülerin Sekiz Sihir’i bir araya getirmelerine engel olarak etrafta dolaşmamı mı istiyorsunuz?”</p>

  <p class="P-P" style="direction: inherit;">“Aynen öyle.”</p>

  <p class="P-P" style="direction: inherit;">“Bu yüzden içinizden biri kafamda?” “Kesinlikle.”</p>

  <p class="P-P" style="direction: inherit;">“Bütün hayatımı mahvettiniz, biliyor musunuz?” dedi Rincewind burnundan soluyarak. “Eğer beni taşınabilir bir sihir kitabı niyetine kullanmayı kararlaştırmış olmasaydınız, hayatımı bir</p>

  <p class="P-P" style="direction: inherit;">büyücü olarak kurabilirdim. Başka hiçbir büyü hatırlamıyorum, tıpkı sizin gibi aynı kafada kalmaktan ödleri kopuyor.”</p>

  <p class="P-P" style="direction: inherit;">“Özür dileriz.”</p>

  <p class="P-P" style="direction: inherit;">“Ben eve gitmek istiyorum! Ben —” bir nem belirtisi göründü Rince<span class="S-T1">w</span>ind’in gözünde- “ayağınızın altında kaldırım taşlarının bulunduğu, bazı biraların çok kötü olmadığı, bir akşam yanında bir iki büyük yeşil hıyar turşusuyla birlikte güzel bir parça kızarmış balık bulabileceğiniz, hatta bir yılanbalığı turtasıyla bir tabak deniz salyangozu da, uyumak için bir yerlerde hep sıcak bir ahırın olduğu ve sabahleyin kendini gece yattığın yerde bulduğun ve her yerde şu havanın olmadığı yere dönmek istiyorum. Demek istediğim, büyücülük umrumda değil, ben belki de, biliyorsunuz, büyücülük için uygun bir malzeme değilim, ben sadece eve gitmek istiyorum!-”</p>

  <p class="P-P" style="direction: inherit;">“Ama senin,” diye başlayacak oldu Sihirlerden biri.</p>

  <p class="P-P" style="direction: inherit;">Çok geçti. Yurt özlemi, bir som balığını sarıp garip denizlerde üç bin mil fırlatabilecek ya da bir milyon lemingi, kıta morenlerindeki ince bir bağlantı sayesinde artık var olmayan ata yurduna güle oynaya gönderecek bilinçaltındaki küçük elastik bant -yurt özlemi Rincewind’in içinde bir gece ya<span class="S-T1">rı</span>sı karides birianisi gibi doğdu, işkence edilen ruhuyla bedenini bağlayan incecik iplikten aktı, ayaklarını yere sağlam basıp çekti...</p>

  <p class="P-P" style="direction: inherit;">Sihirler Sekizlik’leri içinde yalnız kaldılar.</p>

  <p class="P-P" style="direction: inherit;">Yalnız, en azından, Sandık sayılmazsa.</p>

  <p class="P-P" style="direction: inherit;">Gözlerle değil, Disk kadar yaşlı bilinçle baktılar ona.</p>

  <p class="P-P" style="direction: inherit;">“Sen de çekilebilirsin,” dediler.</p>

  <p class="P-P" style="direction: inherit;">“-kötü.”</p>

  <p class="P-P" style="direction: inherit;">Rincewind konuşanın kendisi olduğunu biliyordu, sesi tanımıştı. Bir an için gözlerinden dışarı normal biçimde değil, bir casusun tablonun oyulmuş gözlerinden bakabileceği gibi baktı. Sonra geri geldi.</p>

  <p class="P-P" style="direction: inherit;">“İyi misin, <span class="S-T1">Ğ</span>incewind?” dedi Cohen. “Sen de biğas gitmişe benziyoğdun.”</p>

  <p class="P-P" style="direction: inherit;">“Biraz benzin solmuş gibi,” diye katıldı Bethan. “Sanki biri senin mezarının üzerinde yürümüş gibi.”</p>

  <p class="P-P" style="direction: inherit;">“Ah, evet, muhtemelen yürüyen bendim,” dedi. Parmaklarını kaldırıp saydı. Normal sayıdalardı.</p>

  <p class="P-P" style="direction: inherit;">“Eem, hiç hareket ettim mi?” dedi.</p>

  <p class="P-P" style="direction: inherit;">“Hayalet görmüş gibi ateşe bakakaldın,” dedi Bet<span class="S-T1">h</span>an.</p>

  <p class="P-P" style="direction: inherit;">Arkalarından bir inilti geldi. Kafasını ellerinin arasında tutarak İkiçiçek doğruluyordu.</p>

  <p class="P-P" style="direction: inherit;">Gözleri onlar üzerinde odaklandı. Dudakları ses çıkarmadan kıpırdandı.</p>

  <p class="P-P" style="direction: inherit;">“Gerçekten tuhaf bir ... rüyaydı,” dedi. “Burası nere? Ben neden buradayım?”</p>

  <p class="P-P" style="direction: inherit;">“Sey,” dedi Cohen, “bazılağı diyoğlağ ki Evğen’in Yağatıcısı biğas kil aldı ve</p>

  <p class="P-P" style="direction: inherit;">“Hayır, burayı kastediyorum,” dedi İkiçiçek. “Bu sen misin, Rincewind?”</p>

  <p class="P-P" style="direction: inherit;">“Evet,” dedi Rincewind, İkiçiçek’in gerçekten sorduğunu düşünerek.</p>

  <p class="P-P" style="direction: inherit;">“Bu... bir saat... ve şu insanlar... vardı,” dedi İkiçiçek. Başım salladı. “Neden her şey at kokuyor?”</p>

  <p class="P-P" style="direction: inherit;">“Hastaydın,” dedi Rincewind. “Halüsinasyon görüyordun.”</p>

  <p class="P-P" style="direction: inherit;">“Evet... öyle olduğumu talimin etmiştim.” İkiçiçek göğsüne baktı. “Ama bu durumda, neden bert-”</p>

  <p class="P-P" style="direction: inherit;">Rincewind ayağa sıçradı.</p>

  <p class="P-P" style="direction: inherit;">“Özür dilerim, burası havasız, biraz temiz hava almam gerek,” dedi. Resim kutusunun kayışını İkiçiçek’in boynundan çıkardı ve kendini çadırın girişine attı.</p>

  <p class="P-P" style="direction: inherit;">“Geldiğini fark etmemiştim,” dedi Bethan. Cohen omuz silkti.</p>

  <p class="P-P" style="direction: inherit;">Resim kutusunun kastanyolası tıkırdamaya başlamadan önce yurttan birkaç metre uzaklaşabilmişti. Çok yavaşça kutu, cinin çektiği son resmi çıkarıyordu.</p>

  <p class="P-P" style="direction: inherit;">Rincewind hemen kaptı.</p>

  <p class="P-P" style="direction: inherit;">Gösterdiği şey, bol gün ışığında bile çok korkunç olurdu. Kötücül yeni yıldızın alevleriyle birlikte kırmızıyla alacalanmış, dondurucu yıldız</p>

  <p class="P-P" style="direction: inherit;">ışığında çok daha kötüydü.</p>

  <p class="P-P" style="direction: inherit;">“Hayır,” dedi Rincewind usulca. “Hayır, böyle değildi, bir ev vardı, sonra şu kız ve...”</p>

  <p class="P-P" style="direction: inherit;">“Sen gördüğünü görürsün, ben gördüğümü çizerim,” dedi cin ambarından. “Benim gördüğüm gerçektir. Ben bunun için yetiştirildim. Ben orada gerçekten ne Varsa onu görürüm sadece.” Karanlık bir şekil, Rincewind’e doğru, kar tabakasının üzerinde çatır çutur ilerledi. Sandık’tı. Normalde ondan nefret eden ve ona güvenmeyen Rincewind, birden bunun, gördüğü en rahatlatıcı biçimde normal şey olduğunu düşündü.</p>

  <p class="P-P" style="direction: inherit;">“Görüyorum ki başardın,” dedi Rincewind. Sandık kapağını tangırdattı.</p>

  <p class="P-P" style="direction: inherit;">“Tamam, ama sen ne gördün?” dedi Rincewind. “Arkana baktın mı?”</p>

  <p class="P-P" style="direction: inherit;">Sandık bir şey söylemedi. Bir an için sessiz kaldılar, tıpkı kıyım alanından kaçmış, biraz nefes ve akıl sağlığını geri kazanmak için duran iki savaşçı gibi.</p>

  <p class="P-P" style="direction: inherit;">Sonra, Rincewind, “Hadi gel, içeride ateş var,” dedi. Sandık’ın kapağını okşamak için uzandı. Sandık kızmış gibi ısırmaya çalıştı, neredeyse parmaklarını kapıyordu. Hayat yeniden normale dönmüştü.</p>

  <p class="P-P" style="direction: inherit;">Ertesi gün, parlak, açık ve soğuk bir gün olarak doğdu. Gökyüzü dünyanın beyaz çarşafı üzerine kondurulmuş mavi bir kubbe oldu ve</p>

  <p class="P-P" style="direction: inherit;">ufuktaki pembe nokta olmasaydı, toplam etki bir dişmacunu reklamındaki kadar temiz ve rahatlatıcı olurdu.</p>

  <p class="P-P" style="direction: inherit;">“Şimdi gün ışığında onu görebilirsin,” dedi Cohen. “Nedir o?”</p>

  <p class="P-P" style="direction: inherit;">Kıpkırmızı olan Rincewind’e sert sert baktı.</p>

  <p class="P-P" style="direction: inherit;">“Neden herkes bana bakıyor?” dedi. “Ne olduğunu bilmiyorum, belki bir kuyrukluyıldız falandır.”</p>

  <p class="P-P" style="direction: inherit;">“Hepimiz yanacak mıyız?” dedi Bethan.</p>

  <p class="P-P" style="direction: inherit;">“Nerden bileyim? Bir kuyrukluyıldız hiç çarpmadı bana.”</p>

  <p class="P-P" style="direction: inherit;">Pınl pırıl karların üzerinde tek sıra halinde at sürüyorlardı. Cohen’ı baş üstünde tutan At Halkı, onlara bineklerini ve Smarl Nehri’ne giden yönü vermişlerdi; kena<span class="S-T1">r</span>yönünde yüz mil uzaklıkta olan nehirde, Cohen, Rincewind’le İkiçiçek’in kendilerini Çember Deniz’e götürecek bir kayık bulabileceklerini tahmin ediyordu. Mayasılları yüzünden, kendisinin de onlarla geleceğini duyurmuştu.</p>

  <p class="P-P" style="direction: inherit;">Cohen bir şeylerin ovulmasını isterse diye, Bethan, hemen kendisinin de geleceğini ilan etti.</p>

  <p class="P-P" style="direction: inherit;">Bir tür kimyanın fokurdadığının, Rincewind, hafiften farkındaydı. Bir kere Cohen sakalını tarama girişiminde bulunmuştu.</p>

  <p class="P-P" style="direction: inherit;">“Galiba sana tutuldu,” dedi. Cohen iç geçirdi.</p>

  <p class="P-P" style="direction: inherit;">“Keşke yiğmi yas genç olsaydım,” dedi özlemle.</p>

  <p class="P-P" style="direction: inherit;">“Eee?”</p>

  <p class="P-P" style="direction: inherit;">“Altmış yedi yasında oluğdum.”</p>

  <p class="P-P" style="direction: inherit;">“Ne ilgisi var bunun?”</p>

  <p class="P-P" style="direction: inherit;">“Pekâlâ -nasıl anlatabiliğim. Genç biğ adamken, adımı dünyaya kazığken, eee, o zamanlağ kızıl saçlı, ateşli kadınlağımı seveğdim.”</p>

  <p class="P-P" style="direction: inherit;">“Ya.”</p>

  <p class="P-P" style="direction: inherit;">“Sonğa biğas yaslandım, teğcihen sağı saçlı ve gözleğinde dünyanın pığıltısı olan biğ kadın ağadım.”</p>

  <p class="P-P" style="direction: inherit;">“Ya? Eee?”</p>

  <p class="P-P" style="direction: inherit;">“Ama sonğa biğas daha yaslandım ve esmeğ kadınlağı çekici buluğ oldum.”</p>

  <p class="P-P" style="direction: inherit;">Durakladı. Rincewind de bekledi</p>

  <p class="P-P" style="direction: inherit;">“Ve?” dedi. “Sonra ne? Şimdi bir kadında aradığın ne?”</p>

  <p class="P-P" style="direction: inherit;">Cohen nemli, mavi tek gözünü Rincewind’e çevirdi.</p>

  <p class="P-P" style="direction: inherit;">“Sabığ,” dedi.</p>

  <p class="P-P" style="direction: inherit;">“İnanamıyorum,” dedi arkalarından gelen bir ses. “Ben Barbar Cohen’la birlikte at sürüyorum.”</p>

  <p class="P-P" style="direction: inherit;">Bu İkiçiçek’ti. Bütün zamanların en büyük kahramanıyla aynı havayı soluduğunu keşfedişinin ardından, sabahın erken saatlerinden bu yana muz fidanlığının anahtarını bulmuş maymun gibiydi.</p>

  <p class="P-P" style="direction: inherit;">“Biğ ihtimal alay ediyoğ olabiliğ mi?” dedi Cohen Rincewind’e.</p>

  <p class="P-P" style="direction: inherit;">“Hayır. O hep böyledir.”</p>

  <p class="P-P" style="direction: inherit;">Cohen eyerinin üzerinde döndü. İkiçiçek ona gülümseyerek, gururla el salladı. Cohen geri dönüp homurdandı.</p>

  <p class="P-P" style="direction: inherit;">“Gözleri var değil mi?”</p>

  <p class="P-P" style="direction: inherit;">“Evet, ama başka insanlarınkiler gibi gör<span class="S-T1">m</span>ezler. Bana güvenebilirsin. Demek istediğim -pekâlâ, dün gece kaldığımız At halkının yurdunu biliyorsun?”</p>

  <p class="P-P" style="direction: inherit;">_ “Evet.”</p>

  <p class="P-P" style="direction: inherit;">“Sen olsan, biraz karanlık, ağır, çok hasta bir at gibi kokuyor demez miydin?”</p>

  <p class="P-P" style="direction: inherit;">“Çok isabetli biğ tağif, öyle değdim.”</p>

  <p class="P-P" style="direction: inherit;">“İkiçiçek sana katılmazdı. O olsa, uygarlığın kenarından gelen çekik gözlü savaşçıların avladığı büyük hayvanların postlarının asılı olduğu, muhteşem bir barbar çadırı olduğunu ve izsiz yolsuz yerlerden geçerken kervanlardan yağmaladıkları nadide ve meraka değer reçinelerin kokularını taşıdığını söylerdi -vesaire vesaire. Sözlerimde ciddiyim,” diye ekledi.</p>

  <p class="P-P" style="direction: inherit;">“Delinin biği mi?”</p>

  <p class="P-P" style="direction: inherit;">“Deli sayılır. Ama çok parası olan bir deli.” “Ah, o zaman deli olamaz. Ben çok gezdim, göğdüm; eğer biğ adamın çok pağası vağsa, sadece tuhaftığ.”</p>

  <p class="P-P" style="direction: inherit;">Cohen tekrar eyerinin üzerinde döndü. İkiçiçek Betlıan’a, Cohen’ın nasıl S’belinde’nin cadı lordunun yılan savaşçılarını tek elle yendiğini ve</p>

  <p class="P-P" style="direction: inherit;">Timsah Tanrı Offleı’ın dev heykelinden kutsal elması çaldığını anlatıyordu.</p>

  <p class="P-P" style="direction: inherit;">Cohen’ın yüzündeki kırışıklıklar arasında esrarengiz bir gülümseme oluştu.</p>

  <p class="P-P" style="direction: inherit;">“İstersen, çenesini kapatmasını söyleyebilirim,” dedi Rincewind.</p>

  <p class="P-P" style="direction: inherit;">“Kapatığ mı?”</p>

  <p class="P-P" style="direction: inherit;">“Hayır, pek kapatmaz.”</p>

  <p class="P-P" style="direction: inherit;">“Bığak zığvalasın,” dedi Cohen. Eli kılıcının kabzasına düştü, on yıllardır tutuyor olmanın etkisiyle pırıl pırıl cilalanmıştı.</p>

  <p class="P-P" style="direction: inherit;">“Neyse, onun gözleğini sevdim,” dedi. “Elli yıl öncesini göğebiliyoğ.”</p>

  <p class="P-P" style="direction: inherit;">Onların elli metre kadar gerisinde, yumuşak karda oldukça hantal bir şekilde hoplayıp zıplayarak Sandık geliyordu. Kimse bir konuda fikrini sormuyordu.</p>

  <p class="P-P" style="direction: inherit;">Akşamla birlikte yüksek düzlüklerin kenarına ulaştılar ve kar fırtınasının ancak hafifçe tozlandırdığı, kasvetli çam ormanları içinde atlarını sürdüler. Günlerin ancak yirmi dakika kadar sürdüğü öylesine dar ve derin vadilerin, kocaman çatlak kayaların bölgesiydi. Yaban, rüzgârlı bir kırıklıktı, insanın bulmayı bekleyebileceği-“İfğitleğ,” dedi Cohen, havayı koklayarak. Rincewind akşamın kızıl aydınlığında etrafına dikkatle baktı. Birden tamamen normal görünen kayalar sanki canlıymışlar gibi göründüler. Dönüp iki kez bakmayacağı gölgeler, şimdi korkunç tekinsiz görünmeye başladılar.</p>

  <p class="P-P" style="direction: inherit;">“İfritleri severim,” dedi İkiçiçek.</p>

  <p class="P-P" style="direction: inherit;">“Hayır sevmezsin,” dedi Rincewind katı bir biçimde. “Sevmezsin, kocaman, yusyuvarlaktırlar ve insanları yerler.”</p>

  <p class="P-P" style="direction: inherit;">“Hayığ yemezleğ,” dedi Cohen, paldır küldür atından kayıp dizlerine masaj yaparken. “Yaygın yanlış anlamadığ, bu. İfğitleğ biğ adamı hiç yememisleğdiğ.”</p>

  <p class="P-P" style="direction: inherit;">“Hiç mi?”</p>

  <p class="P-P" style="direction: inherit;">“Hiç, onlağ heğ zaman pağçalağı tüküğüğleğ. İnsanlığı hazmedemezleğ, anladın? Oğtalama biğ ifğitin hayattan beklentisi, sonğalağı belki hos biğ kiğeçtasıyla biğlikte, hos biğ granit yumğusundan fazlası değildiğ. Biğinden bunun nedeninin silisli olmalığı olduğunu duydum-” Cohen duraklayıp sakalını sıvazladı, “yani kayalağdan yapılmış olmalığı olduğunu.”</p>

  <p class="P-P" style="direction: inherit;">Rincewind başıyla onayladı. Elbette çoğunlukla fedai olarak iş buldukları Ankh-Morpork’ta ifritler meçhul değillerdi. Evler hakkında bilgileninceye dek biraz pahalıya mal olurlardı, çünkü en yakın duvarı delip geçerek evden çıkarlardı.</p>

  <p class="P-P" style="direction: inherit;">Odun toplarken Cohen devam etti, “İfğitleğin dişleği, iste bütün mesele.”</p>

  <p class="P-P" style="direction: inherit;">“Neden?”</p>

  <p class="P-P" style="direction: inherit;">“Elmaslağ. Olmalağı geıekiyoğ, anlağsın. Kayalağa dayanabilecek tek sey elmas ve heğ sene</p>

  <p class="P-P" style="direction: inherit;">yeni biğ takım dis çıkağmalağı geğekiyoğ.” “Dişlerden söz açılmışken-” dedi İkiçiçek. “Evet?”</p>

  <p class="P-P" style="direction: inherit;">“Dikkatimi çekti de-”</p>

  <p class="P-P" style="direction: inherit;">“Eee?”</p>

  <p class="P-P" style="direction: inherit;">“Neyse, bir şey yok,” dedi İkiçiçek.</p>

  <p class="P-P" style="direction: inherit;">“Eee? Ha. Su ateşi yakalım, kağanlık basmadan. Sonğa da,” Cohen gözlerini devirdi, “sanığım biğas coğba yapsak iyi oluğ.”</p>

  <p class="P-P" style="direction: inherit;">“Rincewind o işte iyidir,” dedi İkiçiçek coşkuyla. “Otlar, kökler falan hakkında her şeyi bilir.” Cohen, Rincewind’e kendisinin, Barbar Cohen’ın, inanmadığını anlatan bir bakış fırlattı.</p>

  <p class="P-P" style="direction: inherit;">“Pekâlâ, At Halkı bize biğas at pastığması veğdi,” dedi. “Biğas yaban soğanı falan buluğsanıs, tadını daha iyi yapağ.”</p>

  <p class="P-P" style="direction: inherit;">“Ama ben-” diye Rincewind başlayıp vazgeçti. Her neyse, diye akıl yürüttü, soğanın neye benzediğini biliyorum, başından yeşil bir kısım çıkan sarkık bir şey, epey dikkat çekici olacaktır. “Ben gidip bakacağım, öyle mi?” dedi.</p>

  <p class="P-P" style="direction: inherit;">“Evet.”</p>

  <p class="P-P" style="direction: inherit;">“Şurada, ağaçların altındaki şu kalın bitki örtüsünde mi?”</p>

  <p class="P-P" style="direction: inherit;">“Çok iyi biğ yeğ, evet.”</p>

  <p class="P-P" style="direction: inherit;">“Tüm bu derin su oluklarının olduğu yer, yani?”</p>

  <p class="P-P" style="direction: inherit;">“İdeal nokta, bence.”</p>

  <p class="P-P" style="direction: inherit;">“Evet, ben de öyle düşünmüştüm,” dedi Rincewind acı acı. Soğanların nasıl cezbedildiğini merak ederek, yola koyuldu. Her şeye rağmen, ipler halinde sallanırken pazar tezgâhlarında görsen de, herhalde bu şekilde yetişmiyorlaıdır, belki de köylüler ya da her neyseler av köpeği falan kullanıyorlar, ya da soğanları cezbetmek için şarkı söylüyorlardır.</p>

  <p class="P-P" style="direction: inherit;">Yapraklarla çimenlerin arasını boş boş yoklarken bir iki erkenci yıldız vardı gökte. Hiç hoş olmayan biçimde organik olan cüceler için savaş malzemesi gibi gözüken ışıltılı mantarlar, Rincewind’in ayakları altında vıcık vıcık sesler çıkardılar. Uçan küçük şeyler tarafından ısırıldı. Öbür şeyler, bereket versin ki gözle görülebiliyorlardı, sıçrayıp çalıların altına kaydılar ve azarlarcasına vırakladılar ona.</p>

  <p class="P-P" style="direction: inherit;">“Soğanlar?” diye fısıldadı. “Hiç soğan var mı burada?”</p>

  <p class="P-P" style="direction: inherit;">“Şu yaşlı porsuk ağacının orada biraz var onlardan,” dedi yanı başındaki bir ses.</p>

  <p class="P-P" style="direction: inherit;">“Ya,” dedi Rincewind. “İyi.”</p>

  <p class="P-P" style="direction: inherit;">Rincewind’in kulağının etrafındaki sivrisineklerin vızıltıları dışında, uzun bir sessizlik oldu.</p>

  <p class="P-P" style="direction: inherit;">Rincewind hiç kımıldamadan duruyordu. Gözlerini bile oynatmadı.</p>

  <p class="P-P" style="direction: inherit;">En sonunda, “Affedersiniz,” dedi.</p>

  <p class="P-P" style="direction: inherit;">“Evet?”</p>

  <p class="P-P" style="direction: inherit;">“Porsuk ağacı hangisi?”</p>

  <p class="P-P" style="direction: inherit;">“Koyu renkli küçük iğneleri olan ufak budaklı ağaç.”</p>

  <p class="P-P" style="direction: inherit;">“Ah, evet. Görüyorum. Tekrar teşekkürler.”</p>

  <p class="P-P" style="direction: inherit;">Kımıldamadı. En sonunda ses sohbet edercesine, “Yapabileceğim başka bir şey var mı?” dedi.</p>

  <p class="P-P" style="direction: inherit;">“Sen bir ağaç değilsin, değil mi?” dedi hâlâ dümdüz önüne bakıyordu.</p>

  <p class="P-P" style="direction: inherit;">“Aptal olma. Ağaçlar konuşamaz.”</p>

  <p class="P-P" style="direction: inherit;">“Özür dilerim. Son zamanlarda ağaçlarla biraz sorun yaşıyorum da, nasıl olduğunu bilirsin.”</p>

  <p class="P-P" style="direction: inherit;">“Pek değil. Ben bir kayayım.”</p>

  <p class="P-P" style="direction: inherit;">Rincewind’in sesi zor değişti.</p>

  <p class="P-P" style="direction: inherit;">“Güzel, güzel,” dedi usulca. “Eh, ben şu soğanları bulayım, öyleyse.”</p>

  <p class="P-P" style="direction: inherit;">“Tatlarını çıkar.”</p>

  <p class="P-P" style="direction: inherit;">Dikkatli ve ağırbaşlı bir edayla ileri yürüdü, ormanaltı bitki örtüsünde birbirine sokulan bir öbek incecik, beyaz şey ayırt etti, onları dikkatle köklerinden söktü ve etrafında döndü.</p>

  <p class="P-P" style="direction: inherit;">Biraz uzağında bir kaya vardı. Ama her tarafta kayalar vardı. Disk’in kemikleri burada yüzeye yakındı.</p>

  <p class="P-P" style="direction: inherit;">Porsuk ağacına sert sert baktı, konuşanın o olması ihtimaline karşı. Ama porsuk, oldukça yalnız bir ağaç olduğundan, ağaçların kurtarıcısı Rincewind’den haberdar değildi ve her halükârda uyuyordu.</p>

  <p class="P-P" style="direction: inherit;">“Eğer o sen idiysen, İkiçiçek, başından beri</p>

  <p class="P-P" style="direction: inherit;">sen olduğunu biliyorum,” dedi Rincewind. Sesi yoğunlaşan akşam karanlığında birden berrak ve çok yalnız tınladı.</p>

  <p class="P-P" style="direction: inherit;">Rincewind ifritler hakkında kesin bildiği tek gerçeği hatırladı: gün ışığına maruz kaldıklarında taşa dönerlerdi, öyle ki ifritleri gün ışığı boyunca çalışmak üzere kiralayan biri engelleyici krem için bir servet harcamak zorunda kalırdı.</p>

  <p class="P-P" style="direction: inherit;">Ama şimdi aklına geliyordu ki, hiçbir yerde güneş tekrar battıktan sonra onlara ne olduğu söylenmemişti...</p>

  <p class="P-P" style="direction: inherit;">Gün ışığının son damlaları yeryüzünden süzülüp gitti. Ve birden etrafta bir sürü kaya belirdi.</p>

  <p class="P-P" style="direction: inherit;">“Amma zamandır şu soğanların yanında,” dedi İkiçiçek. “Sence gidip bir baksak iyi olmaz mı?”</p>

  <p class="P-P" style="direction: inherit;">“Büyücüleğ baslağının çağesine bakmayı biliğleğ,” dedi Cohen. “Tasalanma.” İrkildi. Bethan onun ayak tırnaklarını kesiyordu.</p>

  <p class="P-P" style="direction: inherit;">“Aslında ahım şahım bir büyücü değil,” dedi İkiçiçek, ateşin yanına yaklaşarak. “Bunu, yüzüne karşı söyleyemezdim, ama,” -Cohen’a doğ<span class="S-T1">ru</span> eğildi- “hiç büyü yaptığını görmedim aslında.”</p>

  <p class="P-P" style="direction: inherit;">“Tamam, şimdi öbürüne bakalım,” dedi Bethan.</p>

  <p class="P-P" style="direction: inherit;">“Eline sağlık.”</p>

  <p class="P-P" style="direction: inherit;">“Eğer bakmış olsaydın, çok hoş ayakların olurdu.”</p>

  <p class="P-P" style="direction: inherit;">“Eskisi gibi eğilip bükülemiyoğum,” dedi</p>

  <p class="P-P" style="direction: inherit;">Cohen utana sıkıla. “Tabii benim isimde çok ayak bakımcısıyla karsılasmıyoğsun. Biğ süğü yılan ğahip, deli tanğı, komutanla kağsılastım, ama hiç biğ ayak bakımcısı göğmedim. Sanığım kulağa hos gelmesdi, geğçekten -Cohen Ayak Bakımcılağına Kağsı...”</p>

  <p class="P-P" style="direction: inherit;">“Veya Cohen ve Kör Talihin Ovuşturucuları,” diye önerdi Bethan. Cohen kikirdedi.</p>

  <p class="P-P" style="direction: inherit;">“Veya Cohen ve Deli Dişçiler!” diye güldü İkiçiçek.</p>

  <p class="P-P" style="direction: inherit;">Cohen’ın ağzı pat diye kapandı.</p>

  <p class="P-P" style="direction: inherit;">“Bunun nesi o kadağ komik?” diye sordu, sesi boğumluydu.</p>

  <p class="P-P" style="direction: inherit;">“Ah, eee, şey,” dedi İkiçiçek. “Dişlerin, anlarsın...”</p>

  <p class="P-P" style="direction: inherit;">“Nesi vağ dişleğimin?” diye tersledi Cohen.</p>

  <p class="P-P" style="direction: inherit;">İkiçiçek yutkundu. “Eem, dişlerinin ağzınla aynı coğrafi konumda olmadıklarını görmekten kendimi alamıyorum.”</p>

  <p class="P-P" style="direction: inherit;">Cohen dik dik baktı ona. Sonra eğildi ve çok ufak, yaşlı göründü.</p>

  <p class="P-P" style="direction: inherit;">“Doğğu elbet,” diye mırıldandı. “Seni suçlamıyoğum. Disleğsiz bir kahğaman olmak zoğ. Başka neyini kaybedeğsen et, önemli değil, tek gözle bile idağe edeğsin, ama biğileğine biğ ağız dolusu dişeti gösteğiğsen, kimsenin sana saygısı kalmaz.”</p>

  <p class="P-P" style="direction: inherit;">“Benim kalır,” dedi Bethan sadakatle.</p>

  <p class="P-P" style="direction: inherit;">“Neden biraz daha edinmiyorsun,” dedi</p>

  <p class="P-P" style="direction: inherit;">İkiçiçek parlakça.</p>

  <p class="P-P" style="direction: inherit;">“Evet, tabii, eğer biğ köpekbalığı falan olsaydım, biğkaç tane daha çıkağığdım,” dedi Cohen alayla.</p>

  <p class="P-P" style="direction: inherit;">“Yok, hayır, satın alıyorsun,” dedi İkiçiçek. “Bak, sana göstereyim -ee, Bethan arkanı döner misin lütfen?” Bethan dönünceye kadar bekledi ve sonra elini ağzına götürdü.</p>

  <p class="P-P" style="direction: inherit;">“Göğüyoğ musun?” dedi.</p>

  <p class="P-P" style="direction: inherit;">Bethan, Cohen’ın soluğunu tuttuğunu hissetti. “Seninkileği çıkağabiliyoğ musun?”</p>

  <p class="P-P" style="direction: inherit;">“Ah, evet. Biğkaç takımım vağ. Affedeğsin-” bir yutkunma sesi duyuldu ve İkiçiçek daha normal bir sesle, “Çok elverişli, tabii,” dedi.</p>

  <p class="P-P" style="direction: inherit;">Cohen’ın sesi hayranlık, daha doğrusu dişsiz ne kadar mümkünse o kadar hayranlık yaydı, gerçi dişliyle aynı orandı, ama çok daha az etkileyici geliyordu.</p>

  <p class="P-P" style="direction: inherit;">“Düşünmeliydim,” dedi. “Ağğıdıklağında çıkağıp kendi halleğine bığakıyoğsun, değil mi? Küçük seğseğileğe biğ değs veğ, göğsünleğ kendi baslağına bığakılınca ağğımak nasılmıs!”</p>

  <p class="P-P" style="direction: inherit;">“Bu pek doğru değil,” dedi İkiçiçek dikkatle. “Onlar benim değil, sadece bana aitler.” “Baskalağının dişleğini mi ağzına koyuyoğ-sun?”</p>

  <p class="P-P" style="direction: inherit;">“Hayır, birisi onları yaptı, benim geldiğim yerde çok insan takar, biı—”</p>

  <p class="P-P" style="direction: inherit;">Fakat İkiçiçek’in diş malzemeleri üzerine</p>

  <p class="P-P" style="direction: inherit;">konferansı yarım kaldı, çünkü birisi ona vurdu.</p>

  <p class="P-P" style="direction: inherit;">Disk’in küçük ayı gökyüzünde zorlukla ilerledi. Yaratıcı’nın yaptığı kısıtlı ve oldukça verimsiz astronomik düzenlemelerden ötürü, kendi ışığıyla parlıyordu ve o anda Disk’te ne olup bittiğine fazla ilgi göstermeyip Buz Devleri hakkında bir dilekçe hazırlayan çeşitli ay tanrıçalarıyla doluydu.</p>

  <p class="P-P" style="direction: inherit;">Aşağı bakmış olsaydılar, Rincewind’in hararetle bir grup kayayla boğuştuğunu göreceklerdi.</p>

  <p class="P-P" style="direction: inherit;">İfritler, çoğulevrendeki en eski canlı türlerinden biriydiler, şu vıcık vıcık protoplazmalar olmadan hayat denen şeyi yola çıkarmaya yönelik erken bir girişimden bu yana vardılar. Tek tek ifritler uzun zaman yaşarlardı, yazın mevsimlik uykuya yatar ve gün boyu uyurlardı, çünkü sıcak onları etkiler, yavaşlatırdı. Hayranlık veren bir jeolojileri vardı. Tribolojiden, katışık silikonun yarı iletken etkilerinden, Disk’in büyük dağ sıralarını meydana getiren ve uyanırlarsa kimi gerçek sorunlara yol açacak, tarihöncesinin dev ifritlerinden söz edilebilir, ama apaçık olan şu ki, Disk’in güçlü ve yaygın büyülü alanları olmasaydı, ifritler çoktan ölmüş olurlardı.</p>

  <p class="P-P" style="direction: inherit;">Disk üzerinde psikiyatri henüz icat edilmemişti. Kimse bir mürekkep lekesini Rincewind’in gözüne sokup çatı katında hiç darma dağınık oyuncağı var mı diye bakmamıştı asla. Bu yüzden, ifritlere dönüşen kayaları betimleyebilmesinin tek yolu, ateşe veya bulutlara bakarken nasıl resimlerin oluştuğu hakkında belli belirsiz gevelemesiydi.</p>

  <p class="P-P" style="direction: inherit;">Bir dakika önce bütünüyle olağan bir kaya vardı, sonra birden baştan beri orada duran bir iki çatlak belirgin bir ağız ya da sivri uçlu bir kulak görünümü almıştı. Bir an sonra ve hiçbir şey değişmeden, orada bir ifrit oturmuş, elmaslarla dolu bir ağızla kendisine sırıtıyordu.</p>

  <p class="P-P" style="direction: inherit;">Beni sindiremezler, dedi kendi kendine. Ben onları müthiş hasta ederim.</p>

  <p class="P-P" style="direction: inherit;">Pek rahatlatıcı değildi.</p>

  <p class="P-P" style="direction: inherit;">“Demek sen sihirbaz Rincewind’sin,” dedi en yakınındaki, sanki biri çakılların üzerinde koşuyormuş gibi gelmişti sesi. “Bilmem ki. Ben daha uzun boylu olduğunu sanırdım.”</p>

  <p class="P-P" style="direction: inherit;">“Belki biraz aşınmıştır,” dedi bir diğeri. “Efsane acayip eski.”</p>

  <p class="P-P" style="direction: inherit;">Rincewind beceriksizce oturuşunu değiştirdi. Üzerinde oturduğu kayanın şekil değiştirdiğinden adı gibi emindi ve minik bir ifrit -çakıltaşından biraz hallice- cana yakın bir edayla kendisinin ayağının üzerinde oturuyor ve aşırı ilgiyle onu izliyordu.</p>

  <p class="P-P" style="direction: inherit;">“Efsane mi?” dedi, “Ne efsanesi?”</p>

  <p class="P-P" style="direction: inherit;">“Zamanın günbatımından<sup>{<a href="../Text/dipnot.xhtml#N6" id="N6D">6</a>}</sup> bu yana dağdan&#160;<span style="font-size: 1em;">mucura indirilmiştir,” dedi ifrit.</span></p>

  <p class="P-P" style="direction: inherit;">“ ‘Kızıl yıldız göğü aydınlattığında, sihirbaz Rincewind soğan aramak için gelecektir. Onu ısırmayın. Canlı kalmasına yardım etmeniz çok önemlidir!’ ”</p>

  <p class="P-P" style="direction: inherit;">Bir duraklama.</p>

  <p class="P-P" style="direction: inherit;">“Bu mu?” dedi Rincewind.</p>

  <p class="P-P" style="direction: inherit;">“Evet,” dedi ifrit. “Ona hep şaşardık. Efsanelerimizin büyük kısmı çok daha heyecan vericidir. Eski günlerde bir kaya olmak daha ilginç bir şeydi.”</p>

  <p class="P-P" style="direction: inherit;">“Öyle mi?” dedi Rincewind zayıfça.</p>

  <p class="P-P" style="direction: inherit;">“Ah, evet. Eğlencenin sonu yoktu. Volkanlar her taraftaydı. O zamanlar kaya olmanın gerçekten bir anlamı vardı. Bu tortul saçmalıklarının hiçbiri yoktu, ya volkanik olurdunuz ya da hiçbir şey olmazdınız. Tabii, bunların hepsi geçmişte kaldı. İnsanlar bugün kendilerine ifrit diyorlar, halbuki, bazen kayağantaştan biraz halliceler. Hatta kireçtaşı. Eğer beni yazıp çizmek için kullansaydınız, havalara giremezdim, değil mi?” “Hayır,” dedi Rincewind çabucak. “Kesinlikle hayır. Bu, ee, bu efsane şeysi. Beni ısırmamanızı mı söyledi?”</p>

  <p class="P-P" style="direction: inherit;">“Öyle,” dedi ayağının üzerindeki ufacık ifrit. “Ve sana soğanların nerede olduğunu söyleyen de bendim!”</p>

  <p class="P-P" style="direction: inherit;">“Geldiğine çok sevindik,” dedi ilk ifrit ki, Rincewind onun en büyükleri olduğunu fark etmekten kendini alamadı. “Biz bu yeni yıldız konusunda biraz endişeliyiz. O ne anlama geliyor?” “Bilmem,” dedi Rincewind. “Herkes benim bildiğimi düşünüyor galiba, ama bil-” “Eriyeceğimize üzülmüyoruz,” dedi büyük ifrit. “Biz var olmaya böyle başladık nasılsa. Ama düşündük ki bu, belki, her şeyin sonu anlamına geliyordur ve bu da iyi bir şeye benzemiyor.” “Her gün biraz daha büyüyor,” dedi başka bir ifrit. “Şimdi bir baksana dün gecekinden daha büyük.”</p>

  <p class="P-P" style="direction: inherit;">Rincewind baktı. Dün gecekinden kesinlikle daha büyüktü.</p>

  <p class="P-P" style="direction: inherit;">“Bu yüzden, belki önerilerin vardır diye düşündük?” dedi baş ifrit, granit gargarası gibi bir sesin elverdiğince uysal bir edayla.</p>

  <p class="P-P" style="direction: inherit;">“Kenar’dan aşağı atlayabilirsiniz,” dedi Rincewind. “Bir iki fazladan kayaya katlanabilecek bir sürü yer olmalı evrende.”</p>

  <p class="P-P" style="direction: inherit;">“Bundan haberdarız,” dedi ifrit. “Deneyen kayalarla karşılaştık. Milyonlarca yıl boşlukta yüzüyor, sonra çok ısınıp yanıyor ve soluğu manzaradaki büyük bir deliğin dibinde alıyorsun, diyorlar. Bu pek parlak bir fikir gibi gelmiyor.” Kömürün oluktan şakır şakır akmasını andıran bir sesle ayağa kalkıp kalın, boğumlu kollarını uzattı. “Evet, sana yardım etmemiz gerekiyor,” dedi. “Yapmamızı istediğin bir şey var mı?” “Biraz çorba yapmam gerekiyordu,” dedi</p>

  <p class="P-P" style="direction: inherit;">Rincewind. Soğanları salladı belli belirsiz. O ana dek yapılmış en kahramanca veya en amaçlı hareket değildi muhtemelen.</p>

  <p class="P-P" style="direction: inherit;">“Çorba mı?” dedi İfrit. “Hepsi bu mu?”</p>

  <p class="P-P" style="direction: inherit;">“Şey, belki biraz da bisküvi”.</p>

  <p class="P-P" style="direction: inherit;">Orta boy bir şehri satın almaya yetecek kadar ağız mücevheri sergileyerek ifritler birbirlerine baktılar.</p>

  <p class="P-P" style="direction: inherit;">En sonunda büyük ifrit, “Demek çorba,” dedi. Taş yüreklilikle omuz silkti. “Efsanenin biraz daha, eee -bilmiyorum, her nedense ben- yine de, sanırım fark etmez.”</p>

  <p class="P-P" style="direction: inherit;">Bir demet muz fosilini andıran bir el uzattı. “Ben Kwartz,” dedi. “Şu Kyroprase, ordaki, şu Breccia, şu Jasper ve karım Beryl -o biraz başkalaşmış durumda, ama kim değil ki şu günlerde? Jasper, ayağından in bakayım.”</p>

  <p class="P-P" style="direction: inherit;">Rincewind eli ihtiyatla sıktı, kendini ezilen kemiklerin çatırtısına hazırlamıştı. Ses gelmedi. İfritin eli kaba ve tırnaklarının çevresinde likenliydi.</p>

  <p class="P-P" style="direction: inherit;">“Kusura bakma,” dedi Rincewind. “Hiç ifritlerle gerçekten karşılaşmamıştım.”</p>

  <p class="P-P" style="direction: inherit;">“Biz nesli tükenen bir ırkız,” dedi Kwa<span class="S-T1">r</span>tz hüzünle, grup yıldızların altında yola koyulurken. “Küçük Jasper kabilenin tek çakılı. Biz felsefeden muzdaribiz, bilirsin.”</p>

  <p class="P-P" style="direction: inherit;">“Öyle mi?” dedi Rincewind ayak uydurmaya çalışırken. İfrit takımı çok çabuk, ama bir o kadar da sessiz hareket ediyordu; kocaman yuvarlak şekiller gecenin içinde hayaletler gibi ilerliyorlardı. Sadece yaklaştıklarını duymamış bir gece yaratığının ara sıra cıyaklaması, geçişlerini belirginleştiriyordu.</p>

  <p class="P-P" style="direction: inherit;">“Ah, evet. Kurbanlar veririz ona. En sonunda hepimizin başına gelir. Bir akşam, diyorlar, uyumaya başlıyorsun ve ‘Ne için bunca zahmet?’ diye düşünüyorsun ve zahmet etmiyorsun. Şuradaki büyük taşları görüyor musun?”</p>

  <p class="P-P" style="direction: inherit;">Rincewind çimlerin içinde yatan kimi iri şekiller gördü.</p>

  <p class="P-P" style="direction: inherit;">“Uçtaki benim halam. Neyi düşünmekte olduğunu bilmiyorum, ama iki yüzyıldır kımıldamış değil.”</p>

  <p class="P-P" style="direction: inherit;">“Hayallah, özür dilerim.”</p>

  <p class="P-P" style="direction: inherit;">“Ah, onlara göz kulak olmak gibi bir sorunumuz yok”, dedi Kwartz. “Buralarda fazla insan yoktur, görüyorsun. Bu senin hatan değil, biliyorum, ama düşünen bir ifritle sıradan bir kaya arasındaki farkı ayırt edebilire benziyorsun. Büyük amcam taş ocağında kırıldı, bilirsin.”</p>

  <p class="P-P" style="direction: inherit;">“Ne korkunç!”</p>

  <p class="P-P" style="direction: inherit;">“Evet, bir dakika önce bir ifritti, bir dakika sonra bir süs şöminesi.”</p>

  <p class="P-P" style="direction: inherit;">Tanıdık görünen bir tepenin önünde durdular. Bir ateşin sürüklenmiş artıkları karanlıkta için için yanmaktaydılar.</p>

  <p class="P-P" style="direction: inherit;">“Bir kavga olmuşa benziyor,” dedi Beryl.</p>

  <p class="P-P" style="direction: inherit;">“Hepsi gitmiş!” dedi Rincewind. Kayanın öbür ucuna koştu. “Atlar da! Sandık bile!”</p>

  <p class="P-P" style="direction: inherit;">“İçlerinden biri sızdırmış,” dedi Kwartz, çömelirken. “Şu içinizdeki kırmızı sulu şey. Bak.”</p>

  <p class="P-P" style="direction: inherit;">“Kan!”</p>

  <p class="P-P" style="direction: inherit;">“Adı bu mu? Ne işe yaradığını hiç anlamamışımdır.”</p>

  <p class="P-P" style="direction: inherit;">Büsbütün şaşkın ve çaresiz bir insanın haliyle oraya buraya koşturup birisi saklanıyor olabilir diye, çalıların arkalarına bakıyordu. Küçük yeşil şişeye de ayağı bu yüzden takıldı.</p>

  <p class="P-P" style="direction: inherit;">“Cohen’ın linamenti!” diye inledi. “Onsuz hiç bir yere gitmez”.</p>

  <p class="P-P" style="direction: inherit;">“Eh,” dedi Kwa<span class="S-T1">r</span>tz, “siz insanların yapacak bir şeyleri var, yani biz durgunlaşıp felsefeye yakalandığımızda, siz sadece parçalara ayrıl-”</p>

  <p class="P-P" style="direction: inherit;">“Ona ölmek denir!” diye cıyakladı Rincewind.</p>
</body>
</html>
