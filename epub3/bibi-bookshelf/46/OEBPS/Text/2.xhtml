<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Epub</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="P-P">“İşte ondan. Öyle olmamışlar, çünkü burada değiller.”</p>

  <p class="P-P">“Tabii birileri yemediyse!” diye öne sürdü Jasper heyecanla.</p>

  <p class="P-P">“Hımm,” dedi Kwartz ve “Kurtlar mı?” dedi Rincewind.</p>

  <p class="P-P">“Buralardaki bütün kurtları yıllar önce b<span class="S-T1">i</span>z düzledik,” dedi ifrit. “Yaşlı Büyükbaam düzledi ya, neyse.”</p>

  <p class="P-P">“Kurtları sevmez miydi?”</p>

  <p class="P-P">“Hayır, sadece nereye gittiğine bakmazdı. Hımm.” İfritler tekrar yere baktılar.</p>

  <p class="P-P">“Bir iz var,” dedi. “Bir sürü at.” Sarp uçurumların ve tehlikeli, yalçın kayalıkların ay ışığının aydınlattığı ormanlar üzerinde heyula gibi yükseldiği çevredeki tepelere baktı.</p>

  <p class="P-P">“Yaşlı Büyükbaam orada yaşıyor,” dedi usulca.</p>

  <p class="P-P">Bunu söyleyişinde öyle bir şey vardı ki, Rincewind onun Büyükbaa’yla hiç karşılaşmak istemediğine karar verdi.</p>

  <p class="P-P">“Tehlikeli mi Büyükbaa?” diye cesaret gösterdi.</p>

  <p class="P-P">“Çok yaşlı, büyük ve huysuz. Yıllardır görmüş değiliz,” dedi Kwartz.</p>

  <p class="P-P">“Yüzyıllardır,” diye düzeltti Beryl.</p>

  <p class="P-P">“Hepsini dümdüz edecek!” diye ekledi Jasper, Rincewind’in ayak parmakları üzerinde zıplayıp dururken.</p>

  <p class="P-P">“Bazen gerçekten yaşlı ve büyük bir ifrit kendiliğinden tepelere gider ve -eem- kaya baskın çıkar, eğer beni anlıyorsan.”</p>

  <p class="P-P">“Hayır?”</p>

  <p class="P-P">Kwartz iç çekti. “İnsanlar bazen hayvanlar gibi davranıyor, değil mi? Bazen de ifritler bir kaya gibi düşünmeye başlarlar ve kayalar insanları pek sevmezler.”</p>

  <p class="P-P">Kumtaşı cilalı, sıska bir ifrit olan Breccia, Kwartz’m omzuna dokundu.</p>

  <p class="P-P">“O zaman onları izleyecek miyiz?” dedi. “Efsane bu Rincewind peltesine yardım etmemiz gerektiğini söylüyor.”</p>

  <p class="P-P">Kwartz doğruldu, bir an için düşündü, sonra Rincewind’i ense kökünden kaldırıp büyük bir kararlılıkla omuzlarına yerleştirdi.</p>

  <p class="P-P">“Gidiyoruz,” dedi sertçe. “Yaşlı Büyükbaamla karşılaşırsak, ben açıklamaya çalışacağım...”</p>

  <p class="P-P">İki mil uzakta bir dizi at gecenin içinde tırısla ilerliyordu. Üçü, ustaca ağızları tıkılmış ve bağlanmış tutsaklar taşıyordu. Bir dördüncüsü, derme çatma bir sedye üzerinde ağla yakalanmış, sımsıkı bağlanmış, sessiz Sandık’ı çekiyordu.</p>

  <p class="P-P">Herrena usulca kafileyi durmaya çağırdı ve adamlarından birine kendisine gelmesini işaret etti.</p>

  <p class="P-P">“Emin misin?” dedi. “Ben bir şey duyamıyorum.”</p>

  <p class="P-P">“İfrit şekilleri gördüm,” dedi düz bir şekilde.</p>

  <p class="P-P">Herrena etrafa baktı. Burada ağaçlar incelmişti, kayşat yığıntısı vardı ve önlerindeki patika, kızıl yıldız ışığında özellikle rahatsız edici görünen, kel, kayalık bir tepeye gidiyordu.</p>

  <p class="P-P">Bu patika onu kaygılandırıyordu. Çok eskiydi, ama bir şey açmıştı yolu ve ifritler çok cana mal olurdu.</p>

  <p class="P-P">İç çekti. Bir anda sekreterlik kariyeri o kadar da kötü bir seçenek gibi gelmedi Her<span class="S-T1">r</span>ena’ya.</p>

  <p class="P-P">Bir silahşor olmanın pek çok dezavantajı olduğunu ilk kez düşünmüyordu, en önemlisi de onları öldürmeden erkekler seni ciddiye almıyordu, ki o zaman da fazla bir önemi kalmıyordu. Sonra şu deri meselesi vardı, kendisine isilik döktüren, ama kaçınılmaz biçimde geleneksel görünen. Sonra da bira. Barbar Hrun ya da Katil Cimbar için adi barlarda âlem yapmak sorun değildi, ama Her<span class="S-T1">r</span>ena bir sınır çekmişti, ta ki küçük bardaklarda, iyi içkiler, tercihen içlerinde bir kirazla, satılıncaya dek. Tuvalet olanaklarına gelince...</p>

  <p class="P-P">Fakat Herrena hırsız olamayacak kadar iri, katil olamayacak kadar dürüst, ev kadını olamayacak kadar zeki, kadınlar için mümkün olan diğer tek mesleğe giremeyecek kadar da gururluydu.</p>

  <p class="P-P">Bu yüzden silahşor olmuştu ve iyi bir silahşördü, üzerine henüz pek kafa yormadığı, ama söylemesi gereken bir şey vardıysa, mutlaka bir bidesi olacak bir gelecek için dikkatle idareli kullandığı, mütevazi bir hazine biriktiriyordu.</p>

  <p class="P-P">Yarılan bir kerestenin uzaktan gelen sesi işitildi. İfritler ağaçların yakınında yürümenin mantığını bir türlü anlamazlardı.</p>

  <p class="P-P">Yeniden tepeye baktı. Yüksek zeminin iki kolu sağa ve sola doğru ayrılıyordu ve dosdoğru da -gözlerini kısarak baktı- mağaraları olan, yeryüzüne çıkmış kocaman bir kaya parçası mı vardı?</p>

  <p class="P-P">İfrit mağaraları. Ama belki de etrafta kör gibi dolaşmaktan daha iyi bir seçenekti. Ve gün doğumu gelince, hiçbir sorun olmayacaktı.</p>

  <p class="P-P">Mo<span class="S-T1">r</span>porklu paralı askerler çetesinin elebaşısı Gancia’ya doğru eğildi. Ondan çok memnun değildi. Bir öküzün kaslarına ve bir öküzün dayanma gücüne sahip olduğu doğruydu, sorunu şuydu ki, bir öküzün beynini taşıyo<span class="S-T1">r</span>a benziyordu. Ve bir sansarın acımasızlığını. Mo<span class="S-T1">r</span>pork'un merkezindeki pek çok çocuk gibi zamk için büyükannesini seve seve satardı. Muhtemelen satmıştı da.</p>

  <p class="P-P">“Mağaralara gideceğiz ve girişte büyük bir ateş yakacağız,” dedi, “ifritler ateşten hoşlanmaz.”</p>

  <p class="P-P">Gancia kadına kimin emir vermesi gerektiği konusunda kendi fikirleri olduğunu anlatan bir bakış fırlattı, ama dudakları, “Patron sensin,” dedi.</p>

  <p class="P-P">“Pekâlâ.”</p>

  <p class="P-P">Herrena dönüp üç tutsağa baktı. Kutu tastamam oydu -Trymon’ın tarifi kesinlikle doğruydu. Ama adamların hiçbiri büyücüye benzemiyordu. Başarısız bir büyücüye bile.</p>

  <p class="P-P">“Vay canına,” dedi Kwartz.</p>

  <p class="P-P">İfritler durdular. Gece kadife gibi çöktü. Baykuşun biri ürkütücü şekilde öttü -en azından Rincewind baykuş olduğunu tahmin etti, ornitolojide o kadar iyi değildi. Belki de bir bülbül ötmüştür, tabii bir ardıçkuşu değildiyse. Bir yarasa uçtu kafasının üzerinden. Bundan çok emindi.</p>

  <p class="P-P">Hem çok yorgun ve yaralı bereliydi.</p>

  <p class="P-P">“Neye vay canına?” dedi.</p>

  <p class="P-P">Karanlığa dikkatle baktı. Tepelerde, uzakla ateş olabilecek bir benek vardı.</p>

  <p class="P-P">“Ah,” dedi. “Ateşten hoşlanmazsınız, değil mi?”</p>

  <p class="P-P">Kwartz başıyla onayladı. “Beyinlerimizin süper iletkenliğine zarar verir,” dedi. “Fakat küçük bir ateşin Yaşlı Büyükbaa’ya pek etkisi olmaz.”</p>

  <p class="P-P">Rincewind temkinle etrafa baktı, haydut bir ifritin sesi için kulak kabarttı. Normal ifritlerin bir ormana ne yapabildiklerini görmüştü. Doğaları gereği yıkıcı değildiler, sadece organik maddeye bir tür elverişsiz sis gibi davranıyorlardı.</p>

  <p class="P-P">“Ateşi bulmamasını ümit edelim, öyleyse,” dedi hararetle.</p>

  <p class="P-P">Kwartz iç çekti. “Bunun pek bir şansı yok,” dedi. “Ateşi ağzında yakmışlar.”</p>

  <p class="P-P">“Bu bana Tanrı’nın bir cezası!” diye inledi Cohen. Boş yere kendisini bağlayan iplere asıldı.</p>

  <p class="P-P">İkiçiçek sersemlemiş halde ona baktı. Gancia’nın sapan atışı kafasının arkasında bir yumruya yol açmıştı ve hiçbir şeyden emin değildi, adından başlamak üzere.</p>

  <p class="P-P">“Kulağımı döğt açmalıydım,” dedi Cohen. “Dikkat etmeliydim, sizin adıneydi’leğ ve yemçiğneçleğ hakkındaki konusmalağınızın peşine takılmamalıydım. Yaslandıkça yumusuyoğ olmalıyım.”</p>

  <p class="P-P">Dirseklerinin üzerinde doğruldu. Herrena ile çetenin kalanı, mağaranın ağzındaki ateşin etrafında duruyordu. Sandık, yakalandığı ağın içinde sessiz ve durgundu.</p>

  <p class="P-P">“Bu mağarada bir tuhaflık var,” dedi Bethan.</p>

  <p class="P-P">“Ne?” dedi Cohen.</p>

  <p class="P-P">“Şey, bir baksana. Hiç böyle kayalar görmüş müydün?”</p>

  <p class="P-P">Cohen, mağaranın girişindeki taşların oluşturduğu yarım çemberin olağandışı olduğuna katılmak zo<span class="S-T1">ru</span>nda kaldı; her biri bir adamdan daha uzundu, çok aşınmış ve şaşırtıcı derecede parlaktılar. Tavanda da paralel bir yarım çember vardı. Genel izlenim, bir druid tarafından belirsiz bir geometri fikri ve hiç yerçekimi hissi olmadan yapılmış bir taş bilgisayarın izlenimiydi.</p>

  <p class="P-P">“Duvarlara da bak.”</p>

  <p class="P-P">Cohen bitişiğindeki duvara gözlerini kısarak baktı. Kırmızı kristal damarlar vardı içinde. Emin olamazdı, ama sanki neredeyse küçük ışık noktalan kayanın içinde çakıp sönmeye devam ediyordu.</p>

  <p class="P-P">Ayrıca aşırı cereyanlıydı. Sürekli bir esinti mağaranın siyah derinliklerinden dışarı doğru esiyordu.</p>

  <p class="P-P">“İçeri girdiğimizde tam ters şekilde estiğinden eminim,” diye fısıldadı Bethan. “Sen ne düşünüyorsun, İkiçiçek?”</p>

  <p class="P-P">“Şey, mağara uzmanı değilim,” dedi, “ama&#160;<span style="font-size: 1em; line-height: 1.2; text-indent: 1.5em;">demin düşünüyordum ki, şu tavandan sarkan dikit şeysi çok ilginç. Soğanımsı gibi değil mi?” Baktılar.</span></p>

  <p class="P-P">“Neden tam bilmiyorum ama,” dedi İkiçiçek, “sanırım buradan çıkmak oldukça iyi bir fikir olabilir.”</p>

  <p class="P-P">“Ah tabii ki,” dedi Cohen alayla, “Heğhalde bu adamlağdan bizi çözmeleğini ve gitmemize izin veğmeleğini ğica etsek iyi oluğ, he?”</p>

  <p class="P-P">Cohen İkiçiçek’le fazla arkadaşlık etmemişti, yoksa ufak tefek adam sevinçle onaylayıp, başka insanların dillerini konuştuğundakine alternatif olarak kullandığı yüksek, yavaş ve dikkatli sesiyle, “Afferdersiniz? Lütfen bizi çözüp gitmemize izin verir misiniz? Burası çok rutubetli ve cereyanlı. Kusura bakmayın,” dediğinde şaşırmazdı.</p>

  <p class="P-P">Bethan göz ucuyla Cohen’a baktı.</p>

  <p class="P-P">“Bunu söylemesi şart mıydı?”</p>

  <p class="P-P">“Âdettendir, sana hak vereceğim.”</p>

  <p class="P-P">Ve, hakikatten, üç kişi ateşin etrafındaki gruptan ayrılıp onlara doğru geldi. Kimseyi çözeceğe benzemiyorlardı. Adamlardan ikisi, aslında, başkalarını bağlı gördüklerinde bıçaklarıyla oynamaya başlayıp şehvetle bakarak pis teklifler yapan adamlara benziyordu.</p>

  <p class="P-P">Herrena kılıcını çekip İkiçiçek’in kalbine doğrultarak araya girdi.</p>

  <p class="P-P">“Hanginiz sihirbaz Rincewind’siniz?” dedi.</p>

  <p class="P-P">“Dört at vardı. O burada mı?”</p>

  <p class="P-P">“Eem, nerede olduğunu bilmiyorum,” dedi İkiçiçek. “Biraz soğan arıyordu.”</p>

  <p class="P-P">“O zaman siz onun arkadaşısınız ve sizi aramaya gelecektir,” dedi Herrena. Cohen ve Bet<span class="S-T1">h</span>an’a dik dik, Sandık’a yakından baktı.</p>

  <p class="P-P">Trymon Sandık’a dokunmamaları gerektiğini özellikle vurgulamıştı. Merak kediyi öldürebilirdi, ama Herrena’nın merakı bir aslan sülüsünü katledebilirdi.</p>

  <p class="P-P">Ağı kesti ve kutunun kapağını tuttu.</p>

  <p class="P-P">İkiçiçek irkildi.</p>

  <p class="P-P">“Kilitli,” dedi kadın sonunda. “Anahtarı nerede, şişko?”</p>

  <p class="P-P">“A anahtarı yok,” dedi İkiçiçek.</p>

  <p class="P-P">“Anahtar deliği var,” diye gösterdi.</p>

  <p class="P-P">“Evet, doğru, ama kapalı kalmak isterse, kapalı kalır,” dedi İkiçiçek huzursuzca.</p>

  <p class="P-P">Gancia’nın sırıtışının farkındaydı Herrena. Hırladı.</p>

  <p class="P-P">“Ben açılmasını istiyo<span class="S-T1">ru</span>m,” dedi. “Gancia, icabına bak.” Uzun adımlarla ateşin yanına döndü.</p>

  <p class="P-P">Gancia uzun, ince bir bıçak çekip, İkiçiçek’in yüzüne doğru eğildi.</p>

  <p class="P-P">“Açılmasını istiyor,” dedi. Başını kaldırıp öbür adama bakarak sırıttı.</p>

  <p class="P-P">“Herrena açılmasını istiyor, Weems.”</p>

  <p class="P-P">“Hee.”</p>

  <p class="P-P">Gancia bıçağı ağır ağır İkiçiçek’in yüzünün</p>

  <p class="P-P">önünde salladı.</p>

  <p class="P-P">“Bak,” dedi İkiçiçek sabırla, “anladığını zannetmiyorum. Eğer kendisini kilitli psikolojisinde hissediyorsa, kimse Sandık’ı açamaz.”</p>

  <p class="P-P">“Ah, evet, unutmuşum,” dedi Gancia efkârla. “Elbette, o büyülü bir kutu, doğru değil mi? Küçük ayakları var, diyorlar. Hey, Weems, senin tarafında hiç ayak var mı? Hayır mı?”</p>

  <p class="P-P">Bıçağını İkiçiçek’in gırtlağına dayadı.</p>

  <p class="P-P">“Ben buna harbi harbi kızıyorum,” dedi. “Weems de. Pek konuşmaz, ama ne yapar bilir misin, insanları parçalara ayırır. Bu yüzden -kutuyu- aç!”</p>

  <p class="P-P">Dönerek kutunun yan tarafına, ağaçta pis bir göçük bırakan bir tekme aşk etti.</p>

  <p class="P-P">Ufacık bir tıkırtı oldu.</p>

  <p class="P-P">Gancia sırıttı. Kapak yaylanarak ağır ağır, sıkıntı vererek açıldı. Uzak ateşin ışığı altının üzerinde parladı -bir sürü altın, kaplama, zincir ve para halinde, ağır görünüşlü, ve kıvılcımlar çakan karanlıkta ışıl ışıl.</p>

  <p class="P-P">“Pekâlâ,” dedi Gancia usulca.</p>

  <p class="P-P">Mağaranın dışındaki birine bağıran, burada olup bitenlere kulak kabartmayan adamlara dönüp baktı. Sonra spekülatif biçimde Weems’e baktı. Alışılmadık zihinsel aritmetik gayretiyle dudakları ses çıkarmadan kımıldadı.</p>

  <p class="P-P">Aşağı, bıçağına baktı.</p>

  <p class="P-P">Ve yer yerinden oynadı.</p>

  <p class="P-P">“Bilini duydum,” dedi adamlardan biri. “Aşağıda. Ah -kayaların arasında.”</p>

  <p class="P-P">Rincewind’in sesi karanlığı delip geçti.</p>

  <p class="P-P">“Hey, oradakiler,” dedi.</p>

  <p class="P-P">“Heee?” dedi Herrena.</p>

  <p class="P-P">“Büyük tehlikedesiniz!” diye bağırdı Rincewind. “Ateşi söndürmeniz gerek.”</p>

  <p class="P-P">“Hayır, hayır,” dedi Herrena. “Yanlışın var, sen büyük tehlikedesin. Ateş de yanacak.”</p>

  <p class="P-P">“Şu büyük, yaşlı ifrit —”</p>

  <p class="P-P">“İfritlerin ateşten uzak durduğunu herkes bilir,” dedi Herrena. Başıyla işaret etti. Bir iki adam kılıçlarını çekerek karanlığın içine süzüldüler.</p>

  <p class="P-P">“Tamam<span class="S-T1">ı</span>yl<span class="S-T1">a</span> doğa<span class="S-T1">l</span>!” diye bağırdı Rincewind umutsuzca. “Ama bir tek bu ifrit uzak duramaz, anlıyor musunuz?”</p>

  <p class="P-P">“Duramaz mı?” Herrena tereddüt etti. Rincewind’in sesindeki dehşetimsi şey kadını çarptı.</p>

  <p class="P-P">“Evet, çünkü, bakın, ateşi onun dilinin üzerinde yakmışsınız.”</p>

  <p class="P-P">Ve yer yerinden oynadı.</p>

  <p class="P-P">Yaşlı Büyükbaa yüzyıllar süren uykusundan çok ağır ağır uyandı. Neredeyse uyanmadı, bir iki onyıl sonra aslında bunların hiçbiri olmazdı. Bir ifrit yaşlanıp evren hakkında ciddi ciddi düşünmeye başladığında, normal olarak kendisine sakin bir yer bulur ve sıkı bir felsefe yapma sürecine girer; bir süre sonra ellerini ve ayaklarını</p>

  <p class="P-P">unutmaya başlar. Olağandışı bir kaya tabakası olan enikonu büyük bir tepenin içinde minicik bir hayat kıvılcımı dışında hiçbir şey kalmayıncaya dek kenarlardan kristalleşmeye başlar.</p>

  <p class="P-P">Yaşlı Büyükbaa, bu kadar ileri gitmemiştir. Hakikatin anlamı üzerine hayli umut verici bir soruşturma çizgisini düşünmekten uyanmıştır ve, epey bir düşündükten sonra, ağız diye hatırladığı şeyde acı bir kül tadı bulmuştur.</p>

  <p class="P-P">Kızmaya başladı. Emirler, katışık silikonun sinirsel yollarında kayıştılar. Silisli bedenin derinlerinde taş, düzgünce, özel kırık çizgilerine ayrıldı. Gemi büyüklüğündeki parmaklar açılıp toprağı kavrayınca, ağaçlar devrildi, çimenlik yarıldı. Yalçın yüzündeki iki muazzam kayanın kayışı, kabuklu büyük opalleri andıran gözlerin açılışını belirtiyordu.</p>

  <p class="P-P">Rincewind bunların hiçbirini göremedi tabii ki, çünkü kendi gözleri gün ışığı versiyonuydu sadece, ama bütün karanlık coğrafyanın ağırdan silkinip imkânsız biçimde yıldızlara doğru kalkmaya başladığını gördü.</p>

  <p class="P-P">Güneş doğdu.</p>

  <p class="P-P">Ancak, güneş ışığı doğmadı. Olan şuydu, daha önce belirtildiği üzere, Disk’in güçlü büyü alanında çok yavaş seyahat eden, meşhur Diskdünya güneş ışığı Kenar çevresindeki topraklara nazikçe ayak bastı ve gecenin ge<span class="S-T1">r</span>i çekilen ordularıyla sessiz, usul muharebesine başladı. Uyuyan coğrafyaya erimiş altın gibi yağdı<sup>{<a href="../Text/dipnot.xhtml#N6" id="N7D">7</a>}</sup> pırıl pırıl, dupduru ve -en önemlisi yavaşça.</p>

  <p class="P-P">Herrena duraksamadı. Büyük bir şuurla Yaşlı Büyükbaa’nın alt dudağının kenarına koşup atladı, yere çarptığında yuvarlanıyordu. Adamlar onu izlediler, yıkıntıların arasına düştüklerinde küfrediyorlardı.</p>

  <p class="P-P">Şınav çeken şişman bir adam gibi yaşlı ifrit kendini yukarı itti.</p>

  <p class="P-P">Bu, mahkûmların yattığı yerden görülmüyordu. Bütün bildikleri zeminin altlarında dalgalandığı ve çoğu hiç hoş olmayan bir sürü gürültünün devam ettiğiydi.</p>

  <p class="P-P">Weems, Gancia’nın kolunu yakaladı.</p>

  <p class="P-P">“Bu bir ciyer sarsıntısı,” dedi. “Buradan uzaklaşalım!”</p>

  <p class="P-P">“Altınsız olmaz,” dedi Gancia.</p>

  <p class="P-P">“Ne?”</p>

  <p class="P-P">“Altın, altınlar. Adamım, Kreozot kadar zengin olabiliriz!”</p>

  <p class="P-P">Weems’in IQ’su oda sıcaklığı düzeyinde olabilir, ama budalalığı gördüğünde hemen tanırdı. Gancia’nın gözleri altından daha çok parlıyordu&#160;<span style="font-size: 1em;">ve gözleri Weems’in sol kulağına dikilmiş gibiydi.</span></p>

  <p class="P-P">Weems umutsuzca Sandık’a baktı. Hâlâ davet edercesine açıktı, ki bu da tuhaftı -tüm bu sarsıntıların kapağı şak diye kapatacağını düşünürdü insan.</p>

  <p class="P-P">“Asla taşıyamayız,” diye belirtti. “Çok ağır,” diye ekledi.</p>

  <p class="P-P">“Pekâlâ bir kısmını taşıyabiliriz!” diye bağırdı ve yer sarsılırken sandığa doğru sıçradı.</p>

  <p class="P-P">Kapak çarparak kapandı. Gancia gözden kayboldu.</p>

  <p class="P-P">Ve Weems bunun kazara olduğunu düşünür diye, Sandık’ın kapağı bir saniyeliğine yine şır<span class="S-T1">r</span>ak diye açıldı ve maun gibi kıpkırmızı, kocaman bir dil akçaağaç kadar beyaz, geniş dişler boyunca yalandı. Sonra yeniden çarparak kapandı.</p>

  <p class="P-P">Weems’in ödünü patlatarak, kutu altından yüzlerce küçük ayat pörtletti. Çok temkinlice kalkıp, dikkatle ayaklarını düzenleyerek, tam karşısına gelmek üzere yer değiştirdi. Anahtar deliğinde özellikle kötü bir bakış vardı, “Hadi beni sevindir...” dercesine bir bakış.</p>

  <p class="P-P">Geriledi ve yalvarırcasına baktı İkiçiçek’e.</p>

  <p class="P-P">“Bence bizi çözmen iyi bir fikir olabilir,” diye belirtti. “Bir kez seni tanımaya başlayınca gerçekten dost olur.”</p>

  <p class="P-P">Dudaklarını tedirginlikle yalayarak, Weems</p>

  <p class="P-P">bıçağım çekti.</p>

  <p class="P-P">İpleri kesip çabucak geri durdu.</p>

  <p class="P-P">“Teşekkür ederim,” dedi İkiçiçek.</p>

  <p class="P-P">“Galiba sırtım gitti yine,” diye yakındı Cohen, ayağa kalkmasına Bethan yardım edince.</p>

  <p class="P-P">“Bu adamı ne yapacağız?” dedi Bethan.</p>

  <p class="P-P">“Bıçağını alıp def olmasını söyleyeceğiz,” dedi Cohen. “Tamam?”</p>

  <p class="P-P">“Evet, efendim! Teşekkürler, efendim!” dedi Weems ve mağaranın girişine doğ<span class="S-T1">ru</span> seğirtti. Bir an, kurşuni şafak öncesi göğüne karşı anahatları görünen bir karaltı oldu ve gözden kayboldu. Uzaktan gelen bir “aaaıgh” çığlığı duyuldu.</p>

  <p class="P-P">Güneş ışığı, dalga köpükleri gibi sessizce kükredi toprağın üzerinde. Büyü alanının hafiften güçsüz olduğu orada burada sabahın dilleri günün önünde koştu, geride parlak okyanus üzerlerine aktıkça büzüşüp gözden kaybolan, yıkılmış gece adaları bırakarak.</p>

  <p class="P-P">Girdap Düzlükle<span class="S-T1">r</span>i’nin yaylaları, ilerleyen dalganın önünde büyük bir gri gemi gibi duruyordu.</p>

  <p class="P-P">Bir ifriti bıçaklamak mümkündür, ama tekniği pratik ister ve kimse bir kereden fazla pratik yapma şansını elde edemez. Herrena’nın adamları, ifritlerin gayet mücessem hayaletler gibi karanlıktan uğradıklarını gördüler. Silisli derilere çarpınca bıçakları, kılıçları parçalandı, bir veya</p>

  <p class="P-P">iki, kısa, boğuk çığlık duyuldu ve sonra intikam alan yery<span class="S-T1">ü</span>züyle kendileri arasına olabildiğince çok mesafe koydukça, ormanın içlerinde bağırtılardan başka bir şey kalmadı.</p>

  <p class="P-P">Rincewind bir ağacın arkasından çıkıp etrafa baktı. Yalnızdı, ama arkasındaki çalılar, çetenin peşinden ifritler yürüdükçe hışırdadılar.</p>

  <p class="P-P">Başını kaldırıp baktı.</p>

  <p class="P-P">Epey yukarısında iki büyük kristal gibi göz, yumuşak, cıvık, hepsinden önemlisi, sıcak her şeye nefretle odaklandı. Ev büyüklüğünde bir el, yumruğa dönüşüp kendisine doğru düşerken korku içinde sindi.</p>

  <p class="P-P">Gün sessiz bir ışık patlamasıyla geldi. Bir an için Yaşlı Büyükbaa’nın dehşet veren koca gövdesi, gün ışığı akıp geçerken, bir gölge dalkıranı oldu. Kısa bir öğütme sesi duyuldu.</p>

  <p class="P-P">Birkaç dakika geçti. Hiçbir şey olmadı.</p>

  <p class="P-P">Bir iki kuş ötmeye başladı. Bir yabanarısı Yaşlı Büyükbaa’nın yumruğu olan büyük taşın üzerinde vızıldadı ve taştan bir tırnağın altında yetişmiş bir kekik alanına kondu.</p>

  <p class="P-P">Aşağıda bir itiş kakış vardı. Rincewind, yuvasını terk eden bir yılan gibi yumrukla yer arasındaki dar boşluktan hantal hareketlerle kayarak çıktı.</p>

  <p class="P-P">Sırt üstü uzanıp ifritin donmuş şeklinin ardındaki gözyüz<span class="S-T1">ü</span>ne gözlerini dikti. Değişen bir şey yoktu, durgunluk hariç, ama göz hileler yapmaya</p>

  <p class="P-P">başlamıştı bile. Dün gece Rincewind taştaki çatlaklara bakmış ve onların ağızlar, gözler oluşunu görmüştü; şimdi dev yalçın yüze baktı ve yüz hatlarının, tıpkı büyü gibi, kayadaki pürüzler haline gelişini gördü.</p>

  <p class="P-P">“Vay anasını!” dedi.</p>

  <p class="P-P">Bu işe yaramış görünmedi. Ayağa kalktı, üzerindeki tozları silkeledi ve etrafa baktı. Yabanarısı hariç yapayalnızdı.</p>

  <p class="P-P">Etrafı biraz yokladıktan sonra, belli açılardan Beryl’e benzeyen bir kaya buldu.</p>

  <p class="P-P">Kaybolmuştu, yapayalnızdı ve evinden çok uzaktı. O -</p>

  <p class="P-P">Yukarıdan bir çatırtı geldi ve kaya parçaları yere döküldü. Yaşlı Büyükbaa’nın yüzünde bir delik belirdi; ayaklarını basacak sağlam bir yeri yeniden elde etmek için mücadele ederken Sandık’ın arka tarafı kısa bir süre göründü ve sonra İkiçiçek’in kafası mağaranın ağzından çıktı.</p>

  <p class="P-P">“Aşağıda kimse var mı? Hey?”</p>

  <p class="P-P">“Hey!” diye bağırdı sihirbaz. “Sizi gördüğüme ne kadar sevindim bilseniz!”</p>

  <p class="P-P">“Bilmiyorum. Ne kadar?” dedi İkiçiçek.</p>

  <p class="P-P">“Ne kadar ne?”</p>

  <p class="P-P">“Vay canına, buranın harika bir manzarası var!”</p>

  <p class="P-P">Aşağı inmeleri yarım saat sürdü. Neyse ki</p>

  <p class="P-P">Yaşlı Büyükbaa, çok sayıda tutamakla bir hayli girintili çıkıntılıydı, ama burun deliklerinden birine girmiş gür bir meşe ağacı olmasaydı, burnu hileli bir engel arz edecekti.</p>

  <p class="P-P">Sandık tutunarak inmekle uğraşmadı. Atladı ve görünür hiçbir hasar olmadan zıplayıp yoluna devam etti.</p>

  <p class="P-P">Cohen, soluklanmaya çalışarak ve aklının kendisine yetişmesini bekleyerek, gölgede oturdu. Sandık’ı düşünceli bir edayla süzdü.</p>

  <p class="P-P">“Atların hepsi gitmiş,” dedi İkiçiçek.</p>

  <p class="P-P">“Buluğuz,” dedi Cohen. Gözleri, sıkılmış görünmeye başlayan Sandık’ı oyuyordu.</p>

  <p class="P-P">“Bütün yiyeceklerimiz atların sırtındaydı.” “Oğmanda yiyecek çok.”</p>

  <p class="P-P">“Sandık’ta biraz besleyici bisküvim var,” dedi İkiçiçek. “Gezginin Kepeklileri. Zor zamanda derde deva olurlar hep.”</p>

  <p class="P-P">“Ben onları denedim,” dedi Rincewind. “Bir kötü yanları var ve Cohen irkilerek ayağa kalktı.</p>

  <p class="P-P">“Affedeğsiniz,” dedi düz bir şekilde. “Bilmem geğeken biğ sey vağ.”</p>

  <p class="P-P">Sandık’ın üzerine yürüyüp kapağını kavradı. Sandık telaş içinde geriledi, ama Cohen kemikli ayağıyla bir tekme savurarak onun ayaklarının yarısını çeldi. Sandık ısırmak için kıvrıldığında Cohen dişlerini gıcırdatıp, Sandık’ı kavisli kapağı üzerine düşmesi için şiddetle çekerek</p>

  <p class="P-P">kaldırdı, o da çılgına dönmüş bir kaplumbağa gibi öfkeyle sırt üstü sallanıp durdu.</p>

  <p class="P-P">“Hey, o benim Sandık’ım!” dedi İkiçiçek. “Neden saldırıyor benim Sandık’ıma?”</p>

  <p class="P-P">“Sanırım ben biliyonım,” dedi Bethan sessizce. “Galiba ondan korktuğu için.”</p>

  <p class="P-P">İkiçiçek ağzı açık, Rincewind’e döndü. Rincewind omuz silkti.</p>

  <p class="P-P">“Ne bileyim,” dedi. “Ben kendim, korktuğum şeylerden kaçarım.”</p>

  <p class="P-P">Kapağının bir hareketiyle Sandık havaya fırlayıp ayakları üstüne düştü, pirinç köşelerinden biriyle Cohen’ın inciklerine bindirdi. Sandık etrafında dönerken, Cohen, bir kayaya son sürat çarpması için savuracak kadar iyi kavradı onu.</p>

  <p class="P-P">“Fena değil,” dedi Rincewind hayranlık duyarak.</p>

  <p class="P-P">Sandık geri geri sendeledi, bir an için durdu, sonra kapağını tehditkâr şekilde sallayarak Cohen’ın üzerine geldi. Cohen zıplayıp Sandık’ın üzerine kondu, hem elleri hem de ayaklarıyla kutu ve kapak arasındaki boşluğu yakalamıştı.</p>

  <p class="P-P">Sandık’ı müthiş şaşırttı bu. Cohen derin bir nefes alıp, cılız kollarındaki kasları hindistanceviziyle dolu bir çuval gibi şişerken, kaldırdı.</p>

  <p class="P-P">Bir süre öyle kenetli kaldılar, menteşeye karşı tendon. Zaman zaman biri ya da öbürü gıcırdayacaktı.</p>

  <p class="P-P">Bethan İkiçiçek'in kaburgalarına bir dirsek attı.</p>

  <p class="P-P">“Birşeyler yap,” dedi.</p>

  <p class="P-P">“Eem,” dedi İkiçiçek. “Evet. Bu kadar yeter, sanırım. Onu yere bırak, lütfen.”</p>

  <p class="P-P">Sandık, efendisinin sesinin tınısına karşılık bir ihanet gıcırtısı çıkardı. Kapağı öyle güçlü açıldı ki, Cohen sırt üstü düştü, ayağa kalkıp kutuya doğru atıldı.</p>

  <p class="P-P">İçindekiler göklere bakıyordu.</p>

  <p class="P-P">Cohen içine uzandı.</p>

  <p class="P-P">Sandık biraz gıcırdadı, ama Gökteki Büyük Gardrop’un tepesine gönderilme şansını ta<span class="S-T1">r</span>ttı belli ki. Rincewind parmaklan arasından bakma cesaretini gösterdiğinde, Cohen Sandık’ın içine bakıyor ve ağzının içinde küfrediyordu.</p>

  <p class="P-P">“Çamasığlağ mı?” diye bağırdı. “Hepsi bu mu? Sadece çamasığlağ mı?” Hiddetten titriyordu.</p>

  <p class="P-P">“Biraz bisküvi de var, sanırım” dedi İkiçiçek kısık bir sesle.</p>

  <p class="P-P">“Ama altınlağ vağdı! Biğ adamı yediğini de göğdüm!” Yalvarırcasına Rincewind’e baktı.</p>

  <p class="P-P">Sihirbaz iç çekti. “Bana sorma,” dedi. “O lanet şey benim değil.”</p>

  <p class="P-P">“Onu bir dükkândan aldım,” dedi İkiçiçek savunurcasına. “Bir seyahat bavulu istiyorum demiştim.”</p>

  <p class="P-P">“İstediğini almışsın, mesele yok,” dedi Rincewind.</p>

  <p class="P-P">“Çok sadıktır,” dedi İkiçiçek.</p>

  <p class="P-P">“Ah, evet,” diye katıldı Rincewind. “Eğer bir</p>

  <p class="P-P">bavulda aradığın şey sadakatse.”</p>

  <p class="P-P">“Duğ biğ dakika,” dedi bir kayanın üzerine çökmüş olan Cohen. “Su dükkânlağdan biği miydi -yani, eminim daha önce göğmemissindir ve tekğağ gittiğinde bulamamıssındığ, he?” İkiçiçek’in yüzü güldü. “Aynen öyle.” “Dükkânın sahibi, yüzü biğas kırışmış yaslı biğ heğif miydi? Dükkân tuhaf şeylerle dolu, he?” “Aynen! Tekrar asla bulamadım, yanlış sokağa saptığımı sandım, olduğunu düşündüğüm yerde tuğla bir duvardan başka bir şey yoktu. Düşününce hatırlıyorum, oldukça-”</p>

  <p class="P-P">Cohen omuz silkti. “Su dükkânlağdan biği,” <sup>{<a href="../Text/dipnot.xhtml#N8" id="N8D">8</a>}</sup> dedi. “Bu açıklıyoğ, öyleyse.” Sırtını hatırladı ve yüzü ekşidi. “Lanet at benim linamentimi yanında götüğdü.”</p>

  <p class="P-P">Rincewind bir şey hatırladı ve yırtık, artık çok kirlenmiş olan cüppesinin derinliklerini el yordamıyla aradı. Yeşil bir şişe çıkardı.</p>

  <p class="P-P">“Aa, o sey!” dedi Cohen. “Sen bir hağikasın.” Göz ucuyla İkiçiçek’e baktı. “Onu yeneğdim ben,” dedi sessizce. “Çağığmasaydın bile, sonun<span class="S-T4">da yeneğdim.”</span>&#160;<span style="font-size: 1em; line-height: 1.2; text-indent: 1.5em;">&#160;</span></p>

  <p class="P-P">“Doğru,” dedi Bethan.</p>

  <p class="P-P">“Siz ikiniz biğ ise yağayın,” diye ekledi. “Su Sandık, bizim dışarı çıkmamız için ifğitin biğ dişini kığdı, dis elmastı. Pağçalağını bulabiliğ misiniz, biğ bakın. Onlağ hakkında biğ fikğim var.”</p>

  <p class="P-P">Bethan kollarını sıvayıp şişeyi açınca Rincewind İkiçiçek’i bir kenara çekti. Bir çalının arkasında güvenle saklanınca, “Kafayı yemiş,” dedi.</p>

  <p class="P-P">“Senin sözünü ettiğin, Barbar Cohen!” dedi gerçekten şok olmuş olan İkiçiçek. “O en büyük savaşçı-”</p>

  <p class="P-P">“İdi,” dedi Rincewind aceleyle. “Şu savaşçı rahipler ve insan yiyen zombilerle ilgili şeyler hepsi yıllar önceydi. Şimdi bütün kalan, anılar ve üzerinde S.O.S. oynayabileceğin yaralar.”</p>

  <p class="P-P">“Benim hayal ettiğimden çok daha yaşlı, evet,” dedi İkiçiçek. Bir elmas parçasını yerden aldı.</p>

  <p class="P-P">“Bu yüzden onları bırakıp, atlarımızı bulup, tüymemiz lazım,” dedi Rincewind.</p>

  <p class="P-P">“Bu, biraz adice bir hile, değil mi?”</p>

  <p class="P-P">“Onlar başlarının çaresine bakarlar,” dedi yürekten. “Mesele şu, çıplak elleriyle Sandık’a saldıracak birinin yanında kendini mutlu hisseder misin?”</p>

  <p class="P-P">“Bu bir mesele,” dedi İkiçiçek.</p>

  <p class="P-P">“Bizsiz belki de daha iyi olacaklar.”</p>

  <p class="P-P">“Emin misin?”</p>

  <p class="P-P">“Kesinlikle,” dedi Rincewind.</p>

  <p class="P-P">Fundalıkta avare avare dolaşan atları buldular, kötü kurutulmuş at pastırmasıyla kahvaltı edip, Rincewind’in doğru yön olduğunu düşündüğü yönde yola koyuldular. Bir iki dakika sonra Sandık çalıların arasından çıkıp onları izledi.</p>

  <p class="P-P">Güneş gökte daha çok yükseldi, ama hâlâ yıldızın ışığını kapatamıyordu.</p>

  <p class="P-P">“Her gece biraz daha büyüyor,” dedi İkiçiçek. “Neden kimse bir şey yapmıyor?”</p>

  <p class="P-P">“Ne gibi?”</p>

  <p class="P-P">İkiçiçek düşündü. “Birisi Büyük A’Tuin’e yıldızdan uzak durmasını söyleyemez mi?” dedi. “Etrafından dolaşmak gibi?”</p>

  <p class="P-P">“Böyle bir şey daha önce denenmişti,” dedi Rincewind. “Büyücüler Büyük A<span class="S-T1">'</span>Tuin’in zihnine sızmayı denediler.”</p>

  <p class="P-P">“İşe yaramadı mı?”</p>

  <p class="P-P">“Ah, işe yaradı,” dedi Rincewind. “Ama...” Ama Dünya Kaplumbağası’nınki gibi büyük bir zihni okumanın bazı öngörülemeyen riskleri vardı, diye açıkladı. Büyücüler ilkin tosbağalar ve dev deniz kaplumbağalarıyla talim yapmışlardı kaplumbağa zihninin cilvelerini öğrenmek için, ama Büyük ATuin’in zihninin büyük olacağını biliyorlardıysa da, yavaş olacağını düşünememişlerdi.</p>

  <p class="P-P">“Otuz yıldır onun zihnini vardiyalı biçimde okuyan bir grup büyücü var,” dedi Rincewind. “Bütün bulabildikleri Büyük A’Tuin’in bir şeyi</p>

  <p class="P-P">dört gözle beklediği.”</p>

  <p class="P-P">“Neyi?”</p>

  <p class="P-P">“Kim bilir?”</p>

  <p class="P-P">Kocaman kireçtaşı bloklarının yolu izlediği engebeli bir kırlıkta bir süre sessizce at sürdüler. Sonunda İkiçiçek, “Geri gitmemiz gerek, biliyorsun.”</p>

  <p class="P-P">“Bak, yarın Smarl’a varacağız,” dedi Rincewind. “Onlara burada hiçbir şey olmayacak, anlamıyorum neden-”</p>

  <p class="P-P">Kendi kendine konuşuyordu. İkiçiçek atını çark ettirmiş, tırıs gidiyor, bir patates çuvalının olup olabilecek tüm biniciliğini gösteriyordu.</p>

  <p class="P-P">Rincewind aşağı baktı. Sandık ciddiyetle ona bakıyordu.</p>

  <p class="P-P">“Neye bakıyorsun?” dedi Rincewind. “İsterse geri gidebilir, neden canımı sıkayım?”</p>

  <p class="P-P">Sandık bir şey söylemedi.</p>

  <p class="P-P">“Bak, ben ondan sorumlu değilim,” dedi Rincewind. “Bu konuda tamamen açık olalım.”</p>

  <p class="P-P">Sandık bir şey söylemedi, ama bu defa daha yüksek sesle sustu.</p>

  <p class="P-P">“Git, hadi, onu takip et. Senin benimle işin olmaz.”</p>

  <p class="P-P">Sandık bacaklarını içeri çekip yola kuruldu.</p>

  <p class="P-P">“Pekâlâ, ben gidiyorum,” dedi Rincewind. “Ciddiyim,” diye ekledi.</p>

  <p class="P-P">Atın başını yeni ufuğa doğru çevirdi ve aşağı doğru kaçamak bir bakış fırlattı. Sandık daha</p>

  <p class="P-P">önce oturduğu yerde oturmuyordu.</p>

  <p class="P-P">“Benim daha iyi tabiatıma hitap etmeye çalışman boşuna. Bütün gün orada kalabilirsin, umrumdaydı sanki. Ben basıp gidiyorum, tamam mı?”</p>

  <p class="P-P">Dik dik baktı Sandık’a. Sandık da aynen karşılık verdi.</p>

  <p class="P-P">“Geri geleceğini tahmin ediyordum,” dedi İkiçiçek.</p>

  <p class="P-P">“Bu konuda konuşmak istemiyorum,” dedi Rincewind.</p>

  <p class="P-P">“Başka bir şey hakkında konuşalım mı?”</p>

  <p class="P-P">“Evet, pekâlâ bu iplerden en iyi nasıl kurtulabileceğimizi tartışabiliriz,” dedi Rincewind. Bileklerindeki bağları çekti.</p>

  <p class="P-P">“Senin neden bu kadar önemli olduğunu anlayamıyorum,” dedi Herrena. Karşılarındaki bir kayanın üzerine oturdu, kılıcı dizlerine çapraz şekilde. Çetenin büyük kısmı yukarlardaki kayalara dizilmiş, yolu gözlüyordu. Rincewind’le İkiçiçek aşırı kolay bir av olmuşlardı.</p>

  <p class="P-P">“Weems bana kutunuzun Gancia’ya ne yaptığını anlattı,” dedi. “Büyük bir kayıp olduğunu söyleyemem, ama umarım bir mil yakınımıza gelirse, ikinizin de boğazını bizzat benim keseceğimi anlar, evet?”</p>

  <p class="P-P">Rincewind’in başı şiddetle onayladı.</p>

  <p class="P-P">“İyi,” dedi Herrena. “Ölü ya da diri isteniyorsunuz, hangisi olsun diye canımı sıkmam, ama çocuklardan bazıları ifritler hakkında sizinle ufak bir tartışma yapmak isteyebilir. Eğer güneş dünkü gibi-”</p>

  <p class="P-P">Sözlerini askıda bıraktı ve yürüyerek uzaklaştı. “Al sana bir bela daha,” dedi Rincewind. Kendisini bağlayan ipleri bir kez daha çekti. Arkasında bir kaya vardı ve eğer bileklerini kaldırabilirse -evet, düşündüğü gibi, kendisini hırpaladı, ama aynı zamanda ip üzerinde etkisi olmayacak kadar kördü.</p>

  <p class="P-P">“Ama neden biz?” dedi İkiçiçek. “Şu yıldızla ilgisi var, değil mi?”</p>

  <p class="P-P">“Ben yıldız hakkında bir şey bilmiyorum,” dedi Rincewind. “Üniversite’de astroloji derslerine hiç girmedim!”</p>

  <p class="P-P">"Bence her şey sonunda yoluna girecek,” dedi İkiçiçek.</p>

  <p class="P-P">Rincewind ona baktı. Böyle düşünceler onu hep afallatırdı.</p>

  <p class="P-P">“Buna gerçekten inanıyor musun?” dedi. “Demek istediğim, gerçekten?”</p>

  <p class="P-P">“Şey, üzerinde düşünmeye başlayınca, işler tatmin edici şekilde sonuçlanır genelde.”</p>

  <p class="P-P">“Geçen yıl hayatımın bütünüyle bozulmasını tatmin edici sayıyorsan, haklı olabilirsin. Neredeyse ölüyordum, sayısını bile kaçırdım-”</p>

  <p class="P-P">“Yirmi yedi,” dedi İkiçiçek.</p>

  <p class="P-P">“Ne?”</p>

  <p class="P-P">“Yirmi yedi defa,” dedi İkiçiçek yardım edercesine. “Ben hesabını tuttum. Ama hiç ölmedin.”</p>

  <p class="P-P">“Ne? Hesabını mı tuttun?” dedi Rincewind, içinde konuşmanın içine edildiği yolunda o tanıdık hissi duymaya başlıyordu.</p>

  <p class="P-P">“Hayır. Ölmedin. Bu biraz kuşku uyandırıcı görünmüyor mu?”</p>

  <p class="P-P">“Hiç manız kalmadım, eğer kastın buysa,” dedi Rincewind. Gözlerini dikip ayaklarına baktı. İkiçiçek haklıydı, elbette. Sihir onu canlı tutuyordu, bu apaçıktı. Hiç şüphe yok ki, bir uçurumdan atlasa, geçip giden bir bulut onun düşüşünü yumuşatırdı.</p>

  <p class="P-P">Bu teoride so<span class="S-T1">ru</span>n şu, diye karar verdi, ancak doğru olduğuna karar vermediğin sürece işe yarıyor. Yaralanmaz olduğumu düşündüğüm an öleceğim.</p>

  <p class="P-P">Bu yüzden, bu konuda hiç düşünmemek akıllıcasıydı.</p>

  <p class="P-P">Neyse, yanılıyor olabilirdi.</p>

  <p class="P-P">Emin olabileceği tek şey, başının ağrıdığıydı. Sihir’in baş ağrısının yakınlarında bir yerde olduğunu ve gerçekten acı çektiğini umut etti.</p>

  <p class="P-P">Çukurluktan çıktıklarında, Rincewind de İkiçiçek de kendilerini esir alan adamlardan biriyle atını paylaşıyordu. Rincewind rahatsız bir biçimde Weems’in önüne tünemişti. Adam da ayağını burktuğu için keyifsizdi. İkiçiçek Herrena’nın önüne oturmuştu, boyu oldukça kısa olduğu</p>

  <p class="P-P">için, en azından kulaklarını sıcak tutabiliyordu. Herrena bıçağını çekmiş ve yürüyen kutulara karşı gözlerini dö<span class="S-T1">r</span>t açmış bir halde atını sürüyordu. Sandık’ın ne olduğunu çıkaramamıştı, ama İkiçiçek’in öldürülmesine izin vermeyeceğini bilecek kadar zekiydi.</p>

  <p class="P-P">On dakika kadar sonra onu yolun ortasında gördüler. Kapağı davet edercesine açıktı. İçi altın doluydu.</p>

  <p class="P-P">“Etrafından dolaş,” dedi Herrena.</p>

  <p class="P-P">“Ama-”</p>

  <p class="P-P">“O bir tuzak.”</p>

  <p class="P-P">“Doğru,” dedi Weems, yüzü bembeyazdı. “Onu benden uzak tutun.”</p>

  <p class="P-P">İstemeye istemeye atlarını pırıl pırıl ayartının etrafından sürüp yollarına tırıs gittiler. Weems korkuyla arkasına kaçamak bir bakış fırlattı. Peşinden gelmesinden korkuyordu.</p>

  <p class="P-P">Gördüğü, neredeyse daha kötüydü. Gitmişti.</p>

  <p class="P-P">Patikanın bir tarafında, uzaklarda, uzun otlar gizemli biçimde kımıldanıp durgunlaştılar.</p>

  <p class="P-P">Rincewind büyücü pek değildi, dövüşçü hiç değildi, ama ödleklikte uzmandı ve korkuyu kokusundan tanırdı. Sessizce, “Seni takip edecek, biliyorsun,” dedi.</p>

  <p class="P-P">“Ne?” dedi Weems, dalgınca. Hâlâ otlara bakıyordu.</p>

  <p class="P-P">“Çok sabırlıdır, hiç pes etmez. Uğraştığınız şey, akıllı armut ağacı. Size kendisinin sizi</p>

  <p class="P-P">unuttuğunu düşündürecek, sonra bir gün sen karanlık bir sokakta yürüyeceksin ve arkandan o küçük ayak seslerini duyacaksın -şıp, şıp, devam edecekler, sonra sen koşmaya başlayacaksın ve ayak sesleri hızlanacak, şıpşıpŞIP-”</p>

  <p class="P-P">“Kapa çeneni!” diye bağırdı Weems.</p>

  <p class="P-P">“O seni zaten muhtemelen tanımıştır, o yüzden-"</p>

  <p class="P-P">“Kapa çeneni dedim!”</p>

  <p class="P-P">Herrena eyerinin üzerinde döndü ve onlara dik dik baktı. Weems kaşlarını çatıp ağzının önüne gelinceye dek Rincewind’in kulağını çekti ve kısık sesle, “Ben hiçbir şeyden korkmam, anladın mı? Bunlar sihirbaz zırvaları, tükürürüm içlerine,” dedi.</p>

  <p class="P-P">“Ayak seslerini duyuncaya kadar herkes bunu söylüyor,” dedi Rincewind. Durdu. Bir bıçağın ucu kaburgalarına batıyordu.</p>

  <p class="P-P">Günün kalanında hiçbir şey olmadı, ama Rincewind’i memnun etmek ve Weems’in paranoyasını arttırmak üzere, Sandık birkaç kez kendini gösterdi. Burada yalçın bir kayalığın üzerine tünemişti, orada yosunun üzerini kapattığı bir hendekte yarı gizlenmişti.</p>

  <p class="P-P">İkindiye doğru bir tepenin doruğuna ulaşmışlar ve Disk üzerindeki en uzun nehir olan Smarl’ın yukarı kısmındaki geniş vadiye bakmışlardı. Hâlâ yarım mil uzaktaydı ve aşağısı vadiyi</p>

  <p class="P-P">kıtanın en verimli bölgesi yapan alüvyonla kaplıydı. Erkenci bir iki sis demeti kıyılarını kaplamıştı.</p>

  <p class="P-P">“Şıp,” dedi Rincewind. Weems’in eyerde irkildiğini hissetti.</p>

  <p class="P-P">“Ne?”</p>

  <p class="P-P">“Hiç, sadece boğazımı temizliyordum,” dedi Rincewind ve sırıttı. Bu sırıtmaya bir sürü düşünce yükledi. İnsanların sizin sol kulağınıza bakıp aceleci bir ses tonuyla, bitişikteki galaksiden gelen gizli ajanlarca takip edildiklerini söyledikleri zaman kullandıkları türden bir sırıtmaydı bu. Güven ilham edecek bir sırıtma değildi. Daha korkunç sırıtışlar muhtemelen daha önce görülmüştür, ama olsa olsa siyah şeritleri olan turuncu renkteki, uzun kuyruklu ve ormanlarda sırıtmak için kurbanlar arayan sırıtkan türünde.</p>

  <p class="P-P">“Şuna vurun,” dedi Herrena tırısa kaldırırken.</p>

  <p class="P-P">Yolun nehire gittiği yerde kaba bir mendirek ve büyük bir bronz gong vardı.</p>

  <p class="P-P">“Gong feribotçuyu çağıracaktır,” dedi Herrena. “Burdan karşıya geçersek, nehirdeki önemli bir dönemeci geçmiş oluruz. Geceleyin bir kasabaya dahi ulaşabiliriz.”</p>

  <p class="P-P">Weems kuşkulu göründü. Güneş şişip kızarıyordu, sisler de yoğunlaşmaya başlamıştı.</p>

  <p class="P-P">“Ya da belki geceyi suyun bu yakasında geçirmek istersin?”</p>

  <p class="P-P">Weems çekici kaldırıp öyle sert vurdu ki, gong</p>

  <p class="P-P">etrafında döndükten sonra yere düştü.</p>

  <p class="P-P">Sessizlik içinde beklediler. Sonra ıslak bir çınlama sesiyle birlikte bir zincir sudan çıktı ve kıyıya yerleştirilmiş demir kancayı sıkıca çekti. Sonunda feribotun yavaş, düz şekli sisten çıktı, şapkalı feribotçu yönünü kıyıya doğru yöneltirken geminin merkezine yerleştirilmiş büyük bir dümen çarkı göründü.</p>

  <p class="P-P">Feribotun düz altı çakılların üzerinde gıcırdadı ve şapkalı figür soluk soluğa dümene yaslandı.</p>

  <p class="P-P">“Biğ defada iki kisi,” diye geveledi. “Bu kadağ. Sadece iki, atlağla beğabeğ.”</p>

  <p class="P-P">Rincewind yutkundu ve İkiçiçek’e bakmamaya çalıştı. Adam herhalde aptal gibi sırıtıyor, yüzü şekilden şekle giriyordu. Göz ucuyla bakma riskini göze aldı.</p>

  <p class="P-P">İkiçiçek ağzı açık oturuyordu.</p>

  <p class="P-P">“Sen her zamanki feribotçu değilsin,” dedi Herrena. “Burada daha önce bulunmuştum, her zamanki adam iriyarı biriydi, sanki-”</p>

  <p class="P-P">“Bugün izin günü.”</p>

  <p class="P-P">“Pekâlâ, tamam," dedi kuşkuyla. “Bu durumda -şu neye gülüyor*"</p>

  <p class="P-P">İkiçiçek’in omuzları sarsılıyordu, yüzü kızarmıştı ve boğuk kahkahalar salıyordu. Herrena önce ona ters ters, sonra feribotçuya sert sert baktı.</p>

  <p class="P-P">“Siz ikiniz -yakalayın şunu.”</p>

  <p class="P-P">Bir duraklama oldu. Sonra adamlardan biri,</p>

  <p class="P-P">“Ne, feribotçuyu mu?”</p>

  <p class="P-P">“Evet!”</p>

  <p class="P-P">“Neden?”</p>

  <p class="P-P">He<span class="S-T1">r</span>rena boş boş baktı. Böyle bir şeyin olması beklenmezdi. Birisi “Yakalayın!” veya “Muhafızlar!” diye bağırdığında, adamların yerlerinden sıçradıkları kabul edilir, birşeyle<span class="S-T1">r</span>i tartışarak oturmaları beklenmez.</p>

  <p class="P-P">“Çünkü ben öyle söyledim!” Kıvırabileceği en iyi yanıttı. Eğilmiş figüre en yakın iki adam birbirlerine baktılar, omuz silktiler, atlarından indiler ve her biri bir omzundan yakaladılar. Feribotçu, adamların yarısı kadardı neredeyse.</p>

  <p class="P-P">“Böyle mi?” dedi onlardan biri. İkiçiçek gülmekten boğuluyordu.</p>

  <p class="P-P">“Şimdi cüppesinin altında nesi varmış, görmek istiyorum.”</p>

  <p class="P-P">İki adam bakıştı.</p>

  <p class="P-P">“Ben emin değil-” dedi biri.</p>

  <p class="P-P">Daha gidemedi, çünkü yuvarlak bir dirsek karnına piston gibi çarptı. Arkadaşı inanamayarak aşağı baktı ve öbür dirseği böbreklerine yedi.</p>

  <p class="P-P">Cohen, bir yandan yengeç gibi Herrena’ya doğru sekerken, kılıcını cübbesinin dolaşıklarından çıkarmak için mücadele edince küfrü bastı. Rincewind inledi, dişlerini gıcırdattı ve kafasını se<span class="S-T1">r</span>tçe arkaya savurdu. Weems’den bir fe<span class="S-T1">r</span>yat geldi ve Rincewind yana yuvarlanıp sert şekilde çamurun içine düştü, deli gibi hemen ayağa kalktı</p>

  <p class="P-P">ve saklanacak bir yer aradı etrafta.</p>

  <p class="P-P">Bir zafer narasıyla Cohen kılıcını kurtarmayı başardı ve muzafferce salladı, arkasına sessizce sokulan bir adamı ağır yaraladı.</p>

  <p class="P-P">Herrena İkiçiçek’i atından attı ve kendi kılıcını aradı. İkiçiçek ayağa kalkmaya çalıştı ve bir başka adamın atını ürkütüp şaha kaldırdı; at, sahibini üzerinden attı ve adamın kafası tam Rincewind’in olanca gücüyle tekmeleyeceği seviyeye geldi. Rincewind kendisine sıçan diyecek ilk kişi olurdu, ama sıçanlar bile bir köşede savaşırlardı.</p>

  <p class="P-P">Weems’in elleri omzuna kondu ve oıta boy bir kayayı andıran bir yumruk kafasına indi.</p>

  <p class="P-P">Yere düşerken Herrena’nın çok sessizce, “İkisini de öldür. Ben bu yaşlı sersemle ilgileneceğim,” dediğini duydu.</p>

  <p class="P-P">“Tammam!” dedi Weems ve kılıcı çekili halde İkiçiçek’e döndü.</p>

  <p class="P-P">Rincewind onun tereddüt ettiğini gördü. Bir sessizlik anı oldu ve sonra sular saçarak Sandık kıyıya çıkınca Herrena bile şıpırtıyı duyabildi.</p>

  <p class="P-P">Weems korkuyla baktı ona. Kılıcı elinden düştü. Arkasını dönüp sislerin içine koştu. Bir an sonra Sandık Rincewind’in üzerinden atlayıp onun peşinden gitti.</p>

  <p class="P-P">Herrena Cohen’a saldırdı, o da hamleyi savuşturdu ve kolu sancıyınca hırladı. Kılıçlar ıslak bir sesle çınladı, sonra Herrena Cohen’ın kurnazca bir yukarı doğru atılması nerdeyse kendisini</p>

  <p class="P-P">silahsız bırakacak olunca, gerilemek zorunda kaldı.</p>

  <p class="P-P">Rincewind İkiçiçek’e doğru sendeledi ve etkisiz biçimde onu çekiştirdi.</p>

  <p class="P-P">“Yola koyulma zamanı,” diye geveledi.</p>

  <p class="P-P">“Bu harika!” dedi İkiçiçek. “Nasıl yaptığını gördün mü-”</p>

  <p class="P-P">“Evet, evet, hadi.”</p>

  <p class="P-P">“Ama ben isti- hey, bravo!”</p>

  <p class="P-P">Helena’nın kılıcı elinden fırlayıp çamura saplanarak titreşti. Bir sevinç kahkahasıyla Cohen kendi kılıcını geri çekti, bir anlığına şaşılaştı, küçük bir acı çığlığı koyverdi ve tam anlamıyla kıpırdamadan durdu.</p>

  <p class="P-P">Herrena, şaşkınlık içinde Cohen’a baktı. Kendi kılıcına doğru deneysel bir hamle yaptı ve hiçbir şey olmayınca kılıcı kaptı, dengesini sınadı ve Cohen’a gözlerini dikti. Herrena ihtiyatla çevresinde dolanırken Cohen’ın sadece azaplı gözleri onu takip etmek için kımıldadı.</p>

  <p class="P-P">“Yine sırtı gitti!” diye fısıldadı İkiçiçek. “Ne yapabiliriz?”</p>

  <p class="P-P">“Atlarını yakalayıp yakalayamayacağımıza bir bakabiliriz?”</p>

  <p class="P-P">“Pekâlâ,” dedi Herrena, “kimsin, neden buradasın, bilmiyorum ve bunda kişisel bir şey de yok, anlarsın.”</p>

  <p class="P-P">İki eliyle kılıcını kaldırdı.</p>

  <p class="P-P">Sisler içinde ani bir hareket oldu ve ağır bir</p>

  <p class="P-P">ağaç parçasının bir kafaya çarpışının boğuk gümlemesi duyuldu. Herrena bir an şaşmış göründü, sonra yüz üstü düştü.</p>

  <p class="P-P">Bethan tuttuğu ağaç dalını bıraktı ve Cohen’a baktı. Ardından onu omuzlarından yakaladı, dizini beline yapıştırdı, profesyonelce bir burkma bahşedip Cohen’ı bıraktı.</p>

  <p class="P-P">Yüzünden bir mutluluk ifadesi geçti. Deney niyetiyle bir büküldü.</p>

  <p class="P-P">“Gitti!” dedi. “Sığtım! Gitti!”</p>

  <p class="P-P">İkiçiçek, Rincewind’e döndü.</p>

  <p class="P-P">“Babam bir kapının üstünden asılmayı tavsiye ederdi,” dedi sohbet edercesine.</p>

  <p class="P-P">Weems sisle ağırlaşmış, çalılarla kaplı ağaçların arasında çok temkinli ilerledi. Donuk, nemli hava bütün sesleri boğuyordu, ama son on dakikadır duyacak hiçbir şey olmadığından emindi. Çok yavaşça etrafında döndü, sonra kendisine uzun, yürekten bir ah için izin verdi. Yeniden çalıların örtüsünün arkasına adım attı.</p>

  <p class="P-P">Bir şey dizlerinin arkasını çok nazikçe dürtükledi. Köşeli bir şey.</p>

  <p class="P-P">Aşağı baktı. Olması gerektiğinden daha fazla sayıda ayak vardı.</p>

  <p class="P-P">Kısa, keskin bir şır<span class="S-T1">r</span>ak duyuldu.</p>

  <p class="P-P">Ateş, karanlık bir coğrafyada minik bir ışık noktasıydı. Ay henüz doğmamıştı, ama yıldız,</p>

  <p class="P-P">gizlenen bir ışıltıydı ufukta.</p>

  <p class="P-P">“Artık yuvarlak,” dedi Bethan. “Küçük bir güneşe benziyor. Eminim gitgide ısınıyordur da."</p>

  <p class="P-P">“Yapma,” dedi Rincewind. “Sanki kaygılanacak yeterince şeyim yokmuş gibi.”</p>

  <p class="P-P">“Benim anlamadığım,” dedi Cohen, ki sırtına masaj yaptırıyordu, “biz duymadan sizi nasıl yakaladığı. Sandık’ınız yeğinde zıplayıp duğmasaydı hiç bilmeyecektik.”</p>

  <p class="P-P">“Ve sızlanıp durmasaydı,” dedi Bethan. Hepsi birden Bethan’a baktılar.</p>

  <p class="P-P">“Pekâlâ, sızlanıyormuş gibi göründü,” dedi. “Bence, o çok tatlı, cidden.”</p>

  <p class="P-P">Dört çift göz ateşin öbür tarafında çömelmiş olan Sandık’a doğm döndü. Sandık kalkıp çok anlamlı biçimde gölgelerin arasına kaçtı.</p>

  <p class="P-P">“Beslemesi kolay,” dedi Cohen.</p>

  <p class="P-P">“Kaybetmesi zor,” diye katıldı Rincewind.</p>

  <p class="P-P">“Sadık,” diye belirtti İkiçiçek.</p>

  <p class="P-P">“Geniş,” dedi Cohen.</p>

  <p class="P-P">“Ama tatlı demezdim ben,” dedi Rincewind.</p>

  <p class="P-P">“Sanığım satmak istemezsin?” dedi Cohen.</p>

  <p class="P-P">İkiçiçek başını salladı. “Anlayacağını sanmıyorum,” dedi.</p>

  <p class="P-P">“Hayığ, sanmam,” dedi Cohen. Doğrulup oturdu ve dudağını ısırdı. “Bethan’a biğ hediye ağıyoğdum, anlağsınız. Evleniyoğuz da.”</p>

  <p class="P-P">“İlk bilmesi gerekenlerin sizler olduğunuzu düşündük,” dedi Bethan ve kızardı.</p>

  <p class="P-P">Rincewind, İkiçiçek’le göz göze gelemedi. “Şey, bu çok, ee-”</p>

  <p class="P-P">“Bir rahibin bulunduğu bir kasaba bulur bulmaz,” dedi Bethan. “Kurallara uygun olarak yapılmasını istiyorum.”</p>

  <p class="P-P">“Bu çok önemli,” dedi İkiçiçek ciddiyetle. “Eğer etrafta daha çok ahlak olsaydı, şimdi yıldızlara çarpacak olmazdık.”</p>

  <p class="P-P">Bir an için bunu değerlendirdiler. Sonra İkiçiçek, “Bu kutlamayı hak ediyor. Bisküvi ve suyum var, sizin de hâlâ, şu pastırmanızdan biraz varsa,” dedi neşeyle.</p>

  <p class="P-P">“Ah, iyi,” dedi Rincewind zayıfça. Cohen’a bir kenara çekilmeyi işaret etti. Taranmış sakalıyla yaşlı adam karanlık bir gecede kolayca yetmiş yaşında gösterirdi.</p>

  <p class="P-P">“Bu, eem, ciddi mi?” dedi. “Gerçekten onunla evlenecek misin?”</p>

  <p class="P-P">“Kesinlikle. Biğ itiğazın mı vağ?”</p>

  <p class="P-P">“Şey, hayır, tabii ki yok, ama -demek istediğim, o on yedi yaşında ve sen, sen nasıl desem bilmiyorum, sen yaşça büyük kuşaktansın.” “Yasımı basımı aldım mı demek istiyoğsun?” Rincewind kelimeleri aradı. “Sen ondan yetmiş yaş büyüksün, Cohen. Emin misin ki-”</p>

  <p class="P-P">“Daha önce de evlendim, biliyoğsun. Gayet iyi biğ hafızam vağdığ,” dedi Cohen azarlarcasına.</p>

  <p class="P-P">“Hayır, demek istediğim, şey, yani fiziksel olarak, mesele şu, bilirsin, yaş farkı falan. Bir sağlık</p>

  <p class="P-P">sorunu değil mi ve “Ah,” dedi Cohen yavaşça. “Ne demek istediğini anlıyoğum. Sey. Böyle bakmamıştım.” “Hayır,” dedi Rincewind doğrularak. “Hayır, şey, bu sadece beklenebilecek bir şeydir.”</p>

  <p class="P-P">“Bana düşünecek biğ sey veğdin ve bunda biğ yanlış yok.”</p>

  <p class="P-P">“Umarım hiçbir şeyi alt üst etmemişimdir.” “Hayığ, hayığ,” dedi Cohen belli belirsiz. “Özüğ dileme. Değinmekte haklısın.”</p>

  <p class="P-P">Döndü ve kendisine el sallayan Bethan’a baktı, sonra sisler arasından parıldayan yıldıza baktı.</p>

  <p class="P-P">Sonunda, “Tehlikeli zamanlağ,” dedi.</p>

  <p class="P-P">“Bu bir gerçek.”</p>

  <p class="P-P">“Yağının ne getiğeceğini kim biliğ?”</p>

  <p class="P-P">“Ben değil.”</p>

  <p class="P-P">Cohen, Rincewind’in omzuna dostça vurdu. “Bazen ğiske ğiğmek zoğundayızdığ,” dedi. “Gücenme, ama bence evlilikten dönmeyeceğiz ve, sey,” Bethan’a bakıp iç geçirdi, “yeteğince güçlü olduğunu umut etmek zoğundayız.”</p>

  <p class="P-P">Ertesi gün öğle civarında, hâlâ bereketli ve yeşil tarlalarla çevrili, çamur duvarlı, küçük bir şehre girdiler. Gerçi diğer yönde yoğun bir trafik var gibiydi. Büyük at arabaları paldır küldür yanlarından geçti. Davar sürüleri yolun başında ağır ağır yürüyordu. Yaşlı hanımlar, bütün ev</p>

  <p class="P-P">halklarını ve saman balyalarını sırtlarında taşıyarak yanlarından lambur lumbur geçtiler.</p>

  <p class="P-P">“Veba mı?” dedi Rincewind, çocuklarla dolu bir el arabasını iten bir adamı durdurarak.</p>

  <p class="P-P">Kafasını salladı. “Yıldız, dostum,” dedi. “Gökte görmedin mi?”</p>

  <p class="P-P">“Fark etmemek elde mi, evet gördük.” “Diyorlar ki yıldız, Domuzlar Yılbaşısı’nda bize çarpacak ve denizler kaynayacak, Disk’in ülkeleri bölünecek, krallar tahtlarından indirilecek ve şehirler cam göller gibi olacak,” dedi adam. “Ben dağlara kaçıyorum.”</p>

  <p class="P-P">“Yararı olur mu?” dedi Rincewind kuşkuyla. “Hayır, ama manzara daha iyi olur.”</p>

  <p class="P-P">Rincewind atını diğerlerine doğru sürdü. “Herkes yıldız konusunda endişeleniyor,” dedi. “Görünen o ki şehirde bir iki kişi zor kalmıştır, hepsi korkuyor.”</p>

  <p class="P-P">“Kimseyi endişelendirmek istemiyorum,” dedi Bethan. “Ama size de hava mevsime göre fazla sıcak gelmedi mi?”</p>

  <p class="P-P">“Dün gece söyledim bunu,” dedi İkiçiçek. “Çok sıcak, bence.”</p>

  <p class="P-P">“Daha çok ısınacak sanığım,” dedi Cohen. “Se<span class="S-T1">h</span>ğe giğelim.”</p>

  <p class="P-P">Fiilen boşaltılmış, yankılanan sokaklarda at sürdüler. Cohen atını dizginleyip, “Ağadığım sey buydu. Siz biğ tapınakla ğahip bulun, ben kısa zamanda size katılacağım,” deyinceye kadar ti<span class="S-T1">ü</span>ccarların levhalarına bakadurdu.</p>

  <p class="P-P">“Kuyumcu mu?” dedi Rincewind.</p>

  <p class="P-P">“Süğpğiz.”</p>

  <p class="P-P">“Yeni bir elbisem olsa fena olmazdı,” dedi Bethan.</p>

  <p class="P-P">“Sana biğ tane çalacağım.”</p>

  <p class="P-P">Rincewind şehirde çok bunaltıcı bir şeyin olduğuna karar verdi. Aynı zamanda çok tuhaf bir şey vardı.</p>

  <p class="P-P">Neredeyse her kapıya büyük bir kırmızı yıldız boyanmıştı.</p>

  <p class="P-P">“Tüyler ürpertici,” dedi Bethan. “Sanki insanlar yıldızı buraya getirmek istiyorlarmış gibi.”</p>

  <p class="P-P">“Ya da uzak tutmak,” dedi İkiçiçek.</p>

  <p class="P-P">“Bu, işe yaramaz. Yıldız çok büyük,” dedi Rincewind. Yüzlerin kendisine doğ<span class="S-T1">ru</span> döndüğünü gördü.</p>

  <p class="P-P">“Şey, akla uygun, değil mi?” dedi aksakça.</p>

  <p class="P-P">“Hayır,” dedi Bethan.</p>

  <p class="P-P">“Yıldızlar, gökteki küçük ışıklardır,” dedi İkiçiçek. “Bir tanesi vaktiyle evimin yanına düşmüştü -ev büyüklüğünde, beyaz bir şeydi, sönmeden önce haftalarca ışıldamıştı.”</p>

  <p class="P-P">“Bu yıldız farklı,” dedi bir ses. “Büyük A’Tuin evrenin sahiline çıktı. Bu, Uzayın büyük okyanusu.”</p>

  <p class="P-P">“Nereden biliyorsun?” dedi İkiçiçek.</p>

  <p class="P-P">“Neyi biliyorum?” dedi Rincewind.</p>

  <p class="P-P">“Demin söylediğini. Sahillerle okyanuslar</p>

  <p class="P-P">hakkındakini.”</p>

  <p class="P-P">“Ben hiçbir şey söylemedim.”</p>

  <p class="P-P">“Evet söyledin, seni aptal herifi” diye haykırdı Bethan.</p>

  <p class="P-P">“Dudaklarının aşağı ve yukarı hareket ettiğini, her şeyi gördük!”</p>

  <p class="P-P">Rincewind gözlerini kapattı. Kafasının içinde Sihir’in Rincewind’in vicdanı arkasına saklanmak için sıvıştığını ve kendi kendine söylendiğini hissetti.</p>

  <p class="P-P">“Tamam, tamam,” dedi. “Bağırmaya gerek yok. Ben -ben nasıl bildiğimi bilmiyorum, ama işte biliyorum “Eh, bize söylemeni isterdim.”</p>

  <p class="P-P">Köşeyi döndüler.</p>

  <p class="P-P">Çember Deniz etrafındaki tüm şehirlerin Tanrılar için ayrılmış özel bir alanı vardı, ki Disk’in bu konuda zarif yeterliliği vardı. Çoğunlukla kalabalık olurlardı ve mimarlık açısından pek çekici değillerdi. En kıdemli tanrıların, tabii ki, büyük ve görkemli tapınakları vardı, ama sorun şuydu ki, sonraki tanrılar eşitlik istediler ve kısa zamanda kutsal alanlar, müştemilatları, ek binaları, tavanarası tadilatları, bodrum altlan, sevimli dairecikleri, kilise dolguları ve zamanaşırı devremülkleriyle genişliyordu, çünkü hiçbir tanrı kutsal çeyreğin, veya şimdi olduğu haliyle sekizde üçün dışında yaşamayı aklından geçirmezdi. Genellikle üç yüz değişik türde tütsü yakılır ve gürültü, inananlardan kendi paylarına düşenleri duaya çağırmakta yarışan rahipler yüzünden, normalde acı eşiğinde olurdu.</p>

  <p class="P-P">Ama bu sokak ölesiye sessizdi, yüzlerce korkmuş ve kızgın insanın hiç kımıldamadan durduğu zamanki o nahoş sessizlikti.</p>

  <p class="P-P">Kalabalığın kıyısındaki bir adam, çevresinde döndü ve yeni gelenlere kaşlarını çattı. Alnına boyanmış bir kırmızı yıldız vardı.</p>

  <p class="P-P">“Ne-” diye Rincewind başladı ve sesi gereğinden fazla yükselmiş gibi durdu, “ne bu?”</p>

  <p class="P-P">“Siz yabancı mısınız?” dedi adam.</p>

  <p class="P-P">“Aslında birbirimizi çok iyi tanı-” diye İkiçiçek başlayacak oldu ve sustu. Bethan sokağı gösterdi.</p>

  <p class="P-P">Her tapınağın boyanmış bir yıldızı vardı. Tanrıların önderi Kör Io’nun tapınağının dışındaki taş göz üzerine sıvanmış özellikle büyük bir tane vardı.</p>

  <p class="P-P">“Iğh,” dedi Rincewind. “Bunu görünce Io gerçekten sinirlenir. Bence buralarda takılmayalım, arkadaşlar.”</p>

  <p class="P-P">Kalabalık, geniş sokağın merkezinde kurulmuş kaba saba bir platforma yüzünü dönmüştü. Önüne büyük bir bayrak asılmıştı.</p>

  <p class="P-P">“Ben hep, Kör Io’nun her yerde olan her şeyi gördüğünü duyardım,” dedi Bethan sessizce. “Neden şimdiye ka-”</p>

  <p class="P-P">“Sessizlik!” dedi yanındaki adam. “Dahoney</p>

  <p class="P-P">konuşuyor!”</p>

  <p class="P-P">Platformun üzerine bir figür, karahindiba gibi saçı olan uzun, ince bir adam çıktı. Kalabalık tezahüratta bulunmadı, sadece toplu bir iç çekiş. Konuşmaya başladı. Rincewind kabaran bir korkuyla dinledi. Tanrılar nerede? dedi adam. Gitmişlerdi. Belki de hiç var olmamışlardı. Kim, aslında, onları gördüğünü hatırlayabilirdi? Ve şimdi yıldız gönderilmişti-Sürdü de sürdü, “Temizleme”, “ovalama” ve “arıtmak” gibi kelimeler kullanan, sakin, duru bir ses, kızgın bir kılıç gibi beyni deliyordu. Büyücüler neredeydi? Büyü neredeydi? Büyü gerçekten hiç işe yaradı mı yoksa sadece bir rüya mıydı?</p>

  <p class="P-P">Rincewind, Tanrıların bunu duyabileceklerinden ve ezkaza oralarda olan bililerinden acısını çıkarabilecek kadar kızmalarından korktu.</p>

  <p class="P-P">Ama bir şekilde Tanrıların gazabı bile bu sesin tınısından daha iyiydi. Yıldız yaklaşıyordu, böyle dedi galiba, ve onun korkunç ateşi ancak -ancak- Rincewind emin olamıyordu, ama kılıçlar, bayraklar ve boş gözlü savaşçılar geldi gözünün önüne. Ses tanrılara inanmıyordu, ki Rincewind’in kitabınca yeteri kadar haklıydı, ama kitabı insanlara da inanmazdı.</p>

  <p class="P-P">Rincewind’in solundaki uzun kukuletalı adam dürtükledi. Rincewind döndü -ve siyah bir başlığın altındaki sırıtan kurukafaya baktı.</p>

  <p class="P-P">Büyücüler, tıpkı kediler gibi, Ölüm’ü görebilirler.</p>

  <p class="P-P">O sesin tınısıyla karşılaştırılınca, Ölüm neredeyse memnun görünüyordu. Bir duvara yaslandı, tırpanı yanında dimdik duruyordu. Rincewind’e başıyla işaret etti.</p>

  <p class="P-P">“Şeytanca bir zevkle seyretmek için mi geldin?” diye fısıldadı Rincewind. Ölüm omuz silkti.</p>

  <p class="P-P">GELECEĞİ GÖRMEYE GELDİM, dedi.</p>

  <p class="P-P">“Bu, gelecek mi?”</p>

  <p class="P-P">GELECEKLERDEN BİRİ, dedi Ölüm.</p>

  <p class="P-P">“Korkunç,” dedi Rincewind.</p>

  <p class="P-P">SANA KATILMA EĞİLİMİNDEYİM, dedi Ölüm.</p>

  <p class="P-P">“Canı gönülden katılacağını düşünürdüm ben de!”</p>

  <p class="P-P">ÖYLE DEĞİL. SAVAŞÇININ YA DA YAŞLI ADAMIN VEYA KÜÇÜK ÇOCUĞUN ÖLÜMÜ BUNU ANLARIM, IZDIRABA SON VERİRİM. BEN BU ZİHNİN ÖLÜMÜNÜ ANLAMIYORUM.</p>

  <p class="P-P">“Kiminle konuşuyorsun?” dedi İkiçiçek. Cemaatin pek çok üyesi döndü, kuşkuyla Rincewind’e bakıyorlardı.</p>

  <p class="P-P">“Hiç kimseyle,” dedi Rincewind. “Gidebilir miyiz? Başım ağrıyor.”</p>

  <p class="P-P">Kalabalığın kıyısındaki bir grup insan, şimdi homurdanıp onları işaret ediyordu. Rincewind diğer ikisini kollarından yakaladı ve köşeye doğru sürükledi.</p>

  <p class="P-P">“Binin gidelim,” dedi. “Bir duygu var içimde-” Omzuna bir el kondu. Etrafında döndü. Kocaman, kaslı bir gövdenin üzerindeki yuvarlak, kel bir kafaya yerleştirilmiş bir çift bulanık gri göz, Rincewind’in sol kulağına dik dik bakıyordu. Adamın alnına bir yıldız boyanmıştı.</p>

  <p class="P-P">“Sen büyücüye benziyorsun,” dedi. Bunun çok akılsızca ve pek muhtemelen ölümcül olduğunu belirtir bir ses tonuyla.</p>

  <p class="P-P">“Kim, ben mi?”</p>

  <p class="P-P">“Hayır, ben -bir memurum. Evet. Memur. Bu doğru,” dedi Rincewind.</p>

  <p class="P-P">Biraz güldü.</p>

  <p class="P-P">Adam durdu, dudakları sessizce kımıldadı, tıpkı kafasının içindeki bir sesi dinliyormuş gibi. Yıldız halkından birkaç kişi daha ona katıldı. Rincewind’in sol kulağı epey gözde hale gelmeye başladı.</p>

  <p class="P-P">“Bence sen büyücüsün,” dedi adam.</p>

  <p class="P-P">“Bak,” dedi Rincewind. “Eğer büyücü olsaydım, büyü yapabilirdim, değil mi? Seni bir şeye çevirirdim, ama çevirmedim, demek ki değilim.”</p>

  <p class="P-P">“Biz bütün büyücülerimizi öldürdük,” dedi adamlardan biri.</p>

  <p class="P-P">“Bazıları kaçtı, ama epey çoğunu öldürdük. Ellerini salladılar ve hiçbir şey çıkmadı.”</p>

  <p class="P-P">Rincewind adama dik dik baktı.</p>

  <p class="P-P">“Ve biz senin de bir büyücü olduğunu düşünüyoruz,” dedi adam, Rincewind’i gittikçe sıkılaşan bir kavrayışla tutarken. “Bacaklı kutun var ve büyücüye benziyorsun.”</p>

  <p class="P-P">Rincewind, Sandıkla üçünün her nasılsa atlarından uzaklaştıklarını ve şu anda gri yüzlü, soğuk insanların oluşturduğu, gitgide daralan bir çemberin içinde olduklarını fark etti.</p>

  <p class="P-P">Bethan’ın benzi attı. Tehlikeyi tanıma yeteneği Rincewind’in uçma yeteneği kadar iyi olan İkiçiçek bile, kaygılı görünüyordu. Rincewind derin bir nefes aldı.</p>

  <p class="P-P">Yıllar önce öğrendiği klasik pozda ellerini kaldırdı ve gıcırdadı, “Geri durun! Yoksa içinizi dışınızı büyüyle doldururum!”</p>

  <p class="P-P">“Büyü buharlaştı,” dedi adam. “Yıldız onu uçurdu. Bütün sahte büyücüler komik sözlerini söylediler ve hiçbir şey olmadı, korku içinde ellerine baktılar, aslında pek azı kaçmayı akıl etti.” “Ciddiyim!” dedi Rincewind.</p>

  <p class="P-P">Beni öldürecek, diye düşündü. Bu kadar. Daha fazla blöf falan yapamam. Büyünün yararı yok, blöfün yararı yok, ben-</p>

  <p class="P-P">Sihir zihninde canlandı. Buzlu su gibi beynine süzüldüğünü hissetti ve kendini olacaklara hazırladı. Soğuk bir ürperti kolundan aşağı aktı.</p>

  <p class="P-P">Kolu kendi iradesinin dışında kalktı ve kendi ağzının açılıp kapandığını, dilinin Rincewind’e ait olmayan bir sesle, yaşlı ve kum bir sesle kımıldadığını, havaya buhar bulutları gibi yükselen heceler söylediğini hissetti.</p>

  <p class="P-P">Sekizinci renk ateş, tırnaklarının altından çaktı. Korkmuş adam, caddenin üzerinde yükselen, orada bir an için asılı kalan ve sonra hiçliğe infalak eden, saçışkan bulutun içinde kayboluncaya dek, ateş adamı sardı.</p>

  <p class="P-P">Pis dumanın bir zerresi bile yoktu.</p>

  <p class="P-P">Rincewind korku içinde eline bakakaldı. İkiçiçek’le Bethan onu iki kolundan kapıp, açık caddeye ulaşıncaya dek, şok olmuş kalabalığın arasından kaçırdılar. Her biri ayrı bir sokaktan aşağı koşmayı seçince acı dolu bir an oldu, ama Rincewind’in ayaklarını yere değdirmeden kaçtılar.</p>

  <p class="P-P">“Büyü,” diye geveledi, heyecan içinde, güçten sarhoş. “Büyü yaptım...”</p>

  <p class="P-P">“Doğru,” dedi İkiçiçek sakinleştirircesine.</p>

  <p class="P-P">“Bir sihir yapmamı ister miydiniz?” dedi Rincewind. Yolda geçen bir köpeğe doğru parmağını uzatıp “İşeee!” dedi. Köpek incinmiş bir bakış fırlattı Rincewind’e.</p>

  <p class="P-P">“Ayaklarını daha hızlı koşturmak bence en iyisi olurdu,” dedi Bethan keyifsizce.</p>

  <p class="P-P">“Tabii ki!” diye geveledi. “Ayaklar! Daha hızlı koşun! Hey, bakın yapıyorlar!”</p>

  <p class="P-P">“Onların aklı senden çok,” dedi Bethan. “Şimdi hangi yöne?”</p>

  <p class="P-P">İkiçiçek etraflarındaki sokak labirentlerine baktı. Bir sürü bağırtı çağırtı geliyordu, çeşitli yönlerde.</p>

  <p class="P-P">Rincewind ellerinden kurtuldu ve en yakın sokaktan aşağı tereddütle sendeleye sendeleye indi.</p>

  <p class="P-P">“Ben yapabiliyorum!” diye bağırdı çılgınca. “Siz kendinizi kollayın-”</p>

  <p class="P-P">“Şokta,” dedi İkiçiçek.</p>

  <p class="P-P">“Neden?”</p>

  <p class="P-P">“Daha önce hiç sihir yapmamıştı.”</p>

  <p class="P-P">“Ama o bir büyücü!”</p>

  <p class="P-P">“Konu biraz karmaşık,” dedi İkiçiçek, Rincewind’in peşinden koşarken. “Neyse, gerçekten onun yaptığından emin değilim. Ses onunkine benzemiyordu. Gel, eski dostum.”</p>

  <p class="P-P">Rincewind çılgına dönmüş, görmeyen gözlerle ona baktı.</p>

  <p class="P-P">“Seni gül ağacına çevireceğim,” dedi.</p>

  <p class="P-P">“Evet, evet, çok güzel. Hadi gel,” dedi İkiçiçek sakinleşti<span class="S-T1">r</span>ircesine, kolundan nazikçe çekerek.</p>

  <p class="P-P">Pek çok sokaktan ayak patırtıları geldi ve birden bir düzine yıldız insanı üzerlerine geliyordu.</p>

  <p class="P-P">Bethan, Rincewind’in et gibi olan elini yakaladı ve tehdit edercesine tuttu.</p>

  <p class="P-P">“Bu kadar yeter!” diye çığırdı.</p>

  <p class="P-P">“Doğru!” diye bağırdı İkiçiçek. “Bir büyücümüz var ve onu kullanmaktan korkmayız!"</p>

  <p class="P-P">“Ciddiyim!” diye haykırdı Bethan, kolundan tutarak Rincewind’i bocurgat gibi etrafında çevirirken.</p>

  <p class="P-P">“Doğru! Ağır silahla donanmışız! Ne?” dedi</p>

  <p class="P-P">İkiçiçek.</p>

  <p class="P-P">“Sandık nerede dedim,” diye fısıldadı Bethan Rincewind’in arkasından.</p>

  <p class="P-P">İkiçiçek çevresine bakındı. Sandık ortalıkta yoktu.</p>

  <p class="P-P">Gerçi, Rincewind yıldız insanları üzerinde arzulanan etkiyi yapıyordu. Eli belli belirsiz sallandıkça, dönel tırpanmış gibi davranarak birbirleri arkasına saklanmaya çalıştılar.</p>

  <p class="P-P">“Şey, nereye gitti?”</p>

  <p class="P-P">“Nereden bileyim?” dedi İkiçiçek.</p>

  <p class="P-P">“O senin Sandık’ın!”</p>

  <p class="P-P">“Çoğu zaman Sandık’ımın nerede olduğunu bilmem, turist olmak bundan ibarettir,” dedi İkiçiçek. “Her neyse, çoğu zaman kendi kendine gezer. Belki de en iyisi neden diye sormamak.”</p>

  <p class="P-P">Aslında hiçbir şeyin meydana gelmediği, Rincewind’in hakaretler savuracak ve büyülü ateşi saçacak durumda olmadığı konusunda güruhta şafak attı. Rincewind’in ellerini ihtiyatla kollayarak ilerlediler.</p>

  <p class="P-P">İkiçiçek’le Bethan gerilediler. İkiçiçek çevresine bakındı.</p>

  <p class="P-P">“Bethan?”</p>

  <p class="P-P">“Ne?” dedi Bethan, gözlerini ilerleyen figürlerden ayırmadan.</p>

  <p class="P-P">“Burası çıkmaz sokak.”</p>

  <p class="P-P">“Emin misin?”</p>

  <p class="P-P">“Sanırım tuğladan bir duvarı gö<span class="S-T1">r</span>ünce tanırım,”</p>

  <p class="P-P">dedi İkiçiçek azarla<span class="S-T1">r</span>casına.</p>

  <p class="P-P">“Buraya kadar, demek ki,” dedi Bethan.</p>

  <p class="P-P">“Ne dersin, belki açıklarsam-?”</p>

  <p class="P-P">“Hayır.”</p>

  <p class="P-P">“Ya.”</p>

  <p class="P-P">“Bunların açıklamaları dinleyen türden insanlar olduklarını sanmıyorum,” diye ekledi Bethan.</p>

  <p class="P-P">İkiçiçek dik dik baktı onlara. Daha önce söz edildiği üzere, çoğunlukla kişisel tehlikeye karşı aldırışsızdı. İnsan deneyiminin bütününe karşı İkiçiçek, insanlar bi<span class="S-T1">r</span>birleriyle konuşurlar, bir iki içki içerler, torunların fotoğraflarını değiş tokuş ederlerse, belki bir şova falan gidilirse her şeyin yoluna gireceğine inanıyordu. Ayrıca insanların esasen iyi olduklarına, ama bazen kötü günlerinin olduğuna inanıyordu. Caddenin aşağısından gelen şey, cam fabrikasındaki goril gibi bir etki yapıyordu onda.</p>

  <p class="P-P">Seslerin en işitilmezi geldi arkasından, sesten çok, aslında havanın dokusundaki bir değişimdi.</p>

  <p class="P-P">Önündeki yüzler açıldı, döndü ve sokağın aşağısında çabucak gözden kayboldular.</p>

  <p class="P-P">“Ee?” dedi Bethan, bilincini yitirmiş olan Rincewind’i hâlâ ayakta tutarken.</p>

  <p class="P-P">İkiçiçek öbür tarafa bakıyordu, tuhaf mallarla dolu büyük bir cam pencereye, boncuklu bir kapı girişinin ve hepsinin üzerindeki, artık karakterlerin konumlarını almak için kıvranmalarını bitirerek aşağıdaki yazıyı oluşturduğu koca levhaya bakıyordu:</p>

  <p class="P-P1">“Skillet, Wang, Yrwle!yt, Bunglestiff,</p>

  <p class="P-P1">Cwmlad ve Patel’</p>

  <p class="P-P1">‘Krlşu: çeşitli’</p>

  <p class="P-P1">TEDARİKÇİLER</p>

  <p class="P-P">Kuyumcu, tuhaf biçimde kesilmiş son elması yerine yerleştirirken, altını ufacık örsün üzerinde yavaşça çevirdi.</p>

  <p class="P-P">“Bir ifritin dişinden mi demiştin?” diye homurdandı, gözlerini iyice kısıp işine bakarken.</p>

  <p class="P-P">“Evet,” dedi Cohen, “ve dediğim gibi geğisi senin olabiliğ.”</p>

  <p class="P-P">Parmağıyla bir tabla dolusu altın yüzüğü gösteriyordu.</p>

  <p class="P-P">“Çok cömertçe,” diye homurdandı, cücemsi olan ve cömerti görünce gözünden tanıyan kuyumcu. İç geçirdi.</p>

  <p class="P-P">“Son zamanlarda işler kesat değil mi?” dedi Cohen. Ufacık pencereden dışarı baktı ve dar caddenin öbür tarafında toplanmış boş gözlü bir grup insanı izledi.</p>

  <p class="P-P">“Zor zamanlarda, evet.”</p>

  <p class="P-P">“Yıldız boyanmış su adamlağ da kim?” dedi Cohen.</p>

  <p class="P-P">Cüce kuyumcu başını kaldırıp bakmadı.</p>

  <p class="P-P">“Deliler,” dedi. “Bana iş yapmamam gerektiğini söylüyorlar, çünkü yıldız geliyormuş. Ben de onlara yıldızların bana hiç zarar vermediğini</p>

  <p class="P-P">söylüyorum, keşke aynısını insanlar için de söyleyebilsem.”</p>

  <p class="P-P">Altı adam gruptan ayrılıp dükkâna doğru gelirken Cohen başıyla düşüncelice onayladı. Çeşitli silahlar taşıyorlardı ve kaptırmış, kararlı bir görünüşleri vardı.</p>

  <p class="P-P">“Tuhaf,” dedi Cohen.</p>

  <p class="P-P">“Gördüğün gibi, ben, cüce soyundanım,” dedi kuyumcu. “Büyülü ırklardan biri olduğu söylenir. Yıldız halkı, eğer biz büyüden yüz çevirirsek yıldızın Disk’i yok etmeyeceğine inanıyor. Muhtemelen beni biraz pataklayacaklar. Bu böyle gider.”</p>

  <p class="P-P">Son yapıtını cımbızla kaldırdı.</p>

  <p class="P-P">“Yaptığım en garip şey,” dedi, “ama pratik, bunu görebiliyorum. Adı neydi demiştin?”</p>

  <p class="P-P">“Yemçiğneçleğ,” dedi Cohen. Kırışık avucunda duran at nalı şekilli şeylere baktı, sonra ağzını açıp bir dizi acı dolu hırıltı çıkardı.</p>

  <p class="P-P">Kapı patlayarak açıldı. Adamlar uzun adımlarla içeri girip duvarların çevresinde pozisyon aldılar. Terliyorlardı ve güvensizdiler, ama liderleri Cohen’ı hor görürcesine bir kenara itti ve cüceyi gömleğinden tutarak kaldırdı.</p>

  <p class="P-P">“Sana dün sööledik, ufaklık,” dedi. “İstersen ayaklarının üstünde gidersin, istersen kafanın üzerinde, bizim için fark etmez. Bak şimdi cidden kızı-”</p>

  <p class="P-P">Cohen adamın omzuna dokundu. Adam</p>

  <p class="P-P">öfkeyle döndü.</p>

  <p class="P-P">“Ne istiyorsun, büyükbaa?” diye fırladı.</p>

  <p class="P-P">Cohen adamın bütün dikkatini toplayıncaya dek durdu, sonra gülümsedi. Odayı aydınlatacağa benzer &#160;kıratlık ağız mücevherini açığa çıkaran, yavaş, tembel bir gülümsemeydi.</p>

  <p class="P-P">“Üçe kadar sayacağım,” dedi arkadaşça bir ses tonuyla.</p>

  <p class="P-P">“Bir. İki.” Kemikli dizi kalkıp, adamın kasıklarına, tatmin edici ölçüde etçil bir gürültüyle gömüldü, lider kendi özel acı evreninin çevresine çökerken dirseğini böbreklere tam güçle indirebilmek için Cohen yarım döndü.</p>

  <p class="P-P">“Üç,” dedi yerdeki ızdırap topuna.</p>

  <p class="P-P">Cohen adil dövüşten söz edildiğini duymuştu ve yıllar önce bulaşmak istemediğine karar vermişti.</p>

  <p class="P-P">Diğer adamlara baktı, inanılmaz gülümsemesini çaktı.</p>

  <p class="P-P">Cohen’a saldırmaları gerekirdi. Bunun yerine içlerinden biri, kendisinde bir palanın bulunduğu, ama Cohen’ın kılıçsız olduğuna güvenerek, ona doğru yampiri yampiri yanaştı.</p>

  <p class="P-P">“Yo, hayır,” dedi Cohen, ellerini sallayarak. “Ah, hadi, oğlum, öyle tutulmaz.”</p>

  <p class="P-P">Adam yan yan Cohen’a baktı.</p>

  <p class="P-P">“Nasıl yani?” diye sordu kuşku içinde</p>

  <p class="P-P">“Hiç daha önce kılıç tutmadın mı?”</p>

  <p class="P-P">Adam onay almak için meslektaşlarına doğru</p>

  <p class="P-P">yarım döndü.</p>

  <p class="P-P">“Pek tutmadım, hayır,” dedi. “Pek sık değil.” Kılıcım tehdit edercesine salladı.</p>

  <p class="P-P">Cohen omuz silkti. “Ölecek olabilirim, ama kılıcı bir savaşçı gibi tutabilen bir adam tarafından öldürülebileceğimi umut edeyim, bari,” dedi Adam ellerine baktı. “Doğru görünüyor,” dedi kuşkuyla.</p>

  <p class="P-P">“Bak oğlum, bu konulardan biraz anlarım. Demek istediğim, bir dakika buraya gel ve -kusura bakmazsın değil mi?- tamam, sol elin buraya geliyor, kabzanın topuz biçimindeki başının etrafında, sağ elin de -doğru, işte buraya- ve keskin tarafı da tam senin bacağına gelecek.”</p>

  <p class="P-P">Adam bağırıp ayağına sarılınca Cohen, öbür bacağına tekme attı ve odanın bütününe döndü.</p>

  <p class="P-P">“Bu işin cılkı çıkıyor,” dedi. “Neden bana saldırmıyorsunuz?”</p>

  <p class="P-P">“Doğru,” dedi belinin yanındaki bir ses. Kuyumcu çok büyük ve kirli bir balta çıkardı, kavganın diğer korkularına tetanozu eklemesi garantiydi.</p>

  <p class="P-P">Dört adam bu olasılıkları biraz düşündü ve kapıya doğru gerilediler.</p>

  <p class="P-P">“Şu salakça yıldızları da silin,” dedi Cohen. “Herkese Barbar Cohen’ın böyle yıldızlar görürse çok kızacağını söyleyebilirsiniz, tamam mı?” Kapı çarparak kapandı. Bir an sonra balta kapıya güm diye vurup sekti ve Cohen’ın sandaletinin</p>

  <p class="P-P">parmağından ince bir parça deriyi kopardı.</p>

  <p class="P-P">“Affedersin,” dedi cüce. “Balta büyükbaamındı. Sırf odun kırmak için kullanırdım.”</p>

  <p class="P-P">Cohen çenesini yokladı. Yem-çiğneçleri iyi oturmuşa benziyordu.</p>

  <p class="P-P">“Senin yerinde olsam, buradan bir şekilde kaçardım,” dedi. Ama cüce zaten odanın içinde koşturuyordu, değerli maden ve taş tablalarını deri bir çuvala boşaltıyordu. Bir tomar alet bir cebe, bir paket bitmiş mücevher diğerine girdi. Ve iniltiyle küçük metal fırının her iki kulpundan ellerini geçirerek, bir bütün halinde sırtına kaldırdı.</p>

  <p class="P-P">“Tamam,” dedi. “Ben hazırım.”</p>

  <p class="P-P">“Benimle mi geliyorsun?”</p>

  <p class="P-P">“Şehir kapılarına kadar, senin için mahzuru yoksa,” dedi. “Beni suçlayamazsın, değil mi?” “Hayır. Ama baltayı geride bırak.”</p>

  <p class="P-P">Öğleden sonra güneşine ve terk edilmiş bir caddeye çıktılar. Cohen ağzını açtığında parlak ışık noktacıkları tüm gölgeleri aydınlattılar.</p>

  <p class="P-P">“Etrafta toplamam gereken birkaç arkadaşım var,” dedi ve ekledi, “umarım iyidirler. Senin adın ne?”</p>

  <p class="P-P">“Yokçene.”</p>

  <p class="P-P">“Buralarda-” Cohen sevgi göstererek durdu, kelimelerin tadını çıkardı, “biftek alabileceğim bir yer var mı?”</p>

  <p class="P-P">“Yıldız halkı bütün hanları kapattı. Yıldız gelirken yiyip içmenin yanlış olduğunu-” “Biliyorum, biliyorum,” dedi. “Sanırım çakmaya başlıyorum. Hiçbir şeyi onaylamıyorlar mı?” Yokçene bir an düşünceler içinde kayboldu. “Her şeyi ateşe veriyorlar,” dedi en sonunda. “Bu işte çok iyiler. Kitapları falan. Şu büyük ateşlerden yakıyorlar.”</p>

  <p class="P-P">Cohen şok olmuştu.</p>

  <p class="P-P">“Kitapların yakıldığı ateşler mi?”</p>

  <p class="P-P">“Evet. Korkunç, değil mi?”</p>

  <p class="P-P">“Doğru,” dedi Cohen. Sarsıcı olduğunu düşündü. Gökyüzünün altında hoyratça yaşayan biri kalın bir kitabın değerini bilirdi, sayfalarını yırtarken dikkatli olursanız en az bir mevsim yemek ateşi sağlardı. Birçok hayat karlı bir gecede bir avuç sırıksıklam tutuşturucu ve cidden kum bir kitapla kurtarılmıştır. Canın biraz tüttürmek ister de bir pipo bulamazsan, kitap her zaman dostundu.</p>

  <p class="P-P">Cohen insanların kitapların içine bi<span class="S-T1">r</span>şeyler yazdıklarını bilirdi. Bu ona hep uçarı bir kâğıt ziyanı gibi gelirdi.</p>

  <p class="P-P">“Korkarım, arkadaşların onlarla karşılaşırsa başlan belaya girer,” dedi Yokçene üzüntüyle, caddeden yukarı yürürken.</p>

  <p class="P-P">Köşeyi döndüler ve ateşi gördüler. Caddenin ortas<span class="S-T1">ın</span>daydı. Yıldız insanların bir ikisi yakındaki bir evden kitaplarla ateşi besliyorlardı, evin kapısı kırılmış ve yıldızlarla boyanmıştı.</p>

  <p class="P-P">Cohen’ın haberi fazla yayılmamıştı henüz. Dolaşıp duvara dayandığında kitap yakanlar onu hiç fark etmediler. Yanmış kağıdın kıvrım kıvrım ince tabakaları havaya sıçrayıp çatıların üzerinde uçuşmaya başladı.</p>

  <p class="P-P">“Sen ne yapıyorsun?” dedi.</p>

  <p class="P-P">Yıldız halkından biri, bir kadın, saçını is karası bir elle gözlerinin önünden attı ve Cohen’ın sol kulağına özellikle baktı, sonra “Disk’i günahkârlıktan kurtarıyoruz,” dedi.</p>

  <p class="P-P">İki adam binadan çıktı ve Cohen’a, en azından sol kulağına dik dik baktılar.</p>

  <p class="P-P">Cohen uzanıp kadının taşıdığı ağır kitabı aldı. Kapağı bir araya gelince bir kelime oluşturduklarından Cohen’ın emin olduğu tuhaf kırmızı ve siyah taşlarla kaplıydı. Kitabı Yokçene’ye gösterdi.</p>

  <p class="P-P">“Necrotelecomnicon,” dedi cüce. “Büyücüler kullanır. Ölülerle temasa geçme üzerine galiba.”</p>

  <p class="P-P">“Al sana büyücüler,” dedi Cohen. Baş parmağıyla bir parmağı arasında sayfalardan birini hissetti; ince ve bir hayli yumuşaktı. Oldukça nahoş görünen organik kılıklı yazı onu hiç tasalandırmadı. Evet, böyle bir kitap bir adam için gerçek bir dost olabili<span class="S-T1">r</span>di-</p>

  <p class="P-P">“Evet? Bir şey mi istiyorsunuz?” dedi yıldız adamlarından birine, o da Cohen’ın kolunu yakaladı.</p>

  <p class="P-P">“Büyü kitaplarının hepsinin yakılması gerek,”</p>

  <p class="P-P">dedi adam, ama biraz kuşkuyla, çünkü Cohen’ın dişlerine ilişkin bir şey ona pis bir akıl hastalığı hissi veriyordu.</p>

  <p class="P-P">“Neden?” dedi Cohen.</p>

  <p class="P-P">“Bize vahyedildi.” Şimdi Cohen’ın gülümsemesi kırlar kadar geniş ve çok daha tehlikeliydi.</p>

  <p class="P-P">“Bence yolumuza gitsek iyi olacak,” dedi Yokçene tedirgince. Yıldız halkından bir grup arkalarındaki caddeye girdi.</p>

  <p class="P-P">“Betice ben bililerini öldürmek isterdim,” dedi Cohen hâlâ gülümseyerek.</p>

  <p class="P-P">“Yıldız, Disk’in arındırılmasını emretti,” dedi adam gerileyerek.</p>

  <p class="P-P">“Yıldızlar konuşamaz,” dedi Cohen, kılıcını çekerek.</p>

  <p class="P-P">“Eğer beni öldürürsen, bin kişi benim yerimi alır,” dedi adam, artık sırtı duvara gelmişti.</p>

  <p class="P-P">“Evet,” dedi makul bir ses tonuyla, “ama konumuz bu değil, değil mi? Konumuz, senin ölecek olman.”</p>

  <p class="P-P">Adamın âdemelması yoyo gibi zıplamaya başladı. Gözlerini kısarak Cohen’ın kılıcına baktı.</p>

  <p class="P-P">“O da var, tabii,” diyerek hakkını teslim etti. “Bak ne diyorum -ateşi söndürsek nasıl olur?”</p>

  <p class="P-P">“İyi fikir,” dedi Cohen.</p>

  <p class="P-P">Yokçene, Cohen’ın kemerine asıldı. Diğer yıldız insanları, onlara doğru koşuyordu. Bir sürüydüler, çoğu silahlıydı ve işler biraz daha ciddileşeceğe benziyordu.</p>

  <p class="P-P">Cohen kılıcını onlara meydan okurcasına savurdu, sonra dönüp kaçtı. Yokçene bile yetişmekte zorlanıyordu.</p>

  <p class="P-P">“Tuhaf,” dedi soluk soluğa, bir başka sokağa daldıklarında, “-bir an- durup onlarla dövüşeceğini sandım.”</p>

  <p class="P-P">“Şunu -şaka olsun- diye salladım.”</p>

  <p class="P-P">Sokağın öbür ucunda aydınlığa çıktıklarında Cohen kendini duvara attı, kılıcını çekti, yaklaşan ayak seslerini değerlendirirken kafası bir tarafta durdu ve sonra kılıcını karın yüksekliğinde dümdüz bir hamle için uygun konuma getirdi. Hoş olmayan bir gürültü ve pek çok çığlık vardı, fakat o andan itibaren Cohen caddenin epey yukarısındaydı, nasırlarına basmaktan kaçınarak alışılmadık bir tarzda koşuyordu.</p>

  <p class="P-P">Yanı başında Yokçene amansızca koşturur halde, kızıl yıldızlar boyanmış bir hana daldı, varla yok arası bir acı iniltisiyle bir masanın üzerine atlayıp koştu —bu arada, neredeyse kusursuz bir koreog<span class="S-T1">r</span>afi ile, Yokçene başını eğmeden masanın altından geçti- aşağı atladı, mutfak eşyaları arasından yolunu açtı ve başka bir sokağa çıktı.</p>

  <p class="P-P">Bir iki dönemeci daha koşup bir kapının önünde yığıldılar. Cohen duvara yapıştı ve gözünün önündeki maviyle mor ışıklar kayboluncaya kadar hırıltıyla soludu.</p>

  <p class="P-P">“Pekâlâ,” dedi soluk soluğa, “ne aldın?”</p>

  <p class="P-P">“Eem, baharat kutusu,” dedi Yokçene.</p>

  <p class="P-P">“Sadece o mu?”</p>

  <p class="P-P">“Eh, benim masanın altından gitmem gerekmiyor muydu? Sen de işini o kadar iyi yapamadın.”</p>

  <p class="P-P">Cohen kaçarken şişlemeyi başarabildiği ufak kavuna küçümsercesine baktı.</p>

  <p class="P-P">“Buralarda bu çok sert olmalı,” dedi, kabuğunu ısırırken.</p>

  <p class="P-P">“Üzerine biraz tuz ister misin?” dedi cüce.</p>

  <p class="P-P">Cohen bir şey söylemedi. Ağzı açık, kavunu öyle tutakaldı.</p>

  <p class="P-P">Yokçene etrafına baktı. Girdikleri çıkmaz sokak birinin duvarın önünde bıraktığı eski bir kutu dışında, boştu.</p>

  <p class="P-P">Cohen dik dik bakıyordu kutuya. Yüzüne bakmadan kavunu cüceye verdi ve gün ışığına doğru yürüdü. Yokçene onun sessizce kutuya yaklaşmasını izledi, ya da daha doğrusu yelkenleri fora bir gemi gibi gıcırdayan eklemleriyle ne kadar sessiz olması mümkünse öyle yaklaşmasını, hani patlamasını bekliyormuşçasına kılıcıyla onu bir iki kez dürtmesini izledi.</p>

  <p class="P-P">“Sadece bir kutu,” diye seslendi cüce. “Bir kutuda bu kadar özel olan nedir?”</p>

  <p class="P-P">Cohen bir şey söylemedi. Acı içinde çömeldi ve kapağın üzerindeki kilide yakından baktı.</p>

  <p class="P-P">“İçindeki ne?” dedi Yokçene.</p>

  <p class="P-P">“Bilmek istemezdin,” dedi Cohen. “Kaldırmama yardım eder misin?”</p>

  <p class="P-P">“Evet, ama bu kutu-”</p>

  <p class="P-P">“Bu kutu,” dedi Cohen, “bu kutu-” diye kollarını belli belirsiz salladı.</p>

  <p class="P-P">“Dikdörtgen mi?”</p>

  <p class="P-P">“Garabet," dedi Cohen gizemli bir edayla.</p>

  <p class="P-P">“Garabet mi?”</p>

  <p class="P-P">“Ya.”</p>

  <p class="P-P">“Ah,” dedi cüce. Bir an öyle kutuya bakadurdular.</p>

  <p class="P-P">“Cohen?”</p>

  <p class="P-P">“Evet?”</p>

  <p class="P-P">“Garabet ne demek?”</p>

  <p class="P-P">“Şey, garabet-” Cohen durdu ve hiddetle aşağı baktı.</p>

  <p class="P-P">“Bir tekme atarsan görürsün.”</p>

  <p class="P-P">Yokçene’nin çelik önlü cüce botu kutunun yan tarafına güm diye çarptı. Cohen geri sıçradı. Başka hiçbir şey olmadı.</p>

  <p class="P-P">“Anladım,” dedi cüce. “Eldritch ahşap mı demek?”</p>

  <p class="P-P">“Hayır,” dedi Cohen. “Böyle -böyle yapmaması gerekirdi.”</p>

  <p class="P-P">“Anlıyorum,” dedi Yokçene, aslında anlamıyordu ve keşke Cohen bu sıcakta güneş ışığına çıkmasaydı diye düşünmeye başlıyordu. “Kaçması mı gerekiyordu, sence?”</p>

  <p class="P-P">“Evet. Ya da bacağını ısırması.”</p>

  <p class="P-P">“Ah,” dedi cüce. Nazikçe Cohen’ı kolundan tutarak çekti.</p>

  <p class="P-P">“Burası hoş, gölgelik,” dedi. “Neden biraz dinlen-”</p>

  <p class="P-P">Cohen cücenin elini silkindi.</p>

  <p class="P-P">“Kutu duvarı izliyor,” dedi. “Bak, o yüzden bizi fark etmiyor. Gözünü dikmiş duvara bakıyor.”</p>

  <p class="P-P">“Evet, doğru,” dedi Yokçene sakinleştirircesine. “Tabii küçük gözleriyle duvarı izliyor-”</p>

  <p class="P-P">“Aptal olma, onun gözleri yok,” diye tersledi Cohen.</p>

  <p class="P-P">“Affedersin, affedersin,” dedi Yokçene aceleyle. “Gözleri olmadan duvarı izliyor, affedersin.”</p>

  <p class="P-P">“Bence bir şey için endişeleniyor,” dedi Cohen.</p>

  <p class="P-P">“Endişelenmez olur mu, endişelenecek tabii,” dedi Yokçene, “eminim bizim çekip gitmemizi, onu yalnız bırakmamızı istiyor sadece.”</p>

  <p class="P-P">“Bence çok şaşkın,” diye ekledi Cohen.</p>

  <p class="P-P">“Evet, kesinlikle şaşkın görünüyor,” dedi cüce. Cohen dik dik baktı ona.</p>

  <p class="P-P">“Sen nereden biliyorsun?” diye tersledi.</p>

  <p class="P-P">Rollerin adil olmayan bir şekilde değişmesi Yokçene’yi çarptı. Ağzı açılıp kapanırken, bir Cohen’a bir kutuya baktı.</p>

  <p class="P-P">“Sen nereden biliyorsun?” dedi. Cohen dinlemiyordu artık. Anahtar deliğinin bulunduğu tarafın ön olduğunu kabul ederek, kutunun önüne çömeldi ve kasten seyretti. Yokçene geri geri gitti. Tuhaf, dedi zihni, ama lanet şey bana bakıyor.</p>

  <p class="P-P">“Pekâlâ,”dedi Cohen, “biliyorum seninle</p>

  <p class="P-P">benim fikirlerim uyuşmuyor, ama hepimiz önemsediğimiz birileıini arıyoruz, tamam mı?”</p>

  <p class="P-P">“Ben-” dedi Yokçene ve Cohen’ın kutuyla konuştuğunun farkına vardı.</p>

  <p class="P-P">“Bu yüzden nereye gittiklerini bana söyle.”</p>

  <p class="P-P">Yokçene korku içinde seyrederken Sandık bacaklarını uzattı, kendini hazırladı ve en yakındaki duvara tam gaz koştu. Kilden tuğlalar ve tozlu harç, etrafında patladı.</p>

  <p class="P-P">Cohen delikten baktı. Öteki tarafta küçük, pis bir depo vardı. Sandık zeminin ortasında durmuş, aşırı şaşkınlık yayıyordu.</p>

  <p class="P-P">“Dükkân!” dedi İkiçiçek.</p>

  <p class="P-P">“Burada kimse var mı?” dedi Bethan.</p>

  <p class="P-P">“Irrğlı,” dedi Rincewind.</p>

  <p class="P-P">“Bence onu bir yere oturtup bir bardak su getirelim,” dedi İkiçiçek. “Eğer varsa.”</p>

  <p class="P-P">“Başka her şey var.”</p>

  <p class="P-P">Oda raflarla ve raflar her türden şeyle doluydu. Onların üzerine yerleştirilmemiş şeyler, karanlık ve belirsiz tavandan salkım salkım sarkıyordu; her türden şeyle dolu kutularla çuvallar yere dökülmüştü.</p>

  <p class="P-P">Dışardan hiç ses gelmiyordu. Bethan etrafa bakıp nedenini anladı.</p>

  <p class="P-P">“Hiç bu kadar çok mal görmemiştim,” dedi.</p>

  <p class="P-P">“Bulunmayan bir tek şey var,” dedi Bethan</p>

  <p class="P-P">sertçe.</p>

  <p class="P-P">“Nereden biliyorsun?”</p>

  <p class="P-P">“Bir bakman yeter. Eksik olan tazelik.”</p>

  <p class="P-P">İkiçiçek etrafında döndü. Eskiden kapının ve pencerelerin olduğu yerde kutular dizilmiş raflar vardı, çok uzun zamandır oradalarmış gibi görünüyorlardı.</p>

  <p class="P-P">İkiçiçek Rincewind’i tezgâhın yanındaki çürük bir sandalyeye oturttu ve kuşkuyla raflara uzandı. Çivi ve saç fırçası kutulan vardı. Yılların sararttığı sabun kalıpları vardı. Eriyen banyo tuzlarını içeren bir dizi kavanoz vardı ki, insan, tüm tanıklara rağmen, İdeal Hediye olarak verilebileceğini ilan eden hüzünlü ve kibar bir bakış yöneltiyordu. Bir ton da toz vardı.</p>

  <p class="P-P">Bethan öbür duvardaki raflara bakıp güldü.</p>

  <p class="P-P">“Şuna bakar mısın!” dedi.</p>

  <p class="P-P">İkiçiçek baktı. Küçük bir -ee- dağ köşkü tutuyordu, her tarafına deniz kabukları yapıştırılmış, yapan sonra da yakmalı işlemeyle “Özel Bir Hatıra” yazmış çatıya (tabii ki, içine sigara saklayabilmek için açılıyordu ve kısacık bir ezgi çalıyordu).</p>

  <p class="P-P">“Hiç böyle bir şey görmüş müyd<span class="S-T1">ü</span>n?” dedi Bethan.</p>

  <p class="P-P">İkiçiçek kafasını salladı. Ağzı açık kaldı.</p>

  <p class="P-P">“İyi misin?” dedi Bethan.</p>

  <p class="P-P">“Galiba gördüğüm en güzel şey,” dedi.</p>

  <p class="P-P">Kafalarının üstünde bir pır pır sesi vardı.</p>

  <p class="P-P">Yukarı baktılar.</p>

  <p class="P-P">Büyük siyah bir küre tavanın karanlığından aşağı indi. Üzerlerinde minik kırmızı ışıklar yanıp sönüyordu; onlar seyrederken küre etrafında döndü ve büyük bir cam gözle onlara baktı. Tehditkârdı, göz. Tatsız bir şeyi izlediğini özellikle vurgular gibiydi.</p>

  <p class="P-P">“Merhaba?” dedi İkiçiçek.</p>

  <p class="P-P">Tezgâhın kena<span class="S-T1">rı</span> üzerinde bir baş belirdi. Kızgın görünüyordu.</p>

  <p class="P-P">“Umarım parasını ödemeye niyetliydiniz,” dedi kaba bir şekilde. Yüz ifadesi Rincewind’den evet demesini beklediğini ve buna inanmayacağını anlatıyordu.</p>

  <p class="P-P">“Bunun mu?” dedi Bethan. “Bir şapka dolusu yakutun içine atsanız bile almazdım-”</p>

  <p class="P-P">“Ben alacağım. Kaç para?” dedi İkiçiçek evecenlikle, ceplerine uzanırken. Suratı asıldı.</p>

  <p class="P-P">“Aslında, yanımda hiç param yok,” dedi. “Hepsi Sandık’ımda, ama ben-”</p>

  <p class="P-P">Bir homurtu duyuldu. Kafa, tezgâhın arkasında kayboldu ve diş fırçası sergisinin arkasından yeniden göründü.</p>

  <p class="P-P">Yeşil bir önlüğün ardına neredeyse gizlenmiş ufak tefek bir adamın kafasıydı.</p>

  <p class="P-P">“Paran yok mu?” dedi. “Benim dükkânıma gelip—”</p>

  <p class="P-P">“Bilerek gelmedik,” dedi İkiçiçek çabucak. “Orada durduğunun farkında değildik.”</p>

  <p class="P-P">“Orada değildi aslında,” dedi Bethan sertçe. “Dükkân büyülü, değil mi?”</p>

  <p class="P-P">Ufak tefek olan dükkân sahibi tereddüt etti. “Evet,” diye istemeye istemeye onayladı. “Biraz.”</p>

  <p class="P-P">“Biraz mı?” dedi Bethan. “Birazcık mı büyülü?” “Bir hayli olsun,” diye itiraf etti, gerilerken, ve Bethan dik dik bakmaya devam edince “Tamam,” diyerek onayladı. “Dükkân büyülü. Bu benim elimde değil. Kahrolası kapı yoktu, gitmişti yine, değil mi?”</p>

  <p class="P-P">“Evet, ayrıca tavandaki şu şeyden memnun değiliz.”</p>

  <p class="P-P">Kafasını kaldırıp baktı ve kaşlarını çattı. Malların arasında neredeyse gizlenmiş olan küçük bir boncuklu kapıdan içeri girdi. Bir sürü şakırtı ve pır pır duyuldu, ardından siyah küre gölgelere karıştı. Onun yerini bir demet ot, İkiçiçek’in hiç duymadığı ama besbelli uyku zamanı içkisi olan bir şeyin reklamını yapan bir dönerdur<span class="S-T1">ur</span> süs, bir zırh takımı ve canlıymış gibi bir acı ve şaşkınlık ifadesi taşıyan, doldurulmuş bir timsah aldı. Dükkânın sahibi yeniden göründü.</p>

  <p class="P-P">“Daha iyi mi?” diye sordu.</p>

  <p class="P-P">“Bir gelişme var,” dedi İkiçiçek, tereddüt içinde. “Ben en çok otları sevdim.”</p>

  <p class="P-P">Tam bu noktada Rincewind inledi. Uyanmak üzereydi.</p>

  <p class="P-P1">• • •</p>

  <p class="P-P">Gezgin dükkânlar, veya tür olarak bilinen adlarıyla <span class="S-T">tabe</span><span class="S-T">rn</span><span class="S-T">ae vagrantes</span> fenomenini açıklamak için üç genel teori ortaya atılmıştır.</p>

  <p class="P-P">İlki, binlerce yıl önce çoğulevrende tek yeteneği ucuza alıp pahalıya satmak olan bir ırk geliştiğini koyutlar. Sonra onlar, muazzam bir galaktik imparatorluğu, ya da onların verdiği adla Emporium’u kurdular ve türün daha gelişmiş üyeleri bizzat uzayın karanlık duvarlarını kıracak, yeni büyük pazarlar açacak eşsiz itiş üniteleriyle dükkânları donatmanın bir yolunu buldular. Kendi özel evrenlerinin ısı ölümünde Emporium’un gezegenleri yok olduktan çok sonra, son bir cüretkâr ateş satışının ardından, gezgin yıldız dükkânları üç ciltlik bir romanın içindeki kitap kurdu gibi dörtboyutun sayfaları içinde yollarını açarak, hâlâ ticaretlerini sürdürmekteler.</p>

  <p class="P-P">İkincisi şöyle: Doğru şeyi doğru zamanda tedarik etme rolünü üstlenmiş, duygudaş bir Kader’in yaratımıdır.</p>

  <p class="P-P">Üçüncüsü de şöyle: Çeşitli Pazar Günleri Kapama eylemlerini aşmanın zekice bir yoludur.</p>

  <p class="P-P">Tüm bu teorilerin, ayrı oldukları halde, iki ortak yanları var: Gözlemlenmiş olguları açıklamaktaki'; tamam<span class="S-T1">ı</span>yle ve her yönüyle yanlışlar.</p>

  <p class="P-P">Rincewind gözlerini açıp, bir an için, doldurulmuş timsaha bakarak yerde yattı. Korkulu rüyala<span class="S-T1">r</span>dan uyanınca görülecek en iyi şey değildi...</p>

  <p class="P-P">Büyü! Demek böyle bir duygu! Büyücülerin seksle alışverişlerinin olmamasına şaşmamalı!</p>

  <p class="P-P">Orgazmın ne olduğunu Rincewind elbette ki bilirdi, zamanında bir iki kez ulaşmıştı da, hatta bazen bir partnerle; ama yaşadığı hiçbir şey, vücudundaki her sinirin mavi-beyaz ateşle ürperdiği ve ham büyünün parmak uçlarında tutuştuğu o sıkı, ateşli ana yaklaşamazdı bile. İçine dolar, seni havaya kaldırır ve sen elementsel gücün yükselen, kıvrılan dalgası üzerinde sörf yapardın. Tevekkeli değil büyücülerin güç için savaştığı...</p>

  <p class="P-P">Vesaire. Gerçi büyüyü, kafasındaki Sihir yapıyordu, Rincewind değil. Şu Sihiı’den cidden nefret etmeye başlıyordu. Eğer o, öğrenmeye çalıştığı diğer sihirleri korkutup kaçırmasaydı, bileğinin hakkıyla oldukça iyi bir büyücü olurdu.</p>

  <p class="P-P">Rincewind’in hırpalanmış ruhunun bir yerlerinde, isyan kurdu dişini gösterdi.</p>

  <p class="P-P">Tamam, dedi. Bulduğum ilk fırsatta, Sekizlik’e geri dönüyorsun.</p>

  <p class="P-P">Doğrulup oturdu.</p>

  <p class="P-P">“Hangi cehennem burası?” dedi, çatlamasını sona erdirmek için kafasını ellerinin arasına alırken.</p>

  <p class="P-P">“Bir dükkân,” dedi İkiçiçek üzüntüyle.</p>

  <p class="P-P">“Umarım bıçak satıyordur, çünkü galiba kafamı kesmek isteyeceğim,” dedi Rincewind. Karşısındaki iki kişinin y<span class="S-T1">ü</span>z ifadelerindeki bir şey onu ayılttı.</p>

  <p class="P-P">“Şakaydı,” dedi. “Büyük ölçüde şakaydı, neyse. Neden bu dükkândayız?”</p>

  <p class="P-P">“Dışarı çıkamıyoruz,” dedi Bethan.</p>

  <p class="P-P">“Kapı ortadan kayboldu,” diye ekledi İkiçiçek yardım edercesine.</p>

  <p class="P-P">Rincewind biraz sarsakça ayağa kalktı.</p>

  <p class="P-P">“Ah,” dedi. “Demek şu dükkânlardan biri?” “Tamam,” dedi dükkânın sahibi sabrı taşarak. “Dükkân büyülü, evet, etrafta gezer, evet, hayır, size neden olduğunu söylemiyorum-”</p>

  <p class="P-P">“Bir bardak su içebilir miyim?” dedi Rincewind.</p>

  <p class="P-P">Dükkân sahibi gücenmiş göründü.</p>

  <p class="P-P">“Hem paraları yok, hem de bir bardak su istiyorlar,” diye tersledi. “Bu düpedüz-”</p>

  <p class="P-P">Bethan homurdandı ve adama doğru yürüdü, o da geri gitmeye çalıştı. Çok geç kalmıştı.</p>

  <p class="P-P">Bethan onu önlüğünün askılarından tutarak havaya kaldırdı ve gözlerinin içine baktı. Elbisesi yırtık da olsa, saçı başı dağınık da olsa, Bethan bir an için, hayat terazisinde bir erkeği başparmağından yakalamış her kadının sembolü oldu.</p>

  <p class="P-P">“Vakit nakittir,” diye tısladı. “Ona bir bardak su getirmen için otuz saniye veriyorum sana. Bence kelepir, sen ne dersin?”</p>

  <p class="P-P">“Hey,” diye fısıldadı İkiçiçek. “Kışkırtılınca</p>

  <p class="P-P">cidden bir dehşet oluyor, değil mi?”</p>

  <p class="P-P">“Evet,” dedi Rincewind coşkusuzca.</p>

  <p class="P-P">“Tamam, tamam,” dedi dükkân sahibi, gözle görülür şekilde gözü korkmuştu.</p>

  <p class="P-P">“Sonra da bizi dışarı bırakabilirsin,” diye ekledi Bethan.</p>

  <p class="P-P">“Bu bana uyar. Aslında açık değildim, konumumu anlamak için bir iki saniyeliğine durmuştum ve siz içeri daldınız!”</p>

  <p class="P-P">Söylene söylene boncuk perdelerden içeri girdi ve bir kupa suyla döndü.</p>

  <p class="P-P">“Özellikle kupayı yıkadım,” dedi adam, Bet-han’ın bakışlarından kaçarak.</p>

  <p class="P-P">Rincewind kupadaki sıvıya baktı. Muhtemelen kupaya dökülmeden önce temizdi, şimdi onu içmek, binlerce masum mikrop için soykırım demekti.</p>

  <p class="P-P">Dikkatle kupayı koydu.</p>

  <p class="P-P">“Şimdi ben bir temiz yıkayacağım!” dedi Bethan ve heybetle perdeden içeri girdi.</p>

  <p class="P-P">Dükkânın sahibi bir elini belli belirsiz sallayıp yalvarırcasına Rincewind’le İkiçiçek’e baktı.</p>

  <p class="P-P">“Aslında kötü biri değildir,” dedi İkiçiçek. “Arkadaşlarımızdan biriyle evlenecek.”</p>

  <p class="P-P">“Arkadaşınız biliyor mu?”</p>

  <p class="P-P">“Yıldız dükkânı piyasasında işler iyi değil galiba?” dedi Rincewind, olabildiğince sempatik bir edayla.</p>

  <p class="P-P">Ufak tefek adam omuz silkti. “İnanmazsınız,”</p>

  <p class="P-P">dedi. “Yani, fazla şey beklememeyi öğreniyorsun, orada burada bir satış yapıyorsun, hayatını kazanıyorsun, ne demek istediğimi biliyor musunuz? Ama şu sıralar gördüğünüz şu insanlar, hani yüzlerine yıldız boyamış olanlar, eh, dükkânı açacak çok az zamanım oluyor, onlar da yakmakla tehdit ediyorlar. Fazlasıyla büyülü, diyorlar. Ben de, tabii ki büyülü, diyorum, başka nasıl olabilir ki?”</p>

  <p class="P-P">“Etrafta onlardan çok mu var, öyleyse?” dedi Rincewind.</p>

  <p class="P-P">“Bütün Disk’te, dostum. Nedenini sorma bana.”</p>

  <p class="P-P">“Bir yıldızın Disk’e çarpacağına inanıyorlar,” dedi Rincewind.</p>

  <p class="P-P">“Çarpacak mı?”</p>

  <p class="P-P">“İnsanların çoğu öyle düşünüyor.”</p>

  <p class="P-P">“Bu bir rezalet. Burada iyi iş yapmıştım. Fazlasıyla büyülü, diyorlar! Büyünün nesi yanlış, benim bilmek istediğim bu.”</p>

  <p class="P-P">“Ne yapacaksın?”</p>

  <p class="P-P">“Ah, başka bir evrene gideceğim, etrafta bir sürü var,” dedi dükkân sahibi gırgırına. “Yıldızdan söz ettiğiniz için teşekkürler, gerçi. Sizi bir yerde bırakabilir miyim?”</p>

  <p class="P-P">Sihir, Rincewind’in zihnine bir tekme attı.</p>

  <p class="P-P">“Ee, hayır,” dedi, “bence belki de en iyisi kalmamız. Hepsini görmemiz, anlarsın.”</p>

  <p class="P-P">“Sen bu yıldız şeysinden endişe duymuyorsun,</p>

  <p class="P-P">öyleyse?”</p>

  <p class="P-P">“Yıldız hayattır, ölüm değil,” dedi Rincewind. “Nasıl oldu bu?”</p>

  <p class="P-P">“Ne nasıl oldu?”</p>

  <p class="P-P">“Tekrar yaptın!” dedi İkiçiçek, suçlayan bir parmağını gösteriyordu. “birşeyler söylüyorsun ve sonra söylediğini bilmiyorsun!”</p>

  <p class="P-P">“Ben sadece en iyisi kalmamız dedim.”</p>

  <p class="P-P">“Yıldız hayattır, ölüm değil, dedin,” dedi İkiçiçek. “Sesin cırtlayıp kısıldı. Değil mi?” Teyit için dükkân sahibine döndü.</p>

  <p class="P-P">“Doğru,” dedi ufak tefek adam. “Gözleri de biraz şaşılaştı, bence.”</p>

  <p class="P-P">“Sihir’dir öyleyse,” dedi Rincewind. “Beni ele geçirmeye çalışıyor. Neler olacağını biliyor ve sanırım Ankh-Morpork’a gitmek istiyor. Ben de gitmek istiyorum,” dedi meydan okurcasına. “Bizi oraya götürebilir misin?”</p>

  <p class="P-P">“Ankh’daki şu büyük şehir mi? Gelişigüzel yayılan hani, lağım kokulu?”</p>

  <p class="P-P">“Onun eski ve onurlu bir tarihi vardır,” dedi Rincewind, incinmiş kentli gururuyla sertleşmişti.</p>

  <p class="P-P">“Bana böyle tarif etmemiştin,” dedi İkiçiçek. “Bana onun çökmüş halde kumlan ilk şehir olduğunu söylemiştin.”</p>

  <p class="P-P">Rincewind mahçup göründü. “Evet, ama, şey, orası benim vatanım, anlamıyor musun?”</p>

  <p class="P-P">“Hayır,” dedi dükkân sahibi, “gerçekten anlamıyorum. Ben hep, Vatan insanın şapkasını</p>

  <p class="P-P">astığı yerdir, derim.”</p>

  <p class="P-P">“Eem, hayır,” dedi her zaman aydınlatma tasasında olan İkiçiçek. “Şapkasını astığı yer şapkalıktır. Vatan insanın-”</p>

  <p class="P-P">“Ben gideyim, sizi yolunuza göndermeye bakayım,” dedi aceleyle dükkân sahibi, Bethan içeri girince. Adam kadının yanından rüzgâr gibi geçti.</p>

  <p class="P-P">İkiçiçek onu takip etti.</p>

  <p class="P-P">Perdenin öbür tarafında, küçük bir yatağın, oldukça kirli bir sobanın ve üç bacaklı bir masanın bulunduğu bir oda vardı. Sonra adam masaya bir şey yaptı, şişeden gönülsüzce çıkan bir mantarı andıran bir gürültü oldu ve oda duvardan duvara bir evreni kapsar oldu.</p>

  <p class="P-P">“Korkma,” dedi dükkân sahibi, yıldızlar akıp geçerken.</p>

  <p class="P-P">“Korkmuyorum,” dedi İkiçiçek, gözleri kıvılcımlar saçarak.</p>

  <p class="P-P">“Ah,” dedi dükkânın sahibi, hafiften kızarak. “Neyse bu, dükkânın ürettiği bir hayal sadece, gerçek değil.”</p>

  <p class="P-P">“Ya, sen nereye olsa gidebilir misin?”</p>

  <p class="P-P">“Yo, hayır,” dedi dükkânın sahibi, derinden sarsılmıştı. “Her türlü hata önleme düzeneği kurulmuştur, yine de, baştan yetersiz, bir kere kullanılabilir gelirle bir yerlere gitmenin anlamı olmaz. Uygun bir duvarın da olması lazım, tabii ki. Ah, işte sizin evreniniz. Çok ufak, diye düşünmüşümdür hep. Bir tür evrencik...”</p>

  <p class="P-P">İşte evrenin siyahlığı, elmas tozu, ya da kimi insanların diyeceği üzere, çok uzakta patlayan büyük hidrojen topları gibi parlayan sonsuz yıldız. Ama sonra, kimi insanlar ne olursa söyleyebilirler.</p>

  <p class="P-P">Bir gölge, uzaktaki parıltıyı kapatmaya başlamaktadır ve uzayın kendisinden daha siyahtır.</p>

  <p class="P-P">Buradan ayrıca daha büyük görünmektedir, çünkü uzay gerçekten büyük değildir; uzay, içindekilerin büyük olduğu bir yerdir. Gezegenler büyüktür, ama gezegenlerin büyük olmaları istenmiştir ve doğru ölçüde olmanın hiçbir zekice yanı yoktur.</p>

  <p class="P-P">Ama Tanrı’nın futbol topu gibi göğü kapatan bu şekil, bir gezegen değildir.</p>

  <p class="P-P">Kraterlerle çopurlanmış kafasından zırhlı kuyruğuna on bin mil uzunluğunda olan bir kaplumbağadır.</p>

  <p class="P-P">Ve Büyük A’Tuin muazzamdır.</p>

  <p class="P-P">Büyük yüzgeçleri ağır ağır iner kalkar, uzayı garip şekillere eğer bükerler. Diskdünya gökte bir kraliyet mavnası gibi kayar. Fakat Büyük A’Tuin bile şimdi uzayın derinliklerinden ayrılırken mücadele etmektedir ve güneş sığlıklarının eziyet çektiren basınçlarıyla savaşmak zorundadır. Büyü burada ışığın kıyı ülkesinde daha zayıftır. Bunun ve Diskdünya’nın daha çok g<span class="S-T1">ü</span>nleri, gerçekliğin basıncı tarafından gaspedilecektir.</p>

  <p class="P-P">Büyük A’Tuin bunu bilir, ama tüm bunları yapmayı önceden, binlerce yıl önceden hatırlar.</p>

  <p class="P-P">Cüce yıldızın ışığında kırmızı kırmızı parlayan yıldız kaplumbağasının gözleri, yıldıza değil, onun yanındaki küçük bir uzay parçasına odaklanmıştır...</p>

  <p class="P-P">“Evet, ama biz neredeyiz?” dedi İkiçiçek. Masanın üzerine eğilmiş olan dükkân sahibi sadece omuz silkti.</p>

  <p class="P-P">“Bir yerde olduğumuzu sanmıyorum,” dedi. “Kanımca, bir kotanjant uyuşmazlığındayız. Yanılıyor olabilirim. Dükkân genellikle ne yaptığını bilir.”</p>

  <p class="P-P">“Yani sen bilmiyor musun?”</p>

  <p class="P-P">“Ben orada burada birşeyler toplarım.” Dükkân sahibi burnunu sildi. “Bazen bu şeylerden anlayan bir dünyaya konarım.” Küçük, hüzünlü gözlerini İkiçiçek’e çevirdi. “Kibar bir yüzünüz var, bayım. Size söylemekten çekinmem.”</p>

  <p class="P-P">“Neyi söylemekten?”</p>

  <p class="P-P">“Yaşanacak hayat değil, bilirsiniz, Dükkân tasasında olmak. Hiç yerleşmemek, hep yolda olmak, hiç kapatmamak.”</p>

  <p class="P-P">“Neden bırakmıyorsun, öyleyse?”</p>

  <p class="P-P">“Ah, sorun da bu, anlıyor musunuz, bayım -Bırakamam. Lanetlendim ben, lanetlendim. Korkunç bir şey bu.” Yeniden burnunu sildi.</p>

  <p class="P-P">“Bir dükkân işletmeye mi lanetlendin?” “Sonsuza dek, bayım, sonsuza dek. Ve asla kapatmamaya! Yüzlerce yıldır! Bir efsuncu vardı, anlarsın. Çok kötü bir şey yaptım.”</p>

  <p class="P-P">“Bir dükkânda mı?” dedi İkiçiçek.</p>

  <p class="P-P">“Ah, evet. Ne istediğini şimdi hatırlayamıyorum, ama sorduğunda ben -ben şu emme seslerinden birini çıkardım, bilirsin işte, geriye doğru ıslık çalmak gibi?” Örneğini gösterdi.</p>

  <p class="P-P">İkiçiçek utanmış göründü, ama kalben kibar bir adamdı ve her zaman affetmeye hazırdı.</p>

  <p class="P-P">“Anlıyorum,” dedi acele etmeden. “Öyle olsa bile-”</p>

  <p class="P-P">“Hepsi bu değil!”</p>

  <p class="P-P">“Ya.”</p>

  <p class="P-P">“O şey için talep olmadığını söyledim!”</p>

  <p class="P-P">“Emme sesini çıkardıktan sonra mı?”</p>

  <p class="P-P">“Evet. Galiba sırıttım da.”</p>

  <p class="P-P">“Ah, olamaz. Ona efendim demedin, değil mi?”</p>

  <p class="P-P">“Ben -ben demiş olabilirim.”</p>

  <p class="P-P">“Hım.”</p>

  <p class="P-P">“Dahası var.”</p>

  <p class="P-P">“Yoksa, aklımdan geçen mi?”</p>

  <p class="P-P">“Evet, sipariş verebileceğimi ve ertesi gün gelip alabileceğini söyledim.”</p>

  <p class="P-P">“Bu çok kötü değil gibi,” dedi İkiçiçek, o İkiçiçek ki çoğulevrende dükkânların kendisi için birşeyler sipariş etmelerine izin veren ve eşyanın</p>

  <p class="P-P">dükkânda çoğunlukla birkaç saatliğine fazladan yer işgal etmesi dolayısıyla dükkân sahibine oldukça büyük miktarlarda para ödemeye hiç itiraz etmeyen tek kişiydi.</p>

  <p class="P-P">“O gün erken kapatma günüydü,” dedi dükkân sahibi.</p>

  <p class="P-P">“Ya.”</p>

  <p class="P-P">“Evet ve onun kapı tokmağını vurduğunu duydum. Kapımda şu tabelalardan vardı, bilirsin işte, ‘Ölü Falcısı Sigaralarının Satışı İçin Bile Kapalı’ falan diyordu, neyse, kapıyı gürültü çıkartacak biçimde sarstığını duydum ve güldüm.”</p>

  <p class="P-P">“Güldün mü?”</p>

  <p class="P-P">“Evet. Şöyle. Kahkahkahkih.”</p>

  <p class="P-P">“Muhtemelen yapılacak en akıllıca şey değildi,” dedi İkiçiçek, kafasını sallayarak.</p>

  <p class="P-P">“Biliyorum, biliyorum. Babam hep derdi ki, ‘Büyücülerin işine nane olma...’ derdi. Neyse, bir daha asla dükkânı kapatamamam konusunda birşeyler bağırdığını duydum, anlamadığım bir sürü söz, sonra dükkân -dükkân- <span class="S-T">canlandı</span>." “Ve o gün bugündür böyle dolaşıyorsun?” “Evet. Öyle sanıyorum ki bir gün o efsuncuyu bulabilirim ve belki istediği şey depoda olabilir. O zamana kadar o yer senin bu yer benim dolaşmam gerek-”</p>

  <p class="P-P">“Ne korkunç bir şey,” dedi İkiçiçek.</p>

  <p class="P-P">Dükkân sahibi burnunu önlüğüne sildi. “Teşekkür ederim,” dedi.</p>

  <p class="P-P">“Öyle bile olsa, sana bu kadar kötü bir lanet okumamalıydı,” diye ekledi İkiçiçek.</p>

  <p class="P-P">“Ah. Evet, öyle.” Dükkân sahibi önlüğünü düzeltti ve kendisini toparlamak için küçük bir cesurca girişimde bulundu. “Bu sizi Ankh-Morpork’a götürmüyor, değil mi?”</p>

  <p class="P-P">“Tuhaf olan şey şu ki,” dedi İkiçiçek, “ben de Sandık’ımı vaktiyle böyle bir dükkândan almıştım. Başka bir dükkândan, yani.”</p>

  <p class="P-P">“Ah, evet, bizden çok vardır,” dedi dükkân sahibi, masaya geri dönerken. “Benim anladığım, o efsuncu çok sabırsız bir adammış.”</p>

  <p class="P-P">“Sonsuza dek evrende dolaşmak,” diye düşündü İkiçiçek.</p>

  <p class="P-P">“Doğru. Aklında olsun, fiyatlarda indirim var.” “Fiyatlarda mı?”</p>

  <p class="P-P">“Evet, fiyatları-” dükkân sahibi durdu, alnı kırıştı. “Pek hatırlayamıyorum, çok uzun zaman oldu. Fiyatlar, fiyatlar-”</p>

  <p class="P-P">“Fiyortlar mı?”</p>

  <p class="P-P">“Galiba öyle.”</p>

  <p class="P-P">“Dur -birşeyler düşünüyor,” dedi Cohen. Yokçene kaygıyla baktı. Burada gölgede oturmak çok hoştu. Yeni yeni anlıyordu ki, gözü dönmüş delilerin şehrinden kaçmaya çalışırken deli bir adamın bütün dikkatini kendisine yöneltmesine izin vermişti. Bundan pişman olacak kadar yaşayıp yaşamayacağını merak etti.</p>

  <p class="P-P">Öyle olmasını canı gönülden ümit etti.</p>

  <p class="P-P">“Ah, evet, kesinlikle düşünüyor,” dedi acı bir şekilde. “Kim olsa anlar.”</p>

  <p class="P-P">“Galiba onları buldu.”</p>

  <p class="P-P">“Ah, güzel.”</p>

  <p class="P-P">“Ona tutun.”</p>

  <p class="P-P">“Deli misin?” dedi Yokçene.</p>

  <p class="P-P">“Bu şeyi biliyorum, bana güven. Yoksa bu yıldız insanlarıyla kalmayı mı yeğlersin? Seninle bir konuşmak ilgilerini çekebilir.”</p>

  <p class="P-P">Cohen, Sandık’a yanaştı ve sonra kendisini Sandık’ın üzerine ata biner gibi attı. Hiç tınmadı Sandık.</p>

  <p class="P-P">“Çabuk ol,” dedi. “Sanırım gidecek.”</p>

  <p class="P-P">Yokçene omzunu silkti ve ihtiyatla Cohen’ın arkasına bindi.</p>

  <p class="P-P">“Ah?” dedi, “nasıl gide-”</p>

  <p class="P-P">Ankh-Mo<span class="S-T1">r</span>po<span class="S-T1">r</span>k!</p>

  <p class="P-P">Şehirlerin incisi!</p>

  <p class="P-P">Bu tamamen doğru bir betimleme değil tabii ki -yuvarlak ve parlak değildi- fakat en kötü düşmanları bile, eğer Ankh-Mo<span class="S-T1">r</span>po<span class="S-T1">r</span>k’u bir şeye benzetecek idiyseniz, ölen bir yumuşakçanın hastalıklı salgılarıyla kaplanmış bir çöp parçasına benzetilebileceğinde hemfikir olurdu.</p>

  <p class="P-P">Daha büyük şehirler olagelmiştir. Daha zengin şehirler olagelmiştir. Daha güzel şehirler kesinlikle olagelmiştir. Ama çoğulevrende hiçbir şehir</p>

  <p class="P-P">koku bakımından Ankh-Morpork’la yarışamazdı.</p>

  <p class="P-P">Tüm evrenler hakkında her şeyi bilen ve Calcutta’nın, !Xrc-! ile dauntocum Marsport’un kokularını almış Eskiler, burunsal şiirin bu iyi örneklerinin bile, Ankh-Morpork kokusunun şanı yanında basit tekerlemeler olduklarında fikir birliğine varmışlardı.</p>

  <p class="P-P">Berduşlardan söz edebilirsiniz. Sarımsaktan söz edebilirsiniz. Fransa’dan söz edebilirsiniz. Ama sıcak bir günde Ankh-Morpork’u koklamamışsanız, hiçbir şeyi koklamamış sayılırsınız.</p>

  <p class="P-P">Şehirliler bununla gurur duyarlar. Cidden iyi bir günde sandalyelerini dışarı taşıyarak kokunun keyfine varırlar. Yanaklarını şişirip göğüslerini döverler ve küçük, ayırıcı nüanslar üzerine neşeyle yorumlar yaparlar. Düşman bir devletin askerlerinin karanlık bir gece gizlice saldırmak istemeleri ve, korku içinde burun tıkaçlarının işe yaramaz hale gelmesinden önce duvarların üstüne çıkmayı başarabilmelerinin anısına, kokunun bir heykelini bile diktiler.</p>

  <p class="P-P">Yıllarca yurtlarından uzak yaşayan zengin tüccarlar, özel olarak tıkaçlanmış, mühürlenmiş şişeler (ki bunlar gözlerini yaşartıldı) için adamlar gönderirlerdi.</p>

  <p class="P-P">İşte böyle bir etkisi vardı.</p>

  <p class="P-P">Ziyaretçi burun üzerinde Ankh-Morpork kokusunun etkisini anlatmanın gerçekten yalnızca bir yolu var, o da benzetme.</p>

  <p class="P-P">Ekose bir kumaşı alın. Üzerine konfeti saçın. Yana<span class="S-T1">r</span>söner ışıklarla aydınlatın.</p>

  <p class="P-P">Şi<span class="S-T1">m</span>di de bir bukalemun alın.</p>

  <p class="P-P">Bukalemunu ekose kumaşın üzerine koyun.</p>

  <p class="P-P">Yakından izleyin.</p>

  <p class="P-P">Gördünüz mü?</p>

  <p class="P-P">Bu, dükkân Ankh-Morpork’ta nihayet cisimlenince, niçin Rincewind’in dimdik oturup “Geldik,” dediğini, Bethan’ın sararıp solduğunu ve hiç koku duygusu olmayan İkiçiçek’in, “Gerçekten mi? Nereden bildin?” dediğini açıklamaktadır.</p>

  <p class="P-P">Uzun bir öğleden sonra olmuştu. Değişik şehirlerdeki çok sayıda duvarda gerçek mekâna çıkmışlardı, çünkü, dükkân sahibine göre, Disk’in büyü alanı oynuyor ve her şeyi alt üst ediyordu.</p>

  <p class="P-P">Bütün şehirleri oturanların çoğu boşaltmıştı ve şehirler gözü dönmüş sol kulak insanlarının oluşturduğu gezici çetelere kalmıştı.</p>

  <p class="P-P">“Bunların hepsi nereden geldi?” dedi İkiçiçek, yine bir güruhtan kaçarlarken.</p>

  <p class="P-P">“Her akıllı insanın içinde dışarı çıkmak için mücadele eden bir deli vardır,” dedi dükkân sahibi. “Ben hep böyle düşünmüşümdür. Hiç kimse, bütünüyle akıllı bir insandan daha çabuk deliremez.”</p>

  <p class="P-P">“Bu akla uygun değil,” dedi Bethan, “ya da uygunsa bile, benim hoşuma gitmedi.”</p>

  <p class="P-P">Yıldız güneşten daha büyüktü. Bu gece hiç gece olmayacaktı. Karşı ufukta Disk’in kendi güneşçiği normal biçimde batmak için elinden geleni yapıyordu, ama tüm bu kızıl ışığın genel etkisi hiç de şehri özellikle güzel yapmıyor, ayakkabı boyacılığında kötü bir dönem geçirmiş fanatik bir ressam tarafından boyanmış bir şeye benzetiyordu.</p>

  <p class="P-P">Ama burası vatandı. Rincewind sokağın aşağısına ve yukarısına baktı, neredeyse mutlu oldu.</p>

  <p class="P-P">Kafasının arka taraflarında Sihir yaygara koparıyordu, ama Rincewind anlamazdan geldi. Belki yıldız yaklaştıkça büyünün zayıfladığı doğruydu, ya da belki Sihir’i kafasında o kadar uzun süre taşımıştı ki, bir tür psişik bağışıklık geliştirmişti, ama direnebileceğini anlamıştı.</p>

  <p class="P-P">“Rıhtımdayız,” diye bildirdi. “Şu deniz havasını bir koklayın!”</p>

  <p class="P-P">“Oh,” dedi Bethan duvara yaklaşırken, “evet.” “Bu ozon, bu işte,” dedi Rincewind. “Bu karakterli hava, bu işte.” Derin derin nefes aldı. İkiçiçek dükkân sahibine döndü.</p>

  <p class="P-P">“Eh, umarım efsuncunu bulursun,” dedi. “Bir şey almadığımız için kusura bakma, ama bütün param Sandık’ımda, anlarsın.”</p>

  <p class="P-P">Dükkân sahibi, İkiçiçek’in eline bir şey tutuşturdu.</p>

  <p class="P-P">“Küçük bir hediye,” dedi. “Ona ihtiyacın olacak.”</p>

  <p class="P-P">Dükkânına daldı, zil çınladı, Kaşıkçıbaşı’nın Sülükleri İçin, Küçük Emiciler İçin Yarın Tekrar Uğrayın diyen uyarı kapının önünde kendi kendine öttü ve dükkân, hiç orada olmamış gibi tuğla duvarın içinde yok oldu. İkiçiçek ihtiyatla uzanıp duvara dokundu, pek inanamıyordu.</p>

  <p class="P-P">“Poşetteki ne?” dedi Rincewind.</p>

  <p class="P-P">İp tutacakları olan, kalın kahverengi kâğıttan bir poşetti.</p>

  <p class="P-P">“Eğer bacaklar pörtletecekse, ben bilmek istemiyorum,” dedi Bethan.</p>

  <p class="P-P">İkiçiçek içine baktı ve muhteviyatını çıkardı.</p>

  <p class="P-P">“Hepsi bu mu?” dedi Rincewind. “Deniz kabuklarıyla kaplı, küçük bir ev mi?”</p>

  <p class="P-P">“Çok yararlı,” dedi İkiçiçek savunurcasına. “İçinde sigara saklayabilirsin.”</p>

  <p class="P-P">“Ve sana gerçekten de gerekli bu, değil mi?” dedi Rincewind.</p>

  <p class="P-P">“Ben cidden güçlü bir şişe güneş yağını tercih ederim,” dedi Bethan.</p>

  <p class="P-P">“Hadi,” dedi Rincewind ve caddeden aşağı yola koyuldu. Diğerleri de onu takip ettiler.</p>

  <p class="P-P">İkiçiçek’e öyle geliyordu ki, bir iki rahatlama sözüne ihtiyacı vardı, Bethan’a kendisini unutturacak, kendisi olsa böyle derdi, ve genel olarak onu neşelendirecek biraz ince düşünceli kısa bir konuşmaya ihtiyacı vardı.</p>

  <p class="P-P">“Endişe etme,” dedi. “Co<span class="S-T1">h</span>en’ın hâlâ yaşıyor olması yönünde bir şans var.”</p>

  <p class="P-P">“Ah, ben ümit ediyorum ki iyi ve yaşıyor,” dedi Bethan, her bir taş için kişisel bir üzüntü besliyormuşcasına çakıl taşlarının üzerinde yürürken. “Onun işinde, etrafta gezip sürekli ölüyorsan, seksen yedi yaşına kadar yaşamazsın. Ama şimdi burada değil.”</p>

  <p class="P-P">“Benim Sandık’ım da yok,” dedi İkiçiçek. “Tabii ki aynı şey değil.”</p>

  <p class="P-P">“Sence yıldız Disk’e çarpacak mı?”</p>

  <p class="P-P">“Hayır,” dedi İkiçiçek güvenle.</p>

  <p class="P-P">“Neden?”</p>

  <p class="P-P">“Çünkü Rincewind öyle düşünmüyor.”</p>

  <p class="P-P">Bethan şaşkınlık içinde İkiçiçek’e baktı. “Anlarsın,” diye turist devam etti, “deniz yosunuyla ne yapılır, bilir misin?”</p>

  <p class="P-P">Girdap D<span class="S-T1">ü</span>zlükleri’nde büyümüş olan Bethan denizin adını sadece öykülerde duymuştu ve ondan hoşlanmadığına karar vermişti. Bethan boş boş baktı.</p>

  <p class="P-P">“Yenir mi?”</p>

  <p class="P-P">“Hayır, ne yaparsın bak, kapının dışına asarsın ve sana yağmur yağıp yağmayacağını söyler.” Bethan’ın öğrendiği bir başka şey; İkiçiçek’in söylediği şeyleri anlamaya çalışmanın bir anlamı yoktu ve bütün yapabileceğiniz konuşmanın yanı sıra koşup köşeyi dönünce üzerine atlamaktı. “Anlıyorum,” dedi Bethan.</p>

  <p class="P-P">“Rincewind böyledir, anlarsın.”</p>

  <p class="P-P">“Deniz yosunu gibi.”</p>

  <p class="P-P">“Evet. Eğer korkulacak bir şey olsaydı, o korkardı. Ama korkmuyor. Onu korkutmadığını gördüğüm tek şey, yıldız. Eğer o kaygılanmıyorsa, inan kaygılanacak hiçbir şey yoktur.”</p>

  <p class="P-P">“Yani yağmur yağmayacak mı?” dedi Bethan. “Yo, hayır. Eğretilemeli olarak konuşuyordum.”</p>

  <p class="P-P">“Ya.” Bethan, deniz yosunuyla yapılan bir şey olması ihtimaline karşı, “eğretilemeli”nin ne olduğunu sormamaya karar verdi.</p>

  <p class="P-P">Rincewind etrafında döndü.</p>

  <p class="P-P">“Hadi gelin,”dedi. “Artık uzak değil.”</p>

  <p class="P-P">“Nereye?” dedi İkiçiçek.</p>

  <p class="P-P">“Görünmez Üniversite’ye, tabii ki.”</p>

  <p class="P-P">“Bu akıllıca mı?”</p>

  <p class="P-P">“Muhtemelen hayır, ama ben yine de gidiyor-” Rincewind durakladı, yüzü bir acı maskesiydi. Ellerini kulaklarına koyarak inledi.</p>

  <p class="P-P">“Sihir zahmet veriyor?”</p>

  <p class="P-P">“Yargh.”</p>

  <p class="P-P">“Şarkı mırıldanmaya çalış.”</p>

  <p class="P-P">Rincewind’in yüzü ekşidi. “Bu şeyden kurtulacağım,” dedi kısık sesle. “Kitapta ait olduğu yere dönecek. Kafamı geri istiyorum!”</p>

  <p class="P-P">“Ama o zaman-” diye İkiçiçek başlayacak oldu. Hepsi duyabiliyordu -uzaktan gelen bir ilahi sesini ve çok sayıda ayağın yere vuruşunu. “Sence yıldız insanları mı?” dedi Bethan. Öyleydi. Baştaki yürüyüşçüler, üzerinde sekiz</p>

  <p class="P-P">uçlu bir yıldız bulunan eski püskü bir bayrağın ardında, yüz metre ileride bir köşeyi döndüler.</p>

  <p class="P-P">“Sadece yıldız insanları değil,” dedi İkiçiçek. “Her türlü insan!”</p>

  <p class="P-P">Kalabalık onları da kendi güzergâhında sürükledi. Bir dakika önce terk edilmiş caddede duruyorlardı, şimdi onları şehre doğru taşıyan bir insan dalgasıyla birlikte zoraki hareket ediyorlardı.</p>

  <p class="P-P">Sekiz büyücülük Tarikati’nin önderleri tek sıra halinde yürürlerken, Üniversite’nin derinlerindeki rutubetli tünellerde meşale ışığı kolayca tutuştu.</p>

  <p class="P-P">“En azından burası serin,” dedi biri.</p>

  <p class="P-P">“Burada olmamalıydık.”</p>

  <p class="P-P">Grubun lideri Trymon hiçbir şey söylemedi. Ama çok sıkı biçimde düşünüyordu. Kemerindeki yağ şişesini ve sekiz büyücünün taşıdığı anahtarları -Sekizlik’i kürsüsüne bağlayan kilide uyacak olan sekiz anahtarı- düşünüyordu. Büyünün zayıfladığını düşünen yaşlı büyücülerin kendi sorunlarıyla meşgul olduklarını ve belki de olmaları gerektiği kadar tetikte olmadıklarını düşünüyordu. Birkaç dakika içinde Sekizlik’in, Disk üzerindeki en büyük büyü toplamının elinin altında olacağını düşünüyordu.</p>

  <p class="P-P">Tünelin serinliğine rağmen terlemeye başladı.</p>

  <p class="P-P">Katışıksız taşa gömülü, kurşun kaplı bir kapıya geldiler. Trymon ağır bir anahtarı aldı -iyi,düzgün, demir bir anahtardı, Sekizlik’i açacak eğri büğrü, tedirginlik verici a<span class="S-T1">n</span>a<span class="S-T1">h</span>tarlar gibi değildi- kilide biraz yağ fışkırttı, anahtarı sokup çevirdi. Kilit itiraz edercesine gıcırdayarak açıldı.</p>

  <p class="P-P">“Hepimiz aynı kararda mıyız?” dedi Trymon. Bir dizi belli belirsiz onay homurtusu duyuldu.</p>

  <p class="P-P">Kapıyı itti.</p>

  <p class="P-P">Ağır ve her nasılsa yağlı havanın sıcak bir se<span class="S-T1">r</span>t rüzgârı üzerlerine esti. Hava, ince perdeden ve hiç hoş olmayan bir cızırtıyla yüklüydü. Sekizinci renk ateşin minik kıvılcımları her burun, tırnak ve sakalın üzerinde çaktı.</p>

  <p class="P-P">Odadan dışarı esen başıboş büyü fırtınasına karşı başlan eğik halde büyücüler ileri atıldılar. Zindan Boyutları’mn kabusumsu sakinleri (sırf kollarının ucunda oldukları için parmak yerine geçen şeylerle) sürekli, akıl ve düzen evreni yerine geçen ateş ışığı çemberine, sakınımsız bir girişi yoklarlarken, yarı oluşmuş şekiller büyücülerin çevresinde kıkırdayıp kanat çırptılar.</p>

  <p class="P-P">Her türlü büyüsel şey için kötü olan bu zamanda bile, tüm büyüsel titreşimleri küllemek için tasarlanmış bir odada bile, Sekizlik hâlâ güçten çatlıyordu.</p>

  <p class="P-P">Aslında meşalelere gerek yoktu. Sekizlik, odayı cansız, kasvetli bir ışıkla, aslında tam olarak ışık değil, ışığın karşıtıyla dolduruyordu; karanlık ışığın karşıtı değil, sadece yokluğudur, ve kitaptan yayılan şey, karanlığın uzak ucundaki</p>

  <p class="P-P">ışık, fantastik ışıktı.</p>

  <p class="P-P">Rengi, oldukça düş kırıklığına uğratan bir mordu.</p>

  <p class="P-P">Daha önce kaydedildiği üzere Sekizlik, belli belirsiz biçimde kuş gibi, hafiften sürüngene benzeyen ve korkutucu derecede canlı görünen bir şey suretinde oyulmuş bir kürsüye zincirlenmişti. Işıldayan iki göz büyücülere kısık nefretle baktı.</p>

  <p class="P-P">“Kımıldadığını gördüm,” dedi içlerinden biri.</p>

  <p class="P-P">“Kitaba dokunmadığımız sürece güvencedeyiz,” dedi Trymon. Kemerinden bir ralo çıkarıp açtı.</p>

  <p class="P-P">“Şu meşaleyi buraya getir,” dedi, <span class="S-T">“şu sigarayı da söndür.!”</span>&#160;</p>

  <p class="P-P">Çileden çıkmış gururun patlamasını bekledi. Ama hiçbir şey gelmedi. Bunun yerine, suçlu müneccim ağzından titreyen parmaklarla alıp ayağıyla yere gömdü.</p>

  <p class="P-P">Trymon sevindi. Demek, diye düşündü, dediklerimi yapıyorlar. Belki şimdilik -ama şimdilik de yeter.</p>

  <p class="P-P">Uzun zaman önce ölmüş bir büyücünün kargacık burgacık yazısına dikkatle baktı.</p>

  <p class="P-P">“Tamam,” dedi, “görelim: Bekçi Olan Nesneyi Yatışdurmağ İçtin...”</p>

  <p class="P-P">Kalabalık, Morpork’u Ankh’la bağlayan köprülerden birine akın etti. En iyi zamanlarında</p>

  <p class="P-P">ihtişamlı olan altlarındaki nehir, buhar tüten incecik bir akıntıydı şimdi yalnızca.</p>

  <p class="P-P">Köprü, ayaklarının altında gerektiğinden daha çok sarsıldı. Tuhaf dalgacıklar, nehrin çamurlu kalıntılarının üzerinden geçtiler. Yakındaki bir evin çatısından bir iki kiremit kayıp düştü.</p>

  <p class="P-P">“O da neydi?” dedi İkiçiçek.</p>

  <p class="P-P">Bethan arkalarına baktı ve çığlığı bastı.</p>

  <p class="P-P">Yıldız yükseliyordu. Disk’in kendi güneşi ufuğun aşağısında güvende olmak için tabanları yağladıkça, tamamı dünyanın kenarından epey derece yukarıda oluncaya dek, yıldızın davul gibi şişmiş büyük topu ağır ağır göğe çıktı.</p>

  <p class="P-P">Rincewind’i bir kapının güvenliğine çektiler. Kalabalık onları zar zor fark etti, ama lemingler kadar korkmuş halde koşmaya devam ettiler. “Yıldızın üzerinde benekler var,” dedi İkiçiçek. “Hayır,” dedi Rincewind. “Onlar... şey. Yıldızın etrafında dönen şeyler. Tıpkı güneşin Disk’in etrafında dönmesi gibi. Ama onlar yakınlar, çünkü, çünkü...” durakladı. “Hemen hemen biliyorum!”</p>

  <p class="P-P">“Neyi biliyorsun?”</p>

  <p class="P-P">“Bu sihirden kurtulmam gerek!”</p>

  <p class="P-P">“Üniversite hangi tarafta?”</p>

  <p class="P-P">“Bu tarafta!” dedi Rincewind caddeyi göstererek.</p>

  <p class="P-P">“Çok popüler olmalı. Bu herkesin gittiği yön.” “Neden acaba?”</p>

  <p class="P-P">“Kim bilir,” dedi Rincewind, “akşam derslerine yazılmak için olduğunu sanmıyorum.”</p>

  <p class="P-P">Aslında Görünmez Üniversite kuşatma altındaydı, ya da en azından bildik, gündelik boyutlara taşmış kısımları kuşatma altındaydı. Kapılarının dışındaki kalabalık, genel olarak, iki talepten birini istiyordu. Ya a) Büyücülerin etrafta gezinmeyi bırakıp yıldızdan kurtulmalarını; ya da, bu yıldız insanlarının rağbet gösterdiği istekti, b) Her türlü büyüye tövbe edip paşa paşa intihar etmelerini, böylece Disk’i büyünün lanetinden kurtararak gökteki korkunç tehdidi savuşturmalarını istiyorlardı.</p>

  <p class="P-P">Duvarların öteki tarafındaki büyücülerin a’yı nasıl yapacakları konusunda fikirleri ve b’yi yapmak için de niyetleri yoktu; çoğu aslında c’yi tercih ediyordu, yani gizli yan kapılardan tüymeyi ve bunu da, olabildiğince hızlı biçimde parmak uçlarının üzerinde yapmayı.</p>

  <p class="P-P">Üniversitede güvenilebilir ne kadar büyü kaldıysa, büyük kapıları sağlam tutmaya yönlendirilmişti. Büyüyle kilitlenmiş bir dizi kapıya sahip olmak çok güzel ve etkileyiciyken, sözgelimi, bir çift bildiğimiz, etkileyici olmayan sağlam demir sürgü gibi bir tür acil durum yedek aygıtı dahil etmenin binayı yapanların akıllarına gelmiş olması gerektiğini büyücüler öğreniyorlardı.</p>

  <p class="P-P">Kapıların dışındaki meydanda, başka şeyler için olduğu kadar etki için, büyük pek çok ateş</p>

  <p class="P-P">yakılmıştı, çünkü yıldızın sıcağı kavurucuydu.</p>

  <p class="P-P">“Ama yıldızları hâlâ görebiliyo<span class="S-T1">ru</span>z,” dedi İkiçiçek, “diğer yıldızları, yani. Siyah bir gökteki. Küçük olanlar.”</p>

  <p class="P-P">Rincewind onu duymazdan geldi. Kapılara bakıyordu. Bir grup yıldız insanı ve şehirli, kapıları kırmaya çalışıyordu.</p>

  <p class="P-P">“Umut yok,” dedi Bethan. “Asla içeri giremeyiz. Nereye gidiyorsun?”</p>

  <p class="P-P">“Yürüyüşe,” dedi Rincewind. Kararlı bir edayla bir yan caddeden aşağı yola koyulmuştu.</p>

  <p class="P-P">Burada bir iki serbest ayaklanmacı vardı, büyük ölçüde dükkânları yağmalamakla meşgûldüler. Rincewind aldırış etmedi, her yerdeki bütün sokakların o bildik talihsiz kokusuna sahip karanlık bir sokağa paralel gidinceye dek duvarları takip etti.</p>

  <p class="P-P">Sonra taş yapıya çok yakından bakmaya başladı. Duvar burada altı metre yüksekliğindeydi ve tepesinde acımasız metal çubuklar vardı.</p>

  <p class="P-P">“Bana bir bıçak lazım,” dedi.</p>

  <p class="P-P">“Yolunu keserek mi açacaksın?” dedi Bethan.</p>

  <p class="P-P">“Bana bir bıçak bul sadece,” dedi Rincewind ve taşları yoklamaya başladı.</p>

  <p class="P-P">İkiçiçek ve Bethan birbirlerine bakıp omuz silktiler. Birkaç dakika sonra bir bıçak seçkisiyle döndüler, hatta İkiçiçek bir kılıç bulmayı becermişti.</p>

  <p class="P-P">“Başımızın çaresine baktık,” dedi Bethan.</p>

  <p class="P-P">“Ama biraz para bıraktık,” dedi İkiçiçek. “Demek istediğim, eğer alacaktıysak, biraz para bırakmamız gerekirdi-”</p>

  <p class="P-P">“Bu yüzden bir not yazmakta ısrar etti,” dedi Bethan usanmışcasına.</p>

  <p class="P-P">Hiç değmeyeceği halde İkiçiçek, kasım kasım kasıldı.</p>

  <p class="P-P">“Ben bir neden göremiyorum-” diye sertçe başladı.</p>

  <p class="P-P">“Evet, evet,” dedi Bethan, somurtarak yerine otururken. “Bir neden göremediğini biliyorum. Rincewind, bütün dükkânların kapıları kırılmış. Caddenin öbür tarafında müzik aletleri konusunda başlarının çaresine bakan tam bir düzine insan vardı, buna inanabiliyor musun?”</p>

  <p class="P-P">“Evet,” dedi Rincewind, bir bıçağı alıp düşünceli bir edayla kenarını sınarken. “Udiler olsa gerek.”</p>

  <p class="P-P">Bıçağı duvara sokup büktü ve ağır bir taş düşerken geri sıçradı. Yukarı baktı, ağzının içinde sayıyordu, başka bir taşı yuvasından oynattı.</p>

  <p class="P-P">“Bunu nasıl yaptın?” dedi İkiçiçek.</p>

  <p class="P-P">“Bana bir bacağını verir misin lütfen?” dedi Rincewind. Bir an sonra ayakları açtığı deliklere girmişti ve duvarın üst kısmında yeni basamaklar yapıyordu.</p>

  <p class="P-P">“Yüzyıllardır böyle,” diyen sesi aşağı süzüldü. “Bazı taşların hiç harcı yoktur. Gizli giriş, anladınız mı? Aşağıdakiler dikkat edin.”</p>

  <p class="P-P">Yeni bir taş kaldırıma çarptı.</p>

  <p class="P-P">“Çok önceden öğrenciler yapmış,” dedi Rincewind. “Işıklar söndükten sonra kolay bir giriş çıkış.”</p>

  <p class="P-P">“Ah,” dedi İkiçiçek. “Ben anlıyorum.. Duvarın üzerine çıkıp oradan içki içmek, şarkı söylemek ve şiir okumak üzere ışıltılı meyhanelere kaçmak için değil mi?”</p>

  <p class="P-P">“Şarkı söylemek ve şiir dışında neredeyse doğru, evet,” dedi Rincewind. “Bu demir çubuklardan bir ikisinin gevşek olması gerek-” Bir çınlama duyuldu.</p>

  <p class="P-P">“Bu taraf fazla yüksek değil,” diye sesi geldi birkaç saniye sonra. “Hadi, öyleyse. Eğer geliyorsanız.”</p>

  <p class="P-P">İşte böyle Rincewind, İkiçiçek ve Bethan Görünmez Üniversite’ye girdiler.</p>

  <p class="P-P">Kampüsün başka bir yerinde-</p>

  <p class="P-P">Sekiz büyücü anahtarlarını sokup, birbirlerine endişeyle bakarak, çevirdiler. Kilit kayıp açılırken belli belirsiz bir çentme sesi duyuldu.</p>

  <p class="P-P">Sekizlik zincirsiz kalmıştı. Belli belirsiz bir sekizinci renk ışık cildinde gidip geldi.</p>

  <p class="P-P">Trymon uzanıp kitabı aldı ve diğerlerinden hiçbiri itiraz etmedi. Trymon’ın kolu ürperdi.</p>

  <p class="P-P">Kapıya doğru döndü.</p>

  <p class="P-P">“Şimdi büyük salona, kardeşlerim,” dedi, “eğer ben önden gidebilirsem-”</p>

  <p class="P-P">Yine hiç itiraz olmadı.</p>

  <p class="P-P">Kitap kolunun altına tıkılmış halde kapıya vardı. Sıcak ve biraz dikenli gibiydi kitap.</p>

  <p class="P-P">Her adımda bir çığlık, bir itiraz bekledi. Hiçbiri gelmedi. Gülmemek için kontrolün her gramını kullanmak zorundaydı. Hayal edebileceğinden bile kolay olmuştu.</p>

  <p class="P-P">Kapıyı geçtiğinde diğerleri klostrofobik zindanın yarısındaydılar ve belki Trymonin omuzlarının duruşunda bir şey fark etmişlerdi, ama a<span class="S-T1">r</span>tık çok geçti, çünkü eşiği geçti, tokmağı kavradı, kapıyı çarptı, gülümsemeyi güldü.</p>

  <p class="P-P">Büyü geçirmesin diye inşa edilmiş bir odadan büyü geçirmenin ne kadar imkânsız olduğunu yeni anlamış olan büyücülerin öfkeli haykırışlarını duymazdan gelerek kolayca koridordan geri gitti.</p>

  <p class="P-P">Sekizlik kıvrandı, fakat Trymon onu sımsıkı tuttu. Kitap tüylü, kemikli ve dikenli şeylere dönüştükçe kolunun altından gelen korkunç duyumları kafasından atarak koştu şimdi. İşittiği belli belirsiz cızırdama seslerinin gürültüsü arttı, arkalarında da başka sesler vardı -şehvet sesleri, çağırma sesleri, Trymon’ın hayal etmeyi çok kolay bulduğu hayal edilmez korkuların çıkardığı sesler. Büyük Salon’da ve ana merdivenlerden yukarı koştukça gölgeler etrafında kımıldamaya, yeniden şekillenmeye ve yaklaşmaya başladı; bir şeyin, müstehcen diyebileceğimiz bir şekilde</p>

  <p class="P-P">kayarcasına ilerleyen ayaklı bir şeyin takip ettiğini de fark etti. Tam gaz geçerken kapılar üzerine atıldılar. Ayaklarının altında, merdivenler tıpkı bir dil gibiydi...</p>

  <p class="P-P">Üniversite’nin ilginç spor salonu eşitinde zihinsel kaslarını geliştirmek için boşu boşuna uzun saatler harcamamıştı. Duyulara güvenilmeyeceğim bilirdi. Çünkü duyular aldatılabilirdi. Me<span class="S-T1">r</span>divenler oradalar, bir yerlerde -orada olmalarını iste, çıktıkça merdivenleri varlığa çağır, oğlum, bunu daha iyi yapsan iyi olacak. Çünkü bu bütünüyle hayal değil.</p>

  <p class="P-P">Büyük A’Tuin yavaşladı.</p>

  <p class="P-P">Kıta büyüklüğündeki ayaklarıyla gök kaplumbağası yıldızın çekimine karşı savaştı ve bekledi.</p>

  <p class="P-P">Çok beklemeyecekti...</p>

  <p class="P-P">Rincewind Büyük Salon’a yanaştı. Birkaç meşale yanıyordu ve bir tür büyü çalışması için düzenlenmişe benziyordu. Ama tören mumları devrilmiş, yere çizilmiş karmaşık sekizgenler üzerlerinde dans edilmiş gibi silinmişti ve hava Ankh-Morpork’un geniş standartlarına göre bile nahoş bir kokuyla yüklüydü. Bir sülfür belirtisi vardı, ama bunun altında daha kötü bir şey yatıyordu. Bir göletin dibi gibi kokuyordu.</p>

  <p class="P-P">Uzaktan bir çatırtı ve bir sürü bağrışma duyuldu. “Kapılan aşağı indirmişler gibi,” dedi</p>

  <p class="P-P">Rincewind.</p>

  <p class="P-P">“Buradan gidelim,” dedi Bethan.</p>

  <p class="P-P">“Bodrumlar bu tarafta,” dedi Rincewind ve bir kemerden geçerek yola koyuldu.</p>

  <p class="P-P">“ Oraya mı?”</p>

  <p class="P-P">“Evet. Burada kalmayı mı tercih ederdin?”</p>

  <p class="P-P">Duvardaki yuvasından bir meşale alıp basamakları inmeye başladı. Birkaç kat sonra duvarlar artık kaplamasızdı, çıplak taştan ibaretti. Orada burada ağır kapılar itilerek açıldı.</p>

  <p class="P-P">Rincewind kulak kabarttı. Aşağıdaki derinliklerden bir gürültü geliyor gibiydi.</p>

  <p class="P-P">Korkutucu değildi. Sanki bir sürü adam bir kapıyı yumrukluyor ve “Hey!” diye bağırıyordu.</p>

  <p class="P-P">“Senin bize söz ettiğin Zindan Boyutları’ndan Şeyler değil, değil mi?” dedi Bethan.</p>

  <p class="P-P">“Onlar böyle küfretmezler,” dedi Rincewind. “Hadi gelin.”</p>

  <p class="P-P">Suların damladığı geçitlerde bir şekilde rahatlatıcı olan kesik kesik derin öksürükleri ve haykırılan küfürleri takip ederek acele içinde hareket ettiler; böyle hırıltıyla soluyan bir şeyin herhangi bir tehlike arz etmeyeceği kararma vardı dinleyenler. Sonunda bir köşeye yerleştirilmiş bir kapının önüne geldiler. Denizi tutacak kadar sağlam görünüyordu. Küçük bir demir parmaklık vardı.</p>

  <p class="P-P">“Hey!” diye bağırdı Rincewind. Pek yararlı değildi, ama daha iyi bir şey de düşünemiyo<span class="S-T1">r</span>du.</p>

  <p class="P-P">Ani bir sessizlik oldu. Sonra kapının öbür tarafındaki bir ses çok ağır ağır, “Kim var orada?” dedi.</p>

  <p class="P-P">Rincewind sesi tanıdı. Bu onu gündüz düşlerinden yıllar öncesinin birçok sıcak öğleden sonra dersinin korkusuna uyandırdı. Bir zamanlar geleceği görme ve <span class="S-T1">ru</span>h çağırmanın temel ilkelerini genç Rincewind’e, kafasına vura vura öğretmeyi kendine kişisel uğraş edinmiş olan Lemuel Panter’di bu. Domuzu andıran surattaki matkap gibi gözleri ve “Şimdi de Mister Rincewind buraya gelecek ve söz konusu sembolü tahtaya çizecek” diyen sesi ve kendisi sesin beş dakika önce hangi konuda hımhım ettiğini umutsuzca hatırlamaya çalışırken bekleyen sınıfın yanından bir milyon mili yürüyüp geçişini hatırladı. Şimdi bile boğazı korku ve yersiz suçluluk duygusuyla kurumuştu. Zindan Boyutları içeride değildi.</p>

  <p class="P-P">“Lütfen efendim, benim, Rincewind, efendim,” diye cıyakladı. İkiçiçek’le Bethan’ın kendisine baktığını görüp öksürdü. “Evet,” diye ekledi, becerebildiği kadar derin bir sesle. “Benim. Rincewind. Doğru.”</p>

  <p class="P-P">Kapının öbür tarafında bir fısıltıdır başladı.</p>

  <p class="P-P6">“ Rincewind?’</p>

  <p class="P-P6">“Prens kim?’</p>

  <p class="P-P6">“Hatırlıyorum hiç büyü yapamayan bir çocuktu-"</p>

  <p class="P-P6">“Sihir, hatırladın mı?’</p>

  <p class="P-P6">“ Rinceıvind<span class="S-T1">?</span>’</p>

  <p class="P-P">Bir duraklama oldu. Sonra ses, “Sanırım anahtar kilidin üzerinde değil, değil mi?”</p>

  <p class="P-P6">“Hayır,” dedi Rincewind.</p>

  <p class="P-P6">“Ne dedi<span class="S-T1">?</span>’</p>

  <p class="P-P6">"Hayır, dedi”</p>

  <p class="P-P6">“Her zamanki işi ”</p>

  <p class="P-P">“Em, içeride kimler var?” dedi Rincewind.</p>

  <p class="P-P">“Büyücülük Ustaları,” dedi ses kibirle.</p>

  <p class="P-P">“Niçin?”</p>

  <p class="P-P">Başka bir duraklama, daha sonra da bir mahçup fısıltılar toplantısı.</p>

  <p class="P-P">“Biz, ee, içeride kilitli kaldık,” dedi ses gönülsüzce.</p>

  <p class="P-P">“Ne, Sekizlikle birlikte mi?”</p>

  <p class="P-P">Fiskos, fiskos.</p>

  <p class="P-P">“Sekizlik, aslında, burada değil, aslında,” dedi ses ağır ağır.</p>

  <p class="P-P">“Ya. Ama siz içeridesiniz, he?” dedi Rincewind, morgdaki bir ölüsever gibi sırıtırken, olabildiğince kibarca.</p>

  <p class="P-P">“Durum öyle gibi görünüyor.”</p>

  <p class="P-P">“Sizin için yapabileceğimiz bir şey var mı?” dedi İkiçiçek kaygıyla.</p>

  <p class="P-P">“Bizi çıkarmayı deneyebilirsiniz.”</p>

  <p class="P-P">“Kilidi sivri bir aletle açabilir miyiz?” dedi Bethan.</p>

  <p class="P-P">“Yararı olmaz,” dedi Rincewind. “Bütünüyle hırsız geçirmezdir. ”</p>

  <p class="P-P">“Bence Cohen olsa açardı,” dedi Bethan sadakatle. “Nerede olursa olsun.”</p>

  <p class="P-P">“Sandık hemen kırardı,” diye katıldı İkiçiçek.</p>

  <p class="P-P">“Pekâlâ öyleyse,” dedi Bethan. “Temiz havaya çıkalım. Yani biraz daha temiz havaya, her neyse işte.” Yürümek üzere döndü.</p>

  <p class="P-P">“Dur bakalım, dur,” dedi Rincewind.</p>

  <p class="P-P">“Tipik bir durum, öyle mi? Bizim Rincewind’in hiç fikri yoktur, öyle mi? Yo, hayır, süs olsun diye vardır Rincewind. Geçerken bir tekme at. Ona bel bağlama, o-”</p>

  <p class="P-P">“Tamam,” dedi Bethan. “Duyalım öyleyse.”</p>

  <p class="P-P">“-önemsiz biridir, bir başarısızlıktır, sadece bir -ne?”</p>

  <p class="P-P">“Kapıyı nasıl açıyorsun?” dedi Bethan.</p>

  <p class="P-P">Rincewind ağzı açık Bethan’a baktı. Sonra kapıya baktı. Gerçekten çok sağlamdı ve kilidin kendine güvenen bir havası vardı.</p>

  <p class="P-P">Uzun zaman önce bir kere içeri girmişti. Öğrenci Rincewind kapıyı itmiş, kapı da savrularak açılmıştı, bir an sonra Sihir zihnine sıçramış ve hayatını mahvetmişti.</p>

  <p class="P-P">“Bak,” dedi parmaklığın arkasından bir ses, kıvırabildiğince kibar bir edayla, “git de bize bir büyücü bul, iyi bir adam var."</p>

  <p class="P-P">Rincewind derin bir nefes aldı.</p>

  <p class="P-P">“Geri durun,” diye cazırdadı.</p>

  <p class="P-P">“Ne?”</p>

  <p class="P-P">“Ardına saklanacak birşeyler bulun,” diye, sesi</p>

  <p class="P-P">çok hafif titreyerek, haykırdı. “Siz de,” dedi Bethan’la İkiçiçek’e.</p>

  <p class="P-P">“Ama sen yapamaz-”</p>

  <p class="P-P">“Ciddiyim!”</p>

  <p class="P-P">“Ciddi,” dedi İkiçiçek. “Alnının yan tarafındaki şu küçük damar, bilirsin, böyle zonkladığında, şey-”</p>

  <p class="P-P">“Kapa çeneni!”</p>

  <p class="P-P">Rincewind tereddütle bir kolunu kaldırıp kapıya doğru çevirdi.</p>

  <p class="P-P">Topyekün sessizlik vardı.</p>

  <p class="P-P">Aman tanrılarım, diye düşündü, şimdi, ne yapılır?</p>

  <p class="P-P">Kafasının arkasındaki siyahlıkta Sihir huzursuzca kımıldandı. Rincewind kilidin metaliyle aynı frekansa ya da her neyse ona girmeye çalıştı. Eğer açılması için atomları arasına ayrılık ekebilirse-</p>

  <p class="P-P">Hiçbir şey olmadı.</p>

  <p class="P-P">Zorlukla yutkundu ve dikkatini ahşaba çevirdi. Yaşlı ve neredeyse fosilleşmişti, muhtemelen de benzine batırılıp şömineye atılsa tutuşmazdı. Yine de ilkçağlardan kalma moleküllere ısınmak için zıplamaları gerektiğini açıklamaya çalıştı.</p>

  <p class="P-P">Zihninin gergin sessizliğinde çok çekingen görünen Sihir’e dik dik baktı. Kapının havasını ve bütünüyle başka boyutlarda var olması için en iyi nasıl tuhaf şekillere sokulabileceğini düşündü.</p>

  <p class="P-P">Kapı küstahça olduğu yerde kalakaldı.</p>

  <p class="P-P">Terleyerek, zihni sırıtan sınıfın önünde tahtaya doğru o bitmez yürüyüşe başlarken, umutsuzca tekrar kilide döndü. Küçük metal parçalarından yapılmış olmalı, çok ağır değil-</p>

  <p class="P-P">Parmaklıktan seslerin en işitilmezi geldi. Kendilerini rahatlatan ve başlarını sallayan büyücülerin sesiydi.</p>

  <p class="P-P">Birisi fısıldadı, <span class="S-T">“Size söylemiştim-”</span>&#160;</p>

  <p class="P-P">Minik bir gıcırdama sesi ve bir tıkırtı duyuldu.</p>

  <p class="P-P">Rincewind’in yüzü bir maske gibiydi. Çenesinden ter damladı.</p>

  <p class="P-P">Bir tıkırtı daha geldi ve gönülsüz millerin gıcırtısı duyuldu. Trymon kilidi yağlamıştı, ama yılların tozu ve pası yağı emmişti ve bir büyücü için bir şeyi büyüyle kımıldatmanın tek yolu, harici bir mekanizma kullanmadıkça, zihninin manivelasını kullanmaktı.</p>

  <p class="P-P">Beyninin kulaklarından fışkırmaması için Rincewind var gücüyle uğraşıyordu.</p>

  <p class="P-P">Kilit şak etti. Çopurlu yivlere gerilmiş metal çubuklar pes edip manivelaları ittiler.</p>

  <p class="P-P">Manivelalar tıkırdadı, çentikler birbirine geçti. Rincewind’i dizlerinin üzerine çökerten, uzadıkça uzayan bir gıcırtı oldu.</p>

  <p class="P-P">Kapı ızdıraplı menteşeleri üzerinde savrularak açıldı. Büyücüler ihtiyatla yanaştılar.</p>

  <p class="P-P">İkiçiçek’le Bethan, Rincewind’in ayakları üzerinde durmasına yardım ettiler. Suratı mosmor bir halde sendeleyerek doğruldu.</p>

  <p class="P-P">“Fena değil,” dedi büyücülerden biri, kilide yakından bakarken. “Belki biraz yavaştı.”</p>

  <p class="P-P">“Boş ver bunu!” diye kestirip attı Jiglad Wert. “Siz üçünüz yolda gelirken birini gördünüz mü?” “Hayır,” dedi İkiçiçek.</p>

  <p class="P-P">“Birisi Sekizlik’i çaldı.”</p>

  <p class="P-P">Rincewind’in kafası silkindi. Gözleri odaklandı.</p>

  <p class="P-P">“Kim?”</p>

  <p class="P-P">“Trymon-”</p>

  <p class="P-P">Rincewind yutkundu. “Şu uzun boylu adam mı?” dedi. “Kumral saçlı, biraz yaban gelinciğine benzeyen hani?”</p>

  <p class="P-P">“Sözü açılmışken-”</p>

  <p class="P-P">“Benim sınıfımdaydı,” dedi Rincewind. “Hep çok ilerleyeceği söylenirdi.”</p>

  <p class="P-P">“Kitabı açarsa daha çok ilerler,” dedi büyücülerden biri, titreyen parmaklarla kendine alelacele bir sigara sarıyordu.</p>

  <p class="P-P">“Neden?” dedi İkiçiçek. “Ne olacak?” Büyücüler birbirlerine baktılar.</p>

  <p class="P-P">“Bu münecccimden müneccime geçen kadim bir sırdır, bilgisizlere söyleyemeyiz,” dedi Wert. “Ah, yapmayın,” dedi İkiçiçek.</p>

  <p class="P-P">“Ah, şey artık so<span class="S-T1">ru</span>n değil. Tek bir zihin bütün sihirleri tutamaz. Çöker ve bir delik bırakır.” “Ne? Kafasında mı?”</p>

  <p class="P-P">“Eee, hayır. Evren’in kumaşında,” dedi Wert. “O kendi başına kontrol edebileceğini düşünebilir, ama-”</p>

  <p class="P-P">İşitmezden önce hissettiler sesi. İlkin taşlarda yavaş bir titreşim olarak başladı, sonra birden kulak zarlarını es geçip beyni oyan bir vınlamaya yükseldi. Şarkı ya da ilahi söyleyen veya haykıran insan sesine benziyordu, ama daha derin ve korkutucu armoniler vardı.</p>

  <p class="P-P">Büyücülerin benizleri attı. Sonra, tek bir adamlarmış gibi, döndüler ve merdivenleri koşarak çıktılar.</p>

  <p class="P-P">Binanın dışında kalabalıklar vardı. Bazıları meşaleler tutuyordu, öbürleri duvarların çevresine çıralar yığma işine ara vermiştiler. Ama herkes yüzünü çevirmiş, Sanat Kulesi’ne bakıyordu.</p>

  <p class="P-P">Büyücüler dikkatlerini vermeyen kalabalığın arasında yollarını açtılar ve başlarını kaldırıp baktılar.</p>

  <p class="P-P">Gökyüzü aylarla doluydu. Her biri Disk’in kendi ayından üç kat büyüktü ve, yıldızın ışığını alan ince bir pembe hilal dışında, gölgedeydiler.</p>

  <p class="P-P">Fakat her şeyden önce Sanat Kulesi’nin tepesi akkor halindeydi. İçindeki şekiller ancak bulanık bir şekilde seçilebiliyordu, ama rahatlatıcı hiçbir yanları yoktu. Ses şimdi yabanarısı misali vızıltıya dönüşmüş, milyonlarca kez artmıştı.</p>

  <p class="P-P">Büyücülerin bazıları dizleri üzerine çöktü.</p>

  <p class="P-P">“Başardı,” dedi Wert başını sallayarak. “Bir yol açtı.”</p>

  <p class="P-P">“Bunlar iblis mi?” dedi İkiçiçek.</p>

  <p class="P-P">“Ah, iblisler,” dedi Wert. “İblisler, oraya çıkmaya çalışan şeylerin yanında piknik gibi kalır.”</p>

  <p class="P-P">“Bizim hayal edip edebileceğimiz her şeyden daha kötüdürler,” dedi Panter.</p>

  <p class="P-P">“Ben epey kötü şeyler hayal edebilirim,” dedi Rincewind.</p>

  <p class="P-P">“Bunlar daha kötü.”</p>

  <p class="P-P">“Ya.”</p>

  <p class="P-P">“Bu konuda ne yapmayı öneriyorsunuz?” dedi duru bir ses.</p>

  <p class="P-P">Döndüler. Bethan kollarını kavuşturmuş, onlara ters ters bakıyordu.</p>

  <p class="P-P">“Pardon?” dedi Wert.</p>

  <p class="P-P">“Siz büyücü değil misiniz?” dedi. “Öyleyse üstesinden gelin.”</p>

  <p class="P-P">“Ne yani yakalayalım mı?” dedi Rincewind.</p>

  <p class="P-P">“Başka birini tanıyor mus<span class="S-T1">u</span>nuz?”</p>

  <p class="P-P">Wert öne çıktı. “Bayan, çok iyi anladığınızı sanmıyorum-”</p>

  <p class="P-P">“Zindan Boyutları bizim evrenimize doluşacak, yanılıyor muyum?” dedi Bethan.</p>

  <p class="P-P">“Şey, evet-”</p>

  <p class="P-P">“Yüze göre dokunaçları olan şeyler hepimizi yiyecek, yanılıyor muyum?” dedi Bethan.</p>

  <p class="P-P">“Ondan da beter, ama-”</p>

  <p class="P-P">“Siz de bunun olmasına göz yumacaksınız, öyle mi?”</p>

  <p class="P-P">“Dinle,” dedi Rincewind. “İş işten geçti, anlıyor musun? Sihirleri kitaba geri koyamazsın, söylenmiş olanı ge<span class="S-T1">r</span>i alamazsın-”</p>

  <p class="P-P6">“ Deneyebilirsiniz!”</p>

  <p class="P-P">Rincewind iç çekip İkiçiçek’e döndü.</p>

  <p class="P-P">Yerinde değildi. Rincewind’in gözleri kaçınılmaz biçimde Sanat Kulesi’nin zeminine döndü ve bir kapıdan girip gözden kaybolmadan önce elinde acemice duran kılıcıyla turistin tombul figürünü gördü.</p>

  <p class="P-P">Rincewind’in ayakları kendi kararlarını verdiler ve kafasının durduğu yerden bütünüyle yanlış anlaşıldı.</p>

  <p class="P-P">Öbür büyücüler onun gidişine seyirci kaldılar.</p>

  <p class="P-P">“Eee?” dedi Bethan. “O gidiyor.”</p>

  <p class="P-P">Büyücüler birbirlerinden gözlerini kaçırdılar.</p>

  <p class="P-P">En sonunda Wert, “Deneyebiliriz, galiba. Yayılmıyor gibi.”</p>

  <p class="P-P">“Ama söyleyecek büyümüz pek yok,” dedi büyücülerden biri.</p>

  <p class="P-P">“Daha iyi bir fikrin var mı, o zaman?”</p>

  <p class="P-P">Tören cüppeleri acayip ışıkta pırıldarken büyücüler tek tek dönüp kuleye doğru ağır adımlarla yürüdüler.</p>

  <p class="P-P">Duvarlara sarmal biçimde harç edilmiş merdivenin taş basamaklarıyla birlikte kulenin içi boştu. Rincewind onu yakaladığında İkiçiçek çoktan birkaç tur çıkmıştı.</p>

  <p class="P-P">“Dur,” dedi, kıvırabildiği kadar neşeli bir edayla. “Bu tür bir şey sana değil, Cohen gibilerine göre bir iştir. Gücenmek yok.”</p>

  <p class="P-P">“O bir şey yapabilir miydi?”</p>

  <p class="P-P">Rincewind başını kaldırıp merdiven tepesindeki belirsiz delikten aşağı saplanan aktinik ışına baktı.</p>

  <p class="P-P">“Hayır,” diye kabullendi.</p>

  <p class="P-P">“Öyleyse ben de en az onun kadar iyi olabilirim, değil mi?” dedi İkiçiçek, yağma eseri kılıcını sallarken.</p>

  <p class="P-P">Rincewind olabildiğince duvara yakın durarak İkiçiçek’in arkasına sıçradı.</p>

  <p class="P-P">“Anlamıyorsun!” diye bağırdı. “Yukarıda hayal edilmez korkular var!”</p>

  <p class="P-P">“Sen hep benim hayal gücümün olmadığını söylerdin.”</p>

  <p class="P-P">“Bu önemli bir nokta, evet,” diye itiraf etti, “Ama-”</p>

  <p class="P-P">İkiçiçek oturdu.</p>

  <p class="P-P">“Bak,” dedi, “buraya geldim geleli böyle bir şey için can atıyordum. Demek istediğim, bu bir macera, değil mi? Tanrılara karşı tek başına, öyle bir şey?”</p>

  <p class="P-P">Doğru kelimeler çıkmayı başarmadan önce Rincewind birkaç saniye ağzını açıp kapattı.</p>

  <p class="P-P">“Kılıç kullanabilir misin?” dedi acizce.</p>

  <p class="P-P">“Bilmiyorum. Hiç denemedim.”</p>

  <p class="P-P">“Sen delisin!”</p>

  <p class="P-P">İkiçiçek kafasını eğerek Rincewind’e baktı. “Lafa gelince üstüne yok senin,” dedi. “Ben buradayım, çünkü yapacak daha iyi bir şey</p>

  <p class="P-P">bilmiyorum, ama ya sen?” Aşağıyı, öbür büyücülerin merdivenlerde çıkmaya çalıştığı yeri gösterdi. “Ya onlar?”</p>

  <p class="P-P">Mavi ışık kulenin içini deldi geçti. Gökgürültüsüne benzer bir gümbürtü koptu.</p>

  <p class="P-P">Korkmuş biçimde, öksüre öksüre, soluk soluğa büyücüler onların yanına geldiler.</p>

  <p class="P-P">“Plan ne? dedi Rincewind.</p>

  <p class="P-P">“Plan yok,” dedi Wert.</p>

  <p class="P-P">“İyi. Güzel,” dedi Rincewind. “Üstesinden gelmeyi size bırakacağım öyleyse.”</p>

  <p class="P-P">“Bizimle geleceksin,” dedi Panter.</p>

  <p class="P-P">“Ama ben doğru dürüst bir büyücü bile değilim. Beni kovmuştunuz, hatırlıyor musunuz?”</p>

  <p class="P-P">“Daha beceriksiz bir öğrenci düşünemiyorum,” dedi yaşlı büyücü, “ama buradasın, gereken tek nitelik de bu. Hadi gel.”</p>

  <p class="P-P">Işık parlayıp söndü. Korkunç sesler boğazlanmışlarcasına öldüler.</p>

  <p class="P-P">Kuleye sessizlik doldu; şu ağır, ezici sessizliklerden biri.</p>

  <p class="P-P">“Durdu,” dedi İkiçiçek.</p>

  <p class="P-P">Yükseklerde, kızıl göğün çemberi önünde bir şey kımıldadı. Döne döne, bir yandan öbür yana savrula savrula yavaşça düştü. Bir tur yukarıdaki merdivenlere çarptı.</p>

  <p class="P-P">İlk çıkan Rincewind oldu.</p>

  <p class="P-P">Düşen, Sekizlik’ti. Ama herhangi başka bir kitap kadar güçsüz, cansız yatıyordu taşların üzerinde, kulenin içinde esen hafif rüzgârda sayfaları çırpıştı.</p>

  <p class="P-P">Rincewind’in arkasından İkiçiçek soluğu aldı ve yere baktı.</p>

  <p class="P-P">“Boşlar,” diye fısıldadı. “Bütün sayfalar bomboş.”</p>

  <p class="P-P">“Öyleyse başardı,” dedi Wert. “Sihirleri okudu. Hem de başarıyla. Gözlerimle görmesem inanmazdım.”</p>

  <p class="P-P">“Ama tüm o ses vardı,” dedi Rincewind kuşkuyla. “Sonra ışık. Şu şekiller. Bana o kadar başarılı gelmedi.”</p>

  <p class="P-P">“Ah, her büyük büyü işinde belli miktarda boyutdışı dikkati hep çekersin,” dedi hafifser bir edayla. “İnsanları etkiler, daha fazla bir şey olmaz.”</p>

  <p class="P-P">“Yukarıda canavarlar var gibiydi,” dedi İkiçiçek, Rincewind’in daha yakınında dururken.</p>

  <p class="P-P">“Canavarlar mı? Bana bir canavar göstersene!” dedi Wert.</p>

  <p class="P-P">İçgüdüsel biçimde yukarı baktılar. Hiç ses yoktu. Işık çemberinin önünde hiçbir şey kımıldamadı.</p>

  <p class="P-P">“Bence çıkıp, onu, ee, tebrik etmeliyiz,” dedi Wert.</p>

  <p class="P-P">“Tebrik mi?” diye patladı Rincewind. “O Sekizlik’i çaldı! Sizi içeriye tıktı!”</p>

  <p class="P-P">Büyücüler bilmişçe bakıştılar.</p>

  <p class="P-P">“Evet, şey,” dedi içlerinden biri.' “Zanaatte</p>

  <p class="P-P">ilerleyince, oğlum, önemli tek şeyin başarı olduğu zamanların bulunduğunu öğreneceksin.”</p>

  <p class="P-P">“Önemli olan ulaşmak,” dedi Wert dobra dobra. “Nasıl ulaştığın değil,”</p>

  <p class="P-P">Sarmalı çıkmaya koyuldular.</p>

  <p class="P-P">Rincewind kaşlarını çatıp karanlığa bakarak oturdu.</p>

  <p class="P-P">Omzunda bir elin varlığını hissetti. Elinde Sekizlik’i tutan İkiçiçek’ti.</p>

  <p class="P-P">“Bir kitaba böyle de muamele edilmez ki,” dedi. “Bak, sırtını sökmüş. İnsanlar bunu hep yapıyorlar, bir kitaba nasıl muamele edilir hiç bilmiyorlar.”</p>

  <p class="P-P">“Hı hı,” dedi Rincewind yarım ağızla.</p>

  <p class="P-P">“Kaygılanma,” dedi İkiçiçek.</p>

  <p class="P-P">“Kaygılı değilim, kızgınım,” diye tersledi Rincewind. “Bana ver şu lanet şeyi!”</p>

  <p class="P-P">Kitabı kaptı ve o hınçla açtı.</p>

  <p class="P-P">Zihninin arka taraflarının, yani Sihir’in takıldığı yerlerin altını üstüne getirdi.</p>

  <p class="P-P">“Pekâlâ,” diye hırladı. “Sen keyfini çattın, benim hayatımı mahvettin, şimdi ait olduğun yere dön!”</p>

  <p class="P-P">“Ama ben-” diye itiraz etti İkiçiçek.</p>

  <p class="P-P">“Sen değil Sihir, Sihir’e dedim,” dedi Rincewind. “Hadi, sayfaya dön!”</p>

  <p class="P-P">Gözleri şaşılaşıncaya kadar antik çağdan kalma parşömene baktı.</p>

  <p class="P-P">“Öyleyse seni söyleyeceğim!” diye bağırdı,</p>

  <p class="P-P">sesi bütün kulede yankılanıyordu. “Diğerlerine katılabilirsin, bunun da sana çok yararı olur!” Kitabı yeniden İkiçiçek’in kollarına kakıp basamakları çıkmaya koyuldu.</p>

  <p class="P-P">Büyücüler en tepeye ulaşıp gözden kaybolmuşlardı. Rincewind onların peşinden çıktı.</p>

  <p class="P-P">“Demek ben çocuğum?” diye homurdandı. “Demek zanaatte ilerleyince, he? Çıldırmadan yıllarca Büyük Sihirlerden birini kafamda taşımadım mı ben?” Son soruyu her açıdan değerlendirdi. “Evet, taşıdın,” diye kendini temin etti. “Ağaçlar seninle konuşmaya başladığında bile, sen ağaçlarla konuşmaya başlamadın.”</p>

  <p class="P-P">Kulenin tepesindeki boğucu havaya kafasını şöyle bir uzattı.</p>

  <p class="P-P">Çapraz pençe izleri olan ateşin kararttığı taşlar, hatta belki daha kötüsünü görmeyi bekliyordu.</p>

  <p class="P-P">Onun yerine, bütünüyle yarasız beresiz görünen Trymon’ın yanındaki yedi kıdemli büyücüyü gördü. Trymon dönüp Rincewind’e kibarca güldü.</p>

  <p class="P-P">“Ah, Rincewind. Gel ve bize katıl, lütfen.” Demek böyle, diye düşündü Rincewind. Tüm bu dram bir hiç içindi. Belki de ben gerçekten büyücü olmak için yaratılmamışım, belki-</p>

  <p class="P-P">Başını kaldırdı ve Trymon’ın gözlerine baktı.</p>

  <p class="P-P">Belki de Sihir’di, Rincewind’in kafasında yaşadığı yıllarda, gözlerini etkileyen. Belki de her şeyi olması gerektiği gibi gören İkiçiçek’le geçi<span class="S-T1">r</span>diği süre, ona her şeyi olduğu gibi görmeyi öğretmişti.</p>

  <p class="P-P">Ama kesin olan şuydu ki, Rincewind’in şimdiye kadarki bütün hayatı boyunca yaptığı en zor şey dehşet içinde kaçmadan ya da şiddetle midesi bulanmadan Trymon’a bakmaktı.</p>

  <p class="P-P">Öbürleri fark etmişe benzemiyorlardı.</p>

  <p class="P-P">Ayrıca çok donuk duruyor gibiydiler.</p>

  <p class="P-P">Trymon yedi Sihir’i zihninde tutmaya çalışmış ve delik açılmıştı, Zindan Boyutları da deliklerini şaşmadan bulmuşlardı. Şeyler’in gökteki bir tür delikten dokunaçlarıyla altçenelerini sallaya sallaya çıkacaklarını hayal etmiş olmak aptalcaydı. Bu eski modaydı ve çok riskliydi. İsimsiz korkular bile zamanla birlikte değişmeyi öğrenirdi. İhtiyaç duydukları tek şey bir kafaya girebilmekti.</p>

  <p class="P-P">Trymon’ın gözleri boş deliklerdi.</p>

  <p class="P-P">Bilgi Rincewind’in zihnine buzdan bir bıçak gibi saplandı. Şeyler’in bir düzen evreninde yapabilecekleriyle kıyaslanınca Zindan Boyutları ana okulu gibi kalırdı. İnsanlar düzen için can atıyorlardı ve düzene kavuşacaklardı -dönen tornavidanın düzenine, düz çizgiler ve sayıların değişmez yasasına. Tırmık için yalvaracaklardı...</p>

  <p class="P-P">Trymon ona bakıyordu. Bir şey ona bakıyordu. Hâlâ öbürleri fark etmemişti. Açıklayabilir miydi? Gözleri ve tenindeki hafif parlaklık dışında Trymon her zamanki gibi görünüyordu.</p>

  <p class="P-P">Rincewind baktı ve Kötül<span class="S-T1">ü</span>k’ten çok daha kötü şeylerin olduğunu anladı. Cehennem’deki tüm zebaniler senin ruhuna azap ederdi, ama bu tam da ruhlara çok değer verdikleri içindi; Kötülük her zaman evreni çalmaya çalışırdı, ama hiç değilse evreni çalmaya değer bulurdu. Fakat bu boş gözlerin ardındaki kurşuni dünya, kurbanlarına nefret payesini dahi uygun görmeden ezip yok ederdi. Onları fark etmezdi bile.</p>

  <p class="P-P">Trymon elini uzattı.</p>

  <p class="P-P">“Sekizinci Sihir,” dedi. “Onu bana ver.” Rincewind geriledi.</p>

  <p class="P-P">“Bu itaatsizliktir, Rincewind. Ben üstünüm sonuçta. Aslında ben tüm Tarikatlerin baş önderi ilan edildim.”</p>

  <p class="P-P">“Gerçekten mi?” dedi Rincewind kısık sesle. Öbür büyücülere baktı. Heykel gibi hareketsizdiler.</p>

  <p class="P-P">“Ah evet,” dedi memnuniyetle. “Üstelik pek zorlama olmadan. Çok demokratik biçimde.” “Ben geleneği seçtim,” dedi Rincewind. “Bu yolla ölüler bile oy alır.”</p>

  <p class="P-P">“Bana Sihir’i paşa paşa vereceksin,” dedi Trymon. “Yoksa sana ne yapacağımı göstermem mi gerekiyor? Sonunda onu bana teslim edeceksin. Bana verme şansı için çığlık atacaksın.”</p>

  <p class="P-P">Bir yerde duracaksa, burada durur, diye düşündü Rincewind.</p>

  <p class="P-P">“Alman gerekecek,” dedi. “Ben sana vermeyeceğim.”</p>

  <p class="P-P">“Seni hatırlıyorum,” dedi Trymon. “Pek iyi bir öğrenci değildin, anımsadığım kadarıyla. Hiçbir zaman cidden büyüye güvenmezdin, evreni çekip çevirecek daha iyi bir yol olması gerektiğini söyleyip dururdun. Pekâlâ, göreceksin. Benim planlarım var. Biz-”</p>

  <p class="P-P">“Biz değil,” dedi Rincewind sertçe.</p>

  <p class="P-P">“Bana Sihir’i ver!”</p>

  <p class="P-P">“Gel de al bakalım,” dedi Rincewind geri geri giderken. “Alabileceğini sanmıyorum.”</p>

  <p class="P-P">“Ya?”</p>

  <p class="P-P">Trymon’ın parmaklarından sekizinci renk ateş çıkar çıkmaz, Rincewind yana sıçradı; taşların üzerinde fokurdayan bir kaya gölcüğü bıraktı ateş.</p>

  <p class="P-P">Kafasının arkasında saklandığını hissedebiliyordu Sihir’in. Onun korktuğunu hissedebiliyordu.</p>

  <p class="P-P">Kafasının sessiz mağaralarında ona doğru uzandı. Çıldırmış bir koyunla karşılaşan köpek gibi Sihir şaşkınlık içinde geriledi. Rincewind bilinçaltının kullanılmayan arsalarında ve köhne mahallelerin yıkık alanlarında öfkeyle topuklarını yere vura vura takip etti, ta ki onu bir istenmeyen anılar yığınının ardında sinmiş^ halde buluncaya kadar. Sessiz cüret kükredi Sihir ona, ama Rincewind oralı olmadı.</p>

  <p class="P-P">Bu mu? diye bağırdı Sihir’e. Çözüm zamanı kaçıp saklanıyor musun? Korkuyor musun?</p>

  <p class="P-P">Sihir, Bu saçmalık, buna inanıyor olamazsın,</p>

  <p class="P-P">ben Sekiz Sihir’den biriyim, dedi. Ama Rincewind bağırarak öfkeyle üzerine yürüdü. Olabilir, ama gerçek şu ki, ben buna inanıyorum ve kimin kafasında olduğunu hatırlasan iyi edersin, tamam mı? Canım neye isterse ona inanırım!</p>

  <p class="P-P">Yeni bir ateş yıldırımı delip geçerken Rincewind yine kenara zıpladı. Trymon sırıttı ve elleriyle yeni bir karmaşık hareket yaptı.</p>

  <p class="P-P">Basınç Rincewind’i esir aldı. Derisinin her santimini sanki bir örs olarak kullanılıyormuş gibi hissediyordu. Dizlerinin üzerine düştü.</p>

  <p class="P-P">“Çok daha kötü şeyler de var,” dedi Trymon memnuniyet içinde. “Kemiklerinin üzerinde etini yakabilirim, ya da vücudunu karıncalarla doldurabilirim. Bende-”</p>

  <p class="P-P">“Bende de bir kılıç var, bilirsin.”</p>

  <p class="P-P">Ses meydan okuyarak cıyaklamıştı.</p>

  <p class="P-P">Rincewind kafasını kaldırdı. Acının mor sisi ardından İkiçiçek’i Trymon<span class="S-T1">'ı</span>n arkasında bir kılıcı tam ters biçimde tutarken gördü.</p>

  <p class="P-P">Trymon gülüp parmaklarını gerdi. Bir an için dikkati başka yöne çekilmişti.</p>

  <p class="P-P">Rincewind kızgındı. Sihir’e, dünyaya, her şeyin adaletsizliğine, son zamanlarda fazla uyuyamamasına, çok dürüst düşünememesine kızgındı. Ama en çok, Rincewind’in hep istediği, ama hiç başaramadığı büyüyle yüklü halde orada duran ve onunla kayda değer hiçbir şey yapmayan Trymon’a kızgındı.</p>

  <p class="P-P">Sıçrayıp kafasıyla Trymon’ın karnına vurdu ve gözü dönmüşçesine kollarıyla onu sardı. Taşların üzerinde kayarlarken, <span class="S-T1">İ</span>kiçiçek bir kenara düştü.</p>

  <p class="P-P">Trymon hırladı ve Rincewind’in çılgınca sallanan dirseği onu boynundan yakalamadan önce bir sihrin ilk hecesini çıkarabildi. Başıboş büyü patlaması Rincewind’in saçını alazladı.</p>

  <p class="P-P">Rincewind her zamanki gibi dövüştü, beceriden veya dürüstlük ve taktikten uzak, ama büyük bir kasırga gayretiyle. Strateji hasmın, Rincewind’in aslında çok iyi veya güçlü bir dövüşçü olmadığını anlayacak zamanı bulmasını önlemekti ve çoğu zaman işe yarardı.</p>

  <p class="P-P">Şimdi de işe yarıyordu, çünkü Trymon eski elyazmalarını okumakla çok fazla zaman geçirmiş, yeterince vitamin alarak sağlıklı egzersiz yapmamıştı. Epey darbe almayı başarmıştı, gerçi Rincewind fark etmeyecek kadar öfkeliydi, ama kendisi sadece ellerini kullanırken Rincewind dizlerini, ayaklarını ve dişlerini de devreye sokmuştu.</p>

  <p class="P-P">Aslında Rincewind kazanıyordu.</p>

  <p class="P-P">Bu bir şok gibi gelmişti.</p>

  <p class="P-P">Trymon’ın göğsüne çöküp, kafasına defalarca vururken adamın yüzü değişince şoktan da öte geldi. Deri ağır ağır süründü ve bir sıcak buğusunun ardından görülen bir şey gibi sallandı; ve Trymon konuştu.</p>

  <p class="P-P">“İmdat!”</p>

  <p class="P-P">Bir an için gözleri Rincewind’e korku, acı ve yalvarış içinde baktı. Sonra göz olmaktan çıktılar, ancak tanımı son sınırlarına kadar genişleterek kafa denilebilecek bir kafanın üzerindeki façetalı şeyler oldular. Dokunaçlar, testere ağızlı bacaklar ve pençeler Rincewind’in oldukça seyrek olan etini bedeninden ayırmak için açıldılar.</p>

  <p class="P-P">İkiçiçek, kule ve gökyüzü gözden kayboldu. Zaman yavaşlayıp durdu.</p>

  <p class="P-P">Yüzünü yırtmaya çalışan bir dokunacı Rincewind sertçe ısırdı. Dokunaç acı içinde çözülünce Rincewind elini soktu ve sıcak, vıcık vıcık bir şeyi kırdığını hissetti.</p>

  <p class="P-P">Onlar izliyorlardı. Kafasını çevirdi ve kocaman bir anfitiyatronun zemininde dövüşüyordu şimdi. Her iki taraftaki kat kat yaratıklar, melez kâbuslardan yaratılmış gibi görünen yüzleri ve vücutları olan yaratıklar, yukarıdan onu seyrediyorlardı. Bir anlığına arkasındaki çok daha kötü şeyleri, bulutlu gökyüzüne uzanan dev gölgeleri, Trymon canavarı kendisine mızrak büyüklüğünde kancalı bir iğneyle saldırmadan önce gördü.</p>

  <p class="P-P">Rincewind kenara çekildi ve sonra iki elini tek yumruk haline getirip, o şeyin karnına, belki de göğsüne, tatmin edici bir kitin çıtırtısıyla sonuçlanan bir darbe indirmek için döndü.</p>

  <p class="P-P">Şimdi durursam ne olur korkusuyla savaşarak ileri atıldı. Tekinsiz arena, Zindan yaratıklarının cıvıltılarıyla doluydu, o mücadele ettikçe kulak</p>

  <p class="P-P">zarlarını döven bir hışıltılı ses duvarıyla. Bu sesin Disk’i doldurduğunu hayal etti ve insanların dünyasını kurtarmak için, kargaşanın karanlık gecesinde ateş ışığının küçük çemberini korumak ve kâbusun geçip geldiği boşluğu kapatmak için yumruk üstüne yumruk savurdu. Ama esasen karşılık vermesine son vermek için ona vurdu.</p>

  <p class="P-P">Pençe veya tırnaklar sırtına akkor halinde çizgiler çektiler ve bir şey omzunu ısırdı, ama onca tüyün ve pulun arasında bir yumuşak tüpler yuvası bulup var gücüyle sıktı.</p>

  <p class="P-P">Sivri, küçük çıkıntıları olan bir kol onu savurdu ve Rincewind iri taneli siyah tozun üzerinde yuvarlandı.</p>

  <p class="P-P">İçgüdüsel olarak to<span class="S-T1">r</span>top oldu, ama hiçbir şey meydana gelmedi. Beklediği öfke hücumu yerine, gözlerini açınca, vücudundan çeşitli sıvılar sızarak yaratığın topallaya topallaya uzaklaştığını gördü.</p>

  <p class="P-P">İlk kez bir şey Rincewind’den kaçıyordu.</p>

  <p class="P-P">Peşinden daldı, pullu bir bacağı yakalayıp çekti. Yaratık ona cıvıldadı ve hâlâ işe yarayan uzantılarıyla umutsuzca sallandı, ama Rincewind’in kavrayışı silkelenebilecek gibi değildi. Rincewind doğrulup yaratığın kalan tek gözüne doyurucu bir son yumruk patlattı. Yaratık çığlığı basarak kaçtı. Ve kaçacak tek bir yeri vardı.</p>

  <p class="P-P">Kule ve kızıl gökyüzü, onarılan zamanın tıkırtısıyla geri geldi.</p>

  <p class="P-P">Ayaklarının altında geniş yassı taşların baskısını hisseder etmez, Rincewind ağırlığını bir yanına verdi ve kol uzunluğundaki yaratık arkasındayken yuvarlandı.</p>

  <p class="P-P">“Şimdi!” diye bağırdı.</p>

  <p class="P-P">“Şimdi ne?” dedi İkiçiçek. “Ah. Evet. Tamam!”</p>

  <p class="P-P">Kılıcı acemice ama belli bir güçle salladı, Rincewind’i birkaç santimle ıskalayıp Şey’e derinden gömdü. Tiz bir vızıltı geldi, sanki bir yabanarısı yuvasını ezmiş gibi, ve kollar, bacaklarla acı çeken dokunaçların kör dö<span class="S-T1">v</span>üşü görüldü. Yaratık, bağırıp taşlara çarparak yeniden yuvarlandı ve sonra hiçbir şeye çarpamadı, çünkü Rincewind’i de beraberinde götürerek merdivenin kenarından yuvarlandı.</p>

  <p class="P-P">Taş basamakların birkaçından sekerken boğuk bir ses, sonra kulenin derinlerine düştükçe uzaktan, kaybolan bir feryat duyuldu.</p>

  <p class="P-P">En sonunda cansız bir patlama ve sekizinci renk bir ışık çakması oldu.</p>

  <p class="P-P">İkiçiçek kulenin tepesinde tek kalmıştı -yani hâlâ bulundukları yerde dondurulmuş görünen yedi sihirbaz dışında tek.</p>

  <p class="P-P">Karanlıktan yedi ateş topu yükselip, ıskartaya çıkartılmış Sekizlik’e girince İkiçiçek şaşkınlık içinde kaldı; Sekizlik birden eskisi gibi, hatta çok daha ilginç görünür olmuştu.</p>

  <p class="P-P">“Vay canına,” dedi. “Herhalde Sihirler’di.”</p>

  <p class="P-P">“İkiçiçek.” Ses boştu ve yankılanıyordu, belli ki Rincewind’indi.</p>

  <p class="P-P">İkiçiçek eli kitaba yaklaşmışken durdu.</p>

  <p class="P-P">“Evet?” dedi. “Sen misin -sen misin, Rincewind?”</p>

  <p class="P-P">“Evet,” dedi ses, mezar tonlarıyla tınlıyordu. “Benim için yapmanı istediğim çok önemli bir şey var, İkiçiçek.”</p>

  <p class="P-P">İkiçiçek etrafına baktı. Kendisini toparladı. Demek en sonunda Disk’in kaderi kendisine bağlı olacaktı.</p>

  <p class="P-P">“Ben hazırım,” dedi, sesi gur<span class="S-T1">ur</span>dan ti<span class="S-T1">t</span>reyerek. "Benden isted<span class="S-T1">i</span>ğin nedir?”</p>

  <p class="P-P">“Önce, beni, çok dikkatli dinlemeni istiyo<span class="S-T1">ru</span>m,” dedi Rincewind’in bedensiz sesi sabırla.</p>

  <p class="P-P">“Dinliyo<span class="S-T1">ru</span>m.”</p>

  <p class="P-P">“Ne yapman gerektiğini söylediğim zaman ‘Ne demek istiyorsun?’ dememen, ya da tartışmaman falan çok önemli, anladın mı?”</p>

  <p class="P-P">İkiçiçek kulak kesildi. En azından zihni kulak kesildi, bedeni gerçekten kulak kesilemezdi. Çenelerinden bir ikisini uzattı.</p>

  <p class="P-P">“Ben hazırım,” dedi.</p>

  <p class="P-P">“İyi. Şimdi, senden yapmanı istediğim şey-”</p>

  <p class="P-P">“Evet?”</p>

  <p class="P-P">Rincewind’in sesi merdiven boşluğunun derinlerinden yükseldi.</p>

  <p class="P-P">“Elim bu taştan kaymadan gelip çıkmama yerdim etmeni istiyo<span class="S-T1">ru</span>m,” dedi.</p>

  <p class="P-P">İkiçiçek ağzını açtı, sonra çabucak kapattı. Kare şeklindeki deliğe koştu, aşağı baktı. Yıldızın kızıl ışığı sayesinde, Rincewind’in kendisine bakan gözlerini zar zor seçebildi.</p>

  <p class="P-P">İkiçiçek karnının üzerine yatıp elini uzattı. Rincewind onun bileğini öyle bir tutuşla tuttu ki, İkiçiçek’e eğer yukarı çekilmezse bu tutuşun hiçbir şekilde gevşemeyeceğini söylüyordu.</p>

  <p class="P-P">“Yaşadığına sevindim,” dedi.</p>

  <p class="P-P">“Güzel. Ben de,” dedi Rincewind.</p>

  <p class="P-P">Bir süre karanlıkta asılı kaldı. Geçen birkaç dakikadan sonra, bu neredeyse hoştu, ama sadece hoştu.</p>

  <p class="P-P">“Çek beni, öyleyse,” diye tariz etti.</p>

  <p class="P-P">“Bence bu biraz zor olabilir,” diye homurdandı İkiçiçek. “Yapabileceğimi sanmıyorum, aslında.”</p>

  <p class="P-P">“Neyi tutuyorsun, o zaman?”</p>

  <p class="P-P">“Seni.”</p>

  <p class="P-P">“Yani benden başka.”</p>

  <p class="P-P">“Ne demek istiyorsun yani benden başka?” dedi İkiçiçek. Rincewind bir kelime söyledi.</p>

  <p class="P-P">“Hey, bak,” dedi İkiçiçek. “Basamaklar sarmal biçiminde gidiyor, değil mi? Ben seni sallasam sen de hop-”</p>

  <p class="P-P">“Eğer benim zifiri karanlık bir kulede halen orada olmayabilecek küçük, kaypak bir iki basamağa çarpma umuduyla altı metre aşağıya düşmemi söyleyeceksen, unutabilirsin,” dedi Rincewind keskin biçimde.</p>

  <p class="P-P">“Öyleyse bir alternatif var.”</p>

  <p class="P-P">“Ne söyleyeceksen söyle, be adam.”</p>

  <p class="P-P">“Zifiri karanlık bir kuleden yüz elli metre aşağıya düşüp kesin orada olan taşlara çarpabilirsin,” dedi İkiçiçek.</p>

  <p class="P-P">Aşağıda mutlak bir sessizlik oldu, sonra Rincewind suçlarcasına, “Bu alaydı,” dedi.</p>

  <p class="P-P">“Bence yalnızca malûmu ilâmdı.”</p>

  <p class="P-P">Rincewind homurdandı.</p>

  <p class="P-P">“Sanırım sen büyü falan yapamazsın-” diye başladı İkiçiçek.</p>

  <p class="P-P">“Hayır.”</p>

  <p class="P-P">“Sadece bir fikirdi.”</p>

  <p class="P-P">Çok aşağıda bir ışık parıltısı ve karışık bir bağırma, sonra daha fazla ışık ve daha çok bağırma, ardından uzun sarmalı tırmanmaya koyulan bir dizi meşale oldu.</p>

  <p class="P-P">“Merdivenleri çıkan bazı kişiler var,” dedi haber vermeye hep dünden hazır olan İkiçiçek.</p>

  <p class="P-P">“Umarım koşuyorlardır,” dedi Rincewind. “Kolumu hissedemiyorum.”</p>

  <p class="P-P">“Şanslısın,” dedi İkiçiçek. “Ben benimkini hissedebiliyorum.”</p>

  <p class="P-P">Öndeki meşale durdu ve bir ses boş kuleyi deşifre edilemeyen yankılarla doldurarak çınladı.</p>

  <p class="P-P">“Galiba,” dedi İkiçiçek, deliğe doğru gitgide kaydığının farkında olarak, “bize dayanın diyen biri.”</p>

  <p class="P-P">Rincewind başka bir kelime söyledi.</p>

  <p class="P-P">Sonra daha kısık ve daha evecen bir tonda, “Aslında daha fazla asılı kalabileceğimi sanmıyorum,” dedi.</p>

  <p class="P-P">“Gayret et.”</p>

  <p class="P-P">“Yararı yok, elimin kaydığını hissedebiliyorum!”</p>

  <p class="P-P">İkiçiçek iç çekti. Sert tedbirler almanın zamanı gelmişti. “Pekâlâ, öyleyse,” dedi. “Düş, öyleyse. Gör umursuyor muyum...”</p>

  <p class="P-P">“Ne?” dedi Rincewind, o kadar şaşırmıştı ki, bırakmayı unuttu.</p>

  <p class="P-P">“Hadi, öl. Kolay yolu seç.”</p>

  <p class="P-P">“Kolay mı?’</p>

  <p class="P-P">“Bütün yapman gereken çığlık çığlığa kendini boşluğa bırakmak ve vücudundaki bütün kemikleri kırmak,” dedi İkiçiçek. “Bunu kim olsa yapabilir. Hadi. Sihirleri söyleyip Disk'i kurtarmana muhtaç olduğumuz için hayatta kalman gerektiğini düşünmeni istemem. Yo, hayır. Hepimiz yansak kimin umrunda olur ki? Hadi, sadece kendini düşün. Düş.”</p>

  <p class="P-P">Uzun, mahçup bir sessizlik oldu.</p>

  <p class="P-P">“Neden bilmiyorum,” dedi Rincewind en sonunda, gerekenden çok daha yüksek sesle, “ama seninle karşılaştığımdan beri belli bir derinliğin üzerinde parmaklarımdan asılarak hayli vakit geçirdim, bilmem farkında mısın?"</p>

  <p class="P-P">“Ölüm,” diye düzeltti İkiçiçek.</p>

  <p class="P-P">“Ne ölümü?” dedi Rincewind.</p>

  <p class="P-P">“Belli bir ölümün üzerinde,” dedi İkiçiçek yardım etmek istercesine, yassı taşların üzerinde vücudunun ağır, ama ısrarlı kayışını görmezden gelmeye çalışarak. “Belli bir ölümün üzerinde asılı kalarak. Sen yüksekleri sevmezsin.”</p>

  <p class="P-P">“Yüksekleri takmam,” dedi Rincewind’in sesi karanlığın içinden. “Yükseklerde yaşayabilirim. Şu anda zihnimi meşgul eden şey, derinlikler. Buradan kurtulunca ne yapacağım biliyor musun?”</p>

  <p class="P-P">“Hayır?” dedi İkiçiçek, ayak parmaklarını taşların arasındaki bir boşluğa geçirmeye ve sırf irade gücüyle kendisini hareketsiz kılmaya çalışırken.</p>

  <p class="P-P">“Bulabildiğim en düz ülkeye ev yapacağım ve sadece bir zemin katı olacak, kalın tabanlı sandaletler bile giymeyeceğim-”</p>

  <p class="P-P">Öndeki meşale sarmalın son turunu döndü ve İkiçiçek Cohen’ın sırıtan suratına baktı. Onun arkasında, hâlâ beceriksizce taşların üzerinde hoplayıp zıplayan Sandık’ın rahatlatıcı gövdesini seçebildi.</p>

  <p class="P-P">“Her şey yolunda mı?” dedi Cohen. “Yapabileceğim bir şey var mı?”</p>

  <p class="P-P">Rincewind derin bir nefes aldı.</p>

  <p class="P-P">İkiçiçek sinyalleri tanıdı. Rincewind, “Evet, ensemde bir kaşıntı var geçerken kaşıyabilir miydin acaba?” veya “Hayır, dipsiz kuyuların</p>

  <p class="P-P">üzerinde asılı kalmayı seviyorum” gibi birşeyler söyleyecekti; bunu kaldıramayacağına karar verdi. İkiçiçek çarçabuk konuştu.</p>

  <p class="P-P">' “Rincewind’i merdivenlere çek,” diye tersledi. Rincewind homurtusunun ortasında rahatladı.</p>

  <p class="P-P">Cohen onu belinden yakalayıp karga tulumba taşların üzerine çekti.</p>

  <p class="P-P">“Pis bir leş var aşağıda, zeminde,” dedi sohbet edercesine. “Kimdi?”</p>

  <p class="P-P">“Dokunaçları,” diyerek yutkundu, “dokunaçları -bilirsin işte- var mıydı?”</p>

  <p class="P-P">“Hayır,” dedi Cohen. “Sadece normal parçalar. Biraz dağılmıştı, tabii.”</p>

  <p class="P-P">Rincewind kafasını sallayan İkiçiçek’e baktı.</p>

  <p class="P-P">“Sadece şeylerin kendisine egemen olmasına izin veren bir büyücü,” dedi.</p>

  <p class="P-P">Kararsız biçimde, kolu feryat ederken, Rincewind kulenin çatısına indirilmek için kendini bıraktı.</p>

  <p class="P-P">“Buraya nasıl geldin?” diye ekledi.</p>

  <p class="P-P">İkiçiçek’e doğru tırıs giden ve yaramazlık yaptığını bilip çabuk bir sevgi gösterisiyle otoritenin dürülmüş gazetesinin önüne geçebileceğini umut eden bir köpek, gibi kapağını açan Sandık’ı gösterdi Cohen.</p>

  <p class="P-P">“Çok sarsıntılı, ama hızlı,” dedi hayranlıkla. “Sana şunu söyleyeyim, kimse seni durdurmaya çalışmıyor.”</p>

  <p class="P-P">Rincewind başını kaldırıp gökyüzüne baktı.</p>

  <p class="P-P">Aylarla, Disk’in ufak uydusundan şimdi on kat büyük, dev kraterli disklerle doluydu aslında. Fazla ilgilenmeden baktı onlara. Kendini, rengini vermiş ve kopma noktasının ötesinde gerilmiş bir çamaşır gibi, ilk çağdan kalma elastik bir şey kadar kırılgan hissediyordu.</p>

  <p class="P-P">İkiçiçek’in resim kutusunu kurmaya çalıştığını fark etti.</p>

  <p class="P-P">Cohen kıdemli yedi büyücüye bakıyordu.</p>

  <p class="P-P">“Heykel koymak için tuhaf bir yer,” dedi. “Kimse göremez. Ayrıca çok iyi olduklarım da söyleyemem. İşçilik çok kötü.”</p>

  <p class="P-P">Rincewind sendeleye sendeleye gitti ve Wert’i ihtiyatla göğsünden dürtükledi. Kaskatı taştı.</p>

  <p class="P-P">İşte böyle, diye düşündü. Eve gitmek istiyorum sadece.</p>

  <p class="P-P">Dur bakalım, evdeyim. Az çok. Bu yüzden iyi bir uyku çekmek istiyorum sadece, belki sabahleyin her şey daha iyi olur.</p>

  <p class="P-P">Gözü Sekizlik’e ilişti, çevresini sekizinci renk ateşin minik kıvılcımları sarmıştı. Alı evet, diye düşündü.</p>

  <p class="P-P">Kitabı kaldırıp sayfalarında aylak aylak göz gezdirdi. Daha bakarken bile değişip yeniden şekillenen karmaşık ve fırıl fırıl yazıyla doluydu sayfalar. Yazı nasıl olacağında kararsız görünüyordu; bir an, bildik, gerçek basımdı; bir sonrakinde ise bir dizi açılı runlar. Sonra kıvrım kıvrım Kythia sihiryazısı. Ondan sonra da birbirine</p>

  <p class="P-P">karmaşık ve acı dolu şeyler yapan çoğunlukla nahoş sürüngen varlıklardan oluşuyora benzeyen eski, kötücül ve unutulmuş bir yazıdaki resimyazılar...</p>

  <p class="P-P">Son sayfa boştu. Rincewind iç geçirdi ve zihninin arka tarafına baktı. Sihir onun bakışlarına karşılık verdi.</p>

  <p class="P-P">Bu anı, Sihir’i nasıl tahliye ettireceğini ve kafasının boş mülkiyetini eline alarak o ana kadar kafasında kalmaya korkmuş olan tüm şu küçük sihirleri öğreneceğini düşlemişti. Her nedense daha heyecan verici olacağını sanmıştı.</p>

  <p class="P-P">Onun yerine tam bir yorgunluk içinde ve hiç tartışmaya gelemeyecek bir haliyle Sihi<span class="S-T1">r</span>’e soğuk soğuk baktı; eğretilemeli bir başparmakla omzunu ittirdi.</p>

  <p class="P-P">Sen. Dışarı.</p>

  <p class="P-P">Bir an için Sihir tartışacakmış gibi göründü, ama akıllılık ederek yeniden düşünüp vazgeçti.</p>

  <p class="P-P">Bir ürperme hissi, gözlerinin ardında mavi bir şimşek ve ani bir boşluk duygusu oldu.</p>

  <p class="P-P">Başını eğip sayfaya baktığında kelimelerle doluydu. Yeniden nın olmuşlardı. Bundan memnundu, sürüngen resimleri sadece söylenemez değil, aynı zamanda muhtemelen telaffuz edilemezlerdi. Ve ona unutmakta çok güçlük çekeceği şeyleri hatırlatıyorlardı.</p>

  <p class="P-P">İkiçiçek dikkatini vermeden etrafta koştu rur ve Cohen boş yere taş büyücülerin yüzüklerini</p>

  <p class="P-P">kanırtmaya çalışırken, o boş boş kitaba baktı.</p>

  <p class="P-P">Bir şey yapması gerektiğini kendine hatırlattı. Şimdi sırada ne vardı?</p>

  <p class="P-P">Kitabın ilk sayfasını açtı ve okumaya başladı, dudakları kıpırdıyor ve işaret parmağı her harfi anahatlarını izliyordu. Her kelimeyi mırıldandığında, kelimeler yanı başındaki havada, gece rüzgârında akıp giden parlak renklerle sessizce belirdi.</p>

  <p class="P-P">Sayfayı çevirdi.</p>

  <p class="P-P">Şimdi öbür insanlar basamaklardan çıkıyorlardı -yıldız insanları, şehirliler, hatta Ataerk’in kişisel muhafızlarından bazıları. Yıldız insanlarından bir ikisi Rincewind’e yaklaşmak için yarım gönüllü bir girişimde bulundu, Rincewind o anda harflerden gökkuşağı renginde bir girdapla çevrelenmişti, ama Cohen kılıcını çekip onlara kaygısızca baktı, onlar da düşünüp vazgeçtiler.</p>

  <p class="P-P">Rincewind’in eğik halinden sessizlik bir göletteki dalgacıklar gibi yayıldı. Kuleden taştı, aşağıdaki kaynaşan kalabalığa yayıldı. Duvarların üzerinden akıp kasvetli bir biçimde şehirden fışkırarak önündeki topraklan yuttu.</p>

  <p class="P-P">Yıldızın gövdesi Disk’in üzerinde heyula gibi yükseldi sessizce. Çevresindeki gökte yeni aylar ağır ağır ve gürültüsüzce dönmekteydiler.</p>

  <p class="P-P">Tek <span class="S-T1">s</span>es, Rincewind’in sayfaları çevirdikçe duyulan boğuk fısıltısıydı.</p>

  <p class="P-P">“Ne heyecan verici,” dedi İkiçiçek. Atalarının</p>

  <p class="P-P">katranlı artıklarından kendine bir sigara saran Cohen ona boş boş baktı, kâğıt dudaklarına yarı mesafede kalmıştı.</p>

  <p class="P-P">“Ne heyecan verici?”</p>

  <p class="P-P">“Bütün bu büyü!”</p>

  <p class="P-P">“Sadece ışıklar var,” dedi Cohen eleştirircesine. “Daha yenlerinden güvercin bile çıkarmadı.” “Evet, ama okült potansiyeli göremiyor musun?” dedi İkiçiçek.</p>

  <p class="P-P">Cohen tütün torbasının bir yerinden büyük sarı bir kibrit çıkardı, bir an Wert’e baktı ve büyük bir kararlılıkla kibriti Wert’in fosilleşmiş burnunda yaktı.</p>

  <p class="P-P">“Bak,” dedi İkiçiçek’e, kıvırabildiği kadar kibarca, “ne bekliyorsun? Uzun zamandır etraftayım, her türlü büyü şeysini gördüm ve sana diyebilirim ki, her zaman etrafta ağzın açık dolaşırsan bilileri yumruğu indirir. O şeyi yapıştırınca büyücüler de normal insanlar gibi ölür-” Rincewind kitabı kapatınca gürültülü bir şı<span class="S-T1">r</span>ak duyuldu. Doğrulup etrafa baktı.</p>

  <p class="P-P">Sonra da şu oldu:</p>

  <p class="P-P">Hiçbir şey.</p>

  <p class="P-P">İnsanların bunu anlamaları biraz vakit aldı. Herkes içgüdüsel olarak sindi, beyaz ışık patlaması ya da kıvılcımlar saçan ateş topu veya, Cohen örneğinde olduğu gibi, onun oldukça alçakgönüllü beklentileri vardı, birkaç beyaz güvercin, belki hafiften buruşuk bir tavşan bekleniyordu.</p>

  <p class="P-P">İlginç bir hiçbir şey bile değildi. Bazen işler oldukça etkileyici biçimlerde meydana gelmekte başarısız olurlardı, ama olmayan-olaylar söz konusu olunca bu yarışamazdı.</p>

  <p class="P-P">“Hepsi bu mu?” dedi Cohen. Kalabalıktan genel bir homurtu geldi ve yıldız insanlarından kimileri Rincewind’e öfkeyle bakıyorlardı.</p>

  <p class="P-P">“Sanırım,” dedi.</p>

  <p class="P-P">“Ama hiçbir şey olmadı.”</p>

  <p class="P-P">Rincewind Sekizlik’e boş boş baktı. “Belki girift bir etkisi vardır?” dedi umutla. “En nihayetinde, bizler ne olması gerektiğini tam olarak bilmiyoruz.”</p>

  <p class="P-P">“Biz biliyorduk!” diye bağırdı yıldız insanlarından biri. “Büyü işe yaramaz! Büyü bir aldatmacadır!”</p>

  <p class="P-P">Bir taş, çatının üzerinde halka çizerek Rincewind’i omzundan vurdu.</p>

  <p class="P-P">“Evet,” dedi diğer bir yıldız insanı. “Onu yakalayalım!”</p>

  <p class="P-P">“Kuleden aşağı atalım!”</p>

  <p class="P-P">“Evet yakalayalım ve kuleden aşağı atalım!”</p>

  <p class="P-P">Kalabalık akın etti. İkiçiçek ellerini kaldırdı.</p>

  <p class="P-P">“Eminim ufak bir hata oldu-” diye başladı, bacakları alttan tekmelenmeden önce.</p>

  <p class="P-P">“Ha siktir,” dedi Cohen itgerisini atıp sandaletli ayağının altında ezerken. Kılıcını çekerek Sandık için etrafına bakındı.</p>

  <p class="P-P">İkiçiçek’in yardımına koşmamıştı. Sekizlik’i bir sıcak su şişesi gibi göğsüne bastıran ve deli gibi görünen Rincewind’in önünde duaıyordu.</p>

  <p class="P-P">Yıldız insanlarından biri ona doğru hamle yaptı. Sandık kapağını tehdit edercesine kaldırdı.</p>

  <p class="P-P">“Ben neden işe yaramadığını biliyorum,” dedi kalabalığın arkasından bir ses. Bu Bethan’dı.</p>

  <p class="P-P">“Ya öyle mi?” dedi en yakınındaki şehirli. “Neden seni dinleyelim ki?”</p>

  <p class="P-P">Bir saniye bile geçmeden Cohen’ın kılıcı adamın boynuna dayanmıştı.</p>

  <p class="P-P">“Öte yandan,” dedi adam düz bir şekilde, “belki de bu genç bayanın söyleyeceklerine kulak vermemizde yarar vardır.”</p>

  <p class="P-P">Kılıcı hazır halde Cohen etrafta salınırken, Bethan öne çıkarak, hâlâ Rincewind’in başı civarında asılı duran fırıl fırıl sihir şekillerini işaret etti.</p>

  <p class="P-P">“Şu doğru olamaz,” dedi, nabız gibi atan, parlak renkli ışıklar arasında kirli kahverengi bir lekeyi göstererek. “Bir kelimeyi yanlış telaffuz etmiş olmalısın. Bir bakalım.”</p>

  <p class="P-P">Rincewind tek kelime etmeden Sekizlik’i ona verdi.</p>

  <p class="P-P">Bethan kitabı açıp sayfalara baktı.</p>

  <p class="P-P">“Ne tuhaf bir yazı,” dedi. “Sürekli değişiyor. Şu timsah şeysi ahtapota ne yapıyor?”</p>

  <p class="P-P">Rincewind, Bethan’ın omzu üzerinden baktı ve hiç düşünmeden söyledi. Bir an sessiz kaldı Bethan.</p>

  <p class="P-P">“Ya,” dedi düz bir biçimde. “Timsahların bunu</p>

  <p class="P-P">yapabildiğini bilmezdim.”</p>

  <p class="P-P">“Bu eski resim yazısı,” dedi Rincewind aceleyle. “Beklersen değişir. Sihirler bilinen her dilde görünebilirler.”</p>

  <p class="P-P">“Yanlış renk belirdiğinde ne dediğini hatırlıyor musun?”</p>

  <p class="P-P">Rincewind parmağını sayfada aşağı doğru gezdirdi.</p>

  <p class="P-P">“Şurada, galiba. İki başlı kertenkelenin şey yaptığı -her ne yapıyorsa.”</p>

  <p class="P-P">İkiçiçek, Bethan’ın öbür omzunda belirdi. Sihir başka bir yazıya aktı.</p>

  <p class="P-P">“Ben telaffuz bile edemem,” dedi Bethan. “Eğri çizgi, eğri çizgi, nokta, tire.”</p>

  <p class="P-P">“Bu Cupumuguk kar runlarıdır,” dedi Rincewind. “Sanırım ‘Zph’ diye telaffuz edilmesi gerek.”</p>

  <p class="P-P">“İşe yaramadı gerçi. ‘Sph’ nasıl?”</p>

  <p class="P-P">Sözcüğe baktılar. Israrla hafiften müstehcen kalmaya devam etti.</p>

  <p class="P-P">“Ya da ‘Sff?” dedi Bethan.</p>

  <p class="P-P">‘“Tsff olabilir,” dedi Rincewind kuşkuyla. Eğer renge bir şey olduysa, kahverenginin daha kirli bir tonuydu, o kadar.</p>

  <p class="P-P">“Ya ‘zsff nasıl?” dedi İkiçiçek.</p>

  <p class="P-P">“Aptal olma,” dedi Rincewind. “Kar runla<span class="S-T1">rı</span>yla-”</p>

  <p class="P-P">Bethan karnına bir dirsek atıp gösterdi. Havadaki kahverengi şekil, artık parlak bir kırmızıydı.</p>

  <p class="P-P">Kitap Bethan’ın ellerinde titredi. Rincewind onu belinden kavradı, İkiçiçek’i yakasından yakaladı ve geriye doğru atladı.</p>

  <p class="P-P">Bethan Sekizlik’i elinden kaçırınca, yere doğru düştü. Ancak yere ulaşmadı.</p>

  <p class="P-P">Sekizlik’in etrafındaki hava parıldadı. Kitap yavaşça, yapraklarını kanat gibi çırparak yükseldi.</p>

  <p class="P-P">Sonra titrek, tatlı bir tıngırtı sesi duyuldu ve öne doğru akın ederek solup giden, karmaşık, sessiz bir ışık çiçeğinde infilak etmiş göründü.</p>

  <p class="P-P">Fakat gökyüzünde, çok yukarılarda bir şeyler oluyordu...</p>

  <p class="P-P">Büyük A<span class="S-T1">'</span>Tuin’in kocaman beyninin jeolojik derinliklerinde, atardamar yolları ölçüsündeki sinirsel patikalara yeni düşünceler hücum etti. Bir gök kaplumbağası için yüz ifadesini değiştirmek imkânsızdır, ama tanımlanamaz bir şekilde, pullu, meteorla çopurlanmış yüzü umutlu gö<span class="S-T1">r</span>ündü.</p>

  <p class="P-P">Uzayın kumsallarında, sabit biçimde, yıldızın etrafında yorulmaksızın dönen sekiz küreye bakıyordu.</p>

  <p class="P-P">Küreler çatlıyordu.</p>

  <p class="P-P">Büyük kaya parçalan koparak, yıldıza doğ<span class="S-T1">ru</span> uzun sarmal düşüşlerine başladılar. Gök parıldayan kırıklarla doluydu.</p>

  <p class="P-P">Boş bir kabuğun enkazından çok küçük bir gök kaplumbağası ışığa doğ<span class="S-T1">ru</span> yöneldi. Bir ast<span class="S-T1">e</span>roitten ancak büyüktü, kabuğu hâlâ erimiş yumurta sarısıyla parlıyordu.</p>

  <p class="P-P">Orada dört de küçük dünya fili yavrusu vardı. Ve onların sırtlarında, minik, yine de duman ve yanardağlarla kaplı bir diskdünya vardı.</p>

  <p class="P-P">Sekiz yavru kaplumbağanın tamamı kendilerini kabuklarından kurtararak uzayı adımlamaya başlayıncaya ve şaşkın şaşkın bakınıncaya kadar, büyük A’Tuin bekledi. Sonra hiçbir şeyi yerinden oynatmamak için dikkatle yaşlı kaplumbağaya döndü ve büyük bir rahatlamayla uzayın huzur veren serin, dipsiz derinliklerine doğru uzun yüzüşüne koyuldu.</p>

  <p class="P-P">Küçük kaplumbağalar ebeveynlerinin etrafında dönerek takip ettiler.</p>

  <p class="P-P">İkiçiçek gökteki gösteriyi büyük bir dikkatle seyretti. Belki de Disk’teki en iyi manzara onunkiydi.</p>

  <p class="P-P">Sonra aklına berbat bir fikir geldi.</p>

  <p class="P-P">“Resim kutusu nerede?” diye sordu telaşla.</p>

  <p class="P-P">“Ne?” dedi gözleri göğe dikili Rincewind.</p>

  <p class="P-P">“Resim kutusu,” dedi İkiçiçek. “Bunun bir resmini çekmeliyim!”</p>

  <p class="P-P">“Hatırlayamaz mısın?” dedi Bethan, bakmadan.</p>

  <p class="P-P">“Unutabilirim.”</p>

  <p class="P-P">“Ben asla unutmam,” dedi Bethan. “Hayatta gördüğüm en güzel şey.”</p>

  <p class="P-P">“Güvercinlerle bilardo toplarından çok daha iyi,” diye hemfikir oldu Cohen. “Hakkını teslim</p>

  <p class="P-P">edeyim, Rincewind. Bunu nasıl yaptın?”</p>

  <p class="P-P">“Bilmem,” dedi Rincewind.</p>

  <p class="P-P">“Yıldız küçülüyor,” dedi Bethan.</p>

  <p class="P-P">İkiçiçek’in kutuda yaşayan ve resimleri yapan cinle tartışan sesinin Rincewind zar zor ayırdıdaydı. Alan derinlikleri ve cinin hâlâ yeterince kırmızı boyasının olup olmadığı üzerine teknik bir tartışmaydı.</p>

  <p class="P-P">Büyük A<span class="S-T1">'</span>Tuin’in o anda çok memnun ve mutlu olduğunu belirtmek gerek ve çok sayıda büyük şehir ölçüsündeki bir beyinde olan böyle duygular dışarı yayılmaya mecburdu. Aslında Disk üzerindeki insanların çoğu o anda normalde ancak bir ömür adanmış meditasyon ya da yaklaşık otuz saniyelik yasadışı otla başarılabilecek bir ruh halindeydiler.</p>

  <p class="P-P">Böyledir işte bizim İkiçiçek, diye düşündü Rincewind. Güzelliği takdir etmiyor değil, ediyor da kendi tarzında takdir ediyor. Yani, bir şair bir fulya görse, onu seyreder ve uzun bir şiir yazar hakkında, ama İkiçiçek hemen botanik üzerine bir kitap bulmak için seyirtir ve çiçeğin üzerine basar. Cohen’ın dediği doğruydu. O bir şeyle<span class="S-T1">r</span>e bakar, ama baktığı hiçbir şey bir daha eskisi gibi olmaz. Ben de dahil, diye kuşkulanıyorum.</p>

  <p class="P-P">Disk’in kendi güneşi doğdu. Yıldız zaten küçülmekteydi ve pek rakip olamazdı. İyi, güvenilir Disk ışığı cezbeye gelmiş toprakların üzerine bir altın denizi gibi döküldü.</p>

  <p class="P-P">Ya da daha güvenilir gözlemcilerin savunduğu üzere, altın şurup gibi döküldü.</p>

  <p class="P-P">Hoş dramatik bir son bu, ama hayat böyle yürümüyor ve olması gereken başka şeyler vardı.</p>

  <p class="P-P">Sekizlik vardı, sözgelimi.</p>

  <p class="P-P">Gün ışığı vurunca kitap pat diye kapanarak kuleye doğru düşmeye başladı. Ve çoğu gözlemci kendilerine doğru düşen şeyin Diskdünya üzerindeki en büyülü tek şey olduğunu fark etti.</p>

  <p class="P-P">Mutluluk ve kardeşlik duygusu sabah çiğiyle birlikte buharlaştı. Kalabalık ileri atıldığında dirsekle bir kenara itilmişlerdi; kalabalık ellerini açmış, birbirlerinin sırtına çıkmak için uğraşıyor, mücadele ediyordu.</p>

  <p class="P-P">Sekizlik bağrışan kitlenin merkezine düştü. Bir şırrak sesi duyuldu. Kararlı bir şırrak, çabucak açılmaya niyetli olmayan bir kapağın çıkardığı türden bir şırrak.</p>

  <p class="P-P">Rincewind, birinin bacakları arasından İkiçiçek’e baktı.</p>

  <p class="P-P">“Ne olacağını düşünüyorum, biliyor musun?” dedi sırıtarak.</p>

  <p class="P-P">“Ne?”</p>

  <p class="P-P">“Bence Sandık’ı açtığında sadece senin çamaşırların olacak içinde, ben böyle düşünüyorum.”</p>

  <p class="P-P">“Vay canına.”</p>

  <p class="P-P">“Bence Sekizlik kendisine nasıl dikkat edeceğini biliyor. Onun için en uygun yer, gerçekten.”</p>

  <p class="P-P">“Galiba. Biliyor musun, bazen Sandık’ın ne yaptığını çok iyi bildiği duygusu uyanıyor bende.”</p>

  <p class="P-P">“Ne demek istediğini biliyorum.”</p>

  <p class="P-P">Kaynaşan kalabalığın kenarına doğru süründüler, ayağa kalkıp tozlarını silkelediler ve basamaklara yöneldiler. Kimse onlara dikkat etmedi.</p>

  <p class="P-P">“Ne yapıyorlar şimdi?” dedi İkiçiçek, kalabalığın başlarının üzerinden görmeye çalışarak.</p>

  <p class="P-P">“Sanki kanırtarak açmaya çalışıyorlar,” dedi Rincewind.</p>

  <p class="P-P">Bir şı<span class="S-T1">r</span>rak ve de bir çığlık duyuldu.</p>

  <p class="P-P">“Bence Sandık dikkat çekmeyi seviyor,” dedi İkiçiçek, temkinli inişlerine başladıklarında.</p>

  <p class="P-P">“Evet, galiba çıkıp insanlarla karşılaşmak ona iyi geliyor,” dedi Rincewind. “Şimdi bana da gidip bir iki kadeh içki ısmarlamak iyi gelecek.”</p>

  <p class="P-P">“İyi fikir,” dedi İkiçiçek. “Ben de bir iki kadeh içki içeceğim.”</p>

  <p class="P-P">İkiçiçek uyandığında neredeyse öğle olmuştu. Neden bir samanlıkta olduğunu, ya da neden bir başkasının paltosunu giydiğini hatırlayamadı, ama zihninin ön tarafında bir fikirle uyandı.</p>

  <p class="P-P">Bunu Rincewind’e söylemenin hayati önem taşıdığına karar verdi.</p>

  <p class="P-P">Saman yığınından aşağı bıraktı kendini ve Sandık’ın üzerine kondu.</p>

  <p class="P-P">“Ah, sen burada miydin?” dedi. “Umarım kendinden utanıyorsundur.”</p>

  <p class="P-P">Sandık şaşkın gö<span class="S-T1">rün</span>dü.</p>

  <p class="P-P">“Neyse, saçımı taramak istiyo<span class="S-T1">ru</span>m. Açıl,” dedi İkiçiçek.</p>

  <p class="P-P">Sandık lütufta bulunurcasına kapağını açtı. İkiçiçek içerideki torbalarla kutuların arasını araştırdı, ta ki bir aynayla tarak bulup gecenin hasarını onarıncaya dek. Sonra Sandık’a sert sert baktı.</p>

  <p class="P-P">“Sanırım Sekizlik’e ne yaptığını bana söylemek istemezsin?”</p>

  <p class="P-P">Sandık’ın yüz ifadesi ancak ahşaptan diye tanımlanabilirdi.</p>

  <p class="P-P">“Pekâlâ. Hadi gel öyleyse.”</p>

  <p class="P-P">İkiçiçek, o andaki zevki için fazla parlak olan gün ışığına çıktı ve cadde boyunca amaçsızca gezindi. Her şey, kokular bile, taze ve yeni görünüyordu, ama çok sayıda insan kalkmış görünmüyordu. Uzun bir gece olmuştu.</p>

  <p class="P-P">Rincewind’i Sanat Kulesi’nin dibinde, çatıya bir tür vinç kurarak taş kesilmiş büyücüleri yere indiren bir işçi ekibini denetlerken buldular. Ona bir maymun asistanlık yapıyor gibiydi. Ama İkiçiçek hiçbir şeye şaşıracak halde değildi.</p>

  <p class="P-P">“Geri döndürülebilecekler mi?” dedi. Rincewind etrafına baktı. “Ne? Ah, sen miydin? Hayır, muhtemelen hayır. Korkarım zavallı ihtiyar Wert’i düşürdüler, nasıl olduysa. Yüz elli metre yüksekten kaldırıma.”</p>

  <p class="P-P">“Bu konuda bir şey yapabilecek misin?” “Güzel bir taşlık bahçe.” Rincewind dönüp işçilere el salladı.</p>

  <p class="P-P">“Çok neşelisin,” dedi İkiçiçek bir parça azarlayarak. “Uyumadın mı?”</p>

  <p class="P-P">“Tuhaf şey, uyuyamadım,” dedi Rincewind. “Temiz hava almak için dışarı çıktım, kimsenin ne yapmak gerektiği konusunda bir fikri yok gibiydi, bu yüzden ben insanları toparladım falan,” kütüphaneciyi gösterdi, elini tutmaya çalışıyordu, “ve işleri organize etmeye başladım. Güzel bir gün, değil mi? Hava şarap gibi.” “Rincewind, ben şeye karar-”</p>

  <p class="P-P">“Biliyor musun, bence yeniden kaydolabilirim,” dedi Rincewind neşeyle. “Galiba bu defa cidden işleri yürütebileceğim. Kendimin büyüyü ve mezuniyeti ciddiye aldığını görebiliyorum. Diyorlar ki eğer iftihara geçersen, hayat kolaydır-”</p>

  <p class="P-P">“İyi, çünkü-”</p>

  <p class="P-P">“Tepede çok yer de var, şimdi büyük çocuklar kapı tutacağı görevi görüyorlar ve-”</p>

  <p class="P-P">“Ben eve gidiyorum.”</p>

  <p class="P-P">“-biraz dünya tecrübesi şart bir genç adam -ne?”</p>

  <p class="P-P">“Uuuk?”</p>

  <p class="P-P">“Eve gidiyorum, dedim,” diye tekrarladı İkiçiçek, üzerinde bit ayıklamaya çalışan kütüphaneciyi kibarca üzerinden silkelemek için küçük girişimlerde bulunurken.</p>

  <p class="P-P">“Ne evi?” dedi Rincewind şaşkın şakın.</p>

  <p class="P-P">“Ev evi. Benim evim. Yaşadığım yer,” diye açıkladı İkiçiçek utana çekine. “Denizin öbür tarafında. Biliyorsun. Geldiğim yer. Şunu yapmayı bırakır mısın, lütfen?”</p>

  <p class="P-P">“Ya.”</p>

  <p class="P-P">“Uuuk?”</p>

  <p class="P-P">Bir duraklama oldu. Sonra İkiçiçek, “Anlarsın, dün gece aklıma geldi, düşündüm ki, şey, mesele şu, tüm bu gezme, görme iyi hoş da gezip görmüşlük! ten alınacak çok zevk de var. Bilirsin, bütün resimlerini bir kitaba yapıştırıp olanları hatırlamak.”</p>

  <p class="P-P">“Zevki var mıdır?”</p>

  <p class="P-P">“Uuuk?”</p>

  <p class="P-P">“Ah, evet. Hatırlayacak çok şeyinin olmasının önemli şeyi şu; sonradan onları hatırlayacağın bir yerlere gitmen gerekir, anladın? Durman gerek. Evine dönmedikçe cidden bir yerde değilsindir. Sanırım demek istediğim bu.”</p>

  <p class="P-P">Rincewind cümleyi kafasında yeniden evirdi çevirdi. İkinci defa da daha iyi görünmedi.</p>

  <p class="P-P">“Ya,” dedi tekrar. “Pekâlâ, güzel. Eğer böyle bakıyorsan. Ne zaman gidiyorsun, öyleyse?” “Bugün, galiba. Yolun bir kısmına kadar giden bir gemi olması lazım.”</p>

  <p class="P-P">“Sanırım,” dedi Rincewind beceriksizce. Ayaklarına baktı. Gökyüzüne baktı. Boğazını temizledi.</p>

  <p class="P-P">“Epey zamandır birlikteyiz, he?” dedi İkiçiçek, dirseğiyle kaburgalarını dürtüklerken.</p>

  <p class="P-P">“Evet,” dedi Rincewind yüzünü sırıtma gibi bir şey için buruştu<span class="S-T1">ru</span>rken.</p>

  <p class="P-P">“Üzülmedin değil mi?”</p>

  <p class="P-P">“Kim, ben mi?” dedi Rincewind. “Yok canım, hayır. Yapacak bin bir işim var.”</p>

  <p class="P-P">“Pekâlâ öyleyse. Dinle, gidip kahvaltı edelim, sonra rıhtıma gidebiliriz.”</p>

  <p class="P-P">Rincewind üzüntü içinde kafasıyla onayladı, asistanına dönüp cebinden bir muz çıkardı.</p>

  <p class="P-P">“Çakozladın artık, işe sen bak,” diye homurdandı.</p>

  <p class="P-P">“Uuuk.”</p>

  <p class="P-P">Aslında Agate İmparatorluğu yakınlarına giden herhangi bir gemi yoktu, ama bu akademik bir konuydu, çünkü İkiçiçek yarı temiz bir geminin birinci kaptanının eline, planlarını değiştirmenin yararlarını birden görünceye dek altınları saydı.</p>

  <p class="P-P">İkiçiçek adama geminin ederinden yaklaşık kırk kat fazlasını ödemeyi bitirinceye kadar, Rincewind rıhtımda bekledi.</p>

  <p class="P-P">“Bu iş oldu, öyleyse,” dedi İkiçiçek. “Beni Kahverengi Adalar’da indirecek, ben oradan kolayca bir gemi bulabilirim.”</p>

  <p class="P-P">“Harika,” dedi Rincewind.</p>

  <p class="P-P">İkiçiçek bir an için düşünceli göründü. Sonra Sandık’ı açıp bir kese altın çıkardı.</p>

  <p class="P-P">“Cohen’la Bethan’ı gördün mü?” dedi.</p>

  <p class="P-P">“Galiba evlenmeye gittiler,” dedi Rincewind. “Bethan’ın ya şimdi ya da hiçbir zaman dediğini duydum.”</p>

  <p class="P-P">“Eh, onları görürsen bunu verirsin,” dedi İkiçiçek keseyi eline tutuştururken. “Sıfırdan ev kurmak çok pahalı, bilirim.”</p>

  <p class="P-P">İkiçiçek çapraz kurdaki uçurumu hiçbir zaman tam olarak anlayamamıştı. Kese, Cohen’a rahatça küçük bir krallık kurabilirdi.</p>

  <p class="P-P">“İlk fırsatta vereceğim,” dedi ve kendisi de cidden bunu kastettiğine şaşırmıştı.</p>

  <p class="P-P">“Güzel. Sana da bir şeyi vermeyi düşündüm.”</p>

  <p class="P-P">“Ah, hiç gerek yok-”</p>

  <p class="P-P">İkiçiçek Sandık'ı alt üst edip büyük bir çuval çıkardı.</p>

  <p class="P-P">Ona para, elbise ve resimleri doldurmaya başladı, ta ki Sandık bütünüyle boşalıncaya dek. Son koyduğu şey, kapağı deniz kabuklarıyla kaplı müzikli, hatıralık sigara kutusuydu, özenle yumuşak kağıda sarılmıştı.</p>

  <p class="P-P">“Artık senin,” dedi, Sandık’ın kapağını kapatırken. “Artık ona ihtiyacım olmaz, gardrob<span class="S-T1">un</span>a da sığmaz.”</p>

  <p class="P-P">“Ne?”</p>

  <p class="P-P">“İstemiyor musun?”</p>

  <p class="P-P">“Şey, ben -tabii ki, ama- o senin. Seni takip eder, beni değil.”</p>

  <p class="P-P">“Sandık,” dedi İkiçiçek, “bu Rincewind. Artık</p>

  <p class="P-P">onunsun, tamam mı?</p>

  <p class="P-P">Sandık yavaşça bacaklarını uzattı, çok kararlı bir şekilde dönüp Rincewind’e baktı.</p>

  <p class="P-P">“Gerçekte, onun kendisinden başka kimseye ait olduğunu sanmıyo<span class="S-T1">ru</span>m,” dedi İkiçiçek.</p>

  <p class="P-P">“Evet,” dedi Rincewind kuşkuyla.</p>

  <p class="P-P">“Evet, bu kadar, öyleyse,” dedi İkiçiçek. Elini uzattı.</p>

  <p class="P-P">“Hoşça kal, Rincewind. Eve varınca sana bir kartpostal falan gönderirim.”</p>

  <p class="P-P">“Evet, ne zaman yolun düşerse, benim nerede olduğumu bilen birileri mutlaka çıkacaktır.” “Evet. Pekâlâ. Buraya kadarmış, demek.” “Buraya kada<span class="S-T1">r</span>mış, çok doğru.”</p>

  <p class="P-P">“Tamam.”</p>

  <p class="P-P">“Tamam.”</p>

  <p class="P-P">İkiçiçek iskele tahtasını geçti, sabırsız mürettebat o geçer geçmez iskeleyi çekti.</p>

  <p class="P-P">Kürek için ritm davulu vurulmaya başlandı ve gemi Ankh’ın bulanık suları üzerinde ağır ağır ilerledi; sular eski düzeylerine dönmüştü, akıntıyı yakalayıp açık denize yönelmişlerdi.</p>

  <p class="P-P">Gemi bir nokta oluncaya kadar Rincewind seyretti. Sonra Sandık’a baktı. Sandık bakışlarına karşılık verdi.</p>

  <p class="P-P">“Bak,” dedi. “Çek git. Seni sana bağışlıyorum, anlıyor musun?”</p>

  <p class="P-P">Arkasını dönüp heybetle yürüdü. Birkaç saniye sonra arkasındaki ayak seslerini fark etti.</p>

  <p class="P-P">Rincewind fır diye döndü.</p>

  <p class="P-P">“Seni istemiyo<span class="S-T1">ru</span>m, dedim!” diye tersledi ve bir tekme savurdu.</p>

  <p class="P-P">Sandık bel verdi. Rincewind heybetle yürüdü.</p>

  <p class="P-P">Birkaç metre gittikten sonra dinledi. Hiç ses yoktu. Döndüğü zaman Sandık bıraktığı yerdeydi. Büzüşmüş gibiydi. Rincewind bir süre düşündü.</p>

  <p class="P-P">“Pekâlâ, öyleyse,” dedi. “Hadi gel.”</p>

  <p class="P-P">Arkasını dönüp Üniversite’ye doğru uzun adımlarla yürümeye başladı. Birkaç dakika sonra Sandık kararını vermiş gibiydi, bacaklarını yeniden uzatıp onun peşinden tıpış tıpış yürüdü. Çok seçeneği olmadığını görmüştü.</p>

  <p class="P-P">Rıhtım boyunca şehre doğ<span class="S-T1">ru</span> gittiler, perspektif genişledikçe küçülen, bir manzarada iki noktacık oldular; manzara muazzam bir kaplumbağanın kabuğunda duran dört dev filin sırtındaki bulut girdaplarının kapladığı Disk üzerindeki parlak bir çember okyanusun sadece bir parçası olan geniş yeşil bir denizde yola koyulan minik bir gemiyi kapsar oldu.</p>

  <p class="P-P">Disk de yıldızların arasında bir pırıltı haline gelip gözden kayboldu.</p>

  <h1 class="P-P" style="text-align: center;"><a id="SON">SON</a><br /></h1>
</body>
</html>
