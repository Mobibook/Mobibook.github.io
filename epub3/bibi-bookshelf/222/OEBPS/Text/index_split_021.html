<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block12"></p>

  <h2 class="calibre4">20</h2>

  <p class="block6">Sebastian sıcak çayla beş kinin tableti yutmuştu, çevresine ısıtılmış taşlar yerleştirilip yarım düzine battaniyenin altına da girince terlemeye başlamıştı. Sıtma mikrobunun otuz altı saatlik bir yaşam dönemi vardı. Rosa da şimdi vücut sıcaklığını arttıracak bu dönemi kısaltmaya ve ateşi düşürmeye çalışıyordu. Yataktan yükselen sıcak kulübenin tek odasını sanki mutfakmış gibi ısıtıyordu. Battaniyelerin altından Sebastian'ın yalnız başı görülüyordu, yüzü kiremit rengindeydi. Vücudunun her yanından ter fışkırmasına karşın dişleri öylesine çatırdıyordu ki titremesinden kamp yatağı zangır zangır sallanmaktaydı.</p>

  <p class="block6">Rosa yatağın yanında oturmuş adamı seyrediyordu. Arada bir uzanıp elindeki bezle gözlerindeki ve üst dudağındaki terleri silmekteydi. Kızın yüz ifadesi yumuşamış, düşünceli bir hal almıştı. Sebastian'ın alnına yapışmış perçemini kaldırdı. Aynı hareketi bir daha, bir daha tekrarladı, parmaklarını genç adamın ıslak saçları arasında dolaştırarak onu sakinleştirmeye çalıştı.</p>

  <p class="block6">Sebastian gözlerini birden açınca Rosa suçlu bir tavırla elini çekti. Gencin gözleri yeni doğmuş bir köpek yavrusununkiler gibi bulanık griydi, Rosa midesinin kasıldığını hissetti.</p>

  <p class="block6">«Ne olur devam et.» Adamın sesi ateşten boğuk çıkıyordu, ama yine de Rosa sesin tonu ve tatlılığı karşısında şaşırmış kalmıştı. Sesini ilk kez duyuyordu, hiç de bir serserinin sesi değildi bu. Bir an duraksadıktan sonra kulübede yalnız olduklarından emin olmak için çevresine bakındı, sonra yine genç adamın yüzüne dokundu. [85]</p>

  <p class="block6">«Çok iyisin...»</p>

  <p class="block6">«Şşşşt!»</p>

  <p class="block6">«Teşekkür ederim.»</p>

  <p class="block6">«Şşşt! Gözlerini kapat.»</p>

  <p class="block6">Sebastian gözlerini kapattı, derin derin içini çekti. Nöbet fırtına gibi gelmiş, Sebastian'ı yoluna çıkan bir ağaçmış gibi sarsmıştı. Ateşi birden yükseldi, yatağın üstünde debeleniyor, üzerindeki battaniyeleri atmaya çalışıyordu. Rosa yardım etmesi için Muhammed'in karısını çağırmak zorunda kaldı. Sebastian'ın teri ince battaniyelerden geçiyor, yerde birikintiler oluşturuyordu.</p>

  <p class="block6">Ateşten durmadan sayıklıyordu. Sonra birden nöbet geçti, sakinleşti. Şimdi öylesine bitkindi ki yalnızca hafifçe inip kalkan göğsünden anlaşılıyordu yaşadığı. Rosa elinin altında adamın derisinin soğuduğunu hissedebiliyordu.</p>

  <p class="block6">Muhammed'in karısı Sebastian'ın battaniyeye sarılı ayaklarını bıraktı.</p>

  <p class="block6">«İlk keresi en kötüsüdür.»</p>

  <p class="block6">«Öyle. Şimdi leğeni getir. İyice bir yıkayıp battaniyeleri değiştirmeliyiz, Nanny.»</p>

  <p class="block6">Rosa hasta ya da yaralı erkekleri çok görmüştü.</p>

  <p class="block6">Uşaklar, silâh taşıyıcılar ve elbette babası. Ama şimdi Nanny battaniyeleri çekerken ve kendisi de Sebastian'ın baygın vücudunu ıslak bezle silerken içinde anlatılmaz bir gerilim duyuyordu, heyecanla karışık bir korku. Yanaklarının kızardığını farkedince Nanny'nin kendisini görmemesi için öne eğildi.</p>

  <p class="block6">Sebastian'ın göğsü ve omuzları cilalı fildişi gibi bembeyazdı, Rosa'nın parmakları altında etinin lastik gibi sertliği ve sıcaklığı kızı tedirgin ediyordu. [86] Birden elindeki bezle erkeği silmeyip de soluk derinin altındaki kasları okşadığını farkedince kendine geldi, hareketlerini sertleştirdi.</p>

  <p class="block6">Sebastian'ın vücudunun üst kısmı temizlenmiş, sıra alt kısmına gelmişti. Nanny battaniyeleri çekmek için uzandı.</p>

  <p class="block6">«Dur!» Rosa'nın sesi çığlık gibi çıkmıştı. Nanny şaşkın bir ifadeyle başını yana eğip durakladı. Buruşuk yüzü çok eğleniyormuş gibi gülümser bir ifadeyle aydınlanmıştı.</p>

  <p class="block6">«Dur!» diye Rosa şaşkınlıkla bir daha tekrarladı.</p>

  <p class="block6">«Hele önce geceliğini giydirelim.» Flynn'in yeni ütülenmiş ama eskilikten lime lime olmuş geceliğini yatağın yanındaki iskemleden aldı.</p>

  <p class="block6">«Seni ısırmaz, korkma Uzun Saçlı,» diye yaşlı kadın alay etti Rosa'yla. «Dişleri yoktur.»</p>

  <p class="block6">«Böyle konuşma! Yardım et de oturtalım.» Rosa gereksiz bir sertlikle konuşuyordu artık.</p>

  <p class="block6">Adamı kaldırıp başından geceliği geçirdiler.</p>

  <p class="block6">«Şimdi ne olacak?» diye Nanny saf bir sesle sordu.</p>

  <p class="block6">Rosa bezi yaşlı kadının eline tutuşturdu, kendisi dönüp pencereden dışarı baktı. Ardında battaniyelerinin açılmasını, sonra da Nanny'nin sesini duydu.</p>

  <p class="block6">«Vay canına!» Saf hayranlığın bu ölümsüz ifadesi, ardından da kadının sevinçli kahkahası Rosa'nın ensesine kadar kızarmasına yol açmıştı.</p>

  <p class="block6">Nanny Flynn'in usturasını getirmiş Rosa'nın Sebastian'ın sabunlu yüzünü tıraş etmesini izliyordu. Sıtma nöbeti atlatan birinin derhal tıraş edilmesi için geçerli bir tıbbi neden olmamasına karşın Rosa adamın daha rahatlıyacağını ileri sürmüş, Nanny de hevesle kendisine katılmıştı. [87] Bebek oynayan iki kız heyecanıyla ikisi de pek eğleniyorlardı.</p>

  <p class="block6">Nanny'nin dikkatli olması için sürekli uyarıları sonunda Rosa Sebastian'ın yüzüne pek de bir zarar vermeden sakalını tıraş edebilmişti. Çenede ve sol burunda küçük bir iki kesik vardı ama bunlar da bir iki damla kanamıştı, hepsi o kadar.</p>

  <p class="block6">Rosa usturayı temizledi, gözlerini kasıp başarısını seyrederken karnında o garip kımıltıyı bir daha duydu.</p>

  <p class="block6">«Eve taşısak daha iyi olacak sanırım,» diye mırıldandı.</p>

  <p class="block6">«Orada daha rahat eder.»</p>

  <p class="block11"><span class="text3">«Uşakları çağırayım da taşısınlar.»</span> <span class="text4"><br class="calibre1" id="calibre_pb_22" /></span></p>
</body>
</html>
