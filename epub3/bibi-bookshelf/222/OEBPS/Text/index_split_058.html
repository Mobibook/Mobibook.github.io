<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">59</h2>

  <p class="block6">«At ve araba kadar güvenli,» dedi Flynn. Benzetmesinden çok hoşlanmıştı, üst üste birkaç kere tekrar etti sonra.</p>

  <p class="block6">«Bulutların içinde olan bir şey at ve araba kadar güvenli olabilir mi?» diye gözlerini havalardan ayırmadan sordu Sebastian.</p>

  <p class="block6">«Beni düş kırıklığına uğratıyorsun oğlum Bassie.</p>

  <p class="block6">Böyle bir fırsatı hiçbir genç kaçırmak istemez.» Flynn pek keyifliydi. [253] Joyce tam üç kasa Beefaater cini vermişti.</p>

  <p class="block6">Şimdi kıyıdaki palmiye ağaçlarının birinin gölgesindeki benzin bidonuna oturmuştu, yirmi kadar adamı da bu rüzgârsız ve sıcak sabah çevresine yayılmışlardı.</p>

  <p class="block6">Rovuma ağzından yüz mil kadar kuzeyde, Alman topraklarının içinde olmalarına karşın kampta bir bayram havası vardı. Uçan makinenin gelmesini heyecanla bekliyorlardı.</p>

  <p class="block6">Sebastian'la Rosa dışındakiler kuşkusuz. Onlar birbirlerinin ellerini tutmuşlar gözlerini güneyden ayırmıyorlardı.</p>

  <p class="block6">«Bizim için bulmalısın onu.» Rosa alçak sesle konuşuyordu, ancak ciddiydi. Flynn Joyce'un yanından döneli on gün olmuştu, Rosa o günden beri Alman gemisinden başka bir şey konuşmuyordu. İçinden akan nefret ırmağının dolduğu yeni bir kap olmuştu savaş gemisi.</p>

  <p class="block6">«Deneyeceğim.»</p>

  <p class="block6">«Bulmalısın.»</p>

  <p class="block6">«Yukardan görmek kolay olacak sanırım. Sanki bir dağın tepesinde duruyormuşsun gibi... Yalnız altında dağ yok işte.» Sebastian'ın tüyleri diken diken olmuştu.</p>

  <p class="block6">«Dinle!» dedi Rosa.</p>

  <p class="block6">«Neyi?»</p>

  <p class="block6">«Şşşt!»</p>

  <p class="block6">Çok uzaklardan bir sinek vızıltısı duyuluyordu. Ağaçların altındakiler de sesi işitmişlerdi, içlerinden bir ikisi güneşe çıkıp güney yönüne baktılar.</p>

  <p class="block6">Gökte güneşin bir maden ya da cama çarpıp yansıdığını gördüler.</p>

  <p class="block6">Uçak titrek kanatlarla kendilerine doğru yaklaşıyordu, motorunun gürültüsü giderek artıyor, gölgesi beyaz kumlar üzerinde kendisinden önde gidiyordu. Yerliler korku ile kaçışırlarken Sebastian da kendini yüzüstü yere attı. Yalnız Rosa uçak birkaç metre üstünden geçerken hiç kıpırdamadan durdu olduğu yerde. [254] Uçak yükselip denize doğru yöneldi.</p>

  <p class="block6">Sebastian yüzünden koyun gibi bir ifadeyle doğrulup üstündeki kumları temizledi. Uçak deniz yönünden gelip alçaldı ve suyun hemen kenarındaki sert kumların üstüne kondu. Motorun gürültüsü hafifledi, uçak ardında toz bulutları bırakarak üzerlerine doğru yürüdü. Kanatları kopacak gibiydi.</p>

  <p class="block6">Palmiyeliğin arkasına kaçan adamlarına, «Haydi bakalım, getirin o bidonları!» diye bağırdı Flynn.</p>

  <p class="block6">Pilot motoru kapatınca ortalığa şaşırtıcı bir sessizlik çökmüştü. Adam yerinde doğrulup alt kanata, oradan da yere atladı. Üzerinde kalın bir deri ceket, başında başlık ve gözlükler vardı. Bunları çıkarınca altında o ince yapılı Portekiz teğmeni göründü.</p>

  <p class="block6">Kendisini karşılamaya koşan Sebastian'a, «Da Silva, » diye elini uzattı. «Hernandez da Silva.»</p>

  <p class="block6">Flynn ile Sebastian uçağın yakıt ikmalini yaparlarken Rosa palmiyelerin altında genç teğmenin getirdiği beyaz şarapla kahvaltı etmesini seyrediyordu.</p>

  <p class="block6">Pilotun ağzı meşguldü ama boş olan gözlerini de Rosa'dan ayırmıyordu. Sebastian elli metre uzaktan Rosa'nın yeniden kadın olduğunu farketmiş ve huzursuzlanmıştı.</p>

  <p class="block6">Daha önce çıkık bir çene ve dürüst bir erkek bakışı olan yerde şimdi sık sık kaçamak bakışlarla bakan bir çift yere dönük göz, gizli gülümsemeler, Rosa'nın güneş yanığı yanaklarında hafif pembelikler vardı.</p>

  <p class="block6">Rosa parmağıyla saçının öne düşmüş birkaç telini kulağı arkasına itiyor, üzerindeki rüzgâr ceketinin yakalarını düzeltiyor, otururken ayaklarını yanlamasına altına alıyordu. Pilotun gözleri kadının hiçbir hareketini kaçırmıyordu.</p>

  <p class="block6">Genç teğmen şarap şişesinin ağzım koluna silerek abartmalı bir hareketle Rosa'ya uzattı.</p>

  <p class="block6">Rosa teşekkür edip şişeyi aldı, bir iki yudum içti. [255]</p>

  <p class="block6">Yanaklarındaki çiller burnunun soyulan derisi ile küçük bir kız kadar temiz ve saf görünüyor diye düşündü Sebastian.</p>

  <p class="block6">Diğer yandan Portekizli teğmen ne taze ne de masumdu.</p>

  <p class="block6">Öyle kaygan Avrupalı tiplerini severseniz yakışıklı bile diyebilirdiniz. Sebastian iki güçlü isteğin pençesinde kıvranıyordu. Birincisi şarap şişesini kapıp teğmenin boğazından aşağı itmek, ikincisi de adamı bir an önce uçağa atıp Rosa'dan uzaklaştırmak.</p>

  <p class="block6">Üst kanattaki depoya benzin dolduran yerlilere, «Çabuk olun! Çabuk!» diye bağırdı.</p>

  <p class="block6">«Bassie, sağa sola emir yağdırıp durma... Milletin kafasını karıştırmaktan başka bir iş yapmadığını sen de biliyorsun. Al şu mereti de yerine tak.»</p>

  <p class="block6">«Nereye koyacağımı bilmiyorum, şu sersem herife söyle de gelip göstersin. Ben herifin dilinden anlamıyorum. »</p>

  <p class="block6">«Ön bölmeye koy. Gözlemci yerine.»</p>

  <p class="block6">«O lanet Portekizliye buraya gelmesini söyle,» diye Sebastian inat etti. «Rosa'nın yanından çekilip buraya gelmesini söyle.»</p>

  <p class="block6">Rosa pilotun ardından uçağın yanına geldi. Adamın Portekizce emirler yağdırması karşısında yüzünde beliren korkulu saygı Sebastian'ı çıldırtacaktı neredeyse.</p>

  <p class="block6">Uçağın pervanesi döndürüldü, pilot oturduğu bölmeden Sebastian'ın yukarı çıkmasını işaret etti.</p>

  <p class="block6">Sebastian gidip karısını kucakladı.</p>

  <p class="block6">«Beni seviyor musun?»</p>

  <p class="block6">«Ne?» Uçağın gürültüsü seslerini bastırıyordu.</p>

  <p class="block6">«Beni seviyor musun?» diye kükredi Sebastian.</p>

  <p class="block6">«Elbette seviyorum, aptal.» Rosa ayak parmakları üstünde yükselip Sebastian'ı öptü. Aylardır görmediği bu ihtiras karşısında Sebastian bunun ne kadarının dış etkilere bağlı olduğunu acı acı düşündü. [256]</p>

  <p class="block6">Flynn Sebastian'ı Rosa'nın kolları arasından, «Bunu döndüğünde yaparsın,» diyerek çekip uçağa soktu. Uçak ileri doğru hareket etti, Sebastian dengesini kaybetmemek için sıkı sıkı tutunup arkasına baktı. Rosa elini sallayıp gülüyordu. Sebastian bu gülümsemenin kendisine mi yoksa arkasında oturan başlıklı adama mı yöneltildiğini pek anlayamadı, ancak canını kurtarma telaşı birden kıskançlığından önemli oluvermişti.</p>

  <p class="block6">İki eliyle bölmenin iki yanına yapışmıştı, çizmeleri içinde parmakları da sanki uçağın döşemesini kavramak istercesine kıvrılmışlardı, gözlerini önünden ayıramıyordu.</p>

  <p class="block6">Kumsal beyaz bir leke halinde uzaklaştı altlarından, palmiyeler bir yanda deniz öteki yanda lekeler oluşturdular.</p>

  <p class="block6">Rüzgâr yüzünü parçalayacakmış gibi esiyor, gözlerinden süzülen yaşlar kulaklarına kaçıyor ve uçak sıçrıyor hopluyordu. Bir kere düşecekmiş gibi oldu, bir daha sıçradı ve sonra havalandılar.</p>

  <p class="block6">Sebastian gözlerini korumak için gözlüklerini alnından indirmeyi neden sonra akıl erdirebildi. Ancak onda sonradır ki küçük ve sakin görünen dünyaya tanrısal bakışlarla bakmaya başladı.</p>

  <p class="block6">Sonunda arkasına dönüp pilota baktı. Kendisini sıradan insanlardan yükseklere çıkarıp bu garip ve inanılmaz deneyi paylaşan adamla birbirlerine gülümsediler.</p>

  <p class="block6">Pilot sağ kanat yönünü gösterdi. Sebastian adamın kolunun doğrultusuna baktı. Uzaklarda, denizin mavi örtüsünün ötelerinde, dev gibi bulutların altında İngiliz kruvazörü Renounce ardında beyaz tüyden izler bırakarak ilerliyordu. Sebastian başını sallayıp pilota gülümsedi. Pilot bu kez başıyla ilersini gösterdi. [257]</p>

  <p class="block6">Yine uzakta, mavi sisler ardında okyanusla kara arasında Rufiji deltası ve deltayı dolduran adalar görünüyordu.</p>

  <p class="block6">Sebastian torbasından dürbününü, kalem ve kâğıtlarını çıkardı.</p>

  <p class="block4"><br class="calibre1" id="calibre_pb_59" /></p>
</body>
</html>
