<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11"></p>

  <h2 class="calibre4">81</h2>

  <p class="block6">Blücher'in revirinde altışar sıra halinde iki dizi yatak vardı. Bunlardan sekizinde Alman askerleri yatıyorlardı: Beşi sıtmalıydı, üçü de onarım işinde çalışırken yaralanmışlardı.</p>

  <p class="block6">Rosa Oldsmith kapıdan en uzakta olan yataktaydı. Portatif bir perdenin arkasındaydı; perdenin önünde bir nöbetçi oturuyordu. Belinden tabancası sarkan adam elindeki derginin eli kırbaçlı, siyah sutyenli ve uzun çizmeli sarışın dilberine dalmıştı.</p>

  <p class="block6">Kamara aydınlıktı ve antiseptik kokuyordu. Sıtmalılardan biri nöbet geçiriyor, bağırıp gülüyordu. Yataklar arasında dolaşan bir sağlık görevlisi sabah kinini dağıtmaktaydı.</p>

  <p class="block6">Saat sabahın beşiydi.</p>

  <p class="block6">Rosa pek huzursuz bir gece geçirmişti. Battaniyelerin üzerine uzandığı yatakta üstüne pek bol gelen mavi bir gecelik giyiyordu. Saçları yastığın üstüne dağılmış, yüzü gergin ve soluktu. Gözlerinin altı yorgunluktan morarmış, Fleischer'in vurduğu yerde omzu ağrıyordu.</p>

  <p class="block6">Uyanıktı. Kamaranın alçak tavanına bakıyor, aklından son yirmi dört saatin olaylarını geçiriyordu. Kaptan von Kleine tarafından sorgusu yapılmıştı. Kaptan çok lüks döşenmiş kamarasında karşısına oturmuş ve gayet iyi İngilizcesiyle konuşmuştu.</p>

  <p class="block6">«En son ne zaman yemek yediniz?»</p>

  <p class="block6">«Aç değilim,» dedi Rosa nefretini saklamaya gerek duymadan. Hepsinden nefret ediyordu... [330] Bu yakışıklı ve saygılı adamdan, yanında duran uzun boylu yüzbaşıdan, karşısında oturan ve göbeği yere sarkan Herman Fleischer'den.</p>

  <p class="block6">Yemek getirteceğim. Von Kleine Rosa'nın itirazlarını dinlemeden kamarotunu çağırdı. Yemek gelince Rosa vücudunun ihtiyacına karşı koyamadan yemeye başladı. Sucuk ve turşu gerçekten çok güzeldi, bir gün öncesinin öğlesinden bu yana ağzına bir lokma bile koymamıştı.</p>

  <p class="block6">Rosa’nın yemeği bitene kadar Von Kleine, Kyller'e dönmüş konuşmaya dalmıştı. Kamarot boş tepsiyi alınca yine Rosa'ya döndü.</p>

  <p class="block6">«Bay Fleischer bana sizin Alman topraklarındaki başıbozukların komutanı Binbaşı O'Flynn'in kızı olduğunuzu söyledi.»</p>

  <p class="block6">«Evet öldürülene kadar öyleydim. Babam yaralıydı. Onu bir sedyeye bağlayıp... Rosa’nın gözleri doldu.</p>

  <p class="block6">«Biliyorum,» diye Von Kleine kızın sözünü kesti. «Biliyorum ve bundan hiç de hoşlanmadım. Bu benimle Müfettiş Fleischer'in arasındaki konu artık. Size yalnızca çok üzüldüğümü söyleyebilirim. Size başsağlığı diliyorum.»</p>

  <p class="block6">Von Kleine sözünü kesip Herman Fleischer'e baktı. Rosa kaptanın öfkeli mavi gözlerinden ne demek istediğini anlamıştı.</p>

  <p class="block6">«Şimdi size sormam gereken bazı şeyler var...»</p>

  <p class="block6">Rosa adamın neler sorabileceğini düşünerek yanıtlarını hazırlamıştı. Sebastian'ın gemiye saatli bomba yerleştirme çabasını tehlikeye düşürmeyecek biçimde kesin ve gerçekçi yanıtlar vermeye çalıştı.</p>

  <p class="block6">Yakalandıkları zaman Flynn'le ne yapıyorlardı? Blücher'i gözetliyorlardı. Abluka gemilerine Blücher'in hareketlerini bildireceklerdi. [331]</p>

  <p class="block6">İngilizler Blücher'in Rufiji deltasında olduğunu nasıl öğrenmişlerdi? Çelik levhalardan ve daha sonra da uçakla yapılan gözlemlerden. Blücher'e karşı bir harekâta girmeyi düşünüyorlar mıydı? Hayır, denize açılana kadar bekleyeceklerdi. Abluka kuvvetlerinin gücü neydi? Rosa iki kruvazör görmüştü. Ufkun ötesinde başkalarının olup olmadıklarını bilmiyordu.</p>

  <p class="block6">Von Kleine sorularını çok dikkatle soruyor, aldığı yanıtları da dikkatle değerlendirerek dinliyordu. Sorgu bir saat kadar sürdü, sonunda Rosa açık açık esnemeye başlamıştı, dili sürçüyordu konuşurken. Von Kleine kızdan bir şey öğrenemeyeceğini anladı. Şimdiye kadar söylediklerini zaten kendisi de biliyordu.</p>

  <p class="block6">«Teşekkür ederim,» dedi. «Sizi gemide tutmak zorundayım. Yakında İngilizlerle karşılaşmaya çıkacağımdan burası tehlikeli olacak. Ancak sizi Alman kara makamlarına vermenin daha tehlikeli olacağına inanıyorum.» Bir an duraksayıp Herman Fleischer'e baktı. «Her ulusun içinde kötüler, aptallar ve vahşiler bulunur. Bizleri bir insana bakıp değerlendirmeyin.»</p>

  <p class="block6">Rosa karşısındaki adamdan nefret edemiyordu. Hafifçe gülümsedi.</p>

  <p class="block6">«Çok iyisiniz.»</p>

  <p class="block6">«Yüzbaşı Kyller sizi revire götürecek. Daha iyi bir yer veremediğim için özür dilerim, ama gemim gerçekten dolu.»</p>

  <p class="block6">Rosa çıktıktan sonra Von Kleine bir puro yakıp bakışlarını kamaranın duvarındaki altın saçlı iki kadına kaydırdı. Sonra doğrulup kanepeye uzanmış adama döndüğünde sesindeki o yumuşaklıktan eser kalmamıştı. [332]</p>

  <p class="block6">Rosa rahatsız da olsa uyumuş ve uyanmış, şimdi de perdenin arkasında kocasını düşünüyordu. İşler yolunda gitmişse Sebastian saatli bombayı şimdiye kadar yerleştirip Blücher'den kaçmış olmalıydı. Belki de Abati nehrindeki kampa doğru yola çıkmıştı artık. Eğer öyleyse Rosa bir daha göremeyecekti kocasını. Pişman olduğu tek şey buydu. Sevgili Sebastian. Rosa’nın başına gelenleri hiç öğrenecek miydi acaba? Rosa'nın nefret ettiği insanlarla birlikte öldüğünü öğrenecek miydi? Bunu hiç bilmemeliydi... Sebastian karısının ölüm aracını kendi elleriyle yerleştirdiği bilgisiyle ömrünün sonuna kadar acı çekerdi sonra...</p>

  <p class="block6">Keşke onu son bir kez daha görüp benim ölümümün, Herman Fleischer'in ölümü, bu geminin havaya uçması karşısında değersiz olduğunu söyleyebilsem, diye düşündü.</p>

  <p class="block6">Keşke zamanı geldiğinde geminin havaya uçtuğunu gözlerimle görsem. Patlamanın tam saatini bilip de bunu bir dakika önce Herman Fleischer'e söylemek, artık kaçacak zamanı kalmadığı bir anda bunu ona söylemek ve yüzünü seyretmek için neler vermezdim. Belki saçma sapan konuşmaya başlar, hatta belki korkuyla çığlıklar atardı. İşte bundan çok hoşlanırdım. Bunu görmek isterdim işte.</p>

  <p class="block6">Nefreti öylesine büyümüştü ki yatağında hareketsiz yatamıyordu artık. Kalkıp kemerini beline doladı. Heyecandan titriyordu. Bugündü... Emindi buna... Bugün kendisini bu kadar uzun süredir yakıp kavuran intikamı alınacaktı.</p>

  <p class="block6">Yere inip perdeyi çekti. Nöbetçi elindeki dergiyi atıp ayağa fırlarken eli de belindeki tabancaya gitmişti.</p>

  <p class="block6">«Sana bir şey yapacak değilim..» Rosa gülümsedi,</p>

  <p class="block6">«...hiç olmazsa şimdilik!»</p>

  <p class="block6">Eliyle tuvalete açılan kapıyı gösterdi. Nöbetçi başını salladı. Kamarada yürürken kızın ardına düştü. [333]</p>

  <p class="block6">Rosa ağır ağır yürüyor, hastalara bir bir bakıyordu,</p>

  <p class="block6">«Hepiniz!» diye düşündü. «Hepiniz!»</p>

  <p class="block6">Kilidi sürüp de tuvalette yalnız kalınca soyundu, küçük lavabonun üstündeki aynaya baktı. Boynundan başlayıp sağ göğsüne kadar inen bir morluk vardı. Parmağının ucuyla dokundu morluğun üzerine.</p>

  <p class="block6">«Herman Fleischer bugün,» diye söylendi. «Söz veriyorum, bugün öleceksin.»</p>

  <p class="block6">Sonra birdenbire ağlamaya başladı.</p>

  <p class="block6">«Senin de bebeğim gibi yanmanı isterdim. Ya da babam gibi ipin ucunda boğulmanı.» Gözlerinden boşalan iri yaşlar yanaklarından süzülüp lavaboya aktı. Rosa acı ve nefretle hıçkırmaya başladı. Duş musluklarını sonuna kadar açıp hıçkırıklarını örtmeye çalıştı. Ağladığını duymalarını istemiyordu.</p>

  <p class="block6">Daha sonra vücudunu ve yüzünü yıkadıktan, saçlarını taradıktan sonra sürgüyü çekip dışarı çıktı. Ancak revirde neler olup bittiğini bir anda anlayamamıştı.</p>

  <p class="block6">İçerisi kalabalıktı. Cerrah, iki sağlık eri, dört Alman eri ve genç yüzbaşı içerdeydiler. Hepsi de ranzalar arasındaki bir sedyenin başında toplanmışlardı. Sedyede bir adam yatıyordu, üzerindeki battaniye kanlıydı, Kyller'in beyaz gömleği de kanlanmıştı. Kyller'in sırtı adamın yüzünü görmesini engelliyordu.</p>

  <p class="block6">Rosa kamaranın öteki ucuna doğru ilerlerken Kyller'in ardından adamın yüzünü görmeye çalıştı, ancak o anda sağlık erlerinden biri sedyedeki adamın ağzını silmek için eğilmişti. Beyaz bez bir anda kanlandı, Rosa'nın midesi döndü. Bakışlarını kaçırarak kendi yatağına doğru yürüdü. Tam perdenin önüne varmıştı ki ardında biri inledi. Rosa birden olduğu yerde dondu kaldı. Göğsünden bir şeyler yükseliyor, boğazı tıkanır gibi oluyordu. Ağır ağır korku içinde geri döndü. [334]</p>

  <p class="block6">Adamı sedyeden boş yataklardan birine aktarıyorlardı şimdi. Başı yana düşmüştü, Rosa boyanın altında o sevgili yüzü tanıdı.</p>

  <p class="block6">«Sebastian!» diye bağırdı. Kyller'i bir yana itip battaniyeyle örtülü adamın üstüne eğildi, kocasını kucaklamaya çalıştı.</p>

  <p class="block6">«Sebastian! Ne yaptılar sana, Sebastian?»</p>

  <p class="block4"><br class="calibre1" id="calibre_pb_81" /></p>
</body>
</html>
