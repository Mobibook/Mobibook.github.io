<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block12"></p>

  <h2 class="calibre4">56</h2>

  <p class="block6">Vadi daha uzak ve daha sağlıklı yerlere gidebilme umuduyla kaçıp giden yerli taşıyıcılarının saçtıkları eşyalarla doluydu. Sandıkların çoğu parçalanmış, rüzgârda uçuşan giyecekler ağaçların alçak dallarına asılı kalmıştı.</p>

  <p class="block6">Flynn'in adamları kusursuz bir çalışkanlık ve beceriyle ganimet avcılığı yapmaktaydılar.</p>

  <p class="block6">Alman subayı madeni tekerleğe dayanmıştı. Karşısında Rosa, kadının elinde de Luger vardı, ifadesiz yüzlerle birbirlerine bakıyorlardı. [240] Flynn bir yanda çömelmiş Almanın ceplerinden çıkan eşyayı gözden geçirmekteydi.</p>

  <p class="block6">Sebastian da yanında durmuş yardıma hazır bekliyordu.</p>

  <p class="block6">Sebastian Almanı ilgiyle süzerek, «Deniz subayı,» dedi. «Kepinin üstünde bir çıpa var.»</p>

  <p class="block6">«Lütfen, Bassie, bana bir iyilik yapar mıydın acaba?»</p>

  <p class="block6">«Elbette.» Sebastian Flynn için her şeyi yapardı.</p>

  <p class="block6">«Sus öyleyse!» Flynn subayın cüzdanından çıkardığı şeylere bakarken başını bile kaldırmamıştı. Sebastian Flynn'le olan ilişkilerinde duyarlılığının üstüne kalın bir tabaka örtmeyi başarabildiği için aldırmadan konuşmaya devam etti.</p>

  <p class="block6">«Bir deniz subayının buralarda ne işi var acaba? Bu garip şeyleri neden itip duruyor?» Sebastian tekerleği ilgiyle inceledikten sonra subaya dönüp Almanca olarak, «Bitte, was ist dis?» diye sordu. Genç subay ona bakmadı bile, büyük bir hayranlıkla Rosa'ya bakıyordu.</p>

  <p class="block6">Sebastian sorusunu bir kez daha tekrarlayıp da bir yanıt alamayınca omuzlarını silkti, eğilip Flynn'in önündeki yığından bir kâğıt aldı.</p>

  <p class="block6">«Bırak,» dedi Flynn. «Okuyorum.»</p>

  <p class="block6">«Peki buna bakabilir miyim?» Sebastian bir fotoğrafa uzandı.</p>

  <p class="block6">«Kaybetme ama.» Sebastian fotoğrafı alıp baktı. Denizci tulumları içinde üç genç adamın fotoğrafıydı bu.</p>

  <p class="block6">Kollarını birleştirmişler makineye gülerek poz vermişlerdi.</p>

  <p class="block6">Arka plânda bir savaş gemisinin kulesi ve topları açıkça görülüyordu. Adamlardan biri şimdi karşılarında duran tutsaklarıydı.</p>

  <p class="block7"><span class="text">Sebastian kartonun arkasındaki yazıyı okudu, «</span><span class="text5">Bremerhaven. 6 Ağustos 1911</span><span class="text">.»</span></p>

  <p class="softbreak">&nbsp;</p>

  <p class="block6">Flynn ile Sebastian kendi işleriyle meşgullerken Rosa ile Alman da yapayalnızdılar. Çok yakın bir ilişkiyle herkesten apayrıydılar sanki. [241]</p>

  <p class="block6">Gunther Raube hayranlıkla bakıyordu kadına. Hiç böylesine karışık bir korku ve sevinç duygusuna kapılmamıştı o güne kadar. Kadının yüzü ifadesizse de, bir açlık ve bir vaad okur gibiydi. Anlamadığı bir şeyle bağlandıklarını hissediyordu. Aralarından çok önemli bir şey olacaktı. İçinde hissediyordu bunu, kasıklarından canlı bir şey, belkemiği üzerinde sürtünen bir şey gibi. Soluğu kesik kesikti. Ama bir yandan da korku vardı, midesinde sıcak zeytinyağı varmış gibi huzur kaçırıcı bir korku.</p>

  <p class="block6">«Nedir bu?» diye bir aşığın boğuk sesiyle sordu.</p>

  <p class="block6">«Anlamıyorum. Söyle bana.»</p>

  <p class="block6">Kadının kendi dilini anlamadığını görüyordu, yine de sesinin tonunda gözlerinin ifadesini değiştiren bir şey vardı.</p>

  <p class="block6">Kadının gözleri yemyeşil bir denizde bir bulut gölgesi dolaşırmış gibi kararmıştı. Çok güzeldi. Alman subayı şimdi kadının elinde olan Luger'le az daha onu öldüreceğini düşününce titredi.</p>

  <p class="block6">Onu öldürebilirdim, diye düşündü. Uzanıp kadına dokunmak istedi. Hafifçe öne doğrulduğu sırada Rosa adamı tam göğsünün ortasından vurdu. Merminin şiddetiyle adam tekerleğin madenine savruldu. Kadına bakmaya devam etti.</p>

  <p class="block6">Rosa her atış arasında bir süre bekleyerek tüm şarjörü boşalttı. Tabanca savruluyor, yeniden nişan alıp ateş ediyor, silâh yeniden savruluyordu. Gömleğin beyaz önünde yaralar belirdi, adam yana kayarken kanlar akmaya başladı. Alman subayı gözlerini kadının gözlerinden ayırmadan öldü.</p>

  <p class="block6">Silâh boşaldığı anda Rosa parmaklarını açtı. [242]</p>

  <p class="softbreak">&nbsp;</p>

  <p class="block4"><br class="calibre1" id="calibre_pb_56" /></p>
</body>
</html>
