<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">4</h2>

  <p class="block6">Flynn O'Flynn'in adayı resmen ilhak etme töreni ertesi sabahın serinliğinde yapıldı. Flynn birkaç saat çene döküp Sebastian'a adayı Britanya İmparatorluğuna katmanın gerekliliğini anlatmaya çalışmış, sonunda gencin imparatorluk kurucusu duygularına seslenerek isteğini gerçekleştirmişti. Hindistan'ı İngiltere'ye kazandıran Clive ile Liverpoollu Sebastian Oldsmith arasında insanın gururunu okşayan benzetmeler yapmaktan da geri kalmamıştı.</p>

  <p class="block6">İşin bundan sonraki güç yanı da adaya bir ad bulma oldu. Hafif bir İngiliz - Amerikan düşmanlığının doğması kaçınılmazdı. Flynn O'Flynn 'Yeni Boston' adını vermeye çalışıyor, Sebastian ise dehşet içinde kalmış, yurtsever duygularla için için kaynıyordu.</p>

  <p class="block6">«Dur bakalım ahbap,» diye itiraz etti.</p>

  <p class="block6">«Ne varmış yani? Söyle bakalım ne itirazın var buna?»</p>

  <p class="block6">«Her şeyden önce bu ada İngiliz Kralının olacak tamam mı?»</p>

  <p class="block6">«Yeni Boston. Mükemmel bir ad. İnsanın kulağına hoş geliyor.»</p>

  <p class="block6">Sebastian titredi. «Şey... Bence hiç de uygun değil bu. [20] Demek istediğim hani Amerikan ihtilâli Boston'da başlamıştı, bilmem anlatabildim mi?»</p>

  <p class="block6">Flynn cin şişesinin dibine yaklaştıkça tartışma da uzadı gitti, sonunda Sebastian teknenin kamarasına yayık halıda doğruldu. Gözleri yurtseverlik ateşiyle parıl parıldı. Yaşlıca adamın üzerine doğru eğilerek, «Eğer dışarı çıkarsanız bu işi aramızda çözümleyebiliriz,» dedi.</p>

  <p class="block6">Kamaranın alçak tavanı yüzünden iki büklüm durması bu meydan okumanın onurluluğunu epey zedeliyordu.</p>

  <p class="block6">«Seni çiğ çiğ yerim be!»</p>

  <p class="block6">«Bu sizin kendi düşünceniz, efendim. Orta sıklette adımı duyurduğum konusunda sizi uyarmam doğru olur sanırım.»</p>

  <p class="block6">«Aman be!» diye Flynn başını sallayıp pes etti. «Lanet yere ne ad verirsen ver. Otur Allahını seversen. Haydi! Şerefine içelim.»</p>

  <p class="block6">Sebastian oturdu, Flynn'in uzattığı maşrapayı aldı.</p>

  <p class="block6">«Yeni Liverpool'un şerefine!»</p>

  <p class="block6">«Bir İngiliz olarak hiç de fena sayılmazsın aslında.»</p>

  <p class="block6">Geceyi yeni koloninin doğuşunu kutlayarak geçirdiler.</p>

  <p class="block6">Ertesi sabah imparatorluk kurucuları Flynn'in silâh taşıyan yerlilerinin küreklerini çektiği kayıkla kıyıya çıktılar.</p>

  <p class="block6">Yerli kayığı Yeni Liverpool'un dar ve çamurlu kumsalında karaya oturunca ikisi birden dengelerini kaybedip içine devrildiler. Kürekçilerin yardımıyla karaya ayak basabildiler.</p>

  <p class="block6">Sebastian durumun önemine göre giyinmiş ama ceketinin düğmelerini yanlış iliklemişti, çevresine bakınırken iki yanından çekiştirip duruyordu.</p>

  <p class="block6">Yeni Liverpool bin metre uzunluğunda ve beş yüz metre eninde vardı. En yüksek yeri Rufiji nehrinden üç metre yükseklikteydi. Nehrin denize karıştığı yerden on beş mil içerde olduklarından su epey temizdi, mangrov ağaçları da seyrekleşmiş, yerlerini uzun palmiyelere ve fil otlarına bırakmışlardı. [21]</p>

  <p class="block6">Flynn'in silâh taşıyıcıları ve hamalları kumsalın ilerisinde bir alanı temizlemişler palmiyelerden birinin çevresine sekiz on tane ottan yerli kulübesi dikmişlerdi. Palmiye ağacı yaprakları dökülmüş, kurumuştu. Flynn ağacı gösterdi.</p>

  <p class="block6">«İşte bayrak direği.» Sebastian'ı dirseğinden tutup o yana götürdü. Sebastian bir eliyle ceketini çekiştirip diğeriyle Flynn'in verdiği bayrağı taşırken gururdan soluğu tıkanacak gibi olmuştu.</p>

  <p class="block6">«Bırak beni,» diye Flynn'in elini iteledi. «Bunu kurallara göre yapmalıyız. Çok ciddi bir an bu... Çok ciddi.»</p>

  <p class="block6">«Al iç,» diye Flynn cin şişesini uzattı. Ama Sebastian eliyle şişeyi itince kendisi içmeye başladı.</p>

  <p class="block6">«Tören sırasında içki içilmez,» diye Sebastian kaşlarını çattı. «Ayıp!»</p>

  <p class="block6">Flynn boğazını yakan içkiyle öksürdü, boş eliyle göğsünü yumrukladı.</p>

  <p class="block6">Sebastian, «Adamları bayrağı selâmlamak üzere toplamalıyız,» diye sözünü sürdürdü.</p>

  <p class="block6">«Haydi ahbap, bitir şu işi.»</p>

  <p class="block6">«Her şeyi kuralına göre yapmak gerek.»</p>

  <p class="block6">«Aman, canın cehenneme!» Flynn çaresizlikle başını sallayıp adamlarına Swahili diliyle emirler yağdırdı.</p>

  <p class="block6">Flynn'in on beş adamı şaşkın şaşkın bayrak direğinin çevresine toplandılar. Beş altı kabileden toplanmış, çöpe atılmış batılı giysileri içinde, yarısı eski çifte namlulu fil tüfekleriyle silahlanmış garip bir kalabalık oluşturuyorlardı.</p>

  <p class="block6">Flynn silâhların kendisine kadar izlenmemesi için seri numaralarını dikkatle kazımıştı adamların eline vermeden. [22]</p>

  <p class="block6">«Esaslı askerler.» Sebastian alkolün verdiği hoşgörüyle baktı adamlara. Okulda kendi izci birliğini teftiş eden bir Tuğgeneralin sözlerini tekrarlamıştı farkında olmadan.</p>

  <p class="block6">«Haydi, bitirelim artık bu işi.»</p>

  <p class="block6">«Dostlarım, bugün burada toplanmamızın nedeni...»</p>

  <p class="block6">Epey uzun bir söylevdi ama Flynn sessiz sedasız cin şişesiyle uğraşarak zamanın nasıl geçtiğini anlayamamıştı.</p>

  <p class="block6">Sonunda Sebastian gözleri dolu dolu bitirdi konuşmasını.</p>

  <p class="block6">«...Tanrının ve kullarının gözleri önünde bu adayı İngiltere Kralı, Hindistan imparatoru, Dinin Koruyucusu... Falan falan... Sahibi Majeste V. George'un imparatorluğuna katıyorum.»</p>

  <p class="block6">Topluluğa çöken sessizlik Sebastian'ı utandırmıştı.</p>

  <p class="block6">«Şimdi ne yapacağım?» diye fısıldadı Flynn'e.</p>

  <p class="block6">«Lanet bayrağı direğe çek.»</p>

  <p class="block6">«Doğru, bayrak! İyi ama nasıl?»</p>

  <p class="block6">Flynn ağacın yüksekliğine baktı. «Tırmanmak gerekecek.»</p>

  <p class="block6">Silâh taşıyıcılarının teşvik çığlıkları arasında Flynn'in aşağıdan küfürler yağdırarak itmesinin yardımıyla Yeni Liverpool Valisi ağaca beş metre kadar tırmanabildi.</p>

  <p class="block6">Bayrağı orada öylesine çabuk bağlayıp hızla aşağı indi ki, kayarken ceketinin düğmeleri koptu, ayağı burkuldu, içki, ıstırap ve yurtseverliğin kıstığı bir sesle 'Tanrı Kralı korusun diye bağırarak adamların sırtında kulübelerden birine taşındı.</p>

  <p class="block6">Adada kaldıkları sürece de İngiliz bayrağı yarıya kadar çekilmiş olarak kampın üzerinde dalgalandı durdu.</p>

  <p class="block6">Wakamba'lı iki balıkçının bayrağı görmeleri üzerine başlayan ilhak söylentisinin Alman imparatorluğunun yüz mil ötedeki Mahenge'deki ileri karakoluna varması tam on gün sürdü. [23]</p>

  <p class="softbreak">&nbsp;</p>

  <p class="block4"><br class="calibre1" id="calibre_pb_6" /></p>
</body>
</html>
