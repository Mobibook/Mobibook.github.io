<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">33</h2>

  <p class="block6">Flynn'in gönderdiği öncüler karşı kıyıda Alman devriyeleri olmadığını bildirince nehri aştılar.</p>

  <p class="block6">Bu sefer Sebastian'ın daha önce Alman bölgesindeki amaçsız gezintisine hiç benzemiyordu. Flynn profesyoneldi.</p>

  <p class="block6">Nehri gece geçmişlerdi. Geçerken hiç konuşmamışlar ve M'topo'nun köyünden iki mil aşağıya çıkmışlardı. Kıyıda da hiç duraklamadan şafak sökmesine bir saat kalana kadar on beş mil yürümüşler ve her yana kaçış olanağı veren ama yüksek otlarla kaplı kamp yerine varmışlardı.</p>

  <p class="block6">Sebastian Flynn'in kamp kurmadan önce aldığı önlemlere çok şaştı: şaşırtmaca yapmak için aksi yöne yürüyüşler, kuru otlarla ayak izlerinin silinmesi, kampın ilerisindeki yüksek tepeye nöbetçi yerleştirilmesi...</p>

  <p class="block6">Orada bekledikleri on gün içinde ne bir ağaçtan bir dal koparıldı, ne de orada bulunduklarını belli edecek bir balta darbesi savruldu. Geceleri yaktıkları küçük ateşi yerde buldukları çalı çırpıyla besliyorlar, sabah şafak sökmeden de ateşi söndürüp üzerini toprakla örtüyorlardı.</p>

  <p class="block6">Seslerini hiç bir zaman konuşma düzeyinin üstüne yükseltmiyorlar, kapkacağın birbirine çarpması bile Flynn'in öfkesini üzerlerine çekmeye yetiyordu. Hepsi sinirli bir tehlike bekleyişi içindeydiler, zihinleri ve bedenleri harekete hazırdı. Flynn'in gönderdiği devriyeler sekizinci gece dönmeye başladılar. Hepsi de gece hayvanlarının sessizliği ve gizliliğiyle ateş başına gelip gördüklerini anlatıyorlardı: [156]</p>

  <p class="block6">«...dün gece hasta sırtlan suyu başında üç erkek fil gördük. Dişleri şu kadardı...» Burada kollarını iki yana açıyorlardı, «...ayrıca on dişi fil izi gördük, altısının yavrusu vardı. Dün Inhosana tepesinin altında bir sürü şafağa doğru gidiyordu: beş genç erkek, yirmi üç dişi deve...»</p>

  <p class="block6">Bu karışık raporlar bölgenin haritasını kafasında taşımıyan Sebastian için hiç bir anlam taşımıyordu. Ama ateşin başında oturup her anlatılanı dinleyen Flynn parçaları birbirlerine ekleyerek sürünün ne yöne gittiğini kestirebiliyordu. Yaşlı erkeklerin çiftleşen sürülerle henüz birleşmediklerini, dişilerin sel nedeniyle kaçmak zorunda kaldıkları bataklık bölgeye dönmeleri sırasında bekçilik ettiklerini anlıyordu.</p>

  <p class="block6">Dişlerin de boy ve kalınlık tahminlerini dikkatle izlemekteydi.</p>

  <p class="block6">Gelişmemiş dişleri eve kadar taşıma zahmetine değmezdi, bunlardan ancak piyano tuşlarıyla bilardo topları yapılırdı. Pazar dolup taşıyordu bunlarla.</p>

  <p class="block6">Ancak diğer yandan elli kilo ağırlığında, iki buçuk metre boyunda bir ve şişman bir kadının bacağının iki katı kalınlığında bir diş de kilosuna altı sterlin getirirdi.</p>

  <p class="block6">Yüzünün iki yanında böyle birer diş taşıyan bir hayvandan en az dört beş yüz altın sterlin kazanmak işten bile değildi.</p>

  <p class="block6">Flynn avlanacağı alanları tek tek eksiltiyordu. Bu yıl M'bharo tepelerinde fil yoktu. Bunun bir nedeni vardı: Yamaçlarda yatan otuz yığın güneşten beyazlanmış kemik iki yıl önce Flynn'in izlediği yolu işaret ediyordu.</p>

  <p class="block6">Silâh seslerinin anısını unutamayan sürüler daha uzun süre oralara gelmezlerdi.</p>

  <p class="block6">Tabora'da da fil yoktu. Mapundu ağaçları hastalanmış, meyveleri olgunlaşmadan kurumuştu. Mapundu meyvelerini çok seven filler bu yıl oraya da uğramazlardı. [157]</p>

  <p class="block6">Fil sürüleri Sania Tepelerine, Kilombera'ya ve Salito'ya gitmişlerdi. Salito Mahenge'deki Alman karargâhından bir günlük yoldaydı. Flynn burasını da sildi.</p>

  <p class="block6">Devriyelerden her biri raporunu bitirdikten sonra Flynn son kararını etkileyecek soruyu soruyordu.</p>

  <p class="block6">«Toprak Sürücüsünden ne haber?»</p>

  <p class="block6">Hepsi de, «Bilmiyoruz, hiç bir şey duymadık,» diyorlardı.</p>

  <p class="block6">Son devriye diğerlerinden iki gün sonra geldi. Biraz suçlu bir ifade vardı yüzünde.</p>

  <p class="block6">«Hangi cehennemdeydin?» diye sordu Flynn. Yerlinin mazereti hazırdı.</p>

  <p class="block6">«Fini Efendinin belirli konuları soracağım bildiğim için yolumu uzatıp amcam Yetu'nun köyüne uğradım. Amcam büyücüdür. Onun haberi olmadan ne bir aslan bir hayvan öldürür, ne de bir fil bir dal koparır. Ben de kendisine bunları sormaya gittim.»</p>

  <p class="block6">«Ünlü büyücü amcanın kızları da ünlüdür. Ayın yıldız ürettiği gibi o da kız çocuk üretir.»</p>

  <p class="block6">«Öyle öyle, Yetu amcam çok ünlüdür.»</p>

  <p class="block6">Yerli Flynn'in konuşmasını başka yana çekmeye çalıştı. «Amcam Fini Efendi'ye selâmlarını yollayıp şunları söylememi istedi: Bu yıl Sania Tepelerinde çok büyük filler var. İkili üçlü gruplar halinde dolaşıyorlar. Ben kendi gözümle dişleri bir mızrak boyunda olan on iki tanesini gördüm. Daha pek çoğunun da izlerini gördüm. Amcam ayrıca Fini Efendi'nin çok kere sorduğu bir tanesinin de bunların arasında olduğunu söylüyor. Fillerin filiymiş bu. Öyle bir heybetle dolaşırmış ki insanlar ona Toprak Sürücüsü adını takmışlar.»</p>

  <p class="block6">«Benim öfkemi yatıştırmak için bunları uydurmuyorsun ya?» diye söylendi Flynn. «Amcanın kızlarına tohumlarını bırakırken mi Toprak Sürücüsünü uydurdun?» [158]</p>

  <p class="block6">Flynn kuşkulu olmakta haklıydı. Çok kez uydurma hikâyelerin ardına düşüp o fili aramıştı. Ateşe doğru eğilip yerlinin gözlerinin içine baktı. «Gerçeği söylüyorum, efendi.» Adamın gözlerinde hiçbir suçluluk ifadesi yoktu.</p>

  <p class="block6">Flynn homurdanarak yerine oturdu, bakışlarını ateşe dikti.</p>

  <p class="block6">Afrika'daki ilk on yılında uzun dişleri yere kadar uzanan ve toprakta iki sıra iz bırakan bir filden söz edildiğini duymuştu. Elli yıl önce bir Arap köle tüccarını öldüren ve şu anda boynuzunda adamın mücevherlerle süslü kolyesini hâlâ taşıyan suaygırı hikâyesini de duyduğunda gülmüştü. Afrika'da Hazreti Süleyman'ın hazinelerinden fil mezarlığı efsanesine kadar binlerce hikâye vardı ve Flynn bunlardan hiçbirine inanmazdı.</p>

  <p class="block6">Sonra birden efsanenin canlandığını gözleriyle görmüştü. Bir gece Portekiz bölgesinde Zambezi kıyısında kamp kurmuşken hafif bir silâh alıp kuş avlamaya çıkmıştı. Kamptan iki mil uzakta kuşların suya doğru hızla uçtuklarını görünce hemen sazların arasına girip beklemişti.</p>

  <p class="block6">Kuşlar tam üzerine geldiğinde ayağa fırlayıp en önde uçana, arkadan ikincisine ateş etmiş, iki kuş da aralarında tüyler bırakarak döne döne yere düşmeye başlamışlardı.</p>

  <p class="block6">Ancak Flynn kuşların yere düştüğünü görememişti.</p>

  <p class="block6">Silâh sesi nehir boyunca yankılanırken durduğu yerin hemen önündeki sazlar birden patlar gibi savrulmuş ve bir fil ortaya çıkmıştı.</p>

  <p class="block6">Omuz başları, en az yerden dört metre yükseklikte olan bir erkek fildi bu. Öylesine yaşlıydı ki kulakları parçalana parçalana yarı boyuna inmişti. Vücudunu örten derisi bumburuşuktu, dizlerinde ve boynunda torbalar halinde sarkıyordu. Yine yaşını gösteren gözyaşları kırışık ve tozlu yanaklarından süzülmekteydi. [159]</p>

  <p class="block6">Sazlar arasından çıktığında başı hiç de doğal olmayan bir biçimde geri atılmıştı. Flynn hayvanın böyle durmasının nedenini farkettiğinde gözlerine inanmak istememişti.</p>

  <p class="block6">Hayvanın başının iki yanında uzanan dişleri bir Yunan tapınağının sütunları kadar dümdüzdü ve çıktığı noktadan küt ucuna kadar hiç incelmiyordu. Dişler, çiğnenmiş tütün suyu rengini almıştı. Eğer hayvan başını serbest bıraksaydı yere kadar uzanacak dört metrelik dişlerdi bunlar.</p>

  <p class="block6">Flynn gözlerine inanamayarak orada dururken fil elli metre yakınından geçip ormana girmişti.</p>

  <p class="block6">Flynn'in kampa dönüp Gibbs marka çiftesini, dolu matarasını alıp adamlarına seslenmesi ve nehir kıyısına dönmesi yarım saatini almıştı.</p>

  <p class="block6">Muhammed hayvanın izini sürmeye başlamıştı. İlk başlarda tozlu toprak üzerinde yassı ayak izleri vardı, hayvanın ayağının çizgileri yaşlılıktan çoktan kaybolmuştu. Beş mil sonra bunlara yeni izler katılmıştı. Ayak izlerinin iki yanında yerdeki çürük yaprakların, otların ve yumuşak toprağın üzerinde dişlerin değdiği yerlerde iki çizgi halinde yeni bir iz uzanıyordu. Flynn yaşlı file neden Toprak Sürücüsü adı takıldığını anlamıştı.</p>

  <p class="block6">İzleri üç gün sonra yağmur yağınca kaybetmişlerdi.</p>

  <p class="block6">Ancak ondan sonraki yıllarda Flynn bu iki diş izini daha pek çok kere kovalamış, hatta bir keresinde dürbünüyle bakarken hayvanı görmüştü. Ancak hiç bir zaman yaklaşamamıştı. Tüm yaşamı boyunca hiçbir şeyi o dişleri istediği kadar istememişti.</p>

  <p class="block6">Şimdi de ateş başında bunları anımsadıkça içindeki o ihtiras, herhangi bir kadına duyduğundan çok daha güçlü olarak yüreğini kavrıyordu.</p>

  <p class="block6">Sonunda doğruldu, yerliye dönüp, «Yarın sabah güneş doğar doğmaz Sania'ya Yetu'nun köyüne gideceğiz,» dedi. [160]</p>

  <p class="block6">Herman Fleischer'in yanağına konan sinek kulak memesinin ucunda sallanan ter damlasını yudumlamanın zevkiyle ön ayaklarını sevinçle birbirine sürtüştürdü.</p>

  <p class="block6">Herman'ın arkasında duran yerli asker elindeki zebra kuyruğunu öyle ustalıkla salladı ki, uzun kara tüylerin bir teki bile Müfettişin yüzüne değmeden sinek Herman'ın kafası çevresinde tur atan diğer arkadaşlarına katıldı.</p>

  <p class="block6">Herman hareketi farketmemişti bile. Koltuğuna çökmüş, verandanın altındaki tozlu tören alanında çömelmiş duran iki yaşlı adama bakıyordu. Sessizlik insanı sersemleten sıcaklığın üstüne battaniye gibi serilmişti. Adamlar konuşmuşlar, şimdi de Bwana Mkuba'nın yanıtını bekliyorlardı.</p>

  <p class="softbreak">&nbsp;</p>

  <p class="block6">«Kaç kişi öldü?» diye sonunda Herman sordu. Köyün ileri gelenlerinden kıdemlisi, «Efendi, iki elinin parmakları kadar,» dedi. «Ama daha fazla olabilir, kesin olarak bildiğimiz bu.»</p>

  <p class="block6">Herman'ın aslında ölenlere aldırdığı yoktu, ancak sayıları durumun ciddiliği hakkında bir fikir verebilirdi.</p>

  <p class="block6">Törensel adam öldürme ayaklanmaya kadar giderdi. Leopar derileri giymiş on on iki adam mehtaplı bir gecede toplanırlar, ellerine bağladıkları demirlerle genç bir kızı parçalayıp vücudunun bazı organlarını yerlerdi. Herman için bu zararsız bir eğlenceydi. Ancak sık sık olduğu takdirde bölgede dehşet yaratırdı. Bu da ayaklanma için uygun zemin oluştururdu. Leopar giysili büyücüler ellerinde meşalelerle geceleri köylerden geçerlerken yerliler kulübelerinde titreyerek onların verecekleri talimatları dinlerler ve de söylenenleri yerine getirirlerdi.</p>

  <p class="block6">On yıl önce Salito'da da aynı şey olmuştu. Büyücüler o yılın vergi tahsilâtına karşı çıkmaları emrini vermişler, Müfettişle yirmi askeri öldürülmüş, etleri ağaçlara asılmıştı. [161]</p>

  <p class="block6">Üç ay sonra bir Alman taburu Dar üs Selam'a inip Salito'ya yürümüş, önlerine çıkan köyleri yakmış, kadın, erkek, çocuk, keçi, köpek demeden tüm canlıları öldürmüşlerdi.</p>

  <p class="block6">Ölü sayısı hakkında ancak bir varsayımda bulunulabilirdi, ancak tabur komutam iki bin yerliyi öldürmüş olmakla övünmüştü. Bunun bir abartma olduğu kuşkusuzdu. Yine de Salito tepeleri bugün bile çıplak ve bomboştu. Olay can sıkıcı ve çok pahalıya mal olmuştu,</p>

  <p class="block6">Herman Fleischer kendisinin görev süresinde böyle bir şeyin tekrarını istemiyordu.</p>

  <p class="block6">Önlemenin iyileştirmeden daha iyi olduğu düşüncesiyle olay yerine kendisi gidip birkaç kurban kesmeyi daha uygun buluyordu. Yerli çavuşa döndü. «Yirmi kişi al yanma. Yarın şafak sökmeden Sania'da Yetu köyüne gideceğiz. İpleri almayı da unutma.»</p>

  <h2 class="calibre4" id="sigil_toc_id_3">34</h2>

  <p class="block6">Sania tepelerinde öğle sıcağında yabani bir incir ağacının geniş dalları altında bir fil uyuyordu. Hayvan ayaktaydı, ancak uzun dişlerini toprağa dayamış, başını öne eğmişti. Yaşlı bir insan gibi, yarı uyur yarı uyanıktı, hiçbir zaman bilincini kaybetmiyordu. Parça parça olmuş gri kulakları zaman zaman sallanıyor, her seferinde başında bir sinek bulutu havalanıyordu. Sinekler bir süre sonra yine hayvanın üstüne konuyorlardı. Yabani incir ağacının gölgesi sineklerin vızıltısıyla doluydu.</p>

  <p class="block6">Yaşlı filin uyuduğu noktanın dört mil ötesinde üç kişi Sania tepelerinin yamaçlarına tırmanmaktaydılar. [162]</p>

  <p class="block6">Muhammed en öndeydi. Hızlı adımlarla yürüyor, gözlerini yerden ayırmıyor, sık sık başını kaldırıp ardında olduğu izlerin nereye yöneldiğini anlamaya çalışıyordu.</p>

  <p class="block6">Mapandu ağaçlarının altında meyvelerin yerde çürüyüp kokuştuğu bir noktada durup arkasındaki iki beyaz adama izleri gösterdi. «Sıcaktan bunalıp burada durmuş, ama sonra hoşuna gitmediği için yoluna devam etmiş.»</p>

  <p class="block6">Flynn kan ter içindeydi. Kızarmış yanaklarından boşalan terler gömleğini sırılsıklam ıslatmıştı. «Evet,» diye başını sallayınca onun da üstünde bir sinek bulutu oluştu. «Sırtı aşmış olmalı.»</p>

  <p class="block6">Diğerleri gibi fısıltıyla konuşan Sebastian, «Nerden anladın?» diye sordu.</p>

  <p class="block6">«Serin akşam rüzgârı doğudan eser. Rüzgârı almak için sırtın öteki yanma geçip bekleyecektir.» Flynn gömleğinin</p>

  <p class="block6">Koluyla yüzünü sildi. «Sakın aklından çıkarayım deme, Bassie. Bu fil benimdir, tamam mı? Eğer onu vurmaya kalkarsan, yemin ederim, ben seni vururum.»</p>

  <p class="block6">Flynn Muhammed'e başıyla işaret etti, izlerin ardından yürüdüler.</p>

  <p class="block6">İki tepe arasındaki sırt açlıktan ölmek üzere olan bir öküzün belkemiği gibiydi. Kaim otlar arasında bir an durup dinlendiler. Flynn boynuna asılı kılıfından dürbününü çıkartıp merceklerini sildi.</p>

  <p class="block6">«Siz burada kaim,» diyerek ufuk çizgisine doğru yürüdü.</p>

  <p class="block6">Bir ağacın gövdesini siper edip başını hafifçe kaldırdı, ileri baktı.</p>

  <p class="block6">Hemen altında Sania tepesi tatlı meyillerle on mil ilerdeki ve elli metre aşağıdaki vadiye iniyordu. Yamaç, hepsi de kaim otlar ve çalılıklarla kaplı binlerce boğaza bölünmüştü.</p>

  <p class="block6">Flynn dirseklerini yere dayayıp dürbünü kaldırdı, tek tek ağaçların altlarını aramaya başladı. [163]</p>

  <p class="block6">Gözü bir mil kadar ilerdeki bir ağaca takılınca, «Tamam, » diye söylendi. Gölgelikte ağaç gövdesi olmayacak irilikte bir kütle seçmişti.</p>

  <p class="block6">Dürbünü indirip kaslarındaki terleri sildi, parıltısının görüşünü engellememesi için bir süre gözkapaklarını indirdi, sonra yine dürbünü kaldırdı.</p>

  <p class="block6">Karşısındaki bilmeceyi çözebilmek için iki dakika baktı durdu. Fil ağacın gövdesinin arkasındaydı, alçak dallar vücudunun yarısını örtmüştü. Daha küçük bir ağaç sandığı şey de hayvanın uzun dişiydi.</p>

  <p class="block6">Flynn'in göğsü daraldı heyecandan.</p>

  <p class="block6">«Tamam! Tamam!» diye söylendi.</p>

  <p class="block6">Flynn stratejisini en ince ayrıntısına kadar hesaplıyor, yirmi yıllık fil avcılığının deneyimine dayanarak kaderin bir oyununu önlemeye çalışıyordu.</p>

  <p class="block6">Sebastian'la Muhammed'in bekledikleri yere döndü.</p>

  <p class="block6">«Orada.»</p>

  <p class="block6">«Senle geleyim,» diye yalvardı Sebastian.</p>

  <p class="block6">«Beleş yok!» Flynn çizmelerini çıkartıp Muhammed'in sırt çantasından çıkardığı yumuşak sandal ayakkabıları giydi. «Silâh sesini duyana kadar burada bekle. Ondan önce sırttan yukarı burnunu bile çıkarmayacaksın, tamam mı? Yoksa kurşunu beynine yersin.»</p>

  <p class="block6">Muhammed Flynn'in önüne çöküp efendisinin yerde sürünürken dizlerini koruyacak olan meşin dizlikleri bacaklarına geçirdi. Flynn cin şişesini açıp kuvvet topladı.</p>

  <p class="block6">Şişeyi kapatırken yine kaşlarını çatıp baktı genç adama.</p>

  <p class="block6">«Namusum üzerine yemin ederim!» dedi.</p>

  <p class="block6">Flynn sırta gelince durakladı, gözlerini ancak uzatıp avına baktı, toprağın engebelerini belleğine iyice kazıdı. — bir karınca yuvası, bir parça beyaz kuvartz kayalığı, kuş yuvaları dolu bir ağaç. — Bunların her birinin yanına vardığında filden uzaklığını tam olarak hesap edebilirdi artık. [164]</p>

  <p class="block6">Sonra tüfeğini ileri uzattığı kollan arasına alıp yüzüstü sürünmeye başladı.</p>

  <p class="block6">Sırttan ayrıldıktan bir saat sonra otlar arasında eski bir mezarlıktaki bir granit taşa benzer bir kütle gördü.</p>

  <p class="block6">Kovalamaca sona ermişti artık.</p>

  <p class="block6">Sırtı aşmadan hangi noktadan ateş edeceğini kararlaştırmıştı.</p>

  <p class="block6">Burası yabani incir ağacından elli metre beride, fille tam bir dik açı oluşturuyordu. Dizleri üstünde doğrulup ateş ederken hayvan tarafından da görülmeyecekti.</p>

  <p class="block6">Flynn heyecanlanmıştı, dudaklarına götürmeden kadehin elinden kapılacağım, tatmin olmadan bir kızın altından çekilip alınacağını hissediyordu sanki. İlerlemeye başladı, yüzü heyecandan gerili bir halde granit mezar taşına doğru sürünerek arkasına saklanacağı kayaya vardı.</p>

  <p class="block6">Ses çıkarmadan yana kaydı, ağır silâhı göğsüne dayayıp sessizce kırdı, belindeki kütüklükten iki iri mermi çıkartıp bakır kılıflar üzerinde bir çizik falan olmamasına dikkat etti. Parmaklarının titremediğini görünce içi rahatlamıştı. Kurşunlan namlulara sürüp emniyet mandalını 'ateş' durumuna getirdi.</p>

  <p class="block6">Omzunu güneşten ısınmış granit kütlesine dayayıp bacaklarını beline doğru çekip dizleri üstünde doğruldu.</p>

  <p class="block6">Başını eğmiş, silâh kucağında olarak kayanın arkasında diz çöktü ve bir saattir ilk kez başını kaldırdı. Granitin kristalli yapısı ağır ağır görüş alanından geçti ve birden elli metre ilerdeki hayvanı gördü.</p>

  <p class="block6">Pilin yan tarafı kendisine dönüktü, ancak başı ağacın dal ve yapraklan ardındaydı. Flynn'in olduğu yerden hayvanın beyninden vurulması olanaksızdı. Flynn bakışını filin omzuna kaydırınca kalın gri derinin altındaki kemikleri gördü. Geniş göğsü içinde, kaburgalar arasında pespembe ve yumuşacık kalbinin dev bir denizanası gibi titrediğini görüyordu sanki. [165]</p>

  <p class="block6">Silâhını önündeki kayaya dayadı, namlunun ucuna bakınca arpacığa takılmış kuru bir ot parçası gördü. Silâhını indirip tırnağı ile arpacığı temizledi, yeniden kaldırıp baktı.</p>

  <p class="block6">Arpacık şimdi yaşlı filin omzundaydı, biraz daha kaydırınca göğsünü gördü. İşte sonunda hayvan kendisini, orada öldürülmeyi bekliyordu. Flynn hafifçe tetiğe dokunup boşluğunu aldı.</p>

  <p class="block6">Sıcak Afrika havasının uyuşuk genişliğinde küçücük bir fısıltı gibiydi ses! Arkasından geliyordu.</p>

  <p class="block6">«Flynn! Flynn!»</p>

  <p class="block6">Yabani incir ağacının altında bir hareket patlaması oldu ansızın, yaşlı fil inanılmaz bir hızla yerinden fırladı, dişlerini havaya doğrultup Flynn'in bulunduğu yerin aksi yönünde koşmaya başladı. Ağacın geniş gövdesi hayvanın kaçışını örtüyordu.</p>

  <p class="block6">Flynn birkaç saniye sersemlemiş gibi kaldı kayanın ardında. Her an hayvanı vurma fırsatı elinden kaçıyordu. Doğrulup ardından gitmeye başladığı anda birden sekiz on santimlik bir dikene bastı, diken korkunç bir acı vererek etine gömüldü, Flynn yere çöktü.</p>

  <p class="block6">Fil iki yüz metre kadar ötede ağaçlar arasında kayboldu.</p>

  <p class="block6">«Flynn! Flynn!»</p>

  <p class="block6">Yaralı ayağını iki eliyle tutup yere çökmüş olan Flynn Sebastian Oldsmith'in aşağı inmesini bekledi.</p>

  <p class="block6">«İyice yaklaşsın hele,» diye söyleniyordu. Sebastian yokuş aşağı koşan bir insanın hantallığı ve uzun adımlarıyla yaklaşmaktaydı. Şapkası düşmüş, uzun saçları dalgalanıyordu.</p>

  <p class="block6">Hâlâ bağırıyordu.</p>

  <p class="block6">«Tam göbeğinden vuracağım,» diye Flynn kararını verdi. [166]</p>

  <p class="block6">«İki kurşunu birden!» Yanında duran tüfeğe uzandı.</p>

  <p class="block6">Sebastian Flynn'in hareketini görünce durdu.</p>

  <p class="block6">Flynn tüfeği kaldırdı. «Onu uyarmıştım!» Parmağını tetiğe değdirdi.</p>

  <p class="block6">«Flynn! Almanlar! Bir ordu! Tepenin hemen ardında! Bu yana geliyorlar!»</p>

  <p class="block6">«Tanrım!» Flynn kararlılığını unutmuştu artık.</p>

  <p class="softbreak">&nbsp;</p>

  <p class="block4"><br class="calibre1" id="calibre_pb_33" /></p>
</body>
</html>
