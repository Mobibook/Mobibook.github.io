<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">5</h2>

  <p class="block6">Kıyı vadisinin ardındaki ormanlık bölgede bulunan Mahenge Hintlilere ait dört dükkânla Alman karargâhından oluşmaktaydı. Karargâh büyük taş bir binaydı. Ardında Afrika yerli askerlerinin kışlasıyla tören alanı bulunuyordu. Önünde de bir tek bayrak direğinde imparatorluğun kara, kırmızı ve sarı bayrağı dalgalanmaktaydı. Afrika'nın uçsuz bucaksız ormanları arasında, Fransa boyunda bir bölgenin hükümet merkezi bir leke gibi kalıyordu. Güneyinde Rovuma nehri ile Portekiz Mozambiki sınırı, doğusunda Hint Okyanusu, batısında da Sao Hill ve Mbeya yaylaları vardı.</p>

  <p class="block6">İşte Güney Bölgesi Alman Müfettişi bu kalede bir ortaçağ baronunun sınırsız gücüne sahip olarak hüküm sürmekteydi. Kayzer'in kollarından, ya da daha doğrusu, küçük parmaklarından biri olarak yalnızca Dar üs Selam'daki Vali Schee'ye karşı sorumluydu. Ancak Dar üs Selam çok uzaktı ve Vali Schee önemsiz işlerle rahatsız edilmeyecek kadar işi başından aşkın bir insandı. Müfettiş Fleischer vergileri topladığı sürece ki bunu da canının istediği yöntemle yapabilirdi, işlerinde özgürdü. Bölge yerlilerinden hiçbiri Herman Fleischer'in vergi toplama yöntemlerinden insaflı olarak söz edemezlerdi.</p>

  <p class="block6">Yeni Liverpool'un ilhakı haberini getiren yerli son tepeyi tırmanıp da akasya ağaçları arasından Mahenge'yi oluşturan bir avuç binayı gördüğünde Bay Fleischer öğle yemeğini bitirmek üzereydi. [24]</p>

  <p class="block6">Pek iştahlı bir insan olan Müfettişin yemeği en az bir kilo et, lahana turşusu, kalın bir sos tabakası içindeki bir düzine patatesten oluşmaktaydı, iştahı ancak kabaran Fleischer bunları silip süpürdükten sonra sosis tabağını önüne çekti. Sosis her hafta kuzeyde Dodona'dan gelirdi. Bunu orada Westfalya'dan göç etmiş bir Alman, içine Kara Ormanların tadını katarak yapmaktaydı. Sosis ve toprak maşrapada duran serin Hansa birası Fleischer'de derin bir sıla özlemi uyandırmıştı. Hiç kesintisiz yiyor, yediği yemekler üniforma ceketinin ve pantolonunun içinde hapsediliyor, yaratılan basınçtan boynundan ve yüzünden terler fışkırıyor, ikide bir durup yüzünü siliyordu.</p>

  <p class="block6">Sonunda derin bir soluk alıp arkasına yaslandığında koltuğunun deri döşemesi acı acı inledi. Sosisler arasında kendine güçlükle bir yol açabilen bir gaz kabarcığı yükselip hafifçe aralık dudakları arasından fırladı. Sosisin yeniden ağzına gelen tadıyla mutlu mutlu içini çekti, terasın gölgeliğinden karşısında parıldayan güneşe baktı.</p>

  <p class="block6">Gelen haberciyi o sırada görmüştü. Adam terasın merdivenleri önünde durup, bacakları arasındaki bezi dikkatle yerine yerleştirerek güneşin altında çömeldi. Vücudu terden pırıl pırıldı, bacakları yolun tozuyla kaplanmış, göğsü soluk aldıkça körük gibi inip kalkıyordu. Gözleri yerdeydi, varlığının farkına varılıncaya kadar Bwana Mkuba'nın yüzüne bakamazdı.</p>

  <p class="block6">Herman Fleischer adama düşünceli gözlerle bakarken keyfinin kaçtığını hissetti. Öğleden sonra uykusunu iple çekiyordu, oysa habercinin gelişi her şeyi altüst etmişti şimdi. Tepelerin ardındaki alçak bulutlara bakıp birasını yudumladı. Sonra önündeki kutudan bir puro seçip yaktı. Puronun düzenli yanması keyifsizliğini biraz gidermişti. Sonuna kadar içip izmariti teras duvarından aşağı fırlattı. [25]</p>

  <p class="block6">«Konuş,» diye homurdandı sonra. Haberci gözlerini kaldırdı, Müfettişin güzellik ve görkemliliği karşısında şaşkınlıktan dili tutulmuştu. Bu artık töresel bir hayranlık olduğu halde Bay Fleischer her zaman hafif bir zevk duyardı bundan.</p>

  <p class="block6">«Sizi görüyorum Bwana Mkuba — Büyük Efendi.»</p>

  <p class="block6">Fleischer alçakgönüllülükle başını hafifçe eğdi. «Size Rufiji'de Batja'ların kabile reisi Kalani'den selâm getiriyorum. Sizin kendisinin babası olduğunuzu ve önünüzde yerlerde süründüğünü bildiriyor. Sarı saçlarınız ve şişman vücudunuzla, güzelliğiniz karşısında gözleri köreliyormuş.»</p>

  <p class="block6">Bay Fleischer huzursuzca kıpırdandı koltuğunda. Ne kadar iyi niyetli de olsa şişmanlığından söz edilmesi hep keyfini kaçırırdı. «Konuş!» diye emretti.</p>

  <p class="block6">«Kalani şunları söyledi : «On güneş önce Rufiji deltasına bir tekne geldi, Köpekler Adası İnja yakınında durdu. Bu geminin adamları adada evler yaptılar ve bir palmiye ağacına mavi beyaz ve kırmızı renkli ve içinde bir sürü haç olan İngiliz bayrağını çektiler.»</p>

  <p class="block6">Bay Fleischer olduğu yerde dimdik doğruldu. Yüzünün pembeliği birden yerini kırmızı ve mora terketmişti.</p>

  <p class="block6">«Kalani daha sonra şunları söyledi: Adamlar geldiklerinden bu yana Rufiji nehri silâh sesleriyle çınlıyor; öyle çok fil öldürüyorlar ki gün ortası güneş leşleri yemeğe gelen kuşlarla kararıyor.»</p>

  <p class="block6">Bay Fleischer koltuğunda çırpınıp duruyordu, dili irileşmiş boğazını tıkamıştı sanki. Yüzü her an patlayacak olgun bir meyve gibi şişmişti.</p>

  <p class="block6">«Kalani diyor ki: Adada iki beyaz adam var. Biri çok zayıf ve genç, onun için önemsiz bir kişi. Kalani diğerini ancak uzaktan görmüş. Ama adamın yüzünün kırmızılığı ve gövdesinin iriliğinden onun Fini olduğunu anlamış.» [26]</p>

  <p class="block6">Bu adı duyan Fleischer sesini bulmuş, böğürmeye başlamıştı. Haberci titredi; Bwana Mkuba'nın böyle böğürmesinin ardından birkaç kişi asılırdı her zaman.</p>

  <p class="block6">«Çavuş!» Bay Fleischer yerinden fırlayıp kemerini sıkmaya çalıştı.</p>

  <p class="block6">«Rasch!» diye gürledi bir daha. O'Flynn yine Alman bölgesine girmişti. O'Flynn yine Alman fildişlerini çalıyordu.</p>

  <p class="block6">Üstelik bu kez Kayzer'in topraklarına İngiliz bayrağını çekme cüretini de bulmuştu.</p>

  <p class="block6">«Çavuş hangi cehennemdesin?»</p>

  <p class="block6">Cüssesinden umulmayan bir çeviklikle koşmaya başladı Fleischer. Mahenge'ye geleli üç yıl olmuştu ve Flynn O'Flynn'in adının anılması bile iştahını berbat etmeye, kendisine sara nöbetleri getirtmeye yeterliydi.</p>

  <p class="block6">Verandanın köşesinden çıkan çavuşla çarpışıyordu az daha.</p>

  <p class="block6">«Çabuk bir manga asker!» Müfettişin salyaları saçılıyordu.</p>

  <p class="block6">«Yirmi kişi. Tam teçhizat, adam başına yüz mermi. Bir saate kadar yola çıkıyoruz.»</p>

  <p class="block6">Çavuş selâm çakıp tören alanında koşmaya başladı. Az sonra borazan çalınıyordu.</p>

  <p class="block6">Herman Fleischer sakinleşiyordu artık. Derin derin soluyarak Kalani'nin mesajının gerçek anlamını kavramaya çalıştı.</p>

  <p class="block6">Flynn O'Flynn'in Mozambik'teki Rovuma'dan aklına estikçe karşıya geçmesine benzemiyordu bu. Bu kez açıkça Rufiji deltasından girmiş, İngiliz bayrağı çekmişti.</p>

  <p class="block6">Uluslararası bir olay vardı ufuklardı. Fleischer'in midesi bulanıyordu, üstelik yediği konserve domuzdan değil. Belki de bu olay vatanını gerçek yazgısının yoluna itecek olan neden olacaktı. Heyecandan soluğu kesildi. O lanet bayrağı Kayzer'in yüzüne doğru çok sallamışlardı. [27]</p>

  <p class="block6">Şu anda tarih yazılıyordu ve Herman Fleischer de tam ortasındaydı sayfanın. Heyecandan titreyerek odasına koştu, Vali Schee'ye raporunu yazmaya başladı. Dünya kana bulanacak ve Alman halkı yaradılışın egemenleri olarak ortaya çıkacaklardı.</p>

  <p class="block6">Bir saat sonra beyaz bir eşeğin üzerinde karargâhtan yola çıktı. Arkasından silâhları omuzlarında kara derili askerleri yürüyorlardı. Sırtlarında çantaları asılıydı, haki üniformaları yeni kolalanmıştı, tozluklu ayakları tekdüze bir hareketle inip kalkıyordu. Bir komutanın gurur duyacağı askerlerdi.</p>

  <p class="block11"><span class="text3">Bir buçuk günlük bir yürüyüşten sonra Müfettişin buharlı gemisinin beklediği Kilomboro ve Rufiji nehirlerinin birleştiği noktaya varacaklardı. Mahenge binaları arkalarında kaybolurken Bay Fleischer kendini bıraktı, koca kıçı semere yayıldı.</span><span class="text4"><br class="calibre1" id="calibre_pb_7" /></span></p>
</body>
</html>
