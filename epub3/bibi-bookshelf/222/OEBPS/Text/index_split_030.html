<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">30</h2>

  <p class="block6">Bungalovun pencereleri karanlıktı, tüm kamp derin bir uykuya dalmıştı. Sebastian sessiz olmalarını işaret ederek şimdi sayıları iyice azalmış olan adamlarını ön bahçeye dizip sandığı tam önlerine koydurttu. Başarısıyla övünüyor ve dönüşü için uygun bir hava yaratmak istiyordu.</p>

  <p class="block6">Sahneyi hazırladıktan sonra bungalovun merdivenini çıkıp ayaklarının ucuna basarak kapıya doğru yürüdü. Niyeti kapıyı yumruklayarak ev halkını uyandırmaktı.</p>

  <p class="block6">Ancak verandada duran bir iskemleye çarpınca yüzüstü yuvarlandı, silâhı omzundan kayıp gürültüyle taşlar üzerine düştü.</p>

  <p class="block6">Sebastian daha yerinde doğrulmadan kapı açılmış ve üzerinde geceliği, elinde çiftesi olduğu halde Flynn O'Flynn dışarı fırlayıvermişti.</p>

  <p class="block6">«Yakaladım seni domuz herif!» diye bağırarak silâhı yerde yatan adamın üstüne doğrulttu. Sebastian emniyet mandalının çıt sesini duyunca yerinde doğruldu.</p>

  <p class="block6">«Ateş etme, Flynn, ben geldim.»</p>

  <p class="block6">Namlu hafifçe sallandı. «Kimsin sen? Ne istiyorsun?»</p>

  <p class="block6">«Benim... Sebastian...»</p>

  <p class="block6">«Bassie, sen misin?» Flynn kararsızlıkla indirdi silahı.</p>

  <p class="block6">«Olamaz. Ayağa kalk da bir boyunu görelim.»</p>

  <p class="block6">Sebastian bir sıçrayışta ayağa fırladı.</p>

  <p class="block6">«Vay canına!» Flynn çok şaşırmıştı. «Gerçekten senmişsin. Vay canına! Fleischer'in seni bir hafta önce M'topo'nun köyünde yakaladığını duymuştuk.» Sağ elini uzatarak öne çıktı. [131] «Başardın, değil mi? Yaşa Bassie oğlum. »</p>

  <p class="block6">Bassie Flynn'in elini sıkmaya fırsat bulamadan evden fırlayan Rosa babasının yanından geçip Sebastian'ın üzerine saldırdı. Genç adam az daha bir daha yuvarlanıyordu.</p>

  <p class="block6">Rosa kollarını erkeğin göğsüne doladı, yüzünü tıraşı uzamış yüzüne dayadı. «Yaşıyorsun ha, Sebastian! Yaşıyorsun!»</p>

  <p class="block6">Rosa'nın ince geceliğinin altına hiç bir şey giymemiş olduğunu ve elini neresine atsa hafifçe örtülü sıcak etle karşılaştığını farkeden Sebastian koyun gibi bakıp gülümsedi Flynn'in yüzüne, «Kusura bakma,» dedi.</p>

  <p class="block6">Kız durmadan kıpırdadığı için ilk iki öpücüğü hedefini bulamamıştı. Biri kulağının arkasına, diğeri kaşının üstüne isabet ettiyse de üçüncüsü dudaklarının tam ortasını buldu.</p>

  <p class="block6">Sonunda soluksuz kalıp ayrıldıklarında Rosa, «Ben seni öldü sanıyordum,» dedi.</p>

  <p class="block6">«Haydi bakalım hanımefendi, şimdi gidip üstüne bir şeyler giysen iyi olur,» diye Flynn homurdandı.</p>

  <p class="block6">O sabah Lalapanzi'de kahvaltı tam bir bayram havası içinde yapıldı. Flynn kızının zayıf durumundan yararlanıp masaya bir şişe cin çıkarmıştı. Rosa'nın itirazları pek zayıf oldu, hatta az sonra kendi eliyle Sebastian'ın çayına birkaç damla içki bile kattı.</p>

  <p class="block6">Flynn O'Flynn'in gece gözlerine uyku girmediği için göz altları şişmiş ve morarmıştı; tüm geceyi Alman sandığındaki parayı saymakla ve gaz lambası ışığında hesap yapmakla geçirmişti. Yine de içtiği alkollü çayla keyfi yerindeydi. Rosa, O'Flynn'in Sebastian Oldsmith'e yağdırdığı övgü dolu sözlere o da yürekten katılıyordu.</p>

  <p class="block6">«Bassie, Fleischer bu olayı Vali Schee'ye nasıl anlatacak doğrusu merak ediyorum,» dedi yemeğin sonunda. [132]</p>

  <p class="block6">«Vergi parasını anlatırken orada olmak için neler vermezdim, ikisi de kalp krizi geçirip kalıverirler yani.»</p>

  <p class="block6">Rosa babasına bakıp gülümsedi. «Hazır paradan söz ederken aklıma geldi babacığım, Sebastian'ın payının ne kadar tuttuğunu hesapladın mı?» Rosa babasına ancak çok keyifli olduğu zaman baba derdi.</p>

  <p class="block6">«Elbette.» Babasının gözlerinde bir an dolaşan ifade Rosa'ya kuşkulandırmıştı. Dudakları hafifçe büzüldü.</p>

  <p class="block6">Flynn'in yaralı bir dişi aslan kükreyişine benzettiği şurup gibi bir sesle ,«Ne kadarmış peki?» diye sordu kız.</p>

  <p class="block6">«Canım, böylesine güzel bir gün de iş konuşmasıyla bozulur mu yani?</p>

  <p class="block6">«Ne kadar?» Flynn bir rakam söyledi.</p>

  <p class="block6">Ortalığa birden hastalıklı bir sessizlik çökmüştü. Sebastian sarardı, itiraz etmek için ağzını açtı. Yarı payına güvenerek bir gece önce Rosa'ya ciddi bir teklif yapmış, teklifi de kabul edilmişti.</p>

  <p class="block6">Rosa, «Bu işi bana bırak Sebastian,» diye mırıldanarak elini erkeğin dizine dayadı. Babasına dönüp, «Şu hesaplara bir de birlikte bakalım, olmaz mı?» diye yine şurup gibi tatlı bir sesle sordu.</p>

  <p class="block6">«Elbette. Her şey son kuruşuna kadar büyük bir dürüstlükle hesaplanmıştır, sen de kendi gözünle göreceksin ya.»</p>

  <p class="block6">Flynn'in «Sayın Bay Flynn O'Flynn ve Sayın Bay Sebastian Oldsmith Arasında Ortak iş. Alman Doğu Afrikası. 15 Mayıs 1913 - 21 Ağustos 1913 Dönemi» başlığı altındaki belgesi kendisinin muhasebeciliğin özel bir dalının üyesi olduğunun kanıtıydı. Vergi sandığı içindeki paralar 1893 kurlarına göre İngiliz sterlinine çevrilmişti. Flynn Pear'ın Yıllığının bu özel yıl sayısını pek tutardı. [133]</p>

  <p class="block6">4.652 sterlin, 10 şilin ve 6 penilik toplam gelirden Flynn önce kendisinin yüzde ellisiyle diğer ortaklar olan Portekiz Posta Müdürü ile Mozambik Valisinin yüzde onları çıkarılmıştı. Kalan bakiyeden Rufiji seferi masrafları (Alman Doğu Afrika İdaresi hesabına gönderme yapılarak) düşürülmüş, daha sonra da ikinci sefer masrafları sıralanmıştı:</p>

  <p class="block6">L. Parboo (terzi) 15 sterlin</p>

  <p class="block13">Bir adet Alman Miğferi (Tahmini) 5 £</p>

  <p class="softbreak">&nbsp;</p>

  <p class="block6">Beş Üniforma 12 £</p>

  <p class="block6">Beş Mavzer 20 £</p>

  <p class="block6">625 mermi (77 mm.lik) 22 £</p>

  <p class="block6">Sayın S. Oldsmith'e verilen</p>

  <p class="block6">100 Eskudo avans karşılığı 1 £</p>

  <p class="softbreak">&nbsp;</p>

  <p class="block6">Sonunda Sebastian'ın payına düşen net zarar yirmi sterlin kadar tutuyordu.</p>

  <p class="block6">«Sen hiç üzülme,» diye Flynn genç adamı avuttu.</p>

  <p class="block6">«Parayı senden şimdi isteyecek değilim... Bundan sonraki seferde elde edeceğin kârdan düşeriz.»</p>

  <p class="block6">«Ama Flynn... Sen bana kârı yarı yarıya paylaşacağımızı söylemiştin.»</p>

  <p class="block6">«Zaten öyle yaptık, Bassie yavrum.»</p>

  <p class="block6">«Peki, hani eşit ortak olacaktık?»</p>

  <p class="block6">«Sen benim dediğimi yanlış anlamışsın, evlât. Yarı yarıya dediğim zaman masraflar çıktıktan sonra demek istemiştim. Bu kadar büyük masraf çıkmasına ben de üzüldüm doğrusu.»</p>

  <p class="block6">Onlar böyle konuşurlarken Rosa da Flynn'in hesap kâğıdı arkasına bir şeyler yazıyordu, iki dakika sonra vardığı sonucu kahvaltı sofrası üzerinden babasına uzattı.</p>

  <p class="block6">«Bence hesabın doğrusu böyle olmalı.»</p>

  <p class="block6">Rosa O'Flynn 'bir sana bir bana' okulundan olduğu için hesabı babasınınkilerden çok basitti. [134]</p>

  <p class="block6">Flynn acı bir çığlıkla protestoya başladı. «Senin iş bilgin sıfırmış.»</p>

  <p class="block6">«Olabilir, ama dümencilik gördüm mü de hemen anlarım.»</p>

  <p class="block6">«Sen yaşlı babana dümenci mi diyorsun?»</p>

  <p class="block6">«Evet.»</p>

  <p class="block6">«Seni bir temiz kırbaçlasam yeridir şimdi. Daha kötek yemeyecek kadar büyümedin, hanımefendi.»</p>

  <p class="block6">«Hele bir dene!» Flynn hemen geriledi.</p>

  <p class="block6">«Üstelik Bassie o kadar parayı ne yapsın ki?» Genç biri için çok para iyi değildir, şımartır.»</p>

  <p class="block6">«Parası olunca benimle evlenir. Şimdi anladın mı ne yapacağını?»</p>

  <p class="block6">Flynn sanki boğazına kılçık takılmış gibi oldu, yüzü karıştı, öfkeyle Sebastian'a döndü. «Demek! Ben de tahmin etmiştim zaten!»</p>

  <p class="block6">«Sakin ol, dostum.»</p>

  <p class="block6">«Evime gelip İngiliz kralıymışsın gibi pozlar takmıyorsun. Paramı zimmetine geçirmeye çalışıyorsun... Ve bütün bunlar yetmezmiş gibi şimdi de işlerini yoluna koymak için kızıma el atıyorsun, ha!»</p>

  <p class="block6">«Kabalaşma,» diye Rosa atıldı.</p>

  <p class="block6">«Hah, bu çok güzel işte! Kabalaşma diyor şimdi de bana. Siz ikiniz ben arkamı döndüğümde neler yapıyorsunuz bakalım, ha?»</p>

  <p class="block6">Sebastian ayağa kalktı. «Benim önümde bir kadının yanında böyle konuşmanıza izin veremem, efendim. Hele o hanım benim karım olma teklifimi kabul ederek beni onurlandırmışsa.» Sebastian ceketinin düğmelerini açtı.</p>

  <p class="block6">«Eğer bahçeye kadar gelirseniz, sizinle kozumuzu paylaşmaktan zevk duyacağım.»</p>

  <p class="block6">«Yürü bakalım öyleyse.» Flynn yerinden kalkarken Sebastian'ın yanından geçecekmiş gibi yaptı. Sebastian ise ceketini çıkarmak üzereydi. [135] Flynn genç adamın ellerinin meşgul olmasından yararlanıp sol yumruğunu Sebastian'ın midesine indirdi.</p>

  <p class="block6">«Of!» Sebastian iki büklüm olup öne eğilince Flynn'in ikinci yumruğu gözlerinin ortasını buldu. Genç adam alçak veranda korkuluğuna doğru devrildi, dengesini kaybedip hemen aşağıdaki çiçek tarhlarının arasına yuvarlandı.</p>

  <p class="block6">Rosa ağır çini çaydanlığı kaldırdı. «Öldürdün onu!»</p>

  <p class="block6">«İnşallah öyledir.» Flynn çaydanlık üzerine doğru uçarken başını eğdi, çaydanlık duvara çarptı sıcak su ve buhar kapladı ortalığı.</p>

  <p class="block6">Rosa'nın çiçekleri arasında bir kıpırtı oldu, ardından Sebastian'ın başı çiçeklerle kaplı olarak ortaya çıktı.</p>

  <p class="block6">Gözleri çiçeklerle yarış edermiş gibi morarmaya başlamıştı.</p>

  <p class="block6">«Flynn, senin bu yaptığına kalleşlik denilir.»</p>

  <p class="block6">«Seni görmemişti,» dedi Rosa. «Daha hazır değilken vurdun.»</p>

  <p class="block6">«Eh, şimdi görüyor işte,» diye kükreyen Flynn, saldırıya geçmiş bir suaygırı gibi merdivenlerden aşağı koştu. Çiçekler arasındaki Sebastian kollarını uzatarak klasik boksör savunmasına geçti. Flynn üzerine gelirken, «Queensberry Markisinin kurallarını mı uygulayacağız?» diye sordu.</p>

  <p class="block6">Flynn Sebastian'ın dizine bir tekme atarak Markinin kurallarını önemsemediğini gösterdi. Sebastian acı bir çığlık kopartıp tek ayak üstünde zıplayarak tarhlar arasından çıkarken Flynn de ardından tekmeler yağdırıyordu. Çizmesini Sebastian'ın kıçına iki kere indirmiş tam üçüncüsünü indirmek için ayağını kaldırmıştı ki, genç adamın yana kaymasıyla dengesini kaybedip sırtüstü yere yuvarlandı. Flynn'in doğrulması için geçen zaman Sebastian'a kendini toparlaması için yeterli bir süreydi.</p>

  <p class="block6">Her iki gözü de şişmiş, ayrıca kıçı da çok acıyordu, ama yine de sol kolunu ileri uzatıp sağ koluyla göğsünü koruyarak bekledi. [136] Flynn 'in sırtı üzerinden nişanlısının elinde koca ekmek bıçağıyla kendilerine doğru gelmekte olduğunu görmüştü.</p>

  <p class="block6">«Rosa!» Sebastian dehşete kapılmıştı. Rosa'nın sevgilisini korumak için baba katili olmaktan kaçınmayacağı açıkça görülüyordu. «Rosa ne yapacaksın o bıçakla?»</p>

  <p class="block6">«Babamı vuracağım.»</p>

  <p class="block6">«Hayır, bunu yapamazsın.» Ancak Flynn kızına Sebastian kadar güvenmediğinden hemen Sebastian'ın arkasına geçip oradan ikisi arasındaki tartışmayı dinlemeye koyuldu. Sebastian'ın Rosa'yı yardıma ihtiyacı olmadığı konusunda kandırması bir iki dakika sürdü. Rosa yeniden verandaya döndü.</p>

  <p class="block6">«Teşekkürler, Bassie.» Flynn genç adamın epey hasar görmüş kıçına okkalı bir tekme daha indirdi.</p>

  <p class="block6">Sebastian Oldsmith'in öfkelendiğini pek az insan görmüştü.</p>

  <p class="block6">En son sekiz yıl önce iki altıncı sınıf öğrencisi başını tuvalete sokup sifonu çektiklerinde sinirlenmiş ve iki çocuğu da hastanelik etmişti.</p>

  <p class="block6">Bu kere ortalıkta daha çok tanık vardı. Çanak çömleğin kırılmasıyla ve bağrışıp çağırmalarla Muhammed ve askerler içlerinde olmak üzere Flynn'in tüm kamp halkı çimenliğin kenarında toplanmışlar soluklarını tutmuş olarak dövüşü seyrediyorlardı.</p>

  <p class="block6">Erkekleri kendileri için çarpıştığı zaman en yumuşak kadınların bile içlerinde yükselen o garip dişi vahşiliğiyle parlayan gözlerle Rosa verandadaki locasından Sebastian'ı daha şiddetli davranması için özendirmekteydi.</p>

  <p class="block6">Tüm fırtınalar gibi bu da uzun sürmedi; sona erdiğinde de ortalığa çöken sessizlik gerçekten şaşırtıcıydı.</p>

  <p class="block6">Flynn yerde sırtüstü yatıyordu, gözleri kapanmış, hafif hafif soluyor, burnundan kızıl kabarcıklar halinde kan boşanıyordu. [137]</p>

  <p class="block6">Muhammed ile beş adamı Flynn'i omuzları üzerinde eve taşırlarken adamın dev midesi aldığı soluklarla hafif hafif kabarıp alçalıyor, yüzünde hiç alışılmadık sakin bir ifade bulunuyordu.</p>

  <p class="block6">Sebastian'ın yüzü vahşetle kasılmıştı, sanki çok şiddetli bir ateşli hastalığa tutulmuş gibi tüm vücudu titriyordu.</p>

  <p class="block6">Hareketsiz yatan Flynn'in içeri taşındığını görünce bütün öfkesi birden geçiverdi. Arkalarından bir adım atarken sesi boğuk boğuk çıkıyordu. «Şey, ben... Ne yapayım, arkamdan tekmelememeliydin...» Ellerini çaresizce iki yana açtı. «Yapmamalıydın bunu.»</p>

  <p class="block6">Rosa verandadan indi, ağır ağır erkeğe doğru yürüdü.</p>

  <p class="block6">Önünde durup yarı korku yarı hayranlıkla baktı yüzüne.</p>

  <p class="block6">«Şahaneydin,» diye mırıldandı. «Tam bir aslan gibi. » Kollarını erkeğin boynuna doladı, dudaklarından öpmeden önce, «Seni seviyorum,» dedi.</p>

  <p class="block6">Sebastian'ın öyle bavulu falan yoktu, yeryüzünde tek eşyası üzerindeki giyeceklerdi. Oysa Rosa'nın kutulara sandıklara bölünmüş eşyalarını ancak evin önüne dizilmiş olan bir düzüne yerli taşıyabilirdi.</p>

  <p class="block6">«Eh, yola koyulma zamanı geldi sanırım,» diye mırıldandı Sebastian.</p>

  <p class="block6">«Öyle.» Rosa, Lalapanzi bahçelerine son bir kez baktı.</p>

  <p class="block6">Yola çıkma önerisinde bulunanın kendisi olmasına karşın şimdi kararsızdı. Çocukluğundan beri burada yaşamıştı.</p>

  <p class="block6">Kendisini koruyan kozayı burada örmüştü ve şimdi dışarı çıkma zamanı gelip çatınca korkuyordu. Güç almak için Sebastian'ın kolunu tuttu.</p>

  <p class="block6">«Babana veda etmek istemez misin?» Sebastian kendisi için yepyeni ve zevk verici bir duygu olan sevecen koruyuculukla baktı kıza.</p>

  <p class="block6">Kısa bir an duraksadı; kararlılığını en küçük bir şeyin bile yıkacağını çok iyi biliyordu. Şu anda öfke dalgası altına gömülmüş olan baba sevgisi Flynn'in o ünlü palavralarını sıkmasıyla her an su yüzüne çıkabilirdi. [138]</p>

  <p class="block6">«Hayır,» dedi.</p>

  <p class="block6">«En iyisi de bu galiba.» Sebastian Flynn'in herhalde hâlâ hasta yatağında yattığı bungalova son kez suçlulukla baktı. «Bir şey olmaz ya? Yani demek istediğim öylesine sert vurmuştum ki...»</p>

  <p class="block6">«Bir şey olmaz,» dedi Rosa kendi sözüne kendi de inanmayarak. Erkeğin kolunu çekiştirdi. Taşıyıcıların önündeki yerlerini almak üzere yürüdüler.</p>

  <p class="block6">Şişmiş tek gözünü yatak odası perdesindeki deliğe uydurup dışarısını seyreden Flynn gençlerin kararlılığını farketmişti. «Aman Tanrım, sersem kafalılar gerçekten de gidiyorlar,» diye mırıldandı.</p>

  <p class="block6">Rosa O'Flynn o incecik Portekizli kızla son bağıydı.</p>

  <p class="block6">Flynn'in yaşamında sevdiği tek insan. Şimdi onu da kaybetmek üzereyken birden kızına karşı duygularının bilincine varmıştı. Onu bir daha hiç görememek korkusu içini umutsuzlukla doldurmuştu.</p>

  <p class="block6">Sebastian Oldsmith konusunda mantığını bulandıran hiçbir duygu beslemiyordu. Sebastian değerli bir iş olanağıydı.</p>

  <p class="block6">Onun aracılığıyla kendisini pek az tehlikeye atarak pek çok planını uygulama alanına koyma fırsatı vardı.</p>

  <p class="block6">Flynn bu son birkaç yılda içkinin gözleri, bedeni ve sinirleri üstünde yaptığı etkinin farkındaydı. Sebastian Oldsmith'in ise kartal gibi gözleri, boksör gibi bacakları vardı ve Flynn'in bildiği kadarıyla sinir diye bir şey kendisi için sözkonusu değildi. Flynn'in ona ihtiyacı vardı.</p>

  <p class="block6">Flynn ağzını açıp inledi. Yaşlı bir erkek sığırın boğazdan gelen ölüm hırıltısıydı bu. Perdenin deliğinden genç çiftin oldukları yerde donup kaldıklarını görünce sevinçle sırıttı, ikisi de bungalova bakıyorlardı şimdi.</p>

  <p class="block6">Flynn iki gencin çok güzel bir çift oluşturduklarını kabul etmek zorundaydı. Gladyatör gibi vücuduyla Sebastian, yanında iri göğüsleri ve kadınsı kalçalarıyla Rosa. [139]</p>

  <p class="block6">Kızın kara saçları omuzlarında parıldıyor, iri gözleri üzüntüyle daha da irileşmiş bakıyordu. Flynn bu kez daha hafifçe inledi. Ölmek üzere olan bir adamın kesik kesik soluması. Rosa ile Sebastian aynı anda eve doğru koşmaya başladılar. Flynn yatağına dönüp ölmeye hazır bir insanın ifadesini takınmak için ancak fırsat bulabildi.</p>

  <p class="block6">«Baba!» Flynn güçlükle araladı gözlerini. Kızını bir an tanıyamadı, sonra Rosa'nın bile güç duyabileceği bir sesle, «Kızım benim,» diye mırıldandı.</p>

  <p class="block6">«Baba, ne oldu, baba?» Rosa yatağın yanında diz çöktü.</p>

  <p class="block6">«Kalbim.» Flynn'in kıllı eli bir örümcek gibi hafifçe kıllı göğsüne dokundu. «Bir bıçak gibi. Kızgın bir bıçak...»</p>

  <p class="block6">Odaya korkunç bir sessizlik çökmüştü şimdi. «Sana... Sana gittiğin her yerde mutluluk dilemek istedim...» Konuşmak yaşlı adamı çok yormuştu, bir an soluk soluğa kaldı. «Babanı unutma, ara sıra beni de an dualarında.»</p>

  <p class="block6">Rosa'nın gözünden damlayan iri, parıltılı bir damla yaş yanağından aşağı süzüldü.</p>

  <p class="block6">«Bassie, oğlum...» Flynn güçlükle çevirdi gözlerini Sebastian'a.</p>

  <p class="block6">«Sakın olanlar için kendini suçlama. Ben yaşlı bir adamdım zaten... Yaşamımın sonuna gelmiştim.»</p>

  <p class="block6">Biraz daha soludu. «Ona iyi bak. Rosacığıma çok iyi bak.</p>

  <p class="block6">Sen benim oğlumsun artık. Hiç oğlum olmamıştı.»</p>

  <p class="block6">«Hiç bilmiyordum... Kalbinin rahatsız olduğunu bilmiyordum, Flynn... Çok üzgünüm, bağışla...»</p>

  <p class="block6">Flynn dudaklarına ancak yükselebilen kahramanca bir gülümsemeyle baktı gencin yüzüne, titrek elini uzattı. Sebastian elini avuçları içinde sıkarken bir an tartışmalarının nedeni olan parayı yaşlı bir adamın ölüm döşeği armağanı olarak sunmayı düşündüyse de böylesine bir savurganlıktan hemen kaçındı. [140]</p>

  <p class="block6">«Torunumu görmek isterdim,» diye mırıldandı. «Ama önemi yok artık. Elveda, oğlum.»</p>

  <p class="block6">«Torununu göreceksin Flynn, söz veriyorum sana. Kalıyoruz, değil mi, Rosa? Onun yanında kalacağız, değil mi?»</p>

  <p class="block6">«Evet kalacağım. Seni bırakmayacağız baba.»</p>

  <p class="block6">«Çocuklarım.» Flynn arkasına yaslanıp gözlerini kapattı.</p>

  <p class="block6">Tanrıya şükürler olsun ki para teklif etmemişti.</p>

  <p class="block6">Dudaklarında mutlu bir gülümseme dolaştı. «Yaşlı bir adamı çok mutlu kıldınız, çocuklar.»</p>

  <h2 class="calibre4" id="sigil_toc_id_2">31</h2>

  <p class="block6">Flynn ölüm döşeğinden öylesine hızlı dönüvermişti ki Rosa kuşkulanmaktan kendini alamadı. Ancak Lalapanzi'yi terk etme gerekliliğinden kurtuluşuna sevindiğinden bunu görmezlikten geldi. Üstelik dikkatini kendine çevirmesi zorunluluğunu ortaya çıkaran yeni bir olayla karşı karşıyaydı.</p>

  <p class="block6">Sebastian'ın vergi seferine çıktığından bu yana vücudunun kadınsal işlevlerinin kesildiğini farketmişti. Bunu Nanny'ye söylemiş, o da yerel büyücüye başvurmuş, büyücü de bir tavuk kesip iç organlarında durumun açıklamasını aramıştı. Bulguları kesindi; Nanny, büyüye inanmayan Küçük Uzun Saçlı'ya bilgisinin kaynağını söylemeden raporunu vermişti.</p>

  <p class="block6">Rosa aldığı habere sevinip Sebastian'ı yürüyüşe çıkmaya zorlamış, her şeyin başladığı çavlanın başına gelince de kollarını boynuna dolamış ve haberi kulağına fısıldamıştı. Konuşurken kıkır kıkır güldüğü için de bir değil iki kere söylemek zorunda kalmıştı. [141]</p>

  <p class="block6">«Şaka ediyorsun,» diye soluğu kesildi Sebastian'ın.</p>

  <p class="block6">Sonra kıpkırmızı kesildi.</p>

  <p class="block6">«Hiç de etmiyorum.»</p>

  <p class="block6">«Vay canına!»</p>

  <p class="block6">«Sevinmedin mi? Senin için yaptım.»</p>

  <p class="block6">«Ama evli bile değiliz.»</p>

  <p class="block6">«Evleniriz.»</p>

  <p class="block6">«Çok çabuk öyleyse.» Sebastian kızın bileğini tuttu.</p>

  <p class="block6">«Haydi yürü!»</p>

  <p class="block6">«Sebastian, durumumu unutuyorsun.»</p>

  <p class="block6">«Aman, çok özür dilerim.»</p>

  <p class="block6">Sebastian Rosa'yı Lalapanzi'ye götürürken taşlıklı yerlerde sanki bir kutu jelatinli dinamitmiş gibi dikkatle kucağında taşıyordu.</p>

  <p class="block6">O gece yemekte, «Aceleniz ne?» diye sordu Flynn.</p>

  <p class="block6">«Bassie'ye küçük bir işim vardı. Nehrin karşı yakasına geçip...»</p>

  <p class="block6">«Olamaz. Biz Beira'ya papaza gideceğiz.»</p>

  <p class="block6">«Ama iki hafta sürer bu iş. Bassie döndükten sonra konuşuruz bunu.»</p>

  <p class="block6">«Biz Beira'ya yarın gidiyoruz.»</p>

  <p class="block6">«Aceleniz ne peki?»</p>

  <p class="block6">«Doğrusunu istersen Flynn, dostum...» Olduğu yerde huzursuzca kıpırdanan Sebastian kıpkırmızı kesilip sustu.</p>

  <p class="block6">«Doğrusu yakında bir bebeğim olacak,» diye Rosa erkeğin sözünü tamamladı.</p>

  <p class="block6">Flynn dehşetle baktı kızının yüzüne. «Ne olacak! Ne olacak!»</p>

  <p class="block6">«Torununu görmek istediğini söylemiştin ya.»</p>

  <p class="block6">«İyi ama hemen işe başlayın demedim ya!» Flynn Sebastian'a döndü. «Seni namussuz herif seni!»</p>

  <p class="block6">«Baba, kalbin! Hem Sebastian'a çatıp durma, ben de kendi payıma düşeni yaptım.» [142]</p>

  <p class="block6">«Seni utanmaz... Seni ahlâksız...»</p>

  <p class="block6">Rosa, Flynn'in cin şişesini sakladığı yastığın ardına uzandı. «Bir iki yudum al, sakinleşirsin.»</p>

  <p class="block6">Ertesi sabah Beira'ya gitmek üzere yola çıktılar. Rosa hamakta taşınıyor, Sebastian kötü yollarda yardım etmek ve taşıyıcılara durmadan küfür etmek için bir an bile yanından ayrılmıyordu.</p>

  <p class="block6">Lalapanzi'den ayrılırlarken Flynn O'Flynn de yürüyüş kolunun en arkasında yanında dört köşe şişesi olduğu halde hamağında kendilerine katılmıştı, kendi kendine 'günah' ve 'zina' deyip duruyordu.</p>

  <p class="block6">Ancak Rosa da Sebastian da adama aldırış etmediler, o gece kamp kurup ateş yaktıklarında karşısına geçip kendi aralarında gizli gizli konuşup güldüler. Sesleri öylesine alçaktı ki, Flynn kulak misafiri olmak için ne kadar çaba gösterdiyse de hiç bir şey duyamadı. Sonunda öylesine öfkelendi ki, «...kızının ırzına geçmekle konukseverliğinin karşılığını ödemiş olan insanı ölesiye dövmekten... » söz etmeye başladı.</p>

  <p class="block6">Rosa babasına bunu bir kez daha yapmaya kalkışmasını seyretmenin kendisi için büyük bir zevk olacağını bildirdi. Kendisine göre bu sirke gitmekten daha eğlenceliydi. Flynn onurunu ve içki şişesini toplayıp çalılıklar altına yatağını sermiş olan Muhammed'in yanına gitti.</p>

  <p class="block6">Şafak sökmeden önce yaşlı bir aslan geldi ziyaretlerine. Ateşin dışındaki karanlığın içinden kızgın bir boğa gibi, kapkara yelesi dimdik gelip hızla battaniyelerin bürünmüş uyuyan insanların üzerlerine vardı.</p>

  <p class="block6">Grup içinde uyumayan tek kişi Flynn'di. Bütün gece gözünü kırpmadan Sebastian'a bakmış, Rosa'nın tek başına uyuduğu çalılığın arkasına doğru gitmesini beklemişti. Mermisi sürülmüş silâhı hemen elinin altındaydı ve gencin o yana doğru ilk hareketinde hiç çekinmeden kullanacaktı. [143]</p>

  <p class="block6">Aslan kampa saldırdığı anda Flynn hemen doğrulup çiftesini hayvanın kafasına ve göğsüne çevirip ateş etti. Aslan kurşunları yediği anda ölmüştü, ancak saldırısının şiddetiyle Sebastian'ın üstüne düşmüş, ikisi birden ateşin içine yuvarlanmışlardı.</p>

  <p class="block6">Sebastian aslanın kükreyişi ve silâh sesiyle uyandığı anda ağır vücut birden üstüne yaslanmış, aynı anda da sıcak korlar çeşitli yerlerini yakmıştı. Bir fırlatışta battaniyesini açıp ayağa kalktı ve olduğu yerde hoplayıp zıplayarak hayali saldırganlara karşı dövüşmeye başladı.</p>

  <p class="block6">Flynn kahkahadan kırılıyordu.</p>

  <p class="block6">Kahkahalar, Sebastian'ın, Rosa'nın ve diğerlerinin övgü ve teşekkürleri havayı yumuşatmıştı.</p>

  <p class="block6">«Canımı kurtardın,» dedi Sebastian.</p>

  <p class="block6">«Babacığım, eşsiz bir insansın. Teşekkür ederim.»</p>

  <p class="block6">Rosa babasını kucakladı.</p>

  <p class="block6">Flynn kahraman rolünü pek benimsemişti. Neredeyse artık insanlığa dönmüş denilebilirdi... Küçük bir Portekiz limanı olan Beira'ya her gün biraz daha yaklaştıkça Flynn bu uygarlığa olan pek seyrek ziyaretlerinin keyfini çıkarmaya başlamıştı.</p>

  <p class="block6">Son gece kentin bir mil dışında kamp kurdular.</p>

  <p class="block6">Flynn'le özel bir konuşmadan sonra Muhammed yanına bir avuç eskudo alıp Flynn'in kente ertesi sabahki resmi girişini ayarlamaya gitti.</p>

  <p class="block6">Şafağın ilk ışıklarıyla kalkan Flynn titizlikle tıraş oldu, temiz bir deri ceket ve pantolon giydi, yerlilerden, biri çizmelerini suaygırı yağı ile iyice parlattı, iki kişi de kampın yakınlarındaki bir palmiye ağacının üst yapraklarından birkaç tane kestiler.</p>

  <p class="block6">Her şey hazır olunca Flynn hamağına çıkıp leopar derileri üzerine uzandı. İki yanında iki yerli palmiye yapraklarını yelpaze gibi sallıyorlardı. Flynn'in ardında, tek sıra halinde diğer taşıyıcılar fildişlerini ve hâlâ yeşil olan aslan derisini yüklenmiş olarak yürümekteydiler. [144]</p>

  <p class="block6">Onların da arkasında, kendilerine gereksiz dikkat çekmemeleri için uyarılmış olan Sebastian'la Rosa ve diğer yerliler geliyorlardı.</p>

  <p class="block6">Bir Roma sirkinin gösterisini başlatmak için ancak Neronun yapabileceği tembelce bir el hareketiyle Flynn yürüme emrini verdi.</p>

  <p class="block6">Ormanlar arasındaki patikalardan geçerek sonunda Beira'ya varıp kentin ana caddesine girdiler.</p>

  <p class="block6">Kendilerini bekleyenleri görünce Sebastian, «Aman Tanrım! Bu kadar adam da nerden çıktı?» diye şaştı.</p>

  <p class="block6">Sokağın iki yanı, çoğunluğu yerli, ama aralarında gürültünün nedenini anlamak için dükkânlarından çıkan bir iki Portekizli ve Hintlinin de bulunduğu bir kalabalıkla taşıyordu.</p>

  <p class="block6">Halk ellerini çırparak, «Bwana Mkuba! Büyük Efendi! Fil avcısı! Aslan avcısı!» diye bağırışıyordu.</p>

  <p class="block6">Sebastian çok etkilenmişti. «Flynn'in böylesine gözde olduğunu bilmezdim,» dedi.</p>

  <p class="block6">«Çoğu adını bile duymamıştır,» diye Rosa erkeği düş kırıklığına uğrattı. «Dün gece Muhammed'i şakşakçı bulması için gönderdi. Adam başına bir eskudo öder. Diğerleri de gürültünün nedenini merak edip sokağa dökülürler. Her seferinde böyle olur.»</p>

  <p class="block6">«Peki, bunu yapmasının nedeni ne?»</p>

  <p class="block6">«Hoşuna gidiyor da ondan. Şu haline bak hele!»</p>

  <p class="block6">Hamağında yatıp krallar gibi alkışları kabul eden Flynn zevkinden dört köşe olmuştu.</p>

  <p class="block6">Yürüyüş kolunun başı Beira'nın tek oteli önünde durdu. Otel sahibesi olan iri yarı, bıyıklı Madam da Souza Flynn'i ıslak bir öpücükle karşılayıp harap kapılardan içeri buyur etti. Flynn her zaman düşlediği müşteri tipiydi.</p>

  <p class="block6">Rosa ile Sebastian otelin önündeki kalabalığı güçlükle yarıp içeri girdiklerinde Flynn barın başına geçmiş uzun bir Lauretia birası kadehini yarılamıştı bile. [145] Yanında oturan Mozambik Valisinin yaveri Flynn O'Flynn'i o gece hükümet konağındaki ziyafete çağırmaya gelmişti.</p>

  <p class="block6">'Flynn O'Flynn ve Ortakları'nın hesaplaşma günüydü.</p>

  <p class="block6">Ekselans Jose De Clare Don Felezardo da Silva Marques Dar üs Selam'daki Vali Schee'den resmi bir protesto ve suçlunun iadesi istemini alınca ortaklığın kârlı bir iş yapmış olduğunu anlamıştı.</p>

  <p class="block6">Gerçekten de Ekselans ortaklığın işlerinden öylesine memnun oldu ki yetkisini kullanarak Portekiz yasalarına göre gerekli olan bir haftalık bekleme süresini kaldırarak Rosa ile Sebastian'ın Beira'ya geldiklerinin ertesi günü kilisede papaz önüne çıkmalarını sağladı.</p>

  <p class="softbreak">&nbsp;</p>

  <p class="block6">Rosa'nın annesinin olan ve tropik koşullar altında artık iyice sararmış olan gelinliğin tülü Beira'nın sıcak mevsiminde gayet azgın olan sineklerin saldırısını önleme bakımından çok yararlı olmuştu.</p>

  <p class="block6">Uzun süren törenin sonlarına doğru artık dayanamayan Flynn, yemekte içtiği cinin ve pek de olağan olmayan İrlandalı duygusallığının etkisiyle burnunu çekmeye başladı. Bir yandan çarşaf gibi mendiliyle burnunu ve gözlerini silerken Valinin yaveri de anlayışlı bir tavırla omzunu okşuyor, sakinleştirici sözler mırıldanıyordu.</p>

  <p class="block6">Papaz iki genci karı koca ilan edip cemaat Te Deum ilahisine başlayınca Flynn de içkiden kısık sesiyle, «Kızım, zavallı kızım,» diye mırıldanmaya başladı. Rosa tül peçesini kaldırıp Sebastian'a döndü, genç adam törenin sıkıcılığını unutup karısını kucakladı.</p>

  <p class="block6">Hâlâ 'zavallı kızım' diye söylenen Flynn büyük bir düğün şöleninin hazırlandığı otele yaver tarafından götürüldü. [146]</p>

  <p class="block6">Flynn'in tutumu yüzünden pek ciddi başlayan yemek otel sahibesinin özel olarak bir gece önce şişelediği şampanyayı çıkarmasıyla birden yumuşadı. Flynn Sebastian'a düğün armağanı olarak on sterlin verdi, yaverin başından aşağı bir kadeh bira boşalttı.</p>

  <p class="block6">O gece geç saatlarda gençler üst kattaki odalarına çekildiklerinde Flynn en yüksek sesiyle şarkılar söylüyor, kucağında oturan ve dört yana taşan Madam da Souza'nın kıçını çimdikliyordu. Her çimdikte de kadının kahkahaları vücudunu kıyıya çarpmış denizanası gibi titretmekteydi.</p>

  <p class="block6">Ancak genç evlilerin yatak sefası odalarının barın hemen üstünde olması nedeniyle pek keyifli olmamıştı doğrusu. Aşağıdaki Flynn O'Flynn fil tüfeğiyle tezgâhın ardındaki içki şişelerini bir bir parçalamaktaydı. Her vuruş diğer konukların binayı yıkan alkışlarıyla karşılanıyordu.</p>

  <p class="block7"><span class="text">Hâlâ kahkahadan bütün etleri titreyen Madam da Souza da barın bir köşesine tünemiş, önündeki deftere durmadan not düşüyordu:</span> <span class="text5">'Bir şişe Grandio London Gin, 14.50 eskudo; bir şişe Grandio Fransız Konyağı Beş yıldız, 14.50 eskudo; bir şişe Grandio İskoç viski 30.00 eskudo; bir şişe Grandio Fransız Şampanyası 75.90 eskudo</span><span class="text">.'</span></p>

  <p class="block6">Grandio otelin markasıydı ve şişe içindeki içkinin Madam da Souza'nın özel gözetiminde otelde yapılıp şişelendiğinin garantisiydi.</p>

  <p class="block6">Yeni evliler aşağıdan gelen şamatanın kendi bakır yataklarının gürültüsünü bastırdığını anladıktan sonra artık Flynn'e bu kadarcık zevki çok görmemişlerdi.</p>

  <p class="block6">O gece herkes için özlem ve bilmişçesine gülümsemelerle anımsanacak zevkli bir gece olmuştu. [147]</p>

  <p class="whitespace">&nbsp;</p>

  <p class="block4"><br class="calibre1" id="calibre_pb_31" /></p>
</body>
</html>
