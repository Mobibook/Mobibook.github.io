<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block12"></p>

  <h2 class="calibre4">65</h2>

  <p class="block6">«Haklıymışız, Henry. Blücher oradaymış.»</p>

  <p class="block6">«Ne yazık ki öyle, efendim.»</p>

  <p class="block6">«İki ağır kruvazör belirsiz bir süre için abluka görevinde...» Amiral Sir Percy Hint Okyanusu üzerindeki Renounce ve Pegasus gemilerinin işaretlerine baktı. «Oysa başka yerlerde ihtiyaç var onlara.»</p>

  <p class="block6">«Doğru,» dedi Henry Green.</p>

  <p class="block6">«Joyce'un iki motorlu torpidobot isteğine gelince...» [272]</p>

  <p class="block6">«Evet efendim?»</p>

  <p class="block6">«Deltaya bir torpido saldırısı düşünüyor olmalı.»</p>

  <p class="block6">«Öyle görünüyor, efendim.»</p>

  <p class="block6">«Bir denemeye değer. Ona ne gönderebiliriz?»</p>

  <p class="block6">«Bombay'da ve Aden'de birer filo var, efendim.»</p>

  <p class="block6">Sir Percy Howe bir an iki okyanusu savunmak zorunda olduğu kuvvet sayısının ne kadar az olduğunu düşündü.</p>

  <p class="block6">Bu yeni denizaltı belası ortadayken Süveyş Kanalı girişlerinden bir tek gemi bile ayıramazdı. Bombay'dan bir şeyler göndermek zorundaydı.</p>

  <p class="block6">«Bombay filosundan bir torpidobot gönder,» dedi.</p>

  <p class="block6">«Ama iki tane istedi, efendim.»</p>

  <p class="block6">«Joyce istediğinin yarısını göndereceğimi bilir, bu yüzden hep gerekenin iki katını ister.»</p>

  <p class="block6">«Peki madalya isteği ne olacak, efendim?»</p>

  <p class="block6">«Blücher'i bulan adam için mi?»</p>

  <p class="block6">«Evet, efendim.»</p>

  <p class="block6">«Karışık bir iş... Portekiz başıbozuğu falan...»</p>

  <p class="block6">«Ama adam İngiliz uyruklu, efendim.»</p>

  <p class="block6">«Öyleyse Portekizlilerin yanında olmaması gerekir. Her neyse, o işi operasyonun sonuna bırak. Blücher'i batırdıktan sonra düşünürüz onu da.»</p>

  <p class="softbreak">&nbsp;</p>

  <p class="block4"><br class="calibre1" id="calibre_pb_65" /></p>
</body>
</html>
