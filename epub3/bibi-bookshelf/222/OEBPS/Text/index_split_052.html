<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block6"></p>

  <h2 class="calibre4">53</h2>

  <p class="block6">Mozambik Valisi Flynn'e Portekiz ordusunda yüzbaşılık önerdiği zaman çirkin bir sahne yer almıştı aralarında. Flynn en azından bir albaylık hak ettiğine inanıyordu, iş ilişkilerini sona erdirmeyi önermişti. Vali ise bir karşı öneride bulunmuş, binbaşılığı kabul edip etmeyeceğini sormuş yaverine, Flynn'in kadehini bir daha doldurması için işaret etmişti. Flynn her iki öneriyi de kabul etmişti, ama bir tanesini doğrusu pek istememişti.</p>

  <p class="block6">Bu olay yedi ay önce, Lalapanzi kıyımının birkaç hafta sonrasında yer almıştı. O günden bu yana Flynn'in kendisi, Sebastian ve Rosa yönetimindeki yüz yerliden oluşan ordusu sürekli olarak Alman bölgesinde bulunuyordu.</p>

  <p class="block6">Sonra demiryolu aktarma istasyonuna yaptıkları baskında Flynn beş yüz ton şekerle, bin ton darı yakmıştı.</p>

  <p class="block6">Depolarda bekleyen bu mallar kıyı bölgesinde bir ordu toplayan Vali Schee ile Albay Lettow von Vorbeck'in çok ihtiyaç duydukları maddelerdi. Bir nehir geçiş noktasında otuz yerli askerlik bir birliği pusuya düşürüp öldürdüklerinde de çok parlak bir zafer kazanmışlardı. Flynn askerlerin toplamış olduğu üç yüz asker adayını serbest bırakmış, bir an önce köylerine dönüp akıllarına askerlik falan getirmemelerini öğütlemişti. [227]</p>

  <p class="block6">Sözlerini vurgulamak için de nehir kıyısına serili cesetleri göstermişti.</p>

  <p class="block6">Önlerine çıkan telgraf tellerini kesip demiryolunu havaya uçurmanın dışında çok değişik sonuçlu üç baskın da yapmışlardı. İki kere toplanmakta olan Alman güçlerine malzeme taşıyan konvoyları basmışlar, ancak Alman yedekleri gelince kaçmak zorunda kalmışlardı. Üçüncü girişimleri tam bir başarısızlıkla sonuçlanmıştı. Kendilerine en ağır gelen yanı da bu baskında Müfettiş Fleischer'i ellerinden kıl payıyla kaçırmaları olmuştu.</p>

  <p class="block6">Flynn'in haberalma örgütünü oluşturan koşucular Herman Fleischer ile bir yerli asker birliğinin Mahenge'den Ruhaha ve Rufiji nehirlerinin birleştikleri yere doğru yola çıktıklarını bildirmişlerdi. Buradan da buharlı tekneye binerek Rufiji deltasında kaybolmuşlardı.</p>

  <p class="block6">«Yukarı giden aşağı döner,» dedi Flynn. «Rufiji'den yukarı giden de nasıl olsa geri dönecektir. Ruhaha'ya gidip Bay Fleischer'in dönüşünü bekleyeceğiz.»</p>

  <p class="block6">İlk kez olarak ne Sebastian ne de Rosa Flynn'e karşı çıkmışlardı. Üçü arasında sözsüz bir anlaşma vardı: Flynn'in ordusunun tek amacı bir misilleme yapmaktı.</p>

  <p class="block6">Çocuğun mezarı önünde yemin etmişlerdi, şimdi de bir görev duygusu ya da yurtseverlikten çok içlerini yakan intikam özlemiyle dövüşüyorlardı. Maria Oldsmith'in yaşamına karşı Herman Fleischer'in yaşamını istiyorlardı.</p>

  <p class="block6">Ruhaha nehrine doğru yola çıktılar. Bu günlerde sık sık olduğu gibi yürüyüş kolunun başında Rosa vardı. Sırtında bir erkek ceketi, bacaklarında kalçalarının kadınsı dolgunluğunu saklayan bir pantolon olduğu için yalnızca ensesinden sarkan uzun örgüleri kendisinin kadın olduğunu belli ediyordu. Uzun adımlar atıyor, sırtındaki dolu Mavzer her adımda bacaklarına çarpıyordu.</p>

  <p class="block6">Karısında meydana gelen değişiklik Sebastian'ı serseme çevirmişti. [228] Ağzının kenarlarında sert bir çizgi vardı şimdi, gözlerinde bir bağnazın alevli parıltısı seziliyordu, sesindeki o neşe dalgası kaybolmuştu. Çok az konuşuyordu, ancak ağzını açtığında da hem Sebastian hem Flynn onu saygıyla dinlemek zorunda kalıyorlardı. Kimi zaman o dümdüz ve ifadesiz ses Sebastian'ın tüylerini diken diken etmeye yetiyordu.</p>

  <p class="block6">Ruhaha nehri üzerindeki iskeleye varınca motorun dönüşünü beklemeye koyuldular. Motor üç gün sonra, gelişi daha uzaktan duyularak, döndü. Dirseği dönüp de iskeleye yanaşmak için yavaşladığında pusu kurulmuştu bile.</p>

  <p class="block6">«İşte orada!» diye Sebastian heyecandan boğuklaşmış bir sesle fısıldadı.</p>

  <p class="block6">«Domuz!» Sebastian silâhının sürgüsünü çektiği anda «Dur!» diye bağıran Rosa Sebastian'ın tüfeğini omuzlamasına fırsat vermedi.</p>

  <p class="block6">«Buradan vurabilirim domuz herifi!»</p>

  <p class="block6">«Hayır. Önce bizi görmesini istiyorum. Neden öldüğünü bilmesini istiyorum.»</p>

  <p class="block6">Motor hızını kesti, akıntıyla ağır ağır gelip iskeleye yanaştı. Yerli askerlerden ikisi kıyıya atlayıp halatları bağlarlarken Müfettiş de karaya çıktı. Fleischer bir an iskelede durup nehrin aşağısına doğru baktı. Bu hareketi Flynn'i uyarmalıydı, ancak yaşlı adam bunun önemini kavrayamadı. Müfettiş omuzlarını hafifçe silkerek kenardaki yapıya doğru yürüdü.</p>

  <p class="block6">İskelenin hemen ardındaki sazlığın içinde doğrulan Flynn, «Adamlarına silâhlarını nehire atmalarını söyle!» dedi.</p>

  <p class="block6">Herman Fleischer tam adımını atacakken donup kalmıştı, ancak göbeği hâlâ titriyordu, yavaşça başını Flynn'den yana çevirdi. Gözleri yüzünü kaplayacak kadar irileşmişti sanki. [229]</p>

  <p class="block6">«Çabuk söyle yoksa seni göbeğinin ortasından vururum!» Fleischer askerlerine Flynn'in isteğini tekrarladı, motorun çevresinde suya düşen silâhların şapırtıları duyuldu.</p>

  <p class="block6">Göz ucuyla farkettiği bir hareket üzerine başını çeviren Fleischer, Rosa Oldsmith'le burun buruna geldi. Kadının arkasında da Sebastian'la yarım düzine yerli asker ellerinde silâhlarıyla duruyorlardı. Fleischer içgüdüsüyle kendisi için tehlikeli olanın kadın olduğunu anlamıştı. Kadının yüzünde anlatılması güç bir kararlılık, bir acımazlık vardı. Bu yüzden sorusunu ona yöneltti.</p>

  <p class="block6">«Ne istiyorsunuz?» Korkudan kısık çıkmıştı sesi.</p>

  <p class="block6">«Ne dedi?» diye Rosa babasına sordu.</p>

  <p class="block6">«Ne istediğini soruyor.»</p>

  <p class="block6">«Beni hatırlayıp hatırlamadığını sor.»</p>

  <p class="block6">Fleischer soruyu duyduğu anda kadını gecelikle ateşin önünde çömelmiş olarak gördü ve ilk kez korktu.</p>

  <p class="block6">«Bir yanlışlıktı,» diye mırıldandı. «Çocuk! Onun öldürülmesini ben istememiştim.»</p>

  <p class="block6">«Söyle ona...» dedi Rosa. «Ona kendisini öldüreceğimi söyle.» Gözleri adamın yüzünden bir an bile ayrılmadı, parmaklarıyla Mavzerin sürgüsünü bulup çekti.</p>

  <p class="block6">Tam o anda Rosa'nın arkasında duran Sebastian bağırdı.</p>

  <p class="block6">«Bakın!»</p>

  <p class="block6">Bulundukları yerden iki yüz metre kadar uzaktaki dirseğin ucundan yeni bir motor görünmüştü. Alman Donanmasının bayrağını taşıyan motorun burnundaki Maxim makineli tüfeğinin başında beyaz üniformalı denizciler vardı. Flynn ile yanındakiler gözlerine inanamayarak baktılar motora. Onların şaşkın bakışları altında motor hızla iskeleye yaklaşıyordu. [230]</p>

  <p class="block6">Herman Fleischer sessizliği fıçı gibi göğsünden yükselen bir kükremeyle parçaladı.</p>

  <p class="block6">«Kyller, İngiliz bunlar!»</p>

  <p class="block6">Sonra iri vücudundan beklenmeyen bir çeviklikle üç adım yana sıçrayıp iskeleden tahtaların altındaki yeşil suya daldı.</p>

  <p class="block6">Makineli tüfek de aynı anda ateşe başlamış, hava bir anda yüzlerce kamçının şaklamasıyla yarılmıştı. Maxim kesintisiz ateş ederken motor da üzerlerine doğru gelmeye devam ediyordu. Flynn, Rosa ve Sebastian'ın çevrelerinde topraktan toz sütunları fışkırıyordu, seken kurşunlardan biri yerlilerden birini yere serip de adamın tüfeği iskele tahtalarına düşünce kıyıda donup kalan grup birden canlandı. Flynn ile yerliler hemen çömelip yamaca tırmanırlarken, Rosa ileri koştu. Maxim ateşin içinden yara almadan geçip iskelenin ucuna geldi, silâhını hemen altında, suyun içinde hareketsiz duran Fleischer'e doğrulttu.</p>

  <p class="block6">«Çocuğumu öldürdün!» Fleischer kadının yüzüne bakınca ölüm anının geldiğini anladı. Bir Maxim mermisi tüfeğin dipçiğine isabet etti, silâh Rosa'nın elinden kaydı, kendisi de dengesini kaybedip suya düşmek üzereyken arkadan yetişen Sebastian karısını yakaladı, omzuna attı ve koşmaya başladı.</p>

  <p class="block6">Sebastian yerlilerden onuyla birlikte artçı görevini yüklendi; o gün ve ertesi gün hep kaçtılar. Bir noktayı tutup savunuyorlar, ancak Almanlar makineli tüfeği getirince orayı terkedip daha içerlere kayıyorlardı. Flynn ile Rosa yeniden kaçmaya başlıyorlar, Sebastian da onları koruyordu. İkinci gece izini kaybettiren Sebastian kuzeydeki Lalapanzi yıkıntıları altındaki buluşma yerlerine doğru yol almaya başladı.</p>

  <p class="block6">Kırk sekiz saat sonra kampa girince Rosa ay ışığında üzerindeki battaniyeyi atıp sevinçle karşıladı kocasını. [231] Erkeğinin önünde eğildi, çizmelerini tek tek çıkarttı. Sebastian Flynn'in hazırladığı kahve ve sıcak cin karışımını içerken Rosa da patlamış ayaklarını yıkayıp sardı. Sonra ellerini kurulayıp battaniyeleri topladı.</p>

  <p class="block6">«Gel,» dedi Birlikte ırmak kıyısına yürüdüler. Orada sarmaşıklardan perdenin ardında, üzerlerinde pırıl pırıl yıldızlarla bezenmiş göğün altında çocukları öldüğünden bu yana ilk kez birbirlerine vücutlarının rahatlığını tattırdılar.</p>

  <p class="block6">Sonra birbirlerini sıkı sıkı kucaklayıp sabah güneş doğana kadar uyudular. Güneş doğunca ırmağa girip çırılçıplak yüzdüler. Sebastian karısını yakaladı, birlikte yere düştüler, kahkahalarla gülerek birbirlerine baktılar. Attığı her kahkahayla Rosa'nın göğüsleri titriyordu. Sebastian kahkahası boğazında kurumuş olarak uzanıp kadının göğüslerini avuçladı.</p>

  <p class="block6">Rosa'nın gülmesi birden kesildi. Bir an erkeğin yüzüne baktı, yüzü birden sertleşti, Sebastian'ın ellerini itti.</p>

  <p class="block6">«Olmaz!» Sonra birden ayağa fırlayıp giysilerinin olduğu yere koştu. Dişiliğini hemen örtüp ağır kütüklüğü beline sardı. Sevişmelerinin son yumuşacık anısı da silinmişti artık yüzünden.</p>

  <p class="block12"><br class="calibre1" id="calibre_pb_53" /></p>
</body>
</html>
