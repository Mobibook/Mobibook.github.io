<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11"></p>

  <h2 class="calibre4">46</h2>

  <p class="block6">«Kyller, makine dairesine durumu sor bakalım.» Von Kleine sakin görünümünün altında için için kaynıyordu.</p>

  <p class="block6">Gece yaklaşıyordu; karanlıkta o küçük İngiliz destroyeri bile tehlikeliydi kendisi için. Karanlık çökmeden hasar gören makineler çalışmalıydı; sağ kalmaları için gerekliydi bu. İngiliz av köpeklerinin güneyine, Esther'in kendisine ikmal yapmak için beklediği yere kaymalı, boşalmış olan kömür depolarıyla cephaneliğini bir an önce doldurmalıydı. İşte ondan sonra Blücher yeniden yabana atılmayacak bir güç olacaktı. Ancak şimdi her şeyden çok hıza gereksinimi vardı.</p>

  <p class="block6">«Kaptan!» Kyller yine yanındaydı. «Yarbay Lochtkamper ana şaftı yağlayan boruları temizlediklerini bildiriyor. Şaftta bir hasar yokmuş. Yeni yatakları takıyorlar, iş epey ilerledi, efendim.» [206]</p>

  <p class="block6">Von Kleine dirseklerine kadar yağ içinde kalmış yarı çıplak adamların daracık şaft yatağında terlediklerini görür gibi oldu. «Daha ne kadar sürer?» diye sordu.</p>

  <p class="block6">«İki saate kadar her iki makinenin de tam yol çalışabileceklerini söylüyor, efendim.»</p>

  <p class="block6">Von Kleine derin bir soluk alarak kendisini gölge gibi izleyen İngiliz destroyerine baktı. Gülümsedi.</p>

  <p class="block6">«Umarım yürekli bir insansındır, dostum. Umarım benim hızlandığımı görünce düş kırıklığına kapılır da bu gece torpidolarını ateşlersin. Ondan sonra ben de senin canına okurum. Doğrusu her an gözünün önünde olmak benim için çok onur kırıcı bir şey oluyor.» öylesine alçak sesle mırıldanıyordu ki, dudakları bile kıpırdamamıştı.</p>

  <p class="block6">Kyller'e döndü. «Tüm savaş ışıklarının kontrol edilip bana bildirilmesini istiyorum.»</p>

  <p class="block6">«Baş üstüne, efendim.»</p>

  <p class="block6">Von Kleine ses borularının önüne geldi. «Topçu subayı, 'X' bataryası toplarına yıldız mermileri doldurulsun ve yüksek noktaya ayarlasınlar...» Gece savaşı için gerekli diğer emirleri de sıraladı, «...topçu erleri aşağıya inip yemek yesinler ve dinlensinler. Karanlık çöker çökmez görevleri başında hazır olacaklar.»</p>

  <p class="block6">«Komutanım!»</p>

  <p class="block6">Ani ses Charles Little'ı şaşırtmış, elindeki fincandaki kakaoyu üstüne dökmüştü. Sabahtan beri ilk kez dinlenmek üzere oturmuş ve daha on dakika geçmeden rahatsız edilmişti. «Ne var?» Harita odasının kapısını açıp koşarak köprüye çıktı.</p>

  <p class="block6">«Blücher hızını arttırdı, efendim.»</p>

  <p class="block6">«Olamaz!» Çok acı bir darbeydi bu Charles için. Ses borusunu aldı.</p>

  <p class="block6">«Topçu subayı! Hedefin durumunu bildir.» [207]</p>

  <p class="block6">Bir an sonra yanıt geldi. «Yeşil, sıfır sıfır. Mesafe bir beş sıfır beş sıfır. Hızı on yedi mil.»</p>

  <p class="block6">Gerçekti öyleyse. Blücher, tüm silâhları çalışır halde tam yol geçmişti. Orion boşuna batmıştı.</p>

  <p class="block6">Charles avcuyla ağzını silerken sert sakallan eline battı. Güneş yanığı yüzü yorgunluk ve gerginlikten hastalıklı sarıya dönüşmüştü. Gözleri altında mor halkalar vardı. Gözleri kan içindeydi. Kepinin altından çıkan bir tutam saç deniz tuzuyla alnına yapışmıştı.</p>

  <p class="block6">Bütün gün boyunca kendisini tehdit eden savaşma çılgınlığına karşı koyamıyordu artık.</p>

  <p class="block6">«Dümenci, iki derece iskele. Tam yol ileri.» Makine dairesine ulaşan emir üzerine Bloodhound bir polo atı gibi döndü. Tam hıza geçmesi için yarım saat gerekirdi, o zamana kadar da karanlık çökecekti.</p>

  <p class="block6">«Savaş yerlerini alın!» Charles ay çıkmadan önce saldırmak istiyordu. Geminin alarm zilleri çalarken Charles gözlerini kararan ufuktaki kara noktadan ayırmadı.</p>

  <p class="block6">Çeşitli bölümlerden gelen raporların sonunda beklediği de gelmişti. «Torpido kapakları kapatıldı, efendim.»</p>

  <p class="block6">Charles ses borusunu aldı. «Torpido dairesi, size hem iskele hem de sancak torpidolarınızı atmak için bir fırsat vereceğim. Gemiyi hedefe mümkün olduğu kadar yaklaştıracağım.»</p>

  <p class="block6">Köprüde Charles'ın çevresinde bulunanlar 'mümkün olduğu kadar yaklaştıracağım' sözünü duyunca ölüm fermanlarının imzalandığını düşündüler.</p>

  <p class="block6">Seyir subayı Henry Sargent korkuyordu. Kimseye göstermeden elini ceketinin cebine sokup Lynette'in verdiği gümüş haçı tuttu. Vücudunun ısısıyla sımsıcaktı haç.</p>

  <p class="block6">Bunun daha önce gümüş bir zincir ucunda karısının göğüsleri arasında asılı olduğunu hatırladı. Zinciri boynundaki halkasından sökmek için kollarını kaldırmış, zincir saçlarına takılınca, çıkarması için yatağın önünde eğilmişti. [208] Henry karışma yardım için uzanınca hamile karısının gergin karnına dayanmıştı.</p>

  <p class="block6">«Tanrı seni korusun sevgili kocacığım,» diye mırıldanmıştı Lynette. «Seni bir an önce bizlere kavuştursun.»</p>

  <p class="block6">İşte şimdi hem karısı hem de hiç görmediği kızı için korkuyordu.</p>

  <p class="block6">«Allah kahretsin! Rotayı kaçırma!» diye bağırdı dümenci Herbert Cryer'e.</p>

  <p class="block6">«Baş üstüne, efendim.» Herbert Cryer incinmişti. Dalgalar arasında böylesine şiddetle sarsılırken Bloodhound'u rotada tutmak değme insanın harcı değildi. Korku ve gerilimin yarattığı gereksiz bir azarlanmaydı bu. «Sanki senden başka kimse gebermeyecek,» diye sessizce içinden söylendi.</p>

  <p class="block6">Herbert Cryer subaylarıyla bu sessiz konuşmalarında hep üstün çıkardı. Öfkesini ve bastırılmış duygularını üstünden atmak için çok iyi bir yoldu bu. Şimdi korktuğu için bayağı şair de kesilmişti.</p>

  <p class="block6">«Romeo'nun sefere giden dönüşü olmayan ekspres treni!» Charles Little'ın kadınlara olan düşkünlüğü tayfası arasında kendisine Romeo adının verilmesine neden olmuştu. «Haydi, sen de gel bizimle. Charlie sevgisiyle öpüşürken şeytana seslenmeye gidiyoruz!»</p>

  <p class="block6">Herbert komutanına göz ucuyla bakıp sırıttı. Korku sırıtmasını çarpıtmıştı. Charles Little tayfanın ifadesini yanlış yorumladı. Onun da kendisi gibi çılgın bir öfkeye kapılmış olduğunu sandı. İki adam tam bir anlaşmazlıkla birbirlerine bir an bakıp sırıttılar. Herbert dikkatini yeni bir dalganın içine giren tekneye çevirdi.</p>

  <p class="block6">Charles da korkuyordu. Kendi içinde zayıf bir nokta bulmaktan korkuyordu. Tüm yaşamı boyunca yanmasından ayrılmamıştı bu korku. «Daha çok çalış, herkesten daha çabuk daha iyi yapmalısın, yoksa gülerler sana. Hiç bir zaman başarısız olmamalısın! Olmamalısın!» diyen korku.</p>

  <p class="block6">Giriştiği her işte ayrılmaz eşi ve ortağıydı bu duygu.</p>

  <p class="block6">On üç yaşındaki Charles on ikilik tüfeğiyle ördek avlarken ve tüfeğin her geri tepişinde omzu çürürken ağladığında aynı duygu yine yanı başındaydı.</p>

  <p class="block6">Kırık köprücük kemiğiyle çamurlar içinde yatarken, «Kalk ayağa! Kalk!» diye fısıldamıştı kendisine. Sonra ehlileşmemiş ata arka arkaya bir daha, bir daha binmişti.</p>

  <p class="block6">Bu sesi yanıtlamaya öylesine alışkındı ki, şimdi de köprünün üstünde neredeyse elle tutulabilir varlığıyla yalnız kendisinin duyabileceği bir sesle konuşmasını işitiyordu.</p>

  <p class="block6">«Kanıtla! Kanıtla!» Charles Little için bir tek seçenek vardı: Kartala saldıran bir şahin gibi gemisini Blücher'in üzerine fırlatmak. [209]</p>

  <p class="block4"><br class="calibre1" id="calibre_pb_46" /></p>
</body>
</html>
