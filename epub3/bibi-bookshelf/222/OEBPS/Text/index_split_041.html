<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">42</h2>

  <p class="block6">Sis köprünün madenine çökünce yer kayganlaşmış, küpeşteye yaslanan denizcilerin ceketlerinin içine kadar girmiş, Kaptan Otto von Kleine'ın sakal ve kaşlarında pırıltılı damlacıklar oluşturmuştu. Kaptan aydın bir korsanın dünyayı umursamaz görünüşüne bürünmüş gibiydi.</p>

  <p class="block6">Yüzbaşı Kyller sık sık endişeli gözlerle kaptanına bakıp geri dönme emrini bekliyordu. Sis içinde, üstelik bir de akıntı varken bu kıyıya yakın gitme işinden hiç hoşlanmıyordu.</p>

  <p class="block6">«Makineler dursun!» dedi Kaptan von Kleine. Kyller emri aceleyle tekrarladı. Ayakları altındaki titreme kesildi, sisin örtülü çevreleri bir mezar sessizliğine büründü.</p>

  <p class="block6">«Direğe sor bakalım kara için ne diyor.» Von Kleine başını çevirmeden konuşmuştu, az sonra Kyller raporunu verdi.</p>

  <p class="block6">«Direkten görüş alanının sıfır olduğu bildiriliyor. Ön güverte elli kulaçta ve suyun hızla sığlaştığını bildirdi.»</p>

  <p class="block6">Von Kleine başını salladı, iskandil sonuçları da kendisinin Durban limanının dalgakıranının beş mil açığında oldukları tahminini doğruluyordu. Sabah rüzgârı sisi süpürünce karşısında Natal'ın alçak tepelerini göreceğini umuyordu. Ama en çok görmek istediği şey de dolu limana girmek için sıra bekleyen en az beş altı İngiliz ticaret gemisiydi. Gemiler milis kuvvetlerini oluşturan yaşlılar ve gençlerin başında bulundukları yarım düzine modası geçmiş topun korumasına güvenmekle ne kadar yanıldıklarını anlayacaklardı. [195]</p>

  <p class="block6">Alman deniz haberalma örgütü Durban limanı savunması konusunda çok ayrıntılı bir rapor hazırlamıştı. Von Kleine raporu dikkatle okuduktan sonra çok zengin bir av karşılığı kesin yerini İngilizlere bildirebileceği sonucuna varmıştı. Gerçekte pek tehlike var sayılmazdı.</p>

  <p class="block6">Liman girişinin önünden son hızla geçerken demirlemiş ticaret gemilerinin her birine birer salvo gönderebilir ve kıyıdakiler daha toplarını dolduramadan ufuk çizgisinde kaybolabilirdi.</p>

  <p class="block6">Tek tehlike Blücher'i Durban kenti halkına göstermek ve böylece savaş ilânından bu yana ilk kez İngiliz donanmasına yerini belirtmiş olmaktı. İlk salvodan bir kaç dakika sonra kendisini aramakta olan İngiliz gemileri tüm kaçış yollarını kesmek üzere üzerine doğru geleceklerdi.</p>

  <p class="block6">Von Kleine güneye, 40 derece enlemin rüzgâr ve soğuk sularına doğru yönelerek buna karşılık vermeyi düşünüyordu. Orada ikmal gemisi Esther'le buluşacaktı. Oradan da artık çıkan fırsata göre Güney Amerika ya da Avustralya yolunu tutacaktı.</p>

  <p class="block6">Geminin pusulasının üzerindeki kronometreye baktı.</p>

  <p class="block6">Üç dakikaya kadar güneş doğacaktı, hemen ardından da sabah rüzgârlarını bekleyebilirlerdi.</p>

  <p class="block6">«Direkten sisin dağıldığı bildiriliyor, efendim.»</p>

  <p class="block6">Von Kleine toparlanıp sis duvarlarına baktı. Güneşin sıcaklığıyla yer değiştirmeye başlamışlardı. «Tüm makineler ağır yol ileri,» komutunu verdi.</p>

  <p class="block6">Kyller'in önündeki ses borularından birinden bir ses duyuldu: «Burası direk gözetleme yeri, dört sıfır yönünde kara göründü. Uzaklık on bin metre. Yüksek bir kara parçası.»</p>

  <p class="block6">Burası Durban'ın üzerindeki balina sırtını andıran dağ olmalıydı. Ancak Von Kleine sis nedeniyle hesabında yanılmıştı, şimdi kıyıdan istediğinden iki kat daha uzaktaydı. [196]</p>

  <p class="block6">«Makineler tam yol ileri. Yeni rota. Sıfır sıfır altı.»</p>

  <p class="block6">Emrin dümeni iletilmesini bekleyip konuşma borularına yaklaştı.</p>

  <p class="block6">«Bataryalar. Kaptan konuşuyor.»</p>

  <p class="block6">«Bataryalar,» diye uzaklardan bir ses duyuldu.</p>

  <p class="block6">«Yaklaşık on dakika sonra yüksek patlayıcılarla ateş açacağız. Hedef üç yüz derecede ticaret gemileri olacak.</p>

  <p class="block6">Uzaklık beş bin metre. Görür görmez ateş edebilirsiniz.»</p>

  <p class="block6">«Hedef üç yüz derece, uzaklık beş bin metre, efendim, » diye emir tekrarlandı. Von Kleine ses borusunu kapatıp yerine döndü, ellerini arkasında kavuşturup bakışlarını ileri çevirdi.</p>

  <p class="block6">Hemen altında bataryalar ağır ağır döndü, uzun namlular sisin içine doğruldu.</p>

  <p class="block6">Güneşin parlaklığı kaptan köprüsünü öylesine doldurmuştu ki Kyller gözlerini korumak için ellerini kaldırdı. Ancak tekne aynı hızla yeni bir sis bulutunun içine girdi. Ardından parıl parıl aydınlatılmış bir sahneye girermiş gibi aydınlık yaz sabahına çıktılar.</p>

  <p class="block6">Sis arkalarında ufuk boyunca uzanıyordu, önlerinde Afrika'nın yeşil tepeleri, Durban'ın binaları olan binlerce beyaz nokta vardı. Liman boyunca sıralanan vinçler terkedilmiş bir dizi darağacını anımsatıyordu.</p>

  <p class="block6">Kıyı ile aralarındaki çarşaf gibi suyun üstünde güneşlenen suaygırlarını andıran dört çirkin İngiliz gemisi durmaktaydı.</p>

  <p class="block6">«Yalnızca dört tane,» diye esefle mırıldandı von Kleine.</p>

  <p class="block6">«Ben daha çoğunu umut etmiştim.»</p>

  <p class="block6">Dokuz inçlik topların on iki metrelik namluları av kokusu almış gibi dönerken Blücher de son hızla kıyıya yaklaşıyordu.</p>

  <p class="block6">Kyller'in yanındaki borudan bir ses, «Burası direk gözetleme,» dedi.</p>

  <p class="block6">«Kaptan köprüsü.» Ancak Kyller'in sesi ilk salvonun kulakları sağır eden gürültüsü arasında kaybolmuştu. [197]</p>

  <p class="block6">Kyller elinde olmadan korkuyla sıçradı, sonra hemen kendini toparlayıp dürbününü gözlerine götürdü.</p>

  <p class="block6">Köprüdekilerin tümü dikkat kesilmişler mermilerin gemilere isabet anını bekliyorlardı.</p>

  <p class="block6">Atışı izleyen sessizlik içinde borudan gelen ses köprüde çınladı:</p>

  <p class="block6">«Savaş gemileri! Düşman savaş gemileri tam arkamızda!»</p>

  <p class="block6">«Sancak on derece!» Von Kleine sesini her zamankinden biraz daha yüksek sesle emrini vermişti. Blücher karadan uzaklaşırken arkasında devekuşu tüyü gibi bir iz bıraktı. Yük gemilerine bir zarar veremeden sisin içine kaybolmak zorundaydı. Von Kleine ile subaylar şimdi yeni tehditin nereden geldiğini araştırırlarken arkalarındaki ticaret gemilerini unutmuşlardı.</p>

  <p class="block6">«İki savaş gemisi.» Direk gözcüsü ilk raporunu tamamlıyordu.</p>

  <p class="block6">«Bir destroyer ve bir kruvazör. Doksan derece. Uzaklık beş sıfır yedi sıfır. Destroyer önde.»</p>

  <p class="block6">Von Kleine'ın dürbününde destroyerin köprüsü belirmişti.</p>

  <p class="block6">Kruvazör henüz ufuk çizgisinin altındaydı.</p>

  <p class="block6">«Bir saat gecikselerdi,» diye Kyller söylendi. «Biz işimizi bitirip...»</p>

  <p class="block6">Von Kleine'ın yazgısına esef edecek zamanı yoktu. Onun görevi kendisini izleyen gücü değerlendirmek ve ona göre kaçmak ya da dönüp savaşmak kararını vermekti.</p>

  <p class="block6">«Kruvazör orta sınıf, altı ya da dokuz inçlik. Ya 'O' sınıfı ya da R'. Destroyerin dört mil gerisinde. Her iki gemi de menzil dışındalar.»</p>

  <p class="block6">Destroyer önemsizdi. Von Kleine onun 4.7 inçlik topları Blücher'in bir mil açığını bile dövemeden gemiyi bir anda yakıp batırabilirdi. Ancak kruvazörle çatışmak bambaşka bir şeydi. Blücher kendi sınıfından bir gemiyle çatışmaya girecekti ki, bunda zafer ancak ciddi bir mücadeleden sonra elde edilebilirdi. [198] Oysa büyük onarımlarını yaptırabileceği dost bir limandan en az altı bin mil uzaktaydı.</p>

  <p class="block6">Düşünülecek bir nokta daha vardı. Bu iki İngiliz gemisi bir savaş filosunun öncüleri olabilirlerdi. Eğer şimdi dönüp çatışmaya girse birden durumu aleyhine çevirebilirdi.</p>

  <p class="block6">Güney ufkunun altında bir hatta iki üç kruvazör daha olabilirdi.</p>

  <p class="block6">Görevi ve aldığı emirler Blücher'in savaş ömrünü uzatabilmek için çatışmadan kaçınmaktı.</p>

  <p class="block6">«Düşman bayrak çekiyor efendim,» dedi Kyller.</p>

  <p class="block6">Van Kleine dürbününü kaldırdı. Destroyerin direğinde kırmızı beyaz noktalı bir bayrak görülüyordu. Meydan okumayı bu kez karşılıksız bırakacaktı. «Pekâlâ,» diyerek köprünün kenarındaki iskemlesine döndü. Oturup düşünmeye başladı. Doğrusu önünde pek çok sorun vardı şimdi; bunlardan biri de tam yol kuzeye kaçarken kazanlarının kömürü yutar gibi eritmesi ve ikmal gemisi ile arasının giderek açılmasıydı.</p>

  <p class="block6">İskemlesinde dönüp arkaya baktı. Destroyer şimdi çıplak gözle görülebiliyordu. Von Kleine öfkeyle yüzünü buruşturdu. Şimdi bir köpek gibi peşine takılacak, hızını ve rotasını tüm İngiliz gemilerine bildirecek, hepsini üzerine saldırtacaktı. Günlerce ardından ayrılmazdı artık.<br class="calibre1" id="calibre_pb_42" /></p>
</body>
</html>
