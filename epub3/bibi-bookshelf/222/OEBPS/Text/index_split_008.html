<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">7</h2>

  <p class="block6">Flynn pantolonunu ve kirli fanilasını çıkardı. Şafak öncesinin serinliğinde titreyerek sığ sularda çamurlara gömülü timsah olup olmadığını kontrol ederken gövdesini kollarıyla örttü.</p>

  <p class="block6">Giysilerinin vücudunu güneşten koruduğu yerler porselen beyazıydı, ancak kolları çukulata rengini almıştı, boğazında da göğsüne uzanan kahverengi bir V biçimi vardı. Karışık yüzü uykuyla şişmiş, uzamış bir sakalı karmakarışıktı. Flynn gürler gibi geğirdi, ağzına kadar yükselen bayat cin ve pipo tütünü tadını duyunca burnunu kıvırdı, kendisini bekleyen timsah falan olmadığına karar verip suya girdi, oturdu. [33] Avuçlarıyla aldığı suyu başından aşağı birkaç kere döktükten sonra yine karaya çıktı. Timsahların su sesine hemen koştukları Rufiji gibi bir nehirde suda bir dakikadan fazla kalınmazdı.</p>

  <p class="block6">Saçları yüzüne yapışmış çırılçıplak Flynn kıyıda sabunlanmaya başladı. Uykusu açıldıkça karnı da acıkmıştı. Dönüp kampa doğru seslendi. «Muhammed, Allahın sevgili kulu, kalk da kahveyi ateşe sür bakalım.» Sonra aklına birden gelmiş gibi, «Biraz da cin kat içine,» diye ekledi.</p>

  <p class="block6">Muhammed döndüğünde Flynn koltukaltlarını ve şişkince göbeğini iyice köpürtmüştü. Muhammed'in elinde dumanı tüten bir maşrapa vardı. Flynn Swahili diliyle, «Sevecen ve merhametlisin, Cennette senin hesabına yazılacak bu yaptıkların,» dedi.</p>

  <p class="block6">Maşrapaya uzandığı anda yukardan silâh sesleri duyuldu, bir kurşun gelip Flynn'in bacağına saplandı. Darbenin etkisiyle savrulan adam vücudunun yarısı suya gelmek üzere devrildi.</p>

  <p class="block6">Şoka girmiş olan Flynn askerlerin kampa dolmalarını, ilk ateşten kurtulanları silâhlarının dipçikleriyle öldürmelerini seyretti. Doğrulmaya çalıştı.</p>

  <p class="block6">Muhammed endişeyle yanına yaklaşıyordu.</p>

  <p class="block6">«Kaç,» diye homurdandı Flynn. «Kaç git ulan!»</p>

  <p class="block6">«Efendi...»</p>

  <p class="block6">«Kaç dedim sana!» Flynn adama vurmak için elini kaldırınca yerli geriledi. «Seni ipe çekerler sersem kafalı, sonra da domuz postuna sararlar.»</p>

  <p class="block6">Muhammed bir iki saniye daha duraksadı, sonra otların arasında kayboldu.</p>

  <p class="block6">«Fini'yi bulun!» diye Almanca kükredi bir ses. «Beyaz adamı bulun.»</p>

  <p class="block6">Flynn o anda kendisine serseri bir kurşunun isabet ettiğini anlamıştı. [34] Belki de bir yerden seken bir kurşun.</p>

  <p class="block6">Kalçasından aşağı tutmuyordu bacağı, kendini güçlükle suya sürükledi. Koşamadığına göre yüzmesi gerekecekti.</p>

  <p class="block6">«Nerede bu herif? Bulun onu!» Birden su kıyısındaki sazlar aralandı, Flynn başını kaldırdı.</p>

  <p class="block6">İlk kez karşı karşıya gelmişlerdi. Üç yıldır on bin mil karelik bir bölgede ölümcül bir saklambaç oyununa girişmiş iki kişi ilk kez karşılaşıyorlardı.</p>

  <p class="block6">«Ja!» Fleischer altında suda duran adama doğrulttu tabancasını. «Bu kez işin tamam!» Luger'i iki elle tutup nişan aldı.</p>

  <p class="block6">Ateş etti, merminin Flynn'in başının bir karış ötesinde suya çarpmasının ardından Fleischer'in düş kırıklığı böğürtüsü işitildi.</p>

  <p class="block6">Flynn ciğerlerini havayla doldurup suya daldı. Sağlam bacağıyla kurbağa gibi suyu yarıp diğerini ardında sürükleyerek akıntıya kapılıp yüzmeye başladı. İçinde tuttuğu soluğu ciğerlerini patlatacak hale gelmiş, kapalı gözlerinin ardında renkler parıldıyordu. O zaman yüzeye çıktı. Fleischer yanında beş altı askerle kıyıda kendisini bekliyordu. Flynn otuz metre ilerde göründüğü anda Fleischer, «İşte orada, ateş!» diye bağırdı. Silâhlar ateşlendi, Flynn'in başının çevresinde sular karıştı.</p>

  <p class="block6">«Adam gibi ateş edin be!» Fleischer çaresizlik içinde Luger'ini ateşlerken Flynn'in şişman beyaz kıçının suyu yardığını ve adamın yine gözden kayboluşunu izledi. Öfke ve yorgunlukla çevresindeki askerlerden aldı intikamını.</p>

  <p class="block6">«Domuz herifler! Aptal kara domuzlar!» Boşalmış tabancasını yakınındaki adamın kafasına indirince asker diz üstü çöktü. Sağa sola savrulan tabancadan korunmak için ikinci kez yüze çıktığında hazır değillerdi. Bu kez mermiler Flynn'in üç beş metre uzağına düştüler, Flynn yine daldı. [35]</p>

  <p class="block6">«Haydi! Ardından koşun?» Yerli askerlerini önüne katan Fleischer kıyıda adamı kovalamaya başladı. Yirmi metre kadar gittikten sonra birden ilk bataklık çukuruna geldiler, ondan sonra da karşılarına insan boyunu aşan fil otlarından bir duvar çıktı. Otların arasına girdiklerinde artık nehri göremiyorlardı.</p>

  <p class="block6">«Çabuk! Çabuk! Kaçıracaksınız domuzu!» Fleischer'in ayakları dolandı, yüzüstü çamura yuvarlandı. Askerlerinden ikisi komutanlarını kollarından tutup çıkardılar, otların bittiği yere kadar güçlükle koştular. Şimdi oldukları yerden nehrin dirsek yaptığı dönemece kadar bin metre kadar olan alan tabak gibi görünüyordu.</p>

  <p class="block6">Herman Fleischer kendisini tutan adamlarının ellerini silkeleyip Flynn'in başını görmek için gözlerini kıstı.</p>

  <p class="block6">«Nereye gitti bu herif?» Tabancasına yeni bir şarjör takarken elleri titriyordu. «Nereye gitti diyorum sizlere?»</p>

  <p class="block6">Ancak adamlarından hiçbiri dikkati üstüne çekmemek için sorusunu yanıtlamıyordu.</p>

  <p class="block6">«Bu tarafta olmalı.» Rufiji o bölgede yarım mil enindeydi, Flynn birkaç dakika içinde karşıya kadar yüzmüş olamazdı. «Kıyıyı araştırın! Bulun onu!»</p>

  <p class="block6">Yerli askerlerin çavuşu derin bir soluk alıp adamlarını ikiye ayırdı, kıyıya gönderdi.</p>

  <p class="block6">Fleischer tabancasını kılıfına sokup kapağını kapattı, cebinden çıkardığı mendiliyle yüzünü boynunu kuruladı.</p>

  <p class="block6">«Yürü!» Çavuşla birlikte kampa döndüler.</p>

  <p class="block6">Kampta adamları portatif masayla iskemleyi açmışlardı bile. Flynn'in ateşini canlandırmış olan askerlerin aşçısı yemek hazırlamaya başlamıştı.</p>

  <p class="block6">Gömleğinin önünü açıp masanın başına oturan Fleischer çorbayla balı mideye indirince biraz kendine geldi.</p>

  <p class="block6">Hele dört tutuklunun idamından sonra iyice keyiflenmişti. [36]</p>

  <p class="block6">Asılanların sonuncusunun da titremeleri kesilince, Herman tabağındaki domuz yağını iri bir parça kara ekmekle sıyırıp ağzına attı. Aşçı tabağı kaldırıp efendisinin önüne bir maşrapa dumanı tüten kahve koydu. O anda gelen diğerleri Flynn O'Flynn'den iz olarak su kenarında birkaç damla kan bulduklarını bildirdiler.</p>

  <p class="block6">«Timsahlar yemiş olmalı,» diye Herman Fleischer başını salladı. Sonra yeni emirlerini bildirdi. «Çavuş, bunları motora götür.» Fildişlerini gösterdi. «Sonra da Köpekler Adasına gidip İngiliz bayraklı öteki adamı bulacağız.»</p>

  <p class="whitespace">&nbsp;</p>

  <p class="block4"><br class="calibre1" id="calibre_pb_9" /></p>
</body>
</html>
