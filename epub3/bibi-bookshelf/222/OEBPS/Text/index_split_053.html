<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block12"></p>

  <h2 class="calibre4">54</h2>

  <p class="block6">Hep o pis kokulu Rufiji suyundan diye düşündü hamağında yeni bir krampla kıvranan Herman Fleischer.</p>

  <p class="block6">Barsaklarını kavrayan dizanterinin sıcak eli zaten kaçmış olan keyfinin üstüne tuz biber ekmişti. Blücher'in bölgesine gelmesi, kaptanının saygısız davranışı, bu seferin başında İngiliz haydutlarıyla çatışmada karşı karşıya geldiği tehlike ve o andan beri de her an yeni bir saldırıya uğrama korkusu, von Kleine'ın başına diktiği münasebetsiz makinist zaten huzur diye bir şey bırakmamıştı ki. [232] Herman o lanet savaş gemisinden de, gemiyle ilgili her şeyden de nefret ediyordu.</p>

  <p class="block6">Hamağı taşıyanların sallantılı hareketleri barsaklarındaki sancıyı yine arttırmıştı. Yine durup işini göreceği uygun bir yer aramak zorundaydı.</p>

  <p class="block6">Taşıyıcılar kervanı iki tepe arasındaki vadide uzanıp gitmekteydi. Bin kişiden oluşan yürüyüş kolu yarım mil uzunluğunda bir kuyruk meydana getirmişti.</p>

  <p class="block6">Önde giden yüz kişi uzun palalarıyla çalılıklar arasında yol açmaktaydılar. Palalar inip kalktıkça güneşte parıldıyor, öğleden sonrasının baygın sıcağında darbelerin boğuk sesleri işitiliyordu. Blücher'in genç makine subayı Gunther Raube'nin yönetiminde çalışan yerliler arkadan gelen hantal nesnelerin geçmesi için yol açmaktaydılar.</p>

  <p class="block6">Yanlarındaki adamları cüce gibi bırakan bu dev tekerlekler ağır ağır ilerliyor, bir ağaç köküne ya da bir kaya parçasına gelince duruyorlar, ondan sonra da iki yüz yerlinin hayvancasına gayretleriyle tekrar dönmeye başlıyorlardı.</p>

  <p class="block6">Üç hafta önce Rheinlander'i Dar üs Selam limanında karaya oturtmuşlar ve gövdesinden sekiz levha sökmüşlerdi.</p>

  <p class="block6">Raube geminin omurgasındaki çeliklerden her biri dört metre çapında sekiz tekerlek yapmış, bunların arasına da on metrekarelik 4 santim kalınlığındaki levhaları kaynatmıştı. Yük gemisinin iskele babalarından da aks olarak yararlanınca bu sekiz yuvarlağı dört çift halinde birleştirmişti. Şimdi bunlardan her biri dev bir eski Roma yarış arabasının tekerlek ve aks düzenini andırmaktaydı.</p>

  <p class="block6">Herman Fleischer de Dar üs Selam ve çevresindeki köylerden dokuz yüz güçlü kuvvetli adam toplamıştı. Bu dokuz yüz kişi şimdi dört tekerleği güneye, Rufiji deltasına doğru götürmekteydiler. [233] Adamlar tekerlekleri kah çekip kah iterek çalışırlarken Fleischer'in silahlı yerli askerleri de dolu Mavzerlerle onların sıla özlemi çekmelerini önlüyorlardı. Hastalık dev boyutlara varmıştı, kızgın güneş altında kızgın madene omuzlarla dayanmak, kalın halatın etkisiyle avuç içleri parçalanmak da hastalığın artmasına katkıda bulunuyordu. İki haftadır yolda olmalarına karşın hâlâ otuz millik yolları vardı.</p>

  <p class="block6">Herman âni bir sancıyla yeniden kıvrandı hamağın içinde.</p>

  <p class="block6">«Eşşoğlu eşşek« Çabuk beni şu ağaçların altına götürün!»</p>

  <p class="block6">Taşıyıcılar yoldan ayrılıp koşar adımla ağaçlara doğru gittiler. Müfettiş inip de çalıların dibine çömelince onlar da kendilerini derin bir iç çekişiyle yere atıp gerindiler.</p>

  <p class="block6">Müfettiş çalılıklar arasından çıktığında karnı acıkmıştı.</p>

  <p class="block6">Gölgenin altı serin ve sakindi, öğleden sonra kahvaltısını burada yiyebilirdi. Raube bir iki saat başının çaresine bakardı artık. Herman özel uşağına kamp masasını çıkartıp yiyecek sepetini açmasını söyledi, ilk silâh sesi kupkuru havada çınladığı anda ağzını sucukla iyice doldurmuştu.</p>

  <p class="block4"><br class="calibre1" id="calibre_pb_54" /></p>
</body>
</html>
