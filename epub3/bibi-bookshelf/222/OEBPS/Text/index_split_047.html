<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">48</h2>

  <p class="block6">Tam yol ilerleyen Bloodhound'un burnundan üç metre yüksekliğinde dalgalar havalanıyor, ardında karanlıkta fosforluymuş gibi parlayan yarım mil uzunluğunda köpük bırakıyordu. Blücher'de yüzlerce göz karanlığı delmek istercesine bakıyorlar, o fosforlu çizgiyi izliyorlardı. Üst güvertede tayfalar karartılmış ışıkların ardında bekleşiyorlardı.</p>

  <p class="block6">Von Kleine kendi dümen suyunu azaltmak için hız kesmiş, karadan açığa doğru kırk beş derecelik bir dönüş yapmıştı. İngilizi torpido mesafesi dışında sancak tarafında yakalamak istiyordu. Kürklü yakasını kulaklarına kadar kaldırmış karanlık denizi gözetlemekteydi. Gece serindi. Deniz, yıldızların parıldadığı gök kadar sonsuz bir karanlıktı. On, on beş kişi aynı anda gördü İngiliz teknesinin parıltılı dümen suyunu.</p>

  <p class="block6">«Yıldız mermisi!» diye Von Kleine bekleyen toplara emri iletti. İngilizin bu kadar yakın olması kendisini ürkütmüştü, onu daha uzaktayken görebilmeyi ummuştu. [211]</p>

  <p class="block6">Okyanusun yükseklerinde yıldız mermiler insanın gözünü köreltecek kadar beyazımsı bir mavi ışıkla patladı. Deniz şimdi cilâlı fildişi rengine dönüşmüştü. İki tekne birbirlerine doğru öylesine yaklaşmışlardı ki, projektörlerinin beyaz ışınları çekingen aşıkların elele tutuşlarını andırıyordu.</p>

  <p class="block6">İki gemi de aynı anda ateşe başladı, ancak Bloodhound'un 4.7 inçlik toplarının sesi kruvazörün salvolarının gümbürtüsü arasında duyulmamıştı bile. Blücher'in uzun namluları deniz düzeyine paraleldi, ilk salvosu hafif yukarı kaçmış, mermiler destroyerin açık köprüsünün hemen üstünden geçmişlerdi.</p>

  <p class="block6">Mermilerin rüzgârı ve arkalarından havayı emen bir boşluk bırakmaları Charles Little'ın dengesini kaybedip pusula masasına çarpmasına neden oldu. Charles'ın koltukaltında kaburgaları kırılmış gibiydi.</p>

  <p class="block6">Acı ile soluğu kesilmiş olarak, «Dört derece iskeleye! Düşmana doğru!» diye bağırdı. Bloodhound bir balerin gibi sıçrayıp Blücher'e doğru atıldı.</p>

  <p class="block6">Kruvazörün ikinci salvosu da yüksek kaçmıştı, ancak şimdi ikinci topları da ateşe başlamışlardı. Hızlı ateş eden toplardan birinin iki kiloluk mermisi Bloodhound'un köprüsünün hemen arkasındaki kuleye isabet edince köprüye şarapnel yağdı.</p>

  <p class="block6">Seyir subayının başı bir anda vücudundan ayrılmıştı. Yere düşen baştan döşemeye beyin parçalan yayıldı.</p>

  <p class="block6">Bir tırnak boyunda kızgın bir şarapnel parçası Herbert Cryer'in sağ dirseğine girmiş ve kemiğini paramparça etmişti. Cryer dümene savrulmuş, inanmayan gözlerle dirseğine bakıyordu.</p>

  <p class="block6">«Rotayı kaybetme! Rotayı!» Herbert Cryer kendisini toparlayıp sol eliyle dümeni çevirerek Bloodhound'un çılgıncasına savrulmasını önlemeye çalıştı. Sağ kolu aşağı sarkmış olduğu için manevrayı tamamlayamadı. [212]</p>

  <p class="block6">«Sıkı tut, adam! Sıkı tut diyorum sana!» Cryer Charles Little'ın yanına gelmiş, dümene asılmakta olduğunu farketti.</p>

  <p class="block6">«Baş üstüne, efendim.» Cryer komutanına bakınca dili yutacak gibi oldu. Dehşet içinde kalmıştı. Jilet kadar keskin bir parça şarapnel Charles Little'ın kulağını koparmış, yanağının yarısını açmış, dişetleriyle dişleri ortaya çıkmıştı. Kaptanın göğsüne sarkan etten kanlar damlıyordu.</p>

  <p class="block6">İkisi birden dümene yaslanmışlardı şimdi, ayakları dibinde cesetler yatıyordu; Bloodhound Alman kruvazörünün uzun ve alçak bordasına nişanlanmıştı.</p>

  <p class="block6">Şimdi yıldız mermilerinin günışığı parıltısında çevrelerindeki denizin kruvazörün mermileriyle canlandığını, sudan uzun kuleler yükseldiğini görüyorlardı.</p>

  <p class="block6">Bloodhound birden granitten bir yamaca çarpmış gibi olana kadar ilerledi. Ayakları altında teknenin şiddetle sarsıldığını hissettiler. Dokuz inçlik bir mermi tam burna isabet etmişti.</p>

  <p class="block6">Charles Little ağzını dolduran kanlar yüzünden güçlükle, «Tam iskele,» dedi. Birlikte dümene yaslandılar.</p>

  <p class="block6">Bloodhound ölüyordu. Aldığı isabet burnunu açmış, kaplamalarını sökmüştü. Kapkara gece denizin içine doluyordu. Burnu suya gömülmüş, kıçı havaya kalktığı için pervanesi boşuna dönüyordu. Ancak ölüm anında bile aldığı emirlere boyun eğmeye çalışıyordu. Ağır ağır, kendini zorlaya zorlaya, inleyerek, döndü.</p>

  <p class="block6">Charles Little dümeni bırakıp sancak küpeştesine doğru sendeleyerek yürüdü. Bacakları tutmuyor, kan kaybından kulakları uğulduyordu. Küpeşteye yaslanıp altındaki güvertedeki torpidolara baktı.</p>

  <p class="block6">Torpidolar bir dizi tombul puro gibi duruyorlardı.</p>

  <p class="block6">Charles silâhların başında Bloodhound'un dönüp Blücher'in sancak tarafına geçmesini bekleyen denizcileri görünce sevindi. [213]</p>

  <p class="block6">«Dön yavrum! Ha gayret! Haydi yavrum!» diye inledi Charles.</p>

  <p class="block6">Bloodhound aldığı yeni bir isabetle bir daha sarsıldı. Belki de denizin dalgalarına kapıldığı anda bu yeni sarsıntı o son birkaç dereceyi dönmesini sağlamıştı?</p>

  <p class="block6">İşte şimdi torpidoların tam karşısında, kendi yıldız mermileriyle parıl parıl aydınlatılmış bir halde, hem de bin metreden daha yakındaydı Alman kruvazörü.</p>

  <p class="block6">Charles torpidoların ateşlenirken çıkan seslerini işitti, uzun kılıçbalığı biçimli silâhların güverteden fırlayıp suya girmelerini, arkalarında ok gibi dört uzun iz bırakarak suda ilerlediklerini gördü. Arkasındaki ses borusunda topçu subayının sesi çınlıyordu: «Dört torpido da ateşlendi, hedefe doğru gidiyorlar!»</p>

  <p class="block6">Charles torpidolarının birinin bile isabet ettiğini göremedi.</p>

  <p class="block6">Blücher'in dokuz inçlik mermilerinden biri tam o anda durduğu yerin bir metre kadar altına isabet etmişti. Charles Little kısacık bir an güneşin ışınları kadar sıcak bir fırının ortasında kaldı.</p>

  <p class="block12"><br class="calibre1" id="calibre_pb_48" /></p>
</body>
</html>
