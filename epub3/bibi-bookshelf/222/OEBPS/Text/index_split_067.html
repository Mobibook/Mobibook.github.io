<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">68</h2>

  <p class="block6">Açık denizin temiz ve serin havasından sonra koku Londra Hayvanat Bahçesinin maymun bölümüne girmiş kadar değişivermişti. Kara kütlesi rüzgârı kesiyor, dalgalar birden kesiliyordu. Torpidobot ağır ağır deltaya girdikçe bataklık kokusu da çevrelerini duvar gibi sarmaktaydı.</p>

  <p class="block6">«Tanrım! Ne koku bu böyle!» Sebastian yamyassı burnunu kıvırdı.</p>

  <p class="block6">«Çok tatlı anılar uyandırıyor.»</p>

  <p class="block6">«Çok hoş, değil mi?» dedi Flynn.</p>

  <p class="block6">«Kanala girmiş olmalıyız.» Sebastian önde ve iki yandan yükselen mangrov ağaçlarını görmekten çok sezinleyerek gecenin karanlığına dikti gözlerini.</p>

  <p class="block6">«Bu mavnada ne işim var bilmiyorum,» diye homurdandı Flynn. «Çılgınlık bu. Blücher'in nerede olduğunu öğrenmek yerine hastalık kapacağız burada.»</p>

  <p class="block6">«İnsaf! Binbaşı O'Flynn! Ayıp ayıp!» Torpidobotun komutanı tam bir köylü şivesiyle bağırdı. «Sana ve Tanrıya güveniyoruz.» Sonra yanındaki dümenciye dönüp sert bir sesle, «Bir derece sancak!» dedi.</p>

  <p class="block6">Ön güvertesinde dev şampanya şişeleri gibi torpidoları yatan botun uzun burnu çok hafifçe döndü. Komutan burundaki tayfanın sesine kulak verdi.</p>

  <p class="block6">«On iki kulaç ha,» diye mırıldandı. «Buraya kadar çok iyi.» Sonra Flynn'e döndü.</p>

  <p class="block6">«Binbaşı, Kaptan Joyce'a bu nehri çok iyi bildiğinizi söylediğinizi duydum. İnsan kendi avucunun içini nasıl bilirse öyle, demiştiniz sanırım. [277] Şimdi ise o kadar emin görünmüyorsunuz, nedeni ne bunun?»</p>

  <p class="block6">«Hava karanlık,» dedi Flynn dudaklarını şişirerek.</p>

  <p class="block6">«Doğru, ama sizin gibi eski bir nehir kılavuzu için önemli olmamalı bu.»</p>

  <p class="block6">«Önemli ama.»</p>

  <p class="block6">«Kanala girip de ayın doğmasını beklersek daha iyi olur mu?»</p>

  <p class="block6">«Zararı olmaz.»</p>

  <p class="block6">Konu kapanmıştı, on beş dakika kadar kaptan köprüsünde komutanın dümenciye emirlerinden başka hiçbir konuşma olmadı. Kaptan gemisini on kulaçta tutmaya çalışıyordu.</p>

  <p class="block6">O sırada Sebastian, «Hey, ilerde önümüzde bir şey var galiba,» dedi.</p>

  <p class="block6">Karanlıkta, su üzerindeki yıldızların yansıması altında alçak ve daha koyu renkli bir şeyler seziliyordu. Kayalık belki de. Hayır, bir kürek sesi, bir şapırtı demek daha doğruydu.</p>

  <p class="block6">«Nöbetçi kayığı!» dedi kaptan. Hemen ses borusuna eğildi. «Makine dairesi, tam yol ileri!»</p>

  <p class="block6">Teknenin burnu havaya kalkarken güverte arkaya doğru yattı, motorların mırıltısı boğuklaştı, torpidobot bir boğa gibi ileri fırladı.</p>

  <p class="block6">«Sıkı tutunun! Kayığa bindireceğim.» İlerde birden bağırmalar işitildi, kürekçiler üzerlerine gelen tekneden kaçmak için küreklerini hızla daldırdılar suya.»</p>

  <p class="block6">«Üzerlerine,» dedi kaptan sakin bir sesle. Dümenci dümeni bir derece daha kırdı.</p>

  <p class="block6">Torpidobot kayığa çarptığı anda kayıktakilerden biri de birkaç el ateş etmişti. Torpidobot kayığa burundan çarptı, küçük kayık yana savruldu, kürekleri parçalandı.</p>

  <p class="block6">Büyük tekne ileri doğru yoluna devam etti. [278]</p>

  <p class="block6">Karanlık birden aydınlığa dönüşüvermişti. Çevrelerinden havaya işaret fişekleri atılıyor, göğü mavi bulutlarla aydınlatıyordu.</p>

  <p class="block6">«İşaret fişekleri! Bayram başladı Tanrım!» diye bağırdı komutan.</p>

  <p class="block6">İki yanda mangrov ağaçları, önlerinde de kanalların girişi artık iyice görünüyordu.</p>

  <p class="block6">«Dümeni güney kanala doğru kır!» Komutan bu kez biraz daha yüksek sesle vermişti komutunu. Tekne burnunun iki yanında beyaz su kanatları bırakarak dalgaların üstünden sallanarak ileri fırladı.</p>

  <p class="block6">Birden gözleri kamaştıran bembeyaz bir ışık köprüyü aydınlattı. Işık iki kanalı ayıran adanın ortasından fırlamıştı. Aynı anda kanalın iki yanındaki ışıldaklar da ava katıldılar. Uçan bir balığa yapışmış ahtapot ayakları gibi kavramışlardı tekneyi.</p>

  <p class="block6">«Işıklara ateş edin!» Komutan köprünün iki yanındaki</p>

  <p class="block6">Lewis makinelileri başında bekleyen tayfalara seslendi.</p>

  <p class="block6">Işıldaklara doğru mermilerin arkalarında bıraktıkları izler söndürmeye çalıştıkları parlaklık yanında solgun bir sarı renkteydiler.</p>

  <p class="block6">Torpidobot gürleyerek girdi kanala.</p>

  <p class="block6">Birden bir başka gürültü işitildi. Çok uzaklarda çalışan bir pompanın düzenli gürültüsünü andıran bir ses. Teğmen Kyller hızlı ateş eden toplarını devreye sokmuştu.</p>

  <p class="block6">Adanın karanlığından iki kiloluk mermi ardında iz bırakarak fırladı. Torpidobota doğru ağır ağır gider gibiyken birden hızlandı, son hızla uçan bir kuş gibi geçip gitti üzerlerinden.</p>

  <p class="block6">Flynn, «Tanrım!» diye mırıldanıp hemen yere çöktü, ayakkabılarının bağını çözmeye başladı.</p>

  <p class="block6">Hâlâ ışıldakların soğuk pençelerinde bulunan torpidobot çevresine düşen mermileri umursamadan son hızla ilerliyordu. [279] Kendi Lewis makinelilerinin izli mermileri ince çizgiler halinde kıyıyı bulmaktaydılar.</p>

  <p class="block6">Işıldaklardan biri bir isabet aldı, camı parçalanınca ışık söndü. Sebastian o anda denizde bir canavar görmüştü.</p>

  <p class="block6">Kanalda boylu boyunca yatıyor, karnı dalgalarla birlikte inip kalkıyordu. Yüzbaşı Kyller'in kütüklerden oluşturduğu engel kendilerini bekliyordu.</p>

  <p class="block6">«Bu da ne?»</p>

  <p class="block6">«Dümen iskele!» diye bağırdı kaptan. «Makineler tam yol geri!»</p>

  <p class="block6">Ancak gemi dümene ve pervanelerinin dönüşüne uyum sağlayamadan bir metre kalınlığında ve otuz metre uzunluğunda bir kütüğe çarpmıştı bile. Granitten bir kaya kadar sağlam kütük botu suyun ortasında bir anda hareketsiz bıraktı.</p>

  <p class="block6">Köprüdekiler sarsıntıdan birbirlerinin üstüne yığıldılar.</p>

  <p class="block6">Kalabalık arasından ilk fırlayan Flynn O'Flynn çıplak ayaklarla küpeşteye doğru koştu.</p>

  <p class="block6">«Flynn, nereye gidiyorsun?» diye bağırdı Sebastian.</p>

  <p class="block6">«Eve.»</p>

  <p class="block6">«Beni bekle.» Sebastian da dizleri üstünde doğruldu.</p>

  <p class="block6">Makinelerin ters çalışması tekneyi kütükten kurtarmıştı ama gövdesi de ağır yara almıştı. Sebastian'ı şaşırtan bir hızla batıyordu. Sular kaptan köprüsüne kadar çıkmıştı bile.</p>

  <p class="block6">«Gemiyi terkedin!» diye bağırdı kaptan.</p>

  <p class="block6">«Aptal herif!» diye haykıran Flynn kendini suya attı.</p>

  <p class="block6">Torpidobot şakacı bir fok balığı gibi yan yattığı anda Sebastian da kendini suya bıraktı. Daha havadayken kendini suyun soğukluğuna hazırlamak için soluğunu tutmuştu.</p>

  <p class="block6">Suyun ne kadar sıcak olduğunu görünce şaşırdı. [280]</p>

  <p class="whitespace">&nbsp;</p>

  <p class="block4"><br class="calibre1" id="calibre_pb_68" /></p>
</body>
</html>
