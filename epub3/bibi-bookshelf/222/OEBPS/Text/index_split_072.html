<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">73</h2>

  <p class="block6">Sebastian Renounce gemisinin kaptan kamarasında oturmuş beynini saran yorgunluk dalgalarına karşı koymaya çalışıyordu.</p>

  <p class="block6">Otuz saattir gözünü kırpmamıştı. Blücher'den kaçtıktan sonra can filikasıyla yaptıkları uzun yol boyunca hiç uyuyamamıştı.</p>

  <p class="block6">Karaya çıkınca Fleischer'in yerli askerlerine görünmeden kaçmış, ay ışığında yolunu bularak Flynn ve Rosa'yla buluşmuştu.</p>

  <p class="block6">Çarçabuk bir şeyler atıştırdıktan sonra üçü birden İngiliz donanmasının sağladığı bisikletlere binmişler, sabaha kadar pedal çevirip Rufiji'nin kollarından birinin kıyısına sakladıkları kayıklarına gitmişlerdi.</p>

  <p class="block6">Sabah şafak sökerken de kayığa atlayıp deltanın Almanlar tarafından gözetlenmeyen kollarından birini geçip Renounce'un kendilerini bekleyen can filikasıyla buluşmuşlardı.</p>

  <p class="block6">Hiç dinlenmeden geçen iki günden sonra Sebastian'ın ayakta duracak hali yoktu. Rosa da kanepede kocasının yanında oturuyordu. [298] Uzanıp erkeğin koluna dokundu. İkisi de kamaradaki diğer insanların daldıkları derin tartışmaları dinlemiyorlardı bile.</p>

  <p class="block6">Joyce oturum başkanıydı, yanında kalın kaşlı, iri çeneli, saçlarını açık kafasını örtecek biçimde yana taramış bir adam oturuyordu. Bu Pegasus'un kaptanı Armstrong'du.</p>

  <p class="block6">«Blücher'in onarımını tamamladığı anlaşılıyor. Kazanlarını ateşlemişse her an yola çıkabilir. Von Kleine boşuna yakıt harcayacak adam değildir.» Armstrong esaslı bir savaş bekleyen bir insanın heyecanıyla konuşuyordu.</p>

  <p class="block6">«Onunla Bloodhound ve Orion adına görülecek bir hesabım var.»</p>

  <p class="block6">Joyce da Güney Atlantik ve Hint Okyanusları Başkomutanı Amiral Sir Percy Howe'dan bir mesaj almıştı.</p>

  <p class="block7"><span class="text">Mesaj şöyleydi: «</span><span class="text5">Filonuzun güvenliği Blücher'in harekete geçmesinin önlenmesinden sonra gelmektedir. Çarpışmaya girmek için Blücher'in deltayı terketmesini bekleyerek gecikmenin rizikosu çok yüksektir. Blücher'in olduğu yerde ablukaya alınması ya da yok edilmesi gereklidir. Blücher'in ablukayı yarıp Tanga'ya asker taşıyan konvoya saldırması felâket doğurabilir. Size ablukaya yardımcı olmak üzere iki gemi göndermeye çalışacağız, ancak gemilerin gelmemesi durumunda ve 30 Temmuz 1915'ten önce Blücher'le çarpışmaya giremediğiniz takdirde Renounce ve Pegasus'u Alman gemisinin deltayı terketmesini önlemek için Rufiji kanalında batıracaksınız.</span><span class="text">»</span></p>

  <p class="block6">Kaptan Arthur Joyce bu emirden hiç hoşlanmamıştı.</p>

  <p class="block6">Güzelim gemilerini batırmak, zina işlemek, ana babasını öldürmek, insan kurban etmek gibi bir şeydi. Günlerden 26 Temmuzdu, emri yerine getirmemek için bir seçenek bulmaları için dört günleri vardı. [299]</p>

  <p class="block6">«Gece çıkacaktır,» dedi Armstrong. Ama bu kez karşısında Orion ve Bloodhound gibi yaşlı bir kadınla bir bebek bulmayacak. Çok uyanık olmalıyız. Üç güne kadar ay doğacağı için Blücher istediği karanlık geceleri ele geçirecektir. Havada bir değişiklik olabilir...»</p>

  <p class="block6">«Şunu oku.» Joyce kâğıdı Armstong'a uzattı. Armstrong okudu.</p>

  <p class="block6">«Tanrım! Batırmak mı? Aman Tanrım!»</p>

  <p class="block6">«Blücher'in çıkabileceği iki kanal var,» dedi Joyce.</p>

  <p class="block6">«İkisini de kapatmamız gerek... Renounce ve Pegasus»»</p>

  <p class="block6">«Başka bir yolu olmalı bunun!»</p>

  <p class="block6">«Sanırım böyle bir yol var.» Joyce Sebastian'a bakıyordu.</p>

  <p class="block6">«Bay Oldsmith, acaba Alman kruvazörüne bir kere daha girmenize imkân var mı?»</p>

  <p class="block6">Sebastian'ın kan çanağına dönmüş gözlerinin kenarında sarı sarı çapaklar vardı, ancak derisinin kara rengi göz altlarındaki morlukları örtüyordu.</p>

  <p class="block6">«Gitmesem daha iyi, ahbap.» Sebastian elini çıplak kafasında dolaştırdı. «Yaşam boyunca bu kadar huzursuz saatler geçirdiğimi hatırlamıyorum.»</p>

  <p class="block6">«Doğru. İnanırım. Ama çok önemli olduğunu bilmeseydim sizden böyle bir şey istemezdim.» Joyce dudaklarını birleştirip Şopen'in 'Cenaze Marşı'nı çalmaya başladı ıslıkla. «Bu filonun iki kruvazörünü batmaktan ve on beş bin İngiliz askerini ölümden kurtarmanın sizin elinizde olduğunu söyleseydim o zaman ne derdiniz acaba?»</p>

  <p class="block6">Sebastian yüzünü asıp arkasına yaslandı, gözlerini kapattı.</p>

  <p class="block6">«Önce birkaç saat uyuyabilir miyim?» [300]</p>

  <p class="whitespace2">&nbsp;</p>

  <p class="block12"><br class="calibre1" id="calibre_pb_73" /></p>
</body>
</html>
