<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">3</h2>

  <p class="block6">Sebastian tek direkli teknenin tahta küpeştesine dayanmış on mil ötedeki Afrika kıtasına bakıyordu. Muson rüzgârı denizi karıştırıp laciverte dönüştürmüştü. Köpüklerden sıçrayan sular yüzünü ıslatıyordu. Okyanusun temiz buz tabakasının üstünde mangrov bataklıklarının boyası vardı. Sanki kafesinde ölmüş bir hayvan leşi gibi de bir koku! Sebastian, Rufiji deltasının girişini kıyının yeşil çizgisi arasında aranırken yüzünü buruşturarak pis kokuyu içine çekti.</p>

  <p class="block6">Kaşlarını çatıp deniz haritasını gözlerinin önüne getirmeye çalıştı. Rufiji nehri kırk mile yayılmış bir deltadan on, on beş kol halinde denize dökülüyor, kıtada elli hatta belki de yüz tane küçük ada oluşturuyordu.</p>

  <p class="block6">Deniz suları nehrin on beş mil içerisine, büyük otlakların başladığı bataklıklara kadar giriyordu. Fil sürüleri fildişi avcılarının silâhları ve yerli oklarından kaçıp buraya sığınmışlardı. Orada İmparator fermanı ve aşılmaz doğa ile korunmaktaydılar.</p>

  <p class="block6">Teknenin kaptanı olan katil suratlı çapulcu şarkı söyler gibi bir dizi emir savurunca Sebastian dönüp çirkin teknenin yelkeninin karmaşık bir manevrayla döndürülmesini izledi. Yarı çıplak denizciler olgun birer kahverengi meyve gibi ipler arasından aşağı atlıyorlar, tik ağacından yirmi metrelik seren üzerinde koşuşup duruyorlardı. Kirli güvertede çıplak ayakların patırtısı duyuluyordu. [15] Romatizmalı bir yaşlı gibi inleyen tekne kıçını rüzgâra, burnunu kıyıya çevirdi. Bataklık kokusu ile olduğu yerde çalkalanan safranın kokusunu birleştiren bu yeni hareket Sebastian'ın içini kaldırdı. Küpeşteyi daha kuvvetli kavradı, alnında ergenlik taneleri gibi boncuk boncuk terler belirdi. Öne doğru eğildi ve tayfanın özendirici çığlıkları eşliğinde deniz tanrılarına bir kurban daha sundu. Tekne delta girişinin karışık sularını aştı, Rufiji havzasının güney kanalının sakinliğine erişti.</p>

  <p class="block6">Sebastian dört gün sonra teknenin kaptanıyla birlikte güverteye serilmiş kalın Buhara halısı üstünde bağdaş kurmuş oturuyordu. Birbirleriyle el işaretleriyle konuşmalarından anlaşıldığına göre ikisinin de nerede bulundukları hakkında en küçük bir bilgileri bile yoktu. Tekne daracık su kanalında, mangrov ağaçlarının çarpık gövdeleri arasında demirlemişti. Kaybolmuş olma duygusu Sebastian için yeni bir şey olmadığından bunu uysallıkla kabul etmişti. Ancak Aden'den Kalküta'ya ve oradan da gerisin geri Zanzibar'a evinin tuvaletine giden bir insanın kesinliğiyle yelken açabilen kaptan bu kadar kayıtsız olamıyordu. Bakışlarını göğe çevirip Tanrıya bu pis kokulu labirenti koruyan ve suları hiç alışılmadık biçimde akıtıp adaların biçimini değiştiren, önlerine çamur setleri çıkaran cini kovması için dua etti. Sonra kendi sözlerinin heyecanına kapılıp küpeşteye gitti, meydan okurcasına bağırdı durdu ağaçlara. Bir ibiş kuşu sürüsü havalandı, teknenin üzerindeki sisler içinde kayboldu. Kaptan kendini halının üstüne atıp aksi bakışlarını Sebastian'a çevirdi.</p>

  <p class="block6">Bakışın dehşeti altında titreyen Sebastian, «Benim bir suçum yok,» diye mırıldandı. Yine amirallik haritasını çıkartıp güverteye yaydı, parmağını Flynn O'Flynn'in. Randevu yeri olarak mavi kalemle çerçeve içine aldığı adanın üstüne koydu. «Yani... Demek istediğim yeri bulmak, senin işin, öyle değil mi? Ne de olsa kaptan sensin.» [16]</p>

  <p class="block6">Kaptan öfkeyle yere tükürünce Sebastian kızardı.</p>

  <p class="block6">«Bak, böyle davranışların hiçbir yararı olmaz bize. Gel de adam gibi davranalım birbirimize.»</p>

  <p class="block6">Kaptan bu kez ciğerlerinden çektiği balgamı Sebastian'ın haritasındaki mavi çizgili yerin ortasına oturttu, kalkıp tayfasının çömelmiş bekledikleri kıça yürüdü.</p>

  <p class="block6">Akşamın kısa süren alacakaranlığında, başının çevresinde sivrisinekler vızıldayarak dolaşırken Sebastian Arapça mırıltıları dinliyordu. Birden teknenin öteki ucundaki adamların bakışlarının kendi üzerine çevrildiğini farketti.</p>

  <p class="block6">Gece kara duman gibi teknenin üstüne çökünce ön güvertede savunma durumuna geçip gelmelerini bekledi.</p>

  <p class="block6">Silâh olarak yalnızca abanoz ağacından bastonu vardı.</p>

  <p class="block6">Bastonu kucağına yerleştirdi, sırtını küpeşteye dayadı ve ortalığın göz gözü görmeyecek kadar karanlık olmasını bekledi. Sonra sessizce yerini değiştirdi, direğe bağlı olan su fıçılarından birinin arkasına diz çöktü.</p>

  <p class="block6">Heriflerin gelmeleri epey uzun sürdü. Tahtalar üzerinde çıplak ayakların sürtünmesinden doğan sesi duyduğunda saat gece yarısını geçmişti. Karanlık bataklığın gürültüsüyle doluydu; kurbağaların viyaklamaları, böceklerin vızıltıları, arada bir suaygırının homurdanıp suya dalışı. Bu yüzden Sebastian üzerine kaç kişi gönderildiğini tam olarak kestiremiyordu. Su fıçısının ardında diz çökmüş, gözlerini karanlığı delmek istercesine kasıyor, kulağına gelen seslerden bataklık gürültülerini süzüp yalnızca güvertede yaklaşan ölüm seslerini seçmeye çalışıyordu.</p>

  <p class="block6">Sporda pek sivrilmemiş olmasına karşın Rugby'de orta sıklette dövüşmüş, geçen kriket mevsiminde Sussex takımında oynamıştı. Şimdi de korkuyordu ama bir yandan da kendi bedensel gücüne müthiş güveni vardı. Korku kendisini güçsüzlüğe itip hamura çevireceği yerde sinirleri vücudunu patlamaya hazır bir dinamit yığınına dönüştürmüştü. [17] Yere dayadığı bastonunu almak için eğilirken eli teknenin güverte yükünü oluşturan bir çuval yeşil Hindistan cevizine değdi. Bunları teknenin içme suyuna ek olarak almışlardı. Sebastian çuvalın ağzını açıp ağır meyvelerden birini elinde tarttı.</p>

  <p class="block6">«Kriket topu kadar ele uygun değil ama yine de...» diye mırıldanarak ayağa kalktı. Geçen mevsim Yorkshire oyuncularını kahreden o usta atışıyla hafifçe gerilip Hindistan cevizini savurdu. Araplar üzerindeki etkisi tıpkı Yorkshire'a olduğu gibiydi. Hindistan cevizi havada uçtu, yaklaşan katillerden birinin kafasını yardı; diğerleri kaçıştılar.</p>

  <p class="block6">«Haydi, erkekseniz gelin bakalım!» Sebastian'ın fırlattığı ikinci Hindistan cevizi kaçışı hızlandırmıştı.</p>

  <p class="block6">Üçüncü bir Hindistan cevizini seçip fırlatacağı anda arka taraftan bir parıltı, ardından bir gürültü duyuldu, Sebastian'ın başı üzerinden bir şey uğuldayarak geçti.</p>

  <p class="block6">Sebastian çuvalın arkasına attı kendini.</p>

  <p class="block6">«Tanrım, topları da var!» Birden Zanzibar'dan yola çıktıklarının ilk günü kaptanın sevgiyle parlattığı namludan dolma eski Jezail marka topu hatırlamıştı. Öfkesinden patlayacak gibi oldu.</p>

  <p class="block6">Ayağa kalkıp şiddetle fırlattı Hindistan cevizini.</p>

  <p class="block6">«Kahpelik etmeyin pis domuzlar!»</p>

  <p class="block6">Gemi kaptanı topu yeniden doldurana kadar epey zaman geçti. Az sonra yine bir gürültü duyuldu, bir mermi daha Sebastian'ın başı üzerinden uçtu.</p>

  <p class="block6">Şafaktan önceki karanlık süresince alaylar, küfürler, Hindistan cevizi ve mermi yağmurları sürdü gitti. Sebastian iyi dövüşüyordu doğrusu. Kaptan kendi yelkenlerinden çoğunu delik deşik ederken Sebastian dört acı çığlık kopartmıştı salvolarıyla. [18] Ancak gün ağarmaya başlayınca bu küçük üstünlük de sona eriyordu. Arap kaptanın nişanı düzeldiğinden Sebastian artık Hindistan cevizi çuvalının ardından pek başını uzatamıyordu. İyiden iyiye de yorulmuştu. Sağ kolu ve omzu sancıyordu. Arapların sürünerek kendisine yaklaştıklarını duyuyordu şimdi.</p>

  <p class="block6">Gün ışır ışımaz sayı çokluğuyla çevresini sarıp kendisini ele geçireceklerdi.</p>

  <p class="block6">Sebastian son bir gayret için dinlenirken çevresine bakındı. Bataklık sisleri arasında öfkeli ve güzel, kıpkırmızı bir şafak; Sular pembeleşmiş, teknenin çevresindeki ağaçlar kapkaraydılar.</p>

  <p class="block6">Kanalın ilerisinde bir şapırtı duyuldu. Bir su kuşu belki de. Sebastian ilgisizce baktı o yana. Şapırtı bir daha, bir daha duyuldu. Sebastian doğruldu. Bir kuş ya da halik olamayacak düzenli bir sesti duyduğu.</p>

  <p class="block6">Tam o anda kanalın dönemecinden, mangrov ağaçları duvarının ötesinden bir yerli kayığı belirdi. Kayığın burnunda kolunun altında çiftesi, kırmızı suratının ortasında piposu bulunan Flynn O'Flynn vardı.</p>

  <p class="block6">«Ne oluyor burada? Savaşıyor musunuz ulan? Bir haftadır sizi bekliyorum!»</p>

  <p class="block6">«Dikkat et, Flynn. Domuz herifin topu var.»</p>

  <p class="block6">Arap kaptan ayağa fırlamış kararsızlıkla çevresine bakmıyordu, İngilizden ve bu pis bataklıktan kurtulma kararından çok pişman olmuştu, işte şimdi de kuşkuları doğrulanmıştı. Ancak şimdi yapacak tek şeyi kalmıştı.</p>

  <p class="block6">Jezail'i omzuna kaldırıp Flynn'e nişan aldı. Namludan bir barut dumanı fırladı, ardından kurşun kayığın ötesinde sulara gömüldü. O'Flynn'in tüfeği de aynı anda ateşlenmişti.</p>

  <p class="block6">Flynn piposunu ağzından çekmeden ateş etti, daracık yerli kayığı tüfeğin geri tepmesiyle sarsıldı. İri kurşun Arap kaptanın zayıf vücudunu bulmuştu, cübbesi eski bir kâğıt parçası gibi buruştu, sarığı kafasından uçtu, herif tepe üstü suya yuvarlandı, içinde kalan havayla cübbesi balon gibi şişerken kaptanın cesedi akıntıya kapılıp ağır ağır uzaklaştı. [19] Tayfası küpeştede durmuş kaptanlarının ardından bakıyorlardı.</p>

  <p class="block6">Sanki bu idam hiç yerine getirilmemiş gibi O'Flynn Sebastian'a bakıp gürledi:</p>

  <p class="block6">«Bir hafta geç kaldın. Seni beklemekten bir bok yapamadım. Haydi, bayrağı çek de işimize bakalım artık!»</p>

  <p class="softbreak">&nbsp;</p>

  <p class="block4"><br class="calibre1" id="calibre_pb_5" /></p>
</body>
</html>
