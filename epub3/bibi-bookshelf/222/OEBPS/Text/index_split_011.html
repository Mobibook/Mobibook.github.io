<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">10</h2>

  <p class="block6">Akşam çökerken da sert esmeye başlamış deltanın genişleyen yollarında suyu kabartmıştı. Küçük tekne bütün öğleden sonrası akıntıya karşı yol almıştı, ancak şimdi suların kabarmasıyla denize doğru hızla ilerliyordu.</p>

  <p class="block6">«Talihimiz varsa karanlık basmadan nehrin ağzına varırız.» Sebastian battaniyeye sarılı Flynn'in yanında oturuyordu. Flynn homurdandı. Yarası sancıyordu, yorgundu, içkiyle uyuşmuştu. «Aksi takdirde gece bir yerde demirlemek zorunda kalacağız; doğrusu karanlıkta bu kanallardan geçmeye cesaret edemem.» Flynn'den yanıt alamayınca Sebastian da sustu.</p>

  <p class="block6">Burundan vuran dalgaların hışırtısı ve dümencinin tekdüze şarkısı dışında teknede tam bir sessizlik vardı.</p>

  <p class="block6">Tayfalarla Flynn'in adamlarının çoğu güverteye serilmiş uyuyorlar, içlerinden ikisi de mutfakta akşam yemeğini hazırlıyorlardı.</p>

  <p class="block6">Bataklığın ağır kokusu, safra ile ambarlardaki yeşil fildişi kokusuna karışıyor, insanın burnunun kemiklerini sızlatıyordu. Sebastian ilaç almış gibiydi. Başı önüne düştü, elleri kuşağındaki silâhından kaydı, uyudu. [43]</p>

  <p class="block6">Tayfaların koşuşmaları ve Muhammed'in omzunu sarsmasıyla uyandı. Hemen yerinden fırlayıp gözlerini ovuşturarak çevresine bakındı.</p>

  <p class="block6">«Ne oldu, Muhammed, bir şey mi var?»</p>

  <p class="block6">Muhammed önce çevresindekileri susturdu. Sonra Sebastian'a döndü. «Dinleyin, efendi.»</p>

  <p class="block6">Sebastian başını sallayarak daldığı uyuşukluktan kendini kurtardı. «Ama ben bir şey duyamıyorum...» Birden yüzünde bir kararsızlık ifadesiyle sustu.</p>

  <p class="block6">Akşamın sessizliğinde çok uzaklardan, sanki bir tren geçiyormuşçasına, hafif bir homurtu duyuluyordu. «Duydum, » dedi. «Nedir bu?»</p>

  <p class="block6">«Put put gemisi geliyor.»</p>

  <p class="block6">Sebastian hiç bir şey anlamadan adamına yüzüne baktı.</p>

  <p class="block6">«Almanlar.» Muhammed heyecanla elini kolunu sallıyordu. «Bizi izliyorlar. Kovalıyorlar bizi. Yakalayacaklar. Bizi...» iki eliyle boğazını sıkıp dilini sarkıttı, gözlerini yuvarladı.</p>

  <p class="block6">Flynn'in adamları Sebastian'ın çevresine toplanmışlardı, Muhammed'in mimiklerini görünce korkuyla bağrışmaya başladılar. Hepsinin gözü Sebastian'daydı, ne yapacaklarını bilmiyorlar, onun emirlerini bekliyorlardı. Sebastian Flynn'e döndü. Flynn ise sırtüstü yattığı yerde ağzı açık horluyordu. Sebastian adamın yanında çömeldi.</p>

  <p class="block6">«Flynn! Flynn!»</p>

  <p class="block6">Flynn gözlerini açtı ama pek bir şey gördüğü söylenemezdi, bakışları Sebastian'ın omuzlarının ötesine dikilmişti.</p>

  <p class="block6">«Almanlar geliyor!»</p>

  <p class="block6">«Yaşasın! Geliyor aslan Cambell'ler! Yaşasın!» diyen Flynn yine gözlerini kapattı. Genellikle kırmızı olan suratı ateşten kızıla dönüşmüştü.</p>

  <p class="block6">«Ne yapmam gerekiyor?» diye yalvardı Sebastian. [44]</p>

  <p class="block6">«İç,» dedi Flynn. «Sakın duraksayım deme. İç!» Gözleri hâlâ kapalıydı. Sözler ağzından yayvan yayvan dökülüyordu.</p>

  <p class="block6">«Flynn, lütfen! Ne olur bana ne yapmam gerektiğini anlat.»</p>

  <p class="block6">«Anlatmak mı?» diye sayıkladı Flynn. «Elbette. Deve ile misyoner hikâyesini biliyor muydun?»</p>

  <p class="block6">Sebastian ayağa kalkıp çılgın bakışlarla çevresine bakındı. Güneş epey alçalmıştı, karanlık basmasına iki saat falan vardı. O zamana kadar bir dayanabilsek, diye düşündü. «Muhammed, silâh taşıyıcılarının arkaya toplanmalarını söyle.» Adamın sesindeki kararlılığı farkeden Muhammed çevresindekilere dönüp emirleri tekrarladı.</p>

  <p class="block6">On yerli silâhlarını alıp teknenin kıçında toplandılar. Sebastian da kanala endişeyle bakarak arkalarından yürüdü, iki bin metre kadar gerisi bomboştu, ama yine de motor gürültüsü artmış gibiydi.</p>

  <p class="block6">«Küpeşteye yayılsınlar!» Sebastian şimdi oldum olası kendisine çok güç gelen bir şeyi yapıyor, düşünüyordu.</p>

  <p class="block6">Katır kadar inatçıydı, tam bir şey düşünmeye başlıyacak olunca kafası işlemez olurdu. Kendisini zorlarken alnı kırıştı. «Bir barikat,» dedi. Küpeştenin ince tahtaları güçlü Mavzerlere karşı bir işe yaramazdı. «Muhammed, herkes bulduğu her şeyi buraya taşısın, tüfeklilerle dümencinin korunmalarını istiyorum. Ne bulursanız getirin... Su fıçıları, Hindistan cevizi torbaları, o balık ağları falan... Ne bulursanız getirin.»</p>

  <p class="block6">Adamlar emirlerini yerine getirmeye koşarlarken Sebastian kafasını biraz daha yordu. Modern bir buharlı gemiyle kendi teknesinin hızları arasında ne kadar fark vardı acaba? Belki de kendileri ötekinin yan hızıyla ilerliyorlardı.</p>

  <p class="block6">Bu rüzgâra karşın yelkenli bir tekne pervaneli bir tekneden kaçamazdı. [45]</p>

  <p class="block6">Pervane sözcüğü ve tam o anda dört kişinin taşıdıkları eski balık ağlarına yol vermek için kenara çekilmek zorunda kalması aklına başka bir düşüncenin gelmesine olanak tanımıştı.</p>

  <p class="block6">Fikrinin parlaklığı karşısında titriyordu, zihninin bulanıklığı içinde kaybolmaması için hemen seslendi Muhammed'e.</p>

  <p class="block6">«Muhammed...» Sesi heyecandan titriyordu.</p>

  <p class="block6">«Muhammed. Ağlar...» Arkasına bakınca geniş kanalın hâlâ bomboş olduğunu gördü, ileri baktı, bir dirseğe yaklaşıyorlardı; dümenci yelkenlerin çevrilmesi için emir vermek üzereydi. «O ağların kanal boyunca serilmesini istiyorum.»</p>

  <p class="block6">Muhammed dehşetle baktı beyaz adamın yüzüne, buruşuk yüzü karmakarışık olmuştu.</p>

  <p class="block6">«Mantarları kesin. Yalnız dört tanede biri kalsın.»</p>

  <p class="block6">Sebastian adamın omuzlarını yakalayıp sarstı. «Ağ suya iyice gömülsün, mümkün olduğu kadar geç görmelerini istiyorum.»</p>

  <p class="block6">Dirseğe yaklaşmışlardı. Sebastian parmağıyla işaret etti. «Şu dirseğin hemen ardına yayacağız.»</p>

  <p class="block6">«Neden ama, efendi? Kaçmamız gerek. Çok yaklaştılar.»</p>

  <p class="block6">«Pervane!» diye bağırdı Sebastian. Eliyle dönme hareketi yaptı. «Pervaneye ağların takılmasını istiyorum.»</p>

  <p class="block6">Muhammed uzun bir dakika baktı Sebastian'ın yüzüne, sonra çıplak dişetlerini göstererek sırıttı.</p>

  <p class="block6">Onlar çılgıncasına bir aceleyle çalışırken nehrin yukarısından gelen boğuk motor sesi de giderek artıyordu.</p>

  <p class="block6">Tekne dümencinin kanalın karşı yanma geçme gayretlerine karşı koyuyor, sert esen rüzgârda kendi boşalttığı ağlara takılma tehlikesine giriyordu. Ancak yine de suda yüzen mantar dizisi karşı kıyıya doğru uzanmaya başlamıştı. Diğer yandan Sebastian'la Muhammed'in başlarında bulunduğu bir grup ağı kıçtan boşaltıyorlardı. [46]</p>

  <p class="block6">Arada bir başlarını kaldırıp nehrin dirseğine bakıyorlar, Alman gemisinin her an görünmesini Mavzerlerin çatırtısını bekliyorlardı. Tekne karşı kıyıya yaklaştığı sırada Sebastian ağın en az elli metre kısa geleceğini anladı. Savunmalarında bir gedik kalacaktı. Alman gemisi kıyıya yakın olarak geliyorsa hapı yutmuşlardı. Zaten motor sesi öylesine yaklaşmıştı ki pervane şaftının madeni vınlamasını duyabiliyorlardı.</p>

  <p class="block6">Şimdi ortaya yeni bir sorun da çıkmıştı. Ağın serbest ucunu nasıl suya bırakacaklardı? Eğer başıboş bırakacak olurlarsa akıntı ağı sürükleyecek, gedik de daha büyüyecekti.</p>

  <p class="block6">«Muhammed fildişlerinden birini getir çabuk. En büyüğünü!»</p>

  <p class="block6">Muhammed bir koşu gidip hemen döndü. Ardından gelen iki hamal uzun ve kıvrak fildişinin ağırlığı altında iki büklüm yürüyorlardı.</p>

  <p class="block6">Sebastian elleri heyecandan birbirine dolanarak ağın ipini sıkıca dişe bağladı. Sonra Muhammed'le birlikte ağır fildişini güçlükle kaldırıp suya attılar. Sebastian dümenciye,</p>

  <p class="block6">«Yürü!» diye bağırarak eliyle açık deniz yönünü gösterdi. Arap dümeni çevirdi. Tekne olduğu yerde döndü, bir kez daha denize doğru ilerlemeye başladı.</p>

  <p class="block6">Sebastian'la silahlı yerliler kıç tarafa dizilip heyecanla arkaya bakmaya çalıştılar. Her birinin elinde kısa namlulu fil tüfeği vardı. Yüzleri kararlılıkla kasılmıştı.</p>

  <p class="block6">Buharlı makine homurtusu giderek yaklaşıyordu.</p>

  <p class="block6">«Burnunu görür görmez ateş edin,» diye Sebastian emir verdi. Hiç durmadan ateş edin. Bize bakmaktan ağı görecek zaman bulamasınlar.»</p>

  <p class="block6">Motorlu tekne dirseğin başında görünmüştü: tek bacasından ince bir duman yükseliyordu, İmparatorluğun kırmızı sarı siyah bayrağı pruvasından dalgalanmaktaydı.</p>

  <p class="block6">On beş metre uzunluğunda, alçak, arka tarafında küçük bir kamarası olan yollu bir tekneydi. [47] Güneş altında bembeyaz parıldıyordu.</p>

  <p class="block6">Ön güvertedeki yerli askerleri gören Sebastian, «Ateş!» diye bağırdı. «Ateş!» Çevresindeki ağır silâhların aynı anda ateş etmesiyle ikinci emri duyulmamıştı bile. Yerli askerlerden biri sırtüstü savrulup kamara duvarına yapıştı, oradan ağır ağır yere yığıldı. Arkadaşları dağılıp çelik küpeştenin arkasına sığındılar. Güvertede bir kişi kalmıştı; Alman sömürge üniformalı, geniş kenarlı şapkalı, üniformasının omuzlarında altın parıltısı olan dev bir insan.</p>

  <p class="block6">Sebastian adamı gezin içine soktu, arpacığı tam göğsüne nişanladı ve tetiğe bastı. Silâh bir anda omzundan fırladı, motorlu tekneden yüz metre kadar beride sular havalandı. Sebastian tüfeğin geri tepmesinden sakınarak gözlerini kapatıp bir el daha ateş etti. Gözlerini açtığında Alman subayı hâlâ ayaktaydı ve ileri uzattığı elindeki tabancayla kendisine ateş ediyordu. Sebastian'dan daha ustaydı. Bir mermi Sebastian'ın başını sıyırarak arkasındaki küpeşte tahtasına gömüldü.</p>

  <p class="block6">Sebastian başını su fıçısının ardından uzattı. Motor kıyıya yakın dönüyordu dirseği, ağın dört beş metre açığından geçecekti. Sebastian silâhını güverteye fırlattı, ayağa kalktı. Bir mavzer mermisi kulağının zarını patlatacak kadar yakından geçti. Güdüsel bir hareketle eğildi, dümencinin yanına koştu. «Çekil oradan!» diye bağırdı heyecan ve korkuyla. Adamı bir kenara itip dümene sarıldı, sonuna kadar çevirdi. Tekne savruldu, kanalın karşı, tarafına yönelirken motorlu gemiyle arasında bir açı oluştu.</p>

  <p class="block6">Arkaya bakan Sebastian Alman subayının geri dönüp dümencisine seslendiğini gördü. Hemen aynı anda geminin yönü değişip kendilerini izledi. Sebastian sevinçten uçacak gibiydi. Alman teknesinin önünde ağı işaretleyen küçük kara noktalar vardı şimdi. [48]</p>

  <p class="block6">Alman gemisi ağın üzerinden geçerken Sebastian göğsünü patlatacak kadar tuttu soluğunu. Dümeni tutan elleri bembeyaz kesilmişti. Sonra birden tüm soluğunu koyverdi.</p>

  <p class="block6">Mantar dizisi birden sulara gömülmüştü. Motorlu tekne on saniye kadar yoluna devam etti, ama ansızın motor sesi değişti, bir çatırtı duyuldu, motorlar yol kestiği anda burnu sağa çarpıldı.</p>

  <p class="block6">İki tekne arasındaki uzaklık artıyordu. Sebastian Alman subayının yerli askeri dümen başından çekip yumrukladığını gördü. Ne var ki bu Alman öfkesi bile artık duyulamayacak kadar uzakta kalmıştı. Sebastian'ın tayfaları hep bir ağızdan bağrışmaya güvertede hoplayıp zıplamaya başlayınca da hiç duyulmaz oldu.</p>

  <p class="block6">Arap dümenci su fıçılarından birinin üzerine atladı, kirli gri entarisinin eteğini kaldırıp çıplak kıçını Alman gemisine gösterdi.</p>

  <p class="softbreak">&nbsp;</p>

  <p class="block4"><br class="calibre1" id="calibre_pb_12" /></p>
</body>
</html>
