<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">75</h2>

  <p class="block6">Güneşin bulutlar arasında kanayarak öldüğü saatte Rufiji vadisine inen yamaçlardan birinin tepesinde hiç konuşmadan oturuyorlardı. Rosa pis deri pelerine gizli bir cep dikmekteydi. Puro kutusu burada saklanacaktı. Sebastian bir okşama gibi bakışlarla karısını seyretmekteydi. Rosa son dikişi de bitirip ipliği düğümledi, dişiyle koparttı. İşte bitti!» Başını kaldırınca kocasıyla göz göze geldi.</p>

  <p class="block6">«Teşekkür ederim.» Sessizce otururlarken Rosa uzanıp erkeğin omzuna dokundu. Kara boyalı derinin altındaki adaleleri sıcak ve lastik gibi sertti.</p>

  <p class="block6">«Gel,» diyerek erkeğin başını çekti. Günün son ışıkları kaybolurken yanak yanağa durdular bir süre.</p>

  <p class="block6">«Hazır mısın?» Flynn yanında Muhammed'le başları ucuna gelmişti.</p>

  <p class="block6">«Evet,» dedi Sebastian adamın yüzüne bakarak.</p>

  <p class="block6">«Öp beni,» diye fısıldadı Rosa. «Ve geri dön.»</p>

  <p class="block6">Sebastian hafifçe sıyrıldı karısının kolları arasından.</p>

  <p class="block6">Ayağa kalkıp deri pelerine sarındı. Puro kutusu iki kürek kemiği arasında sarkıyordu. [302]</p>

  <p class="block6">«Beni bekle.» Sonra yürüyüp gitti.</p>

  <p class="block6">Flynn Patrick O'Flynn tek battaniyesinin altında huzursuzca kıpırdanıp yüksek sesle geğirdi. Üşüyordu, midesi yanıyordu. Altındaki toprak bir gün öncesinin güneşinden emdiği sıcaklığı çoktan kaybetmişti. Artık eskimiş olan ayın son bir parçası da geceye hafif gümüşümsü bir renk veriyordu?</p>

  <p class="block6">Flynn göz kırpmamıştı, yattığı yerden yanında uyuyan Rosa'yı dinliyordu. Kızını uyandırıp konuşmak için bir mazeret arıyordu. Ama bunun yerine yastık diye kullandığı torbaya uzanıp şişesini çıkardı.</p>

  <p class="softbreak">&nbsp;</p>

  <p class="block6">Bir gece kuşu tiz bir sesle öttüğü anda şişeyi bırakıp yerinde doğruldu. Dudakları arasına iki parmağını sokup gece kuşunun ötüşünü tekrarladı.</p>

  <p class="block6">Birkaç dakika sonra Muhammed küçük kara bir hayalet gibi kampa süzülüp Flynn'in yatağı başına geldi.</p>

  <p class="block6">«Seni görüyorum, Fini.»</p>

  <p class="block6">«Ben de seni, Muhammed. İşler yolunda gitti mi?»</p>

  <p class="block6">«Yolunda gitti.»</p>

  <p class="block6">«Manali Alman kampına girdi mi?»</p>

  <p class="block6">«Şimdi kuzenim olan adamın yanında uyuyor, şafak sökünce Almanların büyük kayığına gidecekler.»</p>

  <p class="block6">«Çok iyi. Aferin, iyi iş becerdin.»</p>

  <p class="block6">Muhammed anlatacağı başka şeyler olduğunu belirtmek için hafifçe öksürdü.</p>

  <p class="block6">«Ne var?» diye sordu Flynn.</p>

  <p class="block6">«Manali'yi bıraktıktan sonra dönerken... Ama belki de Manali Efendimiz Alman kampında silâhsızken böyle şeylerden söz etmek uygun değildir...»</p>

  <p class="block6">«Konuş,» dedi Flynn.</p>

  <p class="block6">«Sessizce yürürken bu vadinin Abati çayı sınırına varmıştım ki... Orasını biliyorsunuz, değil mi?»</p>

  <p class="block6">«Evet, buradan bir mil kadar uzaktadır.» [303]</p>

  <p class="block6">«Tamam.» Muhammed başını salladı. «Orada gece karanlığında bir şeyin hareket ettiğini gördüm. Bir dağ yürüyordu sanki.»</p>

  <p class="block6">Flynn'in sırtına bir parça buz atılmış gibi oldu, soluğu kesildi.</p>

  <p class="block6">«Evet?»</p>

  <p class="softbreak">&nbsp;</p>

  <p class="block6">«Yüzünden yere kadar inen dişleri olan bir dağdı bu.»</p>

  <p class="block6">«Toprak Sürücüsü» diye fısıldadı Flynn. Eli yatağın yanında duran tüfeğine gitti.</p>

  <p class="block6">«Evet oydu.» Muhammed başını salladı. «Otlayarak? Rufiji'ye doğru gidiyor. Ama silâh sesini Almanlar duyabilir. »</p>

  <p class="block6">«Silâh kullanmayacağım,» diye fısıldadı Flynn. «Yalnızca bir görmek istiyorum, o kadar. Bir kere daha göreyim. » Silâhın üstündeki eli nöbete tutulan bir insanın eli gibi titriyordu.</p>

  <p class="softbreak">&nbsp;</p>

  <p class="block12"><br class="calibre1" id="calibre_pb_75" /></p>
</body>
</html>
