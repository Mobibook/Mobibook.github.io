<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">17</h2>

  <p class="block6">Kürekçiler bütün heveslerini kaybetmişlerdi. Ancak Flynn'in dayak tehditleriyle isteksiz isteksiz asılıyorlardı küreklere. Sebastian ise hiç durmadan çalışmaktaydı. Kaslarını örten ince yağ tabakası çoktan erimişti, güneş yanığı vücudu bir Mikelanj heykelini andırıyordu kürekleri çekmek için eğilip doğrulurken.</p>

  <p class="block6">Altı gün süreyle akıntı yönünde kürek çektiler. Bayıltıcı güneşin altında deniz sonsuz bir yeşil kadife görünümündeydi.</p>

  <p class="block6">Muhammed, «Hayır,» dedi. «O, 'iki kirpi battaniye altında sevişir' anlamına gelir.»</p>

  <p class="block6">«Öyle mi!» Sebastian kürekleri bırakmadan cümleyi tekrarladı. Zeki olmamasını çalışkanlığıyla karşılayarak Swahili dilini öğrenmeye kararlıydı. Muhammed öğrencisiyle gurur duyuyor, diğerlerinin öğrencisini elinden alma çabalarına şiddetle karşı koyuyordu.</p>

  <p class="block6">«Kirpileri anladık ama peki bu ne demek oluyor?» diye Flynn homurdandı.</p>

  <p class="block6">«Denizlerde sert rüzgârlar esecek,» diye Sebastian heyecanla bağırdı.</p>

  <p class="block6">«Doğru, ama ben şaka etmiyorum.» Flynn sakat bacağını tutarak doğruldu, ellerini gözlerine siper edip doğu yönüne baktı. «Şu bulut çizgisini görüyor musun?»</p>

  <p class="block6">Sebastian küreğini bırakıp Flynn'in yanına gitti, ağrıyan sırt kaslarını gevşetmek için omuzlarını salladı.</p>

  <p class="block6">Yerli kürekçiler de bırakmışlardı küreklerini.</p>

  <p class="block6">«Asılın küreklere, güzellerim!» diye homurdandı Flynn. [69] Yerliler istemeye istemeye ellerine aldılar kürekleri.</p>

  <p class="block6">Flynn Sebastian'a döndü. «Gördün mü?»</p>

  <p class="block6">«Evet.» Bulut ufkun gerisinde kapkara bir çizgi, bir Hindu kadının başına çekilmiş rastık gibiydi.</p>

  <p class="block6">«Eh Bassie, işte ağzında geveleyip durduğun rüzgâr. Ama kusura bakma dostum bu gelen senin istediğinden biraz sert olacak sanırım.»</p>

  <p class="block6">Fırtınanın gelişini karanlıkta çok uzaklardan duydular.</p>

  <p class="block6">Bulutlar tüm göğü örterken doğuda yıldızlar birer birer sönüyordu gece yarısında.</p>

  <p class="block6">Bir rüzgâr dalgası sala çarptı, uydurma yelkeni silâh patlaması gibi bir sesle şaklattı, uyuyanlar yerlerinden fırladılar.</p>

  <p class="block6">«O güzelim donunu sıkı tut yoksa kıçından uçar gider farkında olmazsın,» diye mırıldandı Flynn.</p>

  <p class="block6">Bir esinti, ardından yine durgunluk, ancak şimdi dalgalar salın kenarlarına vurmaya başlamıştı.</p>

  <p class="block6">«Yelkeni indirsem iyi olacak.»</p>

  <p class="block6">«İndir bakalım, bu arada ipten de hepimize birer can halatı hazırla.» Rüzgârın giderek artan uğultusu altında kendilerini salın halatına bağladılar.</p>

  <p class="block6">Rüzgâr şimdi salı topaç gibi çeviriyordu olduğu yer de, üzerlerine yağmur gibi yağan su damlacıkları buz gibiydi. Sal mahmuz yemiş bir hayvan tedirginliğiyle harekete başladı.</p>

  <p class="block6">Sebastian, «Hiç olmazsa kıyıya doğru itecek!» diye bağırdı.</p>

  <p class="block6">«Bassie yavrum, ne de hoş şeyler geliyor aklına!»</p>

  <p class="block6">Sala çarpan ilk dalga Flynn'in sesini boğuklaştırmış, gövdelerini aşıp tahtalar arasındaki deliklerden denize karışmıştı. Sal tehlikeli bir biçimde sağa sola savruldu, yeni dalgayı karşılamak üzere toparlandı. [70]</p>

  <p class="block6">Kesintisiz esen rüzgâr denizi Sebastian'ın düşündüğünden daha çabuk üzerlerine getirmişti. Birkaç dakika sonra salın üzerinde kırılan dalgalar soluklarını göğüslerinde hapsedecek bir ağırlıkla üzerlerine çöküyor, tümüyle su altında kalıyorlar, sal devrilecekmiş gibi havaya dikiliyor, soluk almak için çırpınıyorlardı.</p>

  <p class="block6">İki dalga arasındaki sakinliği bekleyen Sebastian sürüne sürüne Flynn'e yaklaştı. «Nasılsın?»</p>

  <p class="block6">«İyiyim, çok iyi!» Yeni bir dalga örtmüştü üzerlerini.</p>

  <p class="block6">«Bacağın nasıl?»</p>

  <p class="block6">«Kes sesini Allahını seversen!» Yine suların altında kalmışlardı.</p>

  <p class="block6">Ortalık zifiri karanlıktı, ne bir yıldız ne de ay... Ancak üzerlerinde kırılan sular fosforlu bir parıltı yayarken ciğerlerini havayla doldurmayı, kramp girmiş parmaklarıyla tahtalara daha sıkı tutunmayı hatırlıyorlardı.</p>

  <p class="block6">Sebastian'ın soğuktan donan vücudu uyuşmaya başlamıştı. Bilincini yavaş yavaş kaybederken iri bir dalganın çarpmasıyla latalardan birinin koptuğunu, Arap tayfalardan birinin karanlık denize uçarken kopardığı çığlığı duydu, ancak bu sesin kendisi için hiç bir anlamı yoktu artık.</p>

  <p class="block6">Yuttuğu deniz suyunu iki kere kustu, ama ağzında, tat duygusu kalmadığı için sular çenesinden göğsüne akıyor, oradan da dalgalara karışıyordu.</p>

  <p class="block6">Rüzgârın savurduğu su damlacıkları gözlerini yakıyordu, her dalga yükseldiğinde baykuş gibi kırpıyordu gözlerini. Bir ara daha iyi görebildiğini farkeder gibi olunca başını çevirdi. Flynn'in yüzü karanlıkta beyaz bir leke gibiydi. Sebastian şaşırmıştı, bir süre yatıp bunu düşündü ama nedenini bulamadı. Ancak gelen bir dalganın ardına bakınca ufukta kara bulutların ardında şafağın parıltısını görür gibi oldu. [71]</p>

  <p class="block6">Konuşmaya çalıştı, ama boğazı tuzdan şişmiş, dili duygusuz bir et parçasıydı. «Şafak söküyor,» diye mırıldanmaya çalıştı, ancak Flynn yanında kaskatı kesilmiş bir ceset gibi yatıyordu.</p>

  <p class="block6">O çılgın, gri deniz yavaş yavaş aydınlanırken kapkara bulut kümeleri buna karşı koymaya çalışıyorlardı. Dalgalar şimdi çılgıncasına dövüyordu salı. Her dev dalga bir dağ gibi tahta parçasının üzerine dikildiğinde bir an için kendilerini rüzgârdan koruyor, tepesi bir Etrüsk başlığının tüyleri gibi uçuyor, hemen ardından da korkunç bir gürültüyle salın üstüne yuvarlanıyordu.</p>

  <p class="block6">Saldaki adamlar her seferinde tahtaların üzerine kapanıyorlar, beyaz selin altında ezilmeyi bekliyorlardı. Salın dalgaların üstüne çıktığı bir anda Sebastian çevresine bakındı. Yelken bezi, halatlar ve Hindistan cevizleri suya kapılıp yok olmuştu. Deniz sal latalarının bir kısmını da silip süpürmüştü. Üzerlerindeki giyecekler paramparçaydı.</p>

  <p class="block6">Bir gün önce salda bulunan yedi kişiden yalnızca kendisi, Flynn, Muhammed ve bir yerli kalmış, diğer üçünü aç deniz yutmuştu. Tam o anda fırtına yeniden patlayınca sal devrilecek gibi oldu.</p>

  <p class="block6">Sebastian dalgaların değiştiğini anlamıştı, şimdi giderek sıklaşmış, daha dikleşmiştiler. Fırtınanın gürültüleri arasında yeni bir ses belirmişti şimdi. Top atışı gibi bir gürleme. Birden bu gürültüyü bir süredir duyduğunu, ama ancak şimdi yorgunluğunun yarattığı sersemliği delebildiğini farketti.</p>

  <p class="block6">Vücudunun tüm sinirlerinin acıyla gerilmesine aldırmadan başını kaldırdı. Ancak çevresinde gri duvar gibi yükselen deniz elli metrelik bir daire dışını görmesini engelliyordu. Ne var ki o uzaktan gelen gürleme sesi daha iyi işitiliyordu artık. [72]</p>

  <p class="block6">Yandan gelen bir dalga salı birden havalandırdı. Sebastian karayı görmüştü. Hem de öylesine yakındılar ki, palmiyeler rüzgârın önünde eğilmişler, uzun yapraklarını dehşetle sallıyorlardı. Alaca karanlıkta beyazımsı kıyıyla daha berideki yüksek toprakların mavimsi rengi seçilebiliyordu.</p>

  <p class="block6">Ancak gözü kayalığa ilişince bu gördüklerinin sevincine varamadı. Kayalık kara dişlerini gösteriyor, hemen arkadaki lagün gölünün sakinliğine kavuşmadan dalgalar top gürlemesi gibi üzerinde patlıyordu. Sal son hızla oraya sürüklenmekteydi.</p>

  <p class="block6">«Flynn Flynn, bana bak!» Ama Flynn kımıldamadı bile. Açık gözleri anlamsızca ileri bakıyordu, yaşadığını belirten tek şey hafifçe inip kalkan göğsüydü. «Flynn.»</p>

  <p class="block6">Sebastian tahtaya pençe gibi yapışmış ellerinden biriyle adamın göğsüne vurdu. «Flynn.»</p>

  <p class="block6">Flynn'in başı Sebastian'dan yana döndü, gözlerini kırpıştırdı, ağzı açıldı ama hiç ses çıkmadı boğazından.</p>

  <p class="block6">Bir dalga daha kırıldı salın üzerinde. Bu kez soğuk su Sebastian'ı az da olsa canlandırmıştı. «Kara!» diye fısıldadı. «Kara!» Flynn hâlâ anlamsız bakışlarla bakıyordu yüzüne.</p>

  <p class="block6">İki sıra dalga ardından kayalık keskin dişlerini gösterdi yine. Sebastian tek elle tahtalara tutunup bıçağını çıkardı, kendisini sala bağlayan ipleri kesmeye başladı, ip koptu. Uzanıp Flynn'in sonra da Muhammed'in iplerini kesti. Ufak tefek Afrikalı buruşuk maymun yüzüne gömülü kanlı gözlerle bakıyordu kendisine.</p>

  <p class="block6">«Yüz» diye fısıldadı Sebastian. «Yüzmek gerek.» Bıçağı kınına sokup Muhammed'in üstünden diğer yerliye uzanmak istediği anda bir dalga salı kaldırdı, sal dimdik havaya dikildi, hep birlikte suya döküldüler.</p>

  <p class="block6">Sebastian'ın suya dalmasıyla çıkması bir oldu. Flynn de hemen yanında su üstüne çıkmıştı. Ölüm korkusundan doğan bir güçle Flynn, Sebastian'a sarıldı. [73]</p>

  <p class="block6">Kendilerini alabora eden dalga şimdi kayalığı tümüyle örtmüştü, az önce sivri kayaların olduğu yerde şimdi köpüklü sular vardı. Salın parçaları su üzerinde yüzüyordu. Arabın parçalanmış cesedi hâlâ sımsıkı bağlıydı tahtalara. Aşıklar gibi sarmaş dolaş olan Flynn ile Sebastian, birincisinin hemen ardından gelen ikinci dalgayla artık suya gömülmüş olan mercanların üstünden lagün gölünün sakin sularına fırlatıldılar. Muhammed ve salın parçaları da onlarla birlikte gelmişti.</p>

  <p class="block6">Lagün esaslı bir bira gibi kalın bir köpük tabakasıyla kaplıydı. Üçü birden birbirlerine tutunarak bellerine kadar çıkan suda kıyıya doğru sendeleyerek ilerlerken tepeden tırnağa köpük içinde kalmışlardı. Neşeli bir geceden dönen kardan adamları andırıyorlardı.</p>

  <p class="block12"><br class="calibre1" id="calibre_pb_19" /></p>
</body>
</html>
