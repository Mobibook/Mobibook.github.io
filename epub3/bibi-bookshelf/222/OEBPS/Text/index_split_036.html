<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">38</h2>

  <p class="block6">Rosa Oldsmith işlemekte olduğu bebek önlüğünden başını kaldırdı.</p>

  <p class="block6">«Belki de bu gece dönerler artık.»</p>

  <p class="block6">«Bu gece, yarın ya da öbür gün,» diye Nanny filozofça yanıt verdi.</p>

  <p class="block6">«Erkeklerin gidiş gelişlerini tahminin bir yararı yoktur. Hepsinin kafaları böcek doludur.» Sonra yine leopar derilerinin üstüne canlı bir mumya gibi çöküp beşiği sallamaya başladı.</p>

  <p class="block6">«Bu gece döneceklerinden eminim. Ta içimde hissediyorum bunu, iyi bir şeyler olacak, eminim.» Rosa işini bir kenara bırakıp verandaya açılan kapıya yürüdü. Güneş birkaç dakika önce batmış, Afrika'nın kısa süren alaca karanlığında ortalık insanı ürpertecek kadar sessizdi.</p>

  <p class="block6">Rosa akşamın serinliğinde kollarını göğsünde kavuşturup karanlıkta artık seçilmesi güç olan vadiye baktı.</p>

  <p class="block6">Alaca karanlık yerini koyu karanlığa bırakırken içindeki bekleme duygusu da anlamsız bir korkuya dönüşmüştü.</p>

  <p class="block6">«Nanny, ışıkları yak lütfen,» diye seslendi.</p>

  <p class="block6">Arkasında madenle camın sürtüşmesinden çıkan sesi duydu, bir kibrit alevi parladı, ardından ayakları dibine soluk sarı bir ışık kümesi döküldü.</p>

  <p class="block6">Gecenin ilk esintisi çıplak kollarında ürpertiler uyandırmıştı, elinde olmadan titredi.</p>

  <p class="block6">Ama yine de çimenliğin ucundaki incir ağaçları gözden kaybolana kadar gözlerini ayırmadı yoldan. Sonra birden dönüp eve girdi, kapıyı kapatıp sürgüyü çekti.</p>

  <p class="block6">Daha sonraları uyandığında odası karanlıktı, dışarda ay yoktu. [175] Yatağının yanında küçük Maria'nın uyurken çıkardığı emme seslerini duyabiliyordu.</p>

  <p class="block6">Akşamın o huzursuzluk dolu duyguları yine kaplamıştı genç kadının benliğini, koyu karanlığın seslerini dinlerken kendini küçülmüş, kaybolmuş, gerçeklerden kopmuş hissediyordu.</p>

  <p class="block6">Ani bir korkuyla cibinliği kaldırıp beşiğe uzandı. Bebek yerinden kaldırılırken biraz ağlar gibi olduysa da annesinin göğsüne yaslanınca yine o derin uykusuna daldı.</p>

  <p class="block6">Küçücük vücudun sıcaklığı Rosa'nın heyecanını da biraz yatıştırmıştı.</p>

  <p class="block6">Bağırıp çağırmalarla uyandı. Sebastian'ın taşıyıcılarının sesleri olmalıydı, içinde anlatılmaz bir sevinç duydu birden. Gözlerini tam açmadan örtüleri fırlattı, cibinliğin altından kucağında çocuğuyla fırladı.</p>

  <p class="block6">O anda odanın karanlık olmadığını farketti. Avluya açılan pencereden parıldayan, titreyen ve sonra hafifçe kaybolan sarı bir parıltı seçiliyordu.</p>

  <p class="block6">Rosa artık uyku sersemliğini atmıştı üzerinden, dışardan gelen gürültülerin karşılama çığlıkları olmadığı anlaşılıyordu. Ayrıca başka sesler de vardı — fısıltılar hışırtılar ve nedenini kestiremediği patlamalar.</p>

  <p class="block6">Karşılaşacağı şeyden korka kora pencereye doğru yürürken bir çığlıkla olduğu yerde donup kalmıştı. Çığlık mutfak avlusundan gelmişti. Bu bir dehşet ve acı çığlığıydı, sona ermeden önce uzun bir süre havada titremişti.</p>

  <p class="block6">«Tanrım!» Rosa pencereden baktı.</p>

  <p class="block6">Hizmetçi kulübeleri yanıyordu. Her birinin saz damından yükselen sarı alev sütunları geceyi aydınlatmıştı.</p>

  <p class="block6">Avluda Alman yerli asker üniformalı insanlar dolaşıyorlardı.</p>

  <p class="block6">Hepsinin elinde alevlerin ışığında süngüleri parıldıyan tüfekler vardı.</p>

  <p class="block6">«Nehri geçtiler... Hayır Tanrım, olamaz, hayır hayır!»</p>

  <p class="block6">Rosa çocuğunu koynuna bastırıp pencerenin altına eğildi. [176]</p>

  <p class="block6">Bir çığlık daha duyuldu, ancak bu kez çok zayıflamıştı.</p>

  <p class="block6">Dört yerli asker yerde debelenen bir şeyin çevresinde toplanmış gülüyorlardı. Zevk için öldüren insanların heyecanlı kahkahalarıydı bunlar. Süngülerini kaldırıp kaldırıp indiriyorlardı.</p>

  <p class="block6">Tam o anda uşaklardan biri kulübelerin birinden fırlayıp alevlerin aydınlattığı alanın dışına koşmaya başladı.</p>

  <p class="block6">Askerler ölmek üzere olan adamı bırakıp onun ardına düştüler. Bir ceylan kovalayan köpekler gibi adamın çevresini kuşatıp ışıklı yere yönelttiler.</p>

  <p class="block6">Şaşkın ve çevresi çevrili yerli yüzü korkudan gerilmiş olarak sağma soluna bakındı. Askerler üzerine atlayıp silâhlarını kafasına indirmeye başladılar.</p>

  <p class="block6">«Hayır Tanrım, olamaz!» Rosa'nın sesi boğazında düğümlenip kalmıştı, ancak gözlerini önündeki sahneden ayıramıyordu.</p>

  <p class="block6">Birden yeni bir ses, otoriter bir gürleme karıştı gürültüye. Rosa Almanca söylenen sözleri anlamıyordu ancak evin kenarından Alman Sömürge Askerlerinin mavi üniforması içinde dev gibi beyaz bir adamın çıktığını gördü. Adamın elinde bir tabanca vardı. Sebastian'ın anlattıklarından bunun Alman Müfettişi olduğu belliydi.</p>

  <p class="block6">«Durdur onları!» Rosa sesi çıkmadan, aklından konuşuyordu. «Lütfen bu yangını ve öldürmeyi durdur.»</p>

  <p class="block6">Beyaz adam askerlerini teşvik ederken yüzünü Rosa'nın bulunduğu yere çevirdi. Rosa adamın yüzünün şişman bir bebeğinki gibi gergin ve pembe olduğunu gördü.</p>

  <p class="block6">Alevlerin ışığında ince bir ter tabakasıyla kaplıydı.</p>

  <p class="block6">«Durdur onları! Ne olur durdur onları,» diye mırıldandı hafifçe. Komutanlarının emriyle üç asker kovalamacanın heyecanıyla düşürdükleri kuru otlardan yapılma meşalelerini alıp kulübelerden birinin ateşinden yakarlarken diğerleri de cesetleri bırakıp çevreye yayıldılar.</p>

  <p class="block6">Yüzleri eve dönük, süngüleri kana bulanıktı. [177]</p>

  <p class="block6">«Fini ile İngilizi istiyorum, yerlileri değil... Beyazları istiyorum! Evi yakın!» Rosa ancak babasının adını duymuştu. Evde olmadığını, içerde yalnız kendisiyle bebeğinin bulunduğunu haykırmak istiyordu.</p>

  <p class="block6">Üç asker, ellerindeki meşalelerden kıvılcımlar saçarak eve doğru koşuyorlardı. Birden durdular, meşalelerini eve fırlattılar. Rosa kuru ot yığınlarının başının üstündeki saz dama düşerken çıkardıkları sesi duydu.</p>

  <p class="block6">«Ev ateş almadan bebeğimi kurtarmalıyım.» Rosa odadan koridora çıktı. Burası karanlıktı. El yordamıyla salonun yolunu buldu, ön kapının sürgüsünü çekip kapıyı bir parmak araladı. Yanan çimenliğin gerisinde yerli askerlerin beklediklerini görünce yine geri çekildi.</p>

  <p class="block6">«Mutfağın yan pencereleri,» diye söylendi. «Orası ormana yakındır. Başka kurtuluş çaresi yok.» Yeniden koridora döndü.</p>

  <p class="block6">Şimdi başı üstünde rüzgâr ve yağmur gibi bir uğultu vardı, yanan çatının dumanları içeri dolmaya başlamıştı.</p>

  <p class="block6">«Bir ormana varabilsem,» diye umutsuzlukla söylendi. Kucağındaki bebek ağlamaya başladı.</p>

  <p class="block6">«Sus Maria, sus yavrum.» Korkudan sesi titriyordu.</p>

  <p class="block6">Maria da annesinin korkusunu hissetmişti şimdi, inlemesi yaygaraya dönüştü, anasının kollarından kurtulmaya çalıştı.</p>

  <p class="block6">Rosa mutfağın yan pencerelerinden askerleri görebiliyordu. Birden midesini buz gibi bir sancı kapladı, tüm umutlan bir anda eridi gitti. Artık bacakları vücudunu taşıyamıyor, tir tir titriyordu.</p>

  <p class="block6">Yanan çatı büyük bir gürültüyle çöktü ardında. Mutfağa yakıcı bir rüzgâr doldu, alt kat alev aldı. Bu yeni parıltıda askerlerin ardında ormandan çıkan küçük kara bir maymuna benzeyen biri görüldü, Rosa Nanny'nin sesini tanıdı. [178]</p>

  <p class="block6">«Küçük Uzun Saçlı! Küçük Uzun Saçlı!»</p>

  <p class="block6">Nanny saldırının ilk anında ormana kaçmıştı. Orada saklandığı yerden evin çatısının çöktüğünü görünce artık dayanamamış, kendisini attığı tehlikeyi düşünmeksizin hanımını kurtarmaya koşmuştu.</p>

  <p class="block6">Askerler de görmüşlerdi kadını. Hep birlikte yolunu kesmek için koştular. Birden Rosa ile orman arasında asker kalmamıştı. Şimdi az da olsa bir kurtuluş olasılığı vardı. Rosa pencereyi açıp dışarı atladı.</p>

  <p class="block6">Bir an duraksadı, sağ tarafta koşuşan adamlara baktı. Tam o anda askerlerden biri yaşlı kadına yaklaşmış, süngüsünü havaya kaldırmıştı. Nanny sırtına inen darbenin etkisiyle sarsıldı, kolları iki yana açıldı. Rosa süngünün kadının göğsünden çıkan ucunu gördü.</p>

  <p class="block6">Rosa elli metre ilerdeki sık ormanlığa koşarken Maria da durmadan ağlıyordu. Askerler çocuğun sesini duymuşlardı.</p>

  <p class="block6">Biri bir şeyler bağırdı, hep birden o yana koşmaya başladılar.</p>

  <p class="block6">Rosa'nın dehşetten duyguları öylesine karışmıştı ki her attığı adım sanki çok uzun bir süre gerektiriyormuş gibi geliyor, kendini beline kadar yükselen su içinde yürüyormuşçasına hissediyordu. Geceliği ayaklarına dolanıyor, çıplak ayaklan dikenlere ve taşlara bastıkça tökezleniyordu. Karşısındaki orman hiç yaklaşmıyor gibiydi, korkunun soğuk eli göğsünü sıkıyor, soluk almasını güçleştiriyordu.</p>

  <p class="block6">Birden görüş alanına erkek bir maymun çevikliğiyle koşan bir asker hayâli girdi, Rosa'nın kaçış yolu kesildi. Adamın kapkaranlık yüzünde açık ağzı iğrenç bir pembe çukurdu sanki.</p>

  <p class="block6">Rosa bir çığlık kopartıp yön değiştirdi. [179] Şimdi ormana paralel koşuyor, ardından gelen ayak seslerinin ve bağrışmalarının yaklaştığını duyuyordu.</p>

  <p class="block6">Bir el omzunu kavrarken, çekip kendini kurtardı, geceliğinin bir parçası adamın parmakları arasında kaldı.</p>

  <p class="block6">Korkudan gözleri kararan Rosa yanan eve doğru birkaç adım atınca yüzüne çarpan sıcak dalgasıyla bir an sarsılır gibi oldu, sırtına inen dipçik darbesiyle Maria hâlâ kucağında olarak yere yığıldı.</p>

  <p class="block6">Kandan çılgına dönmüş yüzleriyle insanlardan oluşan bir perde çevirdi çevresini.</p>

  <p class="softbreak">&nbsp;</p>

  <p class="block6">Dipçiğiyle kadını deviren iri yarı yerli şimdi üzerine eğilmişti. Rosa adamın ne yapmak istediğini anladıysa da adam ondan önce davranıp bebeği anasının kolları arasından çekip aldı.</p>

  <p class="block6">Yerli çocuğu bacaklarından tutup sallıyor, kahkahalarla gülüyordu. Çocuğun kanı başına toplanmış, yüzü alevlerin ışığında mosmor kesilmişti.</p>

  <p class="block6">«Hayır! Ne olur yapmayın! Hayır!» Rosa dizleri üstünde güçlükle doğrulup adama doğru sürüklendi. «Bebeğimi verin bana. Lütfen.» Kollarını umutsuzca kaldırdı adama doğru.</p>

  <p class="block6">Yerli asker Rosa yaklaştıkça geri geri çekilip çocuğu sallamaya devam etti. Diğerleri de çevresinde toplanmış vahşi kahkahalarla gülüyorlardı, yüzleri heyecandan kasılmıştı, olanları daha iyi görebilmek için birbirlerini iteliyorlardı.</p>

  <p class="block6">Yerli asker çılgın bir çığlık kopartarak Maria'yı havaya kaldırdı, başının üstünde iki kere çevirdi, evin yanan damına fırlattı.</p>

  <p class="block6">Küçük bebek vücudu bezden bir bebekmiş gibi havada uçtu, dama çarptı, geceliği birden ateş alırken alevlerin arasından sazların içine yuvarlandı. Alevler ateşli bir ağız gibi yutmuştu Maria'yı. Hemen ardından sanki geğirirmiş gibi kıvılcımlar yükseldi havaya. [180] Rosa kızının sesini son kez duydu. Bir daha unutamayacağı bir sesti bu.</p>

  <p class="block6">Bir an ortalığa bir sessizlik çöktü, sonra ağaçlar arasından sert bir rüzgâr esmeye başlayınca adamlar hafifçe gerilediler.</p>

  <p class="block6">Şimdi artık tümüyle yanan evin karşısında diz çökmüş duran Rosa dua ediyormuş gibi elleriyle yüzünü örttü.</p>

  <p class="block6">Çocuğu atmış olan yerli yerde duran silâhını alıp Rosa'nın başı ucuna geldi. Tüfeği balina avlayan bir zıpkıncı gibi havaya kaldırıp kanlı süngüsünü kadının çıplak ensesine nişanladı.</p>

  <p class="block6">Adam tüfeği tam indireceği anda Herman Fleischer tabancasını kafasına dayayıp bir kurşunda yere cansız sermişti.</p>

  <p class="block6">«Çılgın köpek!» diye bağırdı yerlinin cesedine. «Sana onları sağ yakalamanı emretmiştim.»</p>

  <p class="block6">Sonra müdahale etmek için koştuğundan soluk soluğa Rosa'ya döndü.</p>

  <p class="block6">«Çok özür dilerim hanımefendi.» Şapkasını saygıyla çıkartıp Rosa'nın anlamadığı Almancasıyla devam etti.</p>

  <p class="block6">«Biz kadın ve çocuklarla savaşmayız.»</p>

  <p class="block6">Rosa başını kaldırıp bakmadı. Yüzünü örten elleri ardında hüngür hüngür ağlıyordu.</p>

  <p class="softbreak">&nbsp;</p>

  <p class="block12"><br class="calibre1" id="calibre_pb_37" /></p>
</body>
</html>
