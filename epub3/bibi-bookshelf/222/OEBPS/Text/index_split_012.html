<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">11</h2>

  <p class="block6">Yelkenli tekne atış alanı dışına, hatta daha sonra görüş alanı dışına çıktıktan sonra da Herman Fleischer sinir krizleri geçirmeye devam etti. Küçücük güvertede çılgınlar gibi çırpınıyor, sağma soluna yumruk indiriyor, korkudan ödleri patlamış yerli askerleri kaçacak delik arıyorlardı. Fleischer sık sık dönüp yerde baygın yatan dümencisine tekmeler yağdırıyordu. Sonunda öfkesi biraz olsun hafifleyince arka tarafa gidip pervanesine takılan ağlara baktı.</p>

  <p class="block6">«Çavuş!» Sesi öfkeden kısılmıştı. «Çabuk iki adam inip şunu kessinler.»</p>

  <p class="block6">Tekneye birden sessizlik çökmüştü. [49] Herkes piyangonun kendisine çıkmaması için görünmez olmaya çalışıyordu, iki gönüllü seçildi, üniformaları üzerlerinden alındı ve korkulu itirazları dinlenmeden geminin kıçına götürüldüler.</p>

  <p class="block6">«Ellerini çabuk tutmalarını söyle,» diye Herman gidip portatif koltuğuna oturdu. Özel uşağı önündeki masaya akşam yemeği ile birasını yerleştirdi, Herman yemeğe gömüldü.</p>

  <p class="block6">Arka taraftan bir çığlık, bir çırpınış, ardından da silâh sesleri duyuldu. Herman kaşlarını çatıp başını kaldırdı.</p>

  <p class="block6">Çavuş heyecanla, «Timsah adamlardan birini yedi,» dedi.</p>

  <p class="block6">«Bir tane daha gönder öyleyse.» Herman olayı umursamadan yemeğe dönmüştü. Bu son gelen sucuklar gerçekten çok nefisti.</p>

  <p class="block6">Ağlar pervaneye öyle sıkı sarılmıştı ki son parçanın kesilip atıldığında saat da gece yarısını bulmuştu.</p>

  <p class="block6">Pervane şaftı hafifçe eğrilmiş, bilyalı yataklardan biri dağılmıştı. Çeyrek hızla gitmelerine karşın yola koyulduklarında arkadan korkunç çatırtılar geliyordu.</p>

  <p class="block6">Şafağın griliği yerini soluk pembeye bıraktığında son adacıkları da geride bıraktılar, buharlı gemi burnunu Hint Okyanusunun enginliğine çevirdi. Sabah rüzgâr olmadığı için deniz tepsi gibi düzdü. Herman umutsuzca ufuk çizgisine baktı. Buraya kadar gelmesinin tek nedeni yelkenlinin gece karanlığında karaya oturmuş olması umuduydu.</p>

  <p class="block6">«Dur!» diye bağırdı yüzü dayaktan şişmiş dümencisine. Pervanenin çatırtısı kesildi, tekne iri yağlı dalgalar üzerinde alçalıp yükselmeye başladı. [50]</p>

  <p class="block6">Kaçmışlardı. Herman Fleischer kendi teknesini açık deniz tehlikesine atamazdı. Geri dönmeli, yelkenliyi, fildişini ve asılacak o kadar adamı geride bırakmalıydı. Hiç rahatsız edilmeden Zanzibar adasındaki o korsan dostlarının arasına döneceklerdi.</p>

  <p class="block6">Fleischer denize bakarken o fildişi yükünün ardından içini çekiyordu. Belki de bir milyon Reichsmarklık fildişi vardı teknede. Kendisinin gayri resmi yakalama tazminatı müthiş olacaktı.</p>

  <p class="block6">İngilizi de elinden kaçırdığına yanıyordu. Bundan önce hiç İngiliz asmamıştı. Derin derin içini çekerek o lanet Amerikalının şimdi bir timsahın midesini doldurduğu düşüncesiyle avunmaya çalıştı. Bu da iyiydi ama yine de herifin ipin ucunda sallanmasını seyretmeyi yeğlerdi.</p>

  <p class="block6">Bir daha göğüs geçirdi. Eh, bundan böyle Flynn O'Flynn'in sınırlarında dolaştığı endişesi olmayacaktı. Vali Schee de artık Flynn'in kellesini istemekten vazgeçerdi.</p>

  <p class="block6">Kahvaltı saati gelmişti. Herman döneceği sırada ışıyan ufukta bir leke dikkatini çekti. Alçak uzun bir biçim giderek belirginleşiyordu. Askerler de şafakta dev gibi görünen nesneyi görünce bağırmaya başladılar. Dört köşe bataryaları, üç sıra bacasıyla artık ne olduğu iyice anlaşılmıştı.</p>

  <p class="block6">«Blücher!» diye bağırdı Herman vahşi bir sevinçle.</p>

  <p class="block6">«Blücher!» Daha altı ay önce Dar üs Selam limanında gördüğü kruvazörü tanımıştı. «Çavuş, çabuk bana işaret tabancasını getir!» Heyecandan zıp zıp sıçrıyordu. Kendisinin acele yolladığı habere karşılık Vali Schee de Rufiji ağzını ablukaya alması için Blücher'i göndermiş olmalıydı. «Motoru çalıştırın çabuk! Kruvazörü karşılamaya gidiyoruz.» Herman aldığı tabancanın namlusuna iri bir Vevey fişeği sokup namluyu havaya çevirdi. [51]</p>

  <p class="block6">Kruvazörün yanında buharlı gemi suda yüzen bir yaprak gibiydi. Herman çıkması gereken ince ip merdivene dehşetle baktı. Askerleri iki gemi arasındaki bir adımlık suyun ötesindeki merdivene erişmesine yardım, ettiler. Herman bütün vücudundan terler boşanarak büyük gemiye geçtiğinde iki denizci kendisini güverteye aldılar.</p>

  <p class="block6">Karşısında on, on beş kişilik bir tören kıtası duruyordu. Başlarında da gıcır gıcır üniformalı genç bir yüzbaşı vardı.</p>

  <p class="block6">Herman kendisine destek olan elleri iteledi, topuklarını vurdu. «Müfettiş Fleischer.» Sesi gösterdiği çabayla titriyordu.</p>

  <p class="block6">«Yüzbaşı Kyller.» Genç subay da topuklarını vurup selama durdu.</p>

  <p class="block6">«Hemen kaptanınızla görüşmem gerek. Çok önemli bir konu var.»</p>

  <p class="softbreak">&nbsp;</p>

  <p class="block4"><br class="calibre1" id="calibre_pb_13" /></p>
</body>
</html>
