<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block12"></p>

  <h2 class="calibre4">86</h2>

  <p class="block6">Yüzbaşı Ernst Kyller gömleğini çıkartıp ranzasına oturdu. Gömleğin kolunu parmakları arasında ovaladı. Kurumuş kan parça parça döküldü kumaşın üstünden.</p>

  <p class="block6">«Kaçmamalıydı. Ateş etmek zorunda kaldım.»</p>

  <p class="block6">Kalkıp başucundaki küçük dolaba astı gömleği. Sonra cebinden saatini alıp kurmak üzere oturdu yine.</p>

  <p class="block6">«Yediye çeyrek var.» Kyller yatağa uzandı, yastıklarını başı altına çekti, çizmeli ayaklarını birbiri üstüne attı.</p>

  <p class="block6">«Karısını kurtarmak için geldi. Doğal bir hareket bu. Ama o kılık... o tıraş edilmiş kafa, o boyalı deri... çok önceden düşünülmüş bir şey bu.»</p>

  <p class="block6">Kyller gözlerini kapattı. Yorgundu. Uzun ve olaylı bir nöbet saati geçirmişti. Ancak aklını kurcalayan bir şey vardı... çok önemli bir ayrıntıyı atlamıştı, çok önemli... hatta ölüm kalım sorunu olan bir şey...</p>

  <p class="block6">Kızın yaralı adamı tanımasından iki dakika sonra Kyller onun yerli kılığına girmiş bir beyaz olduğunu anlamıştı, İngilizcesi pek iyi değilse de kızın sevgi ve suçlama çığlıklarını sökebilmişti.</p>

  <p class="block6">«Onu da öldürdünüz. Hepsini öldürdünüz. Çocuğumu, babamı... şimdi de kocamı. Katiller, pis domuzlar!» [343]</p>

  <p class="block6">Kyller yüzünü buruşturdu, yumruklarını ağrıyan gözlerine bastırdı. Evet, kızı anlıyordu. Olayı Kaptan von Kleine'a rapor ettiğinde kaptan pek önemsememişti.</p>

  <p class="block6">«Adam kendinde mi?»</p>

  <p class="block6">«Hayır, efendim.»</p>

  <p class="block6">«Cerrah ne diyor?»</p>

  <p class="block6">«Büyük bir olasılıkla öğlenden önce ölecekmiş.»</p>

  <p class="block6">«Sen görevini yaptın, Kyller.» Von Kleine anladığını göstermek için Kyller'in omzuna dokundu. «Kendini suçlama. Senin görevin buydu.»</p>

  <p class="block6">«Teşekkür ederim, efendim.»</p>

  <p class="block6">«Nöbetin bitti artık, kamarana git ve dinlen... bu bir emirdir. Akşama dinlenmiş ve hazır olmanı istiyorum.»</p>

  <p class="block6">«Bu gece demek, efendim?»</p>

  <p class="block6">«Evet, bu gece yola çıkıyoruz. Mayınlı alan temizlendi, kütük engelin kesilmesi için de emir verdim. Ay 11.47'de batıyor, biz de tam gece yarısı yola çıkacağız.»</p>

  <p class="block6">Ancak Kyller dinlenemiyordu. Kızın soluk yüzü gözlerinin önünden gitmiyordu. Ölmek üzere olan adamın soluklarını yanı başında duyuyor, o belirsiz kuşku sinirlerini yıpratıyordu.</p>

  <p class="block6">Hatırlaması gereken bir şey vardı.</p>

  <p class="block6">Adam neden kılık değiştirmişti? Karısının yakalandığını duyar duymaz gelmeye kalkışmış olsa derisini boyayacak zaman bulamazdı.</p>

  <p class="block6">Fleischer kadını yakaladığında adam neredeydi? Orada olmadığı kesindi, yoksa karısını korurdu. Neredeydi?</p>

  <p class="block6">Yakınlarda bir yerde olmalıydı.</p>

  <p class="block6">Kyller karın üstü yatıp yüzünü yastığa gömdü. Dinlenmeliydi.</p>

  <p class="block6">Uyuması gerekiyordu, bu gece İngilizlerin ablukasını yarmaya çalışacaklardı. [344]</p>

  <p class="block6">Bir filoya karşı bir tek gemi. Karşı konulmadan kanaldan çıkmaları olasılığı pek zayıftı. Bir gece çarpışması olacaktı. Düşman gemilerinin borda atışlarıyla Blücher'e doğru yaklaşmalarını görür gibi oldu. İntikam almaya yeminli bir düşman. Güçlü, yeni kömür almış, cephanelikleri dolu, tayfası Rufiji'nin sıtmasına yakalanmamış bir düşman...</p>

  <p class="block6">Ve bunlara karşı savaş hasarı gelişigüzel onarılmış, adamlarının yarısı sıtma nöbetleri içinde, ocağında odun yanan, ateş gücü çok zayıf bir tek gemi.</p>

  <p class="block6">Kyller boş mermi gözlerini, ön cephaneliğin yarı yarıya boş dinamit raflarını hatırladı.</p>

  <p class="block6">Cephanelik? Evet! Cephanelik! Hatırlaması gereken şey cephaneliğe ilişkindi. Aklını kurcalayan şey buydu.</p>

  <p class="block6">Cephanelik!</p>

  <p class="block6">«Aman Tanrım!» diye dehşetle bağırdı. Bir tek harekette yatağından fırlayıp kamaranın ortasında ayağa dikildi.</p>

  <p class="block6">Tüyleri diken diken olmuştu. İngilizi daha önce orada görmüştü. Ön cephanelikteki işçiler arasında.</p>

  <p class="block6">Orada bulunması için tek neden vardı: Sabotaj.</p>

  <p class="block6">Kyller gömleğini kapıp koridora fırladı.</p>

  <p class="block6">«Lochtkamper'i bulmalıyım. On on iki kişi gerekecek. Tonlarca dinamiti taşımak gerek İngilizin yerleştirdiği şeyi bulmak için. Tanrım, bize zaman ver! Zaman!»</p>

  <p class="softbreak">&nbsp;</p>

  <p class="block4"><br class="calibre1" id="calibre_pb_86" /></p>
</body>
</html>
