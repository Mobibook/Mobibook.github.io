<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11"></p>

  <h2 class="calibre4">79</h2>

  <p class="block6">Karanlık çökerken ısının da bir iki derece düşmesi akşam esintisinin soğuk olduğu izlenimini uyandırıyordu. Sebastian pelerinine sıkı sıkı sarınıp Alman kruvazörünün yanından aşağıda bekleyen motorlara dolan yerliler arasına katıldı.</p>

  <p class="block6">Cephanelikte geçirdiği gün kendisini ruhen ve bedenen çok yormuştu; bu nedenle motorda yerine oturduğunda çok dalgındı. En yakın adadaki kamplarına doğru yola çıktıklarında Blücher'e yanındaki adamlarınkinden farksız gözlerle bakıyordu. Birden Müfettiş Fleischer'in buharlı motorunun da kruvazöre yanaşmış olduğunu farketti. [318]</p>

  <p class="block6">«Umarım tekne havaya uçtuğunda o şişman domuz da orada olur,» diye düşündü.</p>

  <p class="block6">Herman Fleischer'in kruvazöre kimi getirdiğini bilmesine olanak yoktu. Motor nehrin yukarısından geldiğinde Sebastian aşağıda çalışıyordu ve Rosa Oldsmith Müfettiş tarafından gemiye çıkarılmıştı.</p>

  <p class="block6">«Gel bakalım kız, seni bu güzel geminin kahraman kaptanına bir gösterelim.» Fleischer kızın ardından merdivenleri çıkarken neşeyle kendi kendine söyleniyordu.</p>

  <p class="block6">«Ona anlatacak çok ilginç şeylerin olduğundan hiç kuşkum yok.»</p>

  <p class="block6">Üzüntüden bitkin düşmüş, babasının ölümünün dehşetiyle hâlâ rengi soluk olan Rosa bunu yapan adama soğuk bir nefret duygusuyla iskeleden gemiye geçerken sendeledi. Elleri bağlı olduğu için dengesini koruyamadı, dünya umurunda olmadan yüzüstü düşmeye hazırken birden uzanan ellerinin kendisini tuttuğunu görünce şaşırdı.</p>

  <p class="block6">Başını kaldırınca bir an Sebastian'la karşı karşıya olduğunu sandı. Karşısındaki adam uzun boylu ve esmerdi, güçlü elleri vardı. Birden ucu sivri kasketinin altın armasını görünce tiksinerek geri çekildi.</p>

  <p class="block6">«Ah! Yüzbaşı Kyller. Bakın size sevimli bir hanım efendi getirdim.»</p>

  <p class="block6">«Kim bu?» Kyller, Rosa'yı süzüyordu. Rosa konuşulanlardan hiç bir şey anlamamıştı. Zaten yorgunluktan ayakta duracak halde değildi.</p>

  <p class="block6">«Bu... tüm Afrika'nın en tehlikeli genç kızı. Dar üs Selam'dan gelen konvoyu basan İngiliz haydutlarından biri. Sizin makinisti vurup öldüren oydu. Onu ve babasını bu sabah yakaladım. Babası ünlü O'Flynn'di.»</p>

  <p class="block6">«Nerede şimdi?» diye Kyller Müfettişin sözünü kesti.</p>

  <p class="block6">«Astım.» [319]</p>

  <p class="block6">«Astın mı? Yargılamadan mı?»</p>

  <p class="block6">«Yargılanması gereksizdi.»</p>

  <p class="block6">«Sorguya çekmedin mi?»</p>

  <p class="block6">«Sorgu için kadını getirdim.»</p>

  <p class="block6">Kyller çok öfkelenmişti, artık sesinden de anlaşılıyordu bu.</p>

  <p class="block6">«Hareketinizin doğruluğunu yargılamayı Kaptan von Kleine'a bırakacağım.» Rosa'ya dönünce kızın ellerinin bağlı olduğunu farketti, büyük bir ilgiyle bileklerinden tuttu.</p>

  <p class="block6">«Müfettiş Fleischer, bu kadın ne kadar süredir bağlı böyle?»</p>

  <p class="block6">Fleischer omuzlarını silkti. «Kaçma tehlikesine göz yumamazdım.»</p>

  <p class="block6">«Şuraya bakın!» Kyller Rosa'nın ellerini gösteriyordu.</p>

  <p class="block6">Kızın parmakları şişmişti, mosmor kesilmişlerdi.</p>

  <p class="block6">«Bu tehlikeyi göze alamazdım,» diye tekrarladı Fleischer kendisine yöneltilmiş olarak kabul ettiği suçlama karşısında.</p>

  <p class="block6">Kyller iskele başında duran assubaya döndü. «Çabuk bıçağını ver bana!» Adam cebinden kocaman bir çakı çıkartıp teğmene uzattı.</p>

  <p class="block6">Kyller bıçağı Rosa'nın bilekleri arasına dikkatle sokup ipi kesti. Rosa, kan ellerine dolarken acıyla haykırdı.</p>

  <p class="block6">«Eğer bir zarar vermişsen başına gelecekler var,» diye Kyller kızın şişmiş ellerini ovalarken söylendi.</p>

  <p class="block6">«Bir canidir o. Tehlikeli bir cani hem de.»</p>

  <p class="block6">«Her şeyden önce bir kadındır ve bu yüzden özen gösterilmesi gerekir. Bu vahşi davranışlara gerek yoktu.»</p>

  <p class="block6">«Asılacak nasıl olsa.»</p>

  <p class="block6">«Zamanı gelince suçlarının hesabını verecek elbette, ancak yargılanana kadar bir kadın olarak davranılacak kendisine.» [320]</p>

  <p class="block6">Rosa başı üstünde dönen bu sert tartışmayı anlamıyordu.</p>

  <p class="block6">Gözleri Kyller'in elindeki bıçağa takılmıştı. Adam kan akışını hızlandırmak için ellerini ovuştururken çakının sapı da parmaklarına değmekteydi. Uzun bıçak gümüş gibi parlıyordu, Rosa ipleri keserken ne kadar keskin olduğunu fark etmişti. Bıçağın üstünde iki ad yazılı gibi geliyordu kıza. En çok sevdiği iki kişinin adı: babasının ve çocuğunun.</p>

  <p class="block6">Bakışlarını bıçaktan güçlükle ayırıp nefret ettiği adama baktı. Fleischer sanki kendisini Kyller'in elinden almak istermiş gibi yanına gelmişti. Yüzü öfkeden kızarmıştı, konuştukça çenesinin altından sarkan etleri titriyordu.</p>

  <p class="block6">Rosa ellerini oynattı. Hâlâ kaskatı ve uyuşuk olan parmaklarına güç doluyordu. Bakışları Fleischer'in göbeğine kaydı.</p>

  <p class="block6">Gri ceketin altından yusyuvarlak çıkan göbeğin yumuşak bir görünüşü vardı. Rosa bıçağı ete batarken görür gibi oldu. Yumuşacık bir kayışla sapına kadar giriyor ve sonra eti yararak yukarı çekiliyordu. Tablo önünde o kadar canlıydı ki, kız heyecandan titremeye başlamıştı.</p>

  <p class="block6">Kyller Fleischer'le konuşuyordu. Kızın parmaklarının avucu içine girdiğini farketti ama elini çekemeden Rosa çakıyı kapmıştı bile. Kyller kızın üstüne yöneldiği anda Rosa hafifçe döndü, bıçağı tutan elini aşağı indirip birden Herman Fleischer'in göbeğine doğru fırladı.</p>

  <p class="block6">Rosa adamın şişman olduğu için ağır hareket edeceğini sanmıştı. Bu beklenmedik saldırı karşısında şaşıracağını ve darbeyi tam midesine yiyeceğini hesaplamıştı.</p>

  <p class="block6">Ancak Rosa hareketine başlamadan Fleischer durumu kavradı. Bir yılan kadar hızlı ve inanılmayacak kadar güçlüydü. Bıçağa çıplak ellerle karşı koyma yanlışlığına düşmedi. Bir marangoz tokmağı boyundaki yumruğuyla kızın sağ omzuna vurdu. [321] Rosa darbenin şiddetiyle savruldu, çakı elinden fırlayıp güvertede yuvarlandı. Kolu omzundan başlayarak uyuşmuştu.</p>

  <p class="block6">«Gördün mü?» diye gürledi Herman Fleischer. «Onu bağlamakla ne kadar haklıymışım, gördün mü? Çok tehlikeli ve acımasız bir insandır bu!»</p>

  <p class="block6">İri yumruğunu Rosa'nın yüzüne indirmek için kaldırdığında Kyller araya girdi.</p>

  <p class="block6">«Yeter! Bırak artık!»</p>

  <p class="block6">«Bir hayvan gibi bağlamalı onu... tehlikelidir diyorum... » diye bağırıyordu Fleischer. Ancak Kyller kolunu kızın omuzlarına attı.</p>

  <p class="block6">«Bu kadını revire götürün,» dedi assubaya. «Cerrah Yarbay Buchbolz kendisine baksın. Onu kolla ama nazik ol, anladın mı?» Rosa'yı aşağıya götürdüler.</p>

  <p class="block6">«Kaptan von Kleine ile görüşmek istiyorum,» dedi Fleischer. «Raporumu kendisine vermek istiyorum.»</p>

  <p class="block6">«Gel seni kaptanın yanına götüreyim.»</p>

  <p class="block12"><br class="calibre1" id="calibre_pb_79" /></p>
</body>
</html>
