<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">32</h2>

  <p class="block6">Flynn'in harcama hızıyla bile Sebastian'ın vergi seferinden payına düşen parayı tüketebilmesi iki haftasını aldı.</p>

  <p class="block6">Rosa ile Sebastian bu süre içinde Beira sokak ve pazarlarında elele dolaştılar, ya da yine elele olarak kıyıda oturup denizi seyrettiler. Mutlulukları on beş yirmi metre yanlarına yaklaşan herkesi etkiliyordu. Dar bir sokakta yüzü asık kaşları çatılı bir yabancı onlara doğru yürürken birden gençlerin etkisi altına giriyor, adımları yavaşlıyor, yüzü gerginliğini kaybediyor, gülümsüyordu.</p>

  <p class="block6">Ancak çoğunlukla barın üstündeki dairelerinde kalıyorlar, öğleden sonra erken bir saatte odalarına girip ertesi gün öğlene kadar bir daha çıkmıyorlardı.</p>

  <p class="block6">Ne Rosa ne de Sebastian böylesine bir mutluluğu düşlerinde bile görmemişlerdi.</p>

  <p class="block6">İki haftanın sonunda aşağı indiklerinde Flynn'in kendilerini beklediğini gördüler, «İyi günler! İyi günler!» diye Flynn kapının önünden geçmekte olan gençlerin yolunu kesti, kollarını omuzlarına attı. «Bu güzel günün başlangıcında nasılsınız bakalım?» Sebastian'ın uzun uzun ne kadar iyi olduklarım, Rosa'nın mutluluğunu, geceyi çok rahat geçirdiklerini anlatmasını dinlemedi bile. «Çok iyi, çok iyi!» diye sözünü kesti. «Bak, Bassie yavrum, sana verdiğim o on sterlini hatırlıyor musun?»</p>

  <p class="block6">«Evet.» Sebastian birden kuşkulanmıştı.</p>

  <p class="block6">«Onu bana geri verir misin?»</p>

  <p class="block6">«Ben o parayı harcadım, Flynn.»</p>

  <p class="block6">«Ne yaptın, Ne yaptın?» diye gürledi Flynn. [148]</p>

  <p class="block6">«Harcadım.»</p>

  <p class="block6">«Aman Tanrım! Hepsini mi? Yani on günde on sterlin mi harcadın?» Flynn damadının bu savurganlığı karşısında dehşete düşmüştü. Paranın gerçekten istediğini yapması için kendisine verildiğine inanan Sebastian ise utancından ne yapacağını bilemiyordu.</p>

  <p class="block6">O öğleden sonra Lalapanzi'ye doğru yola çıktılar.</p>

  <p class="block6">Madam da Souza borcun artakalan bölümü için Flynn'in senedini kabul etmişti.</p>

  <p class="block6">Yürüyüş kolunun başında cebinde tek metelik bile olmayan ve içtiği içkinin etkisiyle midesi altüst bulunan Flynn'in yüzünden düşen bin parçaydı. İki haftadır kadın ve içkiden baş kaldırmayan yerlilerin de ondan aşağı kalır halleri yoktu. Küçük kervanın en ardından gelen Rosa ile Sebastian ise kumrular gibi birbirlerine sokulmuş cıvıldaşıyorlardı, keder denizinde güneşli bir ada gibiydiler.</p>

  <p class="softbreak">&nbsp;</p>

  <p class="block6">1913 muson rüzgârları mevsiminde Lalapanzi'de aylar çok çabuk geçti. Rosa'nın her gün biraz daha genişleyen beli Lalapanzi'nin merkezi olmuştu. En yetkili ağız olarak kabul edilen Nanny'nin başkanlığında uşaklar bölümünde yer alan tüm konuşmalar Rosa'nın karnı, daha doğrusu karnının içindeki çocuk üzerineydi. Hepsi bir erkek çocuk istiyorlardı. Ama Nanny içinde gizli gizli yeni bir Küçük Uzun Saçlı umudu beslemekteydi.</p>

  <p class="block6">Muson rüzgârlarının ortalığı bataklığa, nehirleri kahverengi çavlanlara döndürdüğü uzun aylar boyunca Flynn bile içinde büyükbaba içgüdüleri duymaya başlamıştı. Nanny'nin aksine onun doğacak çocuğun cinsiyeti konusunda hiçbir kuşkusu yoktu ve adını şimdiden Patrick Flynn O'Flynn Oldsmith koymuştu.</p>

  <p class="block6">Evin ardındaki ormanlarda avlanırlarken bu kararını Sebastian'a açıkladı. [149]</p>

  <p class="block6">Sebastian'ın nişancılığı, çok titiz çalışma sonunda hiç beklenmedik boyutlara ulaşmıştı. Az önce de kanıtlamıştı bunu. Sürekli yağan yağmur toprağı çamur yığınına döndürdüğü için dar boğazlardan birinde hiç ses çıkarmadan yürüyorlardı. Flynn Sebastian'ın elli metre kadar sağında ıslak çimen ve çalılar arasında hızla ilerlemekteydi.</p>

  <p class="whitespace">&nbsp;</p>

  <p class="block6">Ceylanlar boğazın hemen dışında ağaçlar arasındaydılar. Her biri bir yarış atı kadar iri fakat daha etliydi. Flynn hayvanları ürkütünce bir sıçrayışta sola doğru koşmaya başladılar. Aralarındaki çalılıklar yüzünden Flynn ateş edemedi.</p>

  <p class="block6">«Sana doğru geliyorlar, Bassie!» diye bağırdı. Sebastian iki adım atıp önündeki çalılığı geçti, tüfeğinin emniyet mandalını açtı. Bir boynuzun bir dala sürtünmesinden çıkan sesi duyduğu anda birinci hayvan tam önüne fırlamıştı. Mavi gri yağmur perdesi içinde bir hayâl gibiydi. Yağmurdan rengi koyulaşmış bitkiler ve ağaç gövdeleri arasında vurulması olanaksızdı. Ancak iki ağaç gövdesi arasından geçtiği anda Sebastian'ın tüfeğinden çıkan kurşun hayvanın boynunu parçaladı.</p>

  <p class="block6">Silâh sesini duyan ikinci hayvan birden durdu, ön ayaklarını gövdesi altına toplayıp Önündeki çalılığın üzerinden zıplamaya hazırlandı. Sebastian silâhını omzundan çekmeden çevirdi, tek hareketle boş kovanı fırlatıp tetiğe asıldı.</p>

  <p class="block6">Ağır kurşun hayvanı tam havada uçarken yakalamıştı.</p>

  <p class="block6">Bir Kızılderili çığlığı koparan Muhammed, Sebastian'ın yanından uzun bıçağını sallayarak geçti, Kur'an buyruklarını yerine getirmek için hayvan ölmeden boğazını kesti.</p>

  <p class="block6">Flynn Sebastian'ın yanına geldi. «Aferin, Bassie yavrum. Kurutup tuzladık mı bir aylık etimiz var demektir.»</p>

  <p class="block6">Sebastian sıkılganlıkla gülümsedi bu övgü karşısında. [150]</p>

  <p class="block6">İki adam Muhammed'in adamlarının hayvanları parçalamalarını seyretmek için o yana yürüdüler.</p>

  <p class="block6">Flynn usta bir taktikçi olarak torunu için seçtiği adı bildirmek üzere bu anı beklemişti. Ancak Sebastian'ın gösterdiği sert tepkiyi hiç hesaba katmamıştı. Sebastian çocuğuna Sebastian Francis Oldsmith adını vermeyi düşünmüştü.</p>

  <p class="block6">Flynn güldü, sonra en ikna edici sesiyle zavallı bir çocuğa böylesine bir yük yüklemenin ne kadar zalimce bir şey olduğunu anlatmaya başladı.</p>

  <p class="block6">Bu Oldsmith'lerin gururuna indirilmiş bir darbe olduğu için Sebastian hemen savunmaya geçti. Lalapanzi'ye döndüklerinde işin silahlı çatışmaya dönmesi için birkaç söz yeterliydi artık.</p>

  <p class="block6">Rosa erkeklerin gelişlerini daha uzaklardan duymuştu.</p>

  <p class="block6">Flynn'in sesi ta çimenliğin ötesinden işitiliyordu. «Ben torunuma öyle karı adı gibi ad koymam.»</p>

  <p class="block6">«Francis kralların, savaşçıların ve beylerin adıdır.»</p>

  <p class="block6">«Kıçımın kenarı!»</p>

  <p class="block6">Rosa verandaya çıkıp kollarını bütün tartışmayı başlatan o güzelim kabarıklığın üstünde kavuşturdu.</p>

  <p class="block6">Kızı görünce ikisi birden onu kendi yanlarına çekmek için yarışa başladılar.</p>

  <p class="block6">Rosa dudaklarında gizli bir gülümsemeyle ikisini de dinledi. Sonra kesin bir sesle, «Kızımın adı Maria Rosa Oldsmith olacaktır,» dedi.</p>

  <p class="block6">Bir süre sonra Flynn ile Sebastian verandada oturuyorlardı.</p>

  <p class="block6">On gün önce mevsimin son yağmurları Hint Okyanusu yönünden gelmişti. Şimdi topraklar kuruyor, nehirler yine yataklarına çekilmiş bulunuyorlardı. Kırmızı topraklardan fışkıran taze otlar güneşin dönüşünü kutluyorlardı.</p>

  <p class="block6">Kısa bir süre için her taraf yemyeşildi, hatta yaşlı ve boğum boğum ağaçlarda bile taze toprakların yeşilliği görülüyordu. [151]</p>

  <p class="block6">O sabah erkenden uzaktaki vadide bir geyik sürüsü görmüşlerdi, her dişinin yanında bir de yavru vardı. Her yanda yeni canlılar, ya da yeni canlıları bir bekleyiş göze çarpıyordu.</p>

  <p class="block6">Sabırsızlıkla yürümesini Sebastian'ın koltuğunun önünde kesen Flynn, «Yeter artık, bırak şu endişeyi,» dedi.</p>

  <p class="block6">«Benim endişe ettiğim falan yok. Her iş yolunda gidecek.»</p>

  <p class="block6">«Nerden biliyorsun?»</p>

  <p class="block6">«Şey...»</p>

  <p class="block6">«Çocuk ölü doğabilir.» Flynn parmağını Sebastian'ın burnunun dibinde salladı. «Elinde altı parmak olabilir... Ne haber? Ben bir keresinde...»</p>

  <p class="block6">Flynn dehşet dolu listeyi uzattıkça Sebastian'ın gururlu ifadesi yavaş yavaş paramparça olmuştu. O da kalkıp Flynn'in yanında yürümeye başladı. «Hiç cin kaldı mı?» Bir yandan da Rosa'nın pancurları kapalı odasına bakıyordu. Flynn cebinden şişeyi çıkartıp uzattı.</p>

  <p class="block6">Bir saat sonra Sebastian koltuğunda kaykılmış oturuyordu. Üzüntülü bakışlarla elindeki içki kadehine bakarak, «Ne yapardım acaba...» diye söylendi, ama sözünü sürdüremeden ürperip kadehini kaldırdı. Tam o anda kapalı odadan bir çığlık yükseldi. Sebastian arkadan bıçaklanmış gibi yerinden fırladı, içkisi gömleğine döküldü. Flynn de aynı anda yatak odasına doğru koşmaya başlamıştı. Çarpıştılar, yeniden yollarına devam ettiler.</p>

  <p class="block6">Kilitli kapıyı yumrukladılar. Ancak iki adamı saatler önce kapı dışarı etmiş olan Nanny kapının sürgüsünü çekmemekte ve doğumun durumunu söylememekte direniyordu.</p>

  <p class="block6">Rosa da onunla aynı fikirdeydi.</p>

  <p class="block6">«Sakın her şey bitene kadar içeri alma onları,» diye kısık sesle fısıldadı. Sonra bitkinliğinden sıyrılıp bebeği yıkayan Nanny'ye yardım etti. [152]</p>

  <p class="block6">Her şey hazır olunca yatağına uzandı, çocuğunu kucağına aldı ve Nanny'ye, «Kapıyı aç,» dedi.</p>

  <p class="block6">Bu gecikme Flynn'in tüm kuşkularını doğrulamış gibiydi.</p>

  <p class="block6">Kapı açıldığı anda ikisi birden yere kapaklandılar.</p>

  <p class="block6">«Tanrıya şükürler olsun, yaşıyorsun Rosa!» diye bağıran Sebastian yatağın yanında diz çöktü.</p>

  <p class="block6">Rosa engel olamadan çocuğu kucağından kapan Flynn Sebastian'a, «Sen ayaklarını kontrol et, ben elleriyle kafasına bakacağım,» dedi.</p>

  <p class="block6">«Parmakları tamam, iki el, bir kafa,» diye mırıldandı Flynn ne kızının ne de çocuğun çığlıklarına aldırış etmeden.</p>

  <p class="block6">«Bu ucu da tamam.» Sebastian sevinçle bağırdı. «Şahane bir çocuk, Flynn.» Örtüsünü kaldırıp bakınca birden boğulacak gibi oldu. «Aman Tanrım!»</p>

  <p class="block6">«Ne var?»</p>

  <p class="block6">«Haklıymışsın, Flynn. Sakat doğmuş.»</p>

  <p class="block6">«Nasıl? Neresi?»</p>

  <p class="block6">«İşte!» Sebastian parmağıyla gösterdi. «Şeyi... Şeyi yok işte.» ikisi birden dehşetle baktılar bebeğe.</p>

  <p class="block6">Çocuğun bacak arasındaki küçük yarığın bir sakatlık olmayıp da doğa gereği olmalarını anlamaları için birkaç dakikanın geçmesi gerekti.</p>

  <p class="block6">«Kızmış!» diye burnunu büktü Flynn.</p>

  <p class="block6">«Kızmış!» Sebastian kızının şerefini korumak için hemen çekti örtüyü.</p>

  <p class="block6">«Kız ya,» diye gülümsedi Rosa mutlulukla.</p>

  <p class="block6">Maria Rosa Oldsmith annesine hiç güçlük çıkarmadan dünyaya geldiği için Rosa yirmi dört saat sonra ayağa kalktı. Küçük bebeğin bütün davranışları aynı düşüncelilik ve hızla gelişiyordu. Dört saatte bir, bir kez ağlıyor ve anasının memesi ağzına girer girmez susuyordu. [153]</p>

  <p class="block6">Barsakları da çok düzenli çalışıyordu. Günün ve gecenin geri kalan saatlerini hep uyumakla geçirmekteydi.</p>

  <p class="block6">Maria Rosa yeni doğan bebeklerin o kıpkırmızı teni, sık yüzü, ya da şaşı gözleri olmayan güzel bir kızdı.</p>

  <p class="block6">İpek gibi yumuşak saçlarından pespembe ayak parmaklarına kadar da tek bir sözcükle kusursuzdu.</p>

  <p class="block6">Flynn'in bir erkek torun sahibi olamamaktan doğan kırgınlığı iki gün sürdü. Bu süre içinde ya cephanelikte ya da verandanın ucunda tek başına oturup durdu. İkinci gece Rosa, Flynn'in oturduğu yerden duyulacak bir sesle, «Sebastian, Maria'nın tıpkı babama benzediğini farkettin mi?» diye sordu. «Burun, ağız... Hele şu gözlere bak.»</p>

  <p class="block6">Sebastian böyle bir benzemenin söz konusu bile olmadığını söylemek için ağzını açarken Rosa ayağına şiddetli bir tekme savurdu.</p>

  <p class="block6">«Tıpkı dedesi. Yüzüne bir bakan büyükbabasının kim olduğunu hemen anlar.»</p>

  <p class="block6">«Eh... dikkatle bakarsan Öyle sanırım.»</p>

  <p class="block6">Flynn verandanın öteki ucunda kulak kesilmiş dinliyordu konuşulanları. Yarım saat sonra beşiğe yaklaşmış dikkatle bebeği süzüyordu. Ertesi akşam iskemlesini beşiğin yanına çekmiş, «Doğrusu aileye benzerliği tartışılmaz... Şu gözlere bak... Büyükbabasından almış,» diyordu.</p>

  <p class="block6">Arada bir başka şeyler de söylüyordu : «Çocuğa çok yaklaşma, Bassie, mikrop kapacak. Rosa, bu çocuğa bir battaniye daha getirsen iyi olur. En son ne zaman süt vermiştin?»</p>

  <p class="block6">Aradan çok geçmeden Sebastian'a da baskı yapmaya başladı.</p>

  <p class="block6">«Artık sorumlulukların var, evlât. İşin bu yanını düşündün mü hiç?» [154]</p>

  <p class="block6">«Ne demek istiyorsun, Flynn?»</p>

  <p class="block6">«Şu soruma yanıt ver, yeter. Bu dünyada neyin var?»</p>

  <p class="block6">«Rosa ile Maria.»</p>

  <p class="block6">«Çok çok iyi. Peki, onları neyle besleyip neyle giydireceksin, ha?»</p>

  <p class="block6">Sebastian durumundan pek memnun olduğunu belirtti.</p>

  <p class="block6">«Hiç kuşkum yok bundan. Cebinden beş para çıkmıyor da ondan. Ama bana sorarsan kıçını kaldırıp bir şeyler yapman gerek artık.»</p>

  <p class="block6">«Ne gibi?»</p>

  <p class="block6">«Gidip biraz fildişi avlamak gibi.»</p>

  <p class="block6">Sebastian üç gün sonra bir dizi silahlı yerlinin başında Rovuma nehrine doğru yola çıkıyordu.</p>

  <p class="block6">On dört saat sonra gece karanlık basarken geri döndüler.</p>

  <p class="block6">Flynn «Ne oldu? Ne işiniz var burada?» diye sordu.</p>

  <p class="block6">Sebastian «İçimde bir duygu,» dedi.</p>

  <p class="block6">«Ne duygusu?» diye uysallıkla sordu Flynn.</p>

  <p class="block6">«Ne bileyim ben? Geri gelme dürtüsü işte...»</p>

  <p class="block6">İki gün sonra yine yola çıktı. Bu kez Rovuma'yı gerçekten aşmıştı ki, yine aynı duyguya kapılıp Rosa ile Maria'yı görmek için döndü.</p>

  <p class="block6">Flynn bu kadarına dayanamadı. «Anlaşılan seni işe koşmak için benim de birlikte gelmem gerekecek.» Başını salladı. «Beni düş kırıklığına uğrattın, Bassie.»</p>

  <p class="block6">«Muhammed, çabuk eşyalarımı hazırla,» diye homurdandı. [155]</p>

  <p class="block4"><br class="calibre1" id="calibre_pb_32" /></p>
</body>
</html>
