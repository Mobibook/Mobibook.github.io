<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">78</h2>

  <p class="block6">Geçit alçak tavanlı dar bir koridordu; tavana belirli aralıklarla yerleştirilmiş küçük tel kafesler içindeki elektrik lambalarının sert ışığında bölmeler gri bir yansımayla parıldıyorlardı. Koridorun ucunda bir nöbetçi ön cephaneliğin su geçirmez kapısı önünde beklemekteydi. Nöbetçinin üstünde</p>

  <p class="block6">İnce bir atlet fanilayla beyaz bir pantolon vardı. Ancak belindeki kemerde süngüsü, omzunda da Mauser tüfeği asılıydı. Nöbetçi bulunduğu yerden cephaneliğin ön odasını ve koridoru görebiliyordu. Geçit iki dizi Wakamba yerlisiyle doluydu. Bir dizide birbirlerine dokuz inçlik mermileri, diğerinde de dinamit çubuklarını geçiriyorlardı.</p>

  <p class="block6">Afrikalılar yük hayvanlarının ilgisizliğiyle çalışıyorlar, çirkin konik biçimli mermileri, bu altmışar kiloluk çelik ve patlayıcı madde karışımını umursamadan alıp göğüslerine bastırıyorlar, sonra yanlarındaki arkadaşlarına uzatıyorlardı. Her biri kalın kâğıda sarılı dinamit çubukları çok ağır olmadığı için daha çabuk el değiştiriyordu. Yerliler yüklerini alıp verirlerken eğilip büküldüklerinden ortada çok karmaşık bir dans oynanıyor gibiydi.</p>

  <p class="block6">Bu hareket eden insan kütlesinden sıcak vücut kokuları yükseliyor, geçidi dolduruyor, havalandırma makinelerinin çabasıyla alay ediyordu.</p>

  <p class="block6">Sebastian deri pelerinin altında sırılsıklam olmuştu, ayrıca komşusundan dinamit çubuklarını almak için her dönüşünde sırtındaki ağırlığı hissediyordu. [314]</p>

  <p class="block6">Sebastian hazırlama odasının kapısındaydı, elindeki dinamit çubuklarını içeri uzatışında başka bir ekibin çubukları bölmenin kenarlarındaki raflara, dokuz inçlik mermileri de çelik yuvalarına yerleştirdiklerini görüyordu.</p>

  <p class="block6">Burada da silahlı bir nöbetçi vardı.</p>

  <p class="block6">Sabah erkenden işe başlamışlar, öğle üzeri yarım saatlik bir moladan sonra yine devam etmişlerdi. Alman nöbetçiler artık iyice gevşemiş durumdaydılar. Bir an önce nöbet değiştirme zamanının gelmesini bekledikleri görülüyordu. Cephanelikteki orta yaşlı şişman nöbetçi monotonluğu insanın kulaklarını sağır eden âni gaz çıkarmalarıyla bozuyordu. Her salvo sonunda da yakınındaki Afrikalının sırtına bir şaplak indiriyor, «Ne haber!» ya da, «Merak etme kokmaz!» diye bağırıyordu.</p>

  <p class="block6">Ancak sonunda o da pes etmişti. Hazırlama odasındaki yerini bırakıp kapıya dayandı.</p>

  <p class="block6">«Cehennem gibi sıcak burası, hayvanat bahçesi gibi de kokuyor. Bu vahşiler leş kokuyorlar be!»</p>

  <p class="block6">«Eh, sen de payına düşeni yapmaktan geri kalmadın ama.»</p>

  <p class="block6">«Şu iş bitince rahatlıyacağım.»</p>

  <p class="block6">«Cephanelikte yelpazeler çalıştığı için daha serin orası aslında, senin durumun iyi yine.»</p>

  <p class="block6">«Birkaç dakika oturmak isterdim.»</p>

  <p class="block6">«Sakın ha! Kyller ortalıkta dolaşıyor.»</p>

  <p class="block6">Bu konuşma Sebastian'ın bir iki adım ötesinde yer almıştı. Artık Almancayı da daha iyi izleyebiliyordu. Ancak başını yerden kaldırmadan sürdürüyordu konuşmasını. Canı sıkılıyordu. Kısa bir süre sonra işleri bitecek ve güvertede toplandıktan sonra adalardan birindeki kampa götürüleceklerdi. Yerlilerden kimsenin Blücher'de gecelemesine izin verilmiyordu.</p>

  <p class="block6">Sebastian öğleden beri cephaneliğe girip saatli bombayı yerleştirme fırsatını kollamaktaydı. [315] Ancak iki Alman nöbetçi tüm umutlarını boşa çıkarmışlardı. Saat şimdi akşamın yedisine yaklaşmış olmalıydı. Kaybedecek zamanı kalmamıştı. Bir kez daha cephaneliğe baktı ve Muhammed'in kuzeni Walaka'yla göz göze geldi. Walaka dinamit rafları önünde paketleme işinin başındaydı. Sebastian'a bakıp çaresizlik içinde omuzlarını silkti.</p>

  <p class="block6">Birden güvertede ağır bir şeyin düşürülmesinden çıkan bir gürültü duyuldu, Sebastian'ın arkasındaki geçitte bir karışıklık oldu. Sebastian çevresine bakındı. Taşıyıcılardan biri bayılmış ve kucağındaki mermiyle yere düşmüştü. Yuvarlanan mermi yanındaki adamı da yere devirmişti. Geçitte tam bir karmaşıklık vardı şimdi, iki nöbetçi kısık seslerle bağırarak, dipçikleriyle kendilerine yol açarak o yana koştular. Sebastian'ın beklediği fırsat gelmişti.</p>

  <p class="block6">Bir adımda cephaneliğe girip dinamit rafları başındaki Walaka'ya gitti. «Adamlarından birini benim yerimi alması için yolla,» diye mırıldanırken pelerinin arasından puro kutusunu çıkardı. Sırtını kapıya dönüp, pelerinini hareketlerini örtmek için kullanarak kutunun kapağını açtı.</p>

  <p class="block6">Küçük saati kurarken elleri titriyordu. Bir çıt sesi duyuldu, saniye kolu sonsuz dönüşüne başladı. Geçitteki gürültüye karşın saatin tıkırtıları gümbürdeme gibi geliyordu Sebastian'ın kulağına. Kapağı aceleyle kapatıp suçlu bakışlarla kapıya baktı. Walaka yüzü solmuş bir halde kapıda duruyordu. Yerli başını sallayarak nöbetçilerin hâlâ dışarda meşgul olduklarını belirtti.</p>

  <p class="block6">Sebastian en yakın rafa uzanıp puro kutusunu iki dinamit paketinin arasına soktu, diğer paketleri önüne ve üstüne yığdı. Geri çekildiği zaman soluksuz kaldığını, soluğunun boğazından hırıltı gibi çıktığım, bacaklarının tutmadığını görünce şaşırmıştı. [316] Çıplak kafası üstünde boncuk gibi terler biriktiğini farkedebiliyordu.</p>

  <p class="block6">«Oldu mu?» diye fısıldadı Walaka.</p>

  <p class="block6">«Oldu.» Sebastian birden bu çelik odadan, her yanı ölüm aletleriyle dolu olan bu odadan ve bütün gün çevresini saran insanlardan kaçıp kurtulmak istedi. Ya teknisyen hesabında yanılmışsa ve pil şu anda patlatıcının tellerini kızdırmaya başlamışsa... Çevresindeki tonlarca dinamite çılgın bakışlarla baktı. Kaçmak, insanları yara yara oradan uzaklaşmak, açık havaya çıkmak istiyordu, ilk adımını attığı anda donup kaldı. Geçitteki gürültü birden kesilmişti; bir tek ses duyuluyordu şimdi. Kapının hemen dibinden gelen otoriter bir ses. Sebastian o sesi gün boyu işitmiş ve ondan korkmayı öğrenmişti.</p>

  <p class="block6">«Çabuk işlerine dönsünler,» diye Kyller cephaneliğe girdi. Cebinden altın bir saat çıkartıp baktı. «Saat yediyi beş geçiyor, iş bitimine daha yarım saat var.» Saati yine cebine sokup, hiç bir şeyi kaçırmayan gözlerle cephaneliğe baktı. Bembeyaz tertemiz tropik üniforması için de uzun boylu, sarışın bir gençti. Arkasında iki nöbetçi acele hareketlerle buruşuk üniformalarını düzeltmeye, etkili ve akıllı görünmeye çalışıyorlardı.</p>

  <p class="block6">«Baş üstüne efendim,» dediler ikisi bir ağızdan.</p>

  <p class="block6">Kyller'in gözleri bir an Sebastian'a çakıldı kaldı. Bu kuşkusuz Sebastian'ın yerliler içinde en gösterişli olmasındandı. Boyu yaklaşık Kyller kadardı. Ancak Sebastian adamın ilgisinin daha derinlere indiğini düşünüyordu. Kyller derisinin üzerindeki boyanın altını görmek istermiş gibi bakıyordu. O bakışlar altında çırılçıplak hissediyordu kendini. Kyller'in kendisini hiç unutmayacağına, beynine kazıdığına emindi.</p>

  <p class="block6">«Şu raf.» Kyller dönüp cephaneliğin içine yürüdü.</p>

  <p class="block6">Sebastian'ın saatli bombayı yerleştirdiği rafa gidip Sebastian'ın dizdiği paketlere elini vurdu. [317] Paketler hafif yan yatmış duruyorlardı. «Bunlar indirilip yeniden paketlenecek.»</p>

  <p class="block6">«Baş üstüne, efendim,» dedi şişman nöbetçi.</p>

  <p class="block6">Kyller bir daha baktı Sebastian'a. Tam konuşacakken birden fikrini değiştirdi. Kapıdan geçerken başını eğdi ve gözden kayboldu. Sebastian, Kyller'in verdiği emirle donup kalmıştı. Şişman nöbetçi burun kıvırdı.</p>

  <p class="block6">«Amma da iş be!» Rafa baktı. «Bir şey yok ki burada.» Gidip paketlere dokundu. Bir an sonra kapıdaki nöbetçiye, «Kyller gitti mi?» diye sordu.</p>

  <p class="block6">«Evet, revire girdi.»</p>

  <p class="block11"><span class="text3">«İyi. Hiç de yarım saat uğraşıp bunları yeniden paketlemeye niyetim yoktu.» Omuzlarını kastı, yüzünü buruşturdu, ıkındı. Birden yeni bir gaz salvosu salmıştı odaya. Nöbetçi rahatlayıp sırıttı. «Bu da Yüzbaşı Kyller içindi, Tanrı ondan razı olsun!»</span> <span class="text4"><br class="calibre1" id="calibre_pb_78" /></span></p>
</body>
</html>
