<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block12"></p>

  <h2 class="calibre4">49</h2>

  <p class="block6">Otto von Kleine İngiliz destroyerinin havaya uçuşunu seyrediyordu. Tekneden turuncu alevler yükseldi, bir anda kocaman kapkara bir duman topunun içine girdi, hemen ardından da cehennem bahçelerinin bir gülü gibi okyanusun üstünde açıldı. Blücher'in topları hâlâ ateş ediyordu. Birden ortalıkta suda yüzen enkaz ve mermilerin yükselttiği su sütunlarından başka bir şey kalmamıştı. [214]</p>

  <p class="block6">Von Kleine kendisinin yarattığı bu müthiş sahneden gözlerini ayırmadan, «Ateş kes!» komutunu verdi.</p>

  <p class="block6">Üzerlerinde bir yıldız mermisi salvosu daha patladı, von Kleine parmaklarını göz kapaklarına bastırdı ışığın parlaklığı karşısında. Bitmişti işte, ölesiye yorgundu.</p>

  <p class="block6">Bu son iki gün ve iki gecenin gerginliği tüm sinir ve enerjisini boşaltmış gibiydi. Öldürdüğü yürekli insanlar için de çok kederliydi.</p>

  <p class="block6">Hâlâ gözlerini tutarak Blücher'i yeniden güneye çevirecek komutu vermek üzere ağzını açmıştı ki, tepedeki gözcünün çılgınlar gibi bağırmasıyla kendine geldi.</p>

  <p class="block6">«Torpido! Sancak tarafında!»</p>

  <p class="block6">Von Kleine bir an duraksadı. Beynini uyuşukluğa terketmişti.</p>

  <p class="block6">Savaş sona erdiği için son saatlerin o dikkatliliğini bırakmış bulunuyordu. Şu anda yedek gücünü toplamak için bir çaba göstermesi gerekiyordu ve bu en önemli saniyelerde de Bloodhound'un ateşlediği torpidolar intikam almak üzere üstüne doğru gelmekteydiler.</p>

  <p class="block6">Von Kleine beynini saran uyuşukluktan kurtuldu, köprünün sancak tarafına sıçradı, yıldız mermilerinin ışığında dört torpidonun fosforlu izlerini farketti. Kara suların içinde bir kuyruklu yıldızın kuyruklarını andırıyorlardı.</p>

  <p class="block6">«Dümen tam sancak. Tüm makinalar tam geri!»</p>

  <p class="block6">Gemisinin ayakları altında sarsıldığını hissetti, dev pervaneler tekneyi giderek yaklaşan torpidoların yolundan çekmek için denizi tırmalarken kendisi de bir yana savruldu.</p>

  <p class="block6">Bunu beklemeliydim. Destroyerin torpidolarını ateşlediğini tahmin etmeliydim diye düşünüyordu.</p>

  <p class="block6">Von Kleine çaresizce kendisine doğru uzanan dört beyaz çizgiye baktı. Son anda birden çılgıncasına bir umuda kapılmıştı.</p>

  <p class="block6">İngiliz torpidolarının üçü hedefe isabet edemeyeceklerdi. [215]</p>

  <p class="block6">Bu kesindi. Blücher dönerken burnunu sıyırıp geçeceklerdi. Dördüncünün de isabet etmeme olasılığı vardı.</p>

  <p class="block6">Von Kleine'ın küpeşteyi tutan parmakları demiri koparacakmışçasına kasıldı. Soluğu kesilmişti, boğulacak gibiydi.</p>

  <p class="block6">Blücher ağır bir hareketle dönmeye başlamıştı. Dönme emrini beş saniye erken vermiş olsaydı...</p>

  <p class="block6">Tek torpido Blücher'in kavisli omurgasının hemen ucuna, suyun altında iki metre derinlikteki uç noktasına çarptı.</p>

  <p class="block6">Patlama suları elli metre havaya fırlatmıştı. Blücher öylesine bir güçle savruldu ki von Kleine de diğer subaylar da köprüde yere serildiler.</p>

  <p class="block6">Von Kleine dizleri üstünde doğrulup ileri baktı. Yıldız mermilerinin ışığında inci tozunu andıran incecik bir su tabakası boşalıyordu Blücher'in üstüne.</p>

  <p class="block6">O gece sabaha kadar tekneyi su üstünde tutmaya çalıştılar.</p>

  <p class="block6">Ön taraftaki on santimlik su geçirmez çelik kapılar kapandı. O sırada burunda bulunan otuz Alman askeri de kapıların ardında kalmışlardı. Gece boyunca von Kleine sık sık o adamların su dolmuş bölmelerde karın üstü oradan oraya çalkalandıklarını görür gibi oldu. Pompalar tekneye dolan yüzlerce ton suyu boşaltma ya çalışırken von Kleine de makinisti ve hasar kontrol subayıyla birlikte gemiyi dolaştı.</p>

  <p class="block6">Şafak sökerken köprünün ardındaki harita odasında toplanıp durumlarını gözden geçirdiler.</p>

  <p class="block6">«Bana ne kadar güç sağlayabilirsin?» diye von Kleine makiniste sordu.</p>

  <p class="block6">«İstediğiniz kadar.» Torpido çarptığı anda makinist yüzünü bir vanaya çarptığı için gözü şişmişti. [216] «Ancak beş milden yukarısı su geçirmez bölmeleri yerinden oynatabilir. »</p>

  <p class="block6">Von Kleine dönüp hasar kontrol subayına baktı. «Denizde hangi onarımları yapabilirsin?»</p>

  <p class="block6">«Hiç, efendim. Ön tarafın sugeçirmez kapılarını kapatıp sağlamlaştırdık. İngiliz kruvazörünün toplarının açtığı delikleri tıkadık. Ancak tekneyi havuza sokmadan sualtı çalışması yapamam. Ya da dalgıç indirebilmek için sakin sulara girmemizi beklemeliyim. Kısacası bir limana girmemiz gerek.»</p>

  <p class="softbreak">&nbsp;</p>

  <p class="block6">Von Kleine arkasına yaslanıp düşünmek için gözlerini yumdu. Tek dost liman olan Alman Doğu Afrikasının başkenti Dar üs Selam altı bin mil uzaktaydı, İngilizlerin orasını da abluka altına aldıklarını biliyordu.</p>

  <p class="block6">Peki ya bir ada? Zanzibar? Seyşeller? Mauritius?</p>

  <p class="block6">Hepsi de İngiliz bombardımanına açık düşman limanlardı.</p>

  <p class="block6">Peki ya bir nehir ağzı? Örneğin Zambezi? Hayır, orası Portekiz toprağıydı, üstelik yalnızca bir iki mil içine girilebilirdi.</p>

  <p class="block6">Ansızın açtı gözlerini. Evet, Alman topraklarında ideal bir barınak vardı. Hem de Blücher'in tonajında bir geminin yirmi mil içeri girebileceği bir yer. Kara tarafından geniş bir toprak parçasıyla korunuyordu. Hem gereken yiyecek, işçi ve korumayı Alman Müfettişinden isteyebilirdi.</p>

  <p class="block6">«Kyller, bana Rufiji deltasının Kikunya ağzına doğru rotayı hesapla.»</p>

  <p class="block6">Blücher beş gün sonra sakat bir kırkayak gibi ağır ağır Rufiji deltasının en kuzey kanalına giriyordu. Savaş, dumanlarıyla kapkara kesilmiş, binlerce mermi gövdesinde delikler açmıştı. Tekne şişmiş ve çarpılmıştı, deniz; ön bölmelere doluyor, orada kaynıyor sonra çelik levhalar arasındaki yarıklardan tekrar dışarı dökülüyordu. [217]</p>

  <p class="block6">Mangrov ağaçları arasından geçerken dalları gemiyi kucaklamak istermiş gibi nazlı nazlı sallanıyorlardı.</p>

  <p class="block6">Önde iki kayık su böcekleri gibi ilerleyerek suyun derinliğini ölçmekteydiler. Blücher ağır ağır, döne döne deltanın derinliklerine daldı. Rufiji'nin sularının iki ada arasında derin bir körfez ve iki yanında doğal rıhtımlar oluşturduğu noktada demir attı.</p>

  <p class="block4"><br class="calibre1" id="calibre_pb_49" /></p>
</body>
</html>
