<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">2</h2>

  <p class="block6">Sebastian Oldsmith'in yaşamının ekseni deri bir kese dolusu altın olmuştu. Sebastian ailesine yün ticaretinde servet yapmak üzere Avustralya'ya gideceğini söyleyince babası da keseyi kendisine armağan etmişti. Liverpool'dan Ümit Burnuna kadar olan yolculukta para kesesiyle avunan Sebastian, Sydney'e Yeni Galler Valisi görevini üstlenmeye giden bir adamın kızıyla gemide biraz fazlaca yakın ilişkiye girince kaptan tarafından burada karaya gayet münasebetsiz bir biçimde atılıvermişti.</p>

  <p class="block6">Zanzibar'da sona eren bir dizi talihsizlik boyunca, içindekiler giderek azalan kese hep yanında kalmıştı. Sonunda sıcaktan baygın düşüp uyuya kaldığı külüstür bir odada gözlerini açınca deri kese ile içindekilerin uçup gittiğini farketmişti. Keseyle birlikte babasının Sydney'in ileri gelen yün tüccarlarına yazdığı referans mektupları da yok olmuştu kuşkusuz.</p>

  <p class="block6">Yatağının kenarına ilişen Sebastian aslında mektupların Zanzibar'da geçerli olmadığını düşünüyor, kendisini yolundan böylesine uzağa savuran olaylar zincirini düşündükçe şaşkınlığı gittikçe artıyordu. Düşünmeye çalıştıkça da gür siyah saçlarla taçlanmış alnı kırışmaktaydı.</p>

  <p class="block6">Gözleri koyu kahve, burnu uzun ve düz, çenesi sert, ağzı duyguluydu. Yirmi iki yaşında olan Sebastian'ın genç bir Oxford öğretim üyesine benzemesi görünüşün ne kadar aldatıcı olduğunun kanıtıdır. Kendisini iyi tanıyanlar Avustralya'ya yola çıkmış olan bir Sebastian'ın Zanzibar'a kadar gelebildiğini görseler şaşkınlıktan küçük dillerini yutarlardı.</p>

  <p class="block6">Başını ağrıtmaya başlayan bu zihin egzersizini terkeden Sebastian oturduğu yerden kalkıp geceliğini savurarak otel odasını üçüncü kez didik didik aramaya koyuldu.</p>

  <p class="block6">Bir gece önce uykuya yattığında kesenin şiltenin altında olduğunu bildiği halde su güğümünü boşaltıp umutla içine baktı. Valizini boşaltıp gömleklerini tek tek silkeledi.</p>

  <p class="block6">Yatağın altına girdi, umutsuzluğa kapılmadan önce çürük döşemenin tüm deliklerini tek tek gözden geçirdi. Tıraş oldu, vücudundaki tahtakurusu ısırıklarına tükürük sürdü, yol yorgunluğunu artık belli eden üç parçalı elbisesini giydi, melon şapkasını süpürüp başına dikkatle geçirdi, bir eline bastonunu diğerine valizini alıp Royal Otelinin sıcak ve gürültülü salonuna indi.</p>

  <p class="block6">Masa başındaki otel kâtibi ufak tefek Arabi elinden geldiğince neşeli bir gülümsemeyle selamlayarak, «Sanırım paramı kaybettim,» dedi.</p>

  <p class="block6">Salona birden sessizlik çöküvermişti. Otel terasına tepsileri taşıyan garsonlar durdular, sanki hafif bir cüzzam krizi geçirdiğini söylemiş gibi bütün başlar düşmanca bir ilgiyle kendisinden yana çevrildiler.</p>

  <p class="block6">«Çalınmış sanırım,» diye sırıttı Sebastian. «Talihsizlik işte.»</p>

  <p class="block6">Otel müdürünün odasının boncuktan perdesi aralandı, Hintli sahibi, «Bay Oldsmith, ya faturanız?» diye bağırarak dışarı fırladı.</p>

  <p class="block6">«Evet, faturam... Doğru, ama heyecanlanmayalım, değil mi? Yani elden bir şey gelmez, ha?»</p>

  <p class="block6">Oysa otel sahibi aşırı heyecanlanmışa benziyordu.</p>

  <p class="block6">Istırap ve öfke çığlıkları sekiz on kişinin günün sıcaklık ve susuzluğuna karşı önlem almaya başladıkları terasa yayılmıştı. Bunlar da olayı ilgiyle izlemek için içeri doldular.</p>

  <p class="block6">«On günlük borcunuz var. Yüz rupiye yakın bir para,»</p>

  <p class="block6">«Doğru, ama talihsizlik, ne yaparsınız.» Sebastian umutsuzca sırıtmaya çalışırken odada yeni bir ses duyuldu.</p>

  <p class="block6">«Durun bakalım hele!» Sebastian'la Hintli karma bir Amerikan İrlanda şivesiyle konuşan orta yaşlı, kırmızı yüzlü adama döndüler. «Adınız Bay Oldsmith mi sizin?»</p>

  <p class="block6">«Evet efendim.» Sebastian güdüsel bir duyguyla bir dost bulduğunu anlamıştı.</p>

  <p class="block6">«Pek rastlanmayan bir ad. Acaba Liverpoollu yün tüccarı Bay Francis Oldsmith'le bir akrabalığınız var mı sizin?» diye Flynn O'Flynn kibarca sordu. Raşid El Keb'in verdiği referans mektuplarını Sebastian okuyup ezberlemişti. [12]</p>

  <p class="block6">«Aman Tanrım! Yoksa babamı tanıyor musunuz?»</p>

  <p class="block6">«Francis Oldsmith'i tanıyor muyum?» Flynn kahkahayla gülerken birden aklını başına topladı. Bütün tanışıklığı adamın adını mektubun başlığında okumuşluğuydu.</p>

  <p class="block6">«Pek tanıyorum diyemem ama kendisinden söz edildiğini duydum. Bir zamanlar ben de yün işindeydim.» Flynn otel sahibine dönüp yüzüne cin ve dostluk dolu bir soluk savurdu. «Yüz rupi demiştiniz, değil mi?»</p>

  <p class="block6">«Evet, Bay Flynn.» Otelci hemen yatışmıştı.</p>

  <p class="block6">«Bay Oldsmith'le biz terasta bir içki içeceğiz, makbuzu oraya getirin.» Flynn çok kısa bir süre Sebastian'ın şiltesinin altında duran sterlinlerden ikisini masanın üstüne bıraktı.</p>

  <p class="block6">Çizmelerini terasın alçak duvarına dayayan Sebastian kadehinin üzerinden limana baktı. Sebastian aslında pek içki falan içmezdi, ancak Flynn O'Flynn'ın karşısında kabalık edip konukseverliği reddetmenin de anlamı yoktu.</p>

  <p class="block6">Körfezdeki tekne sayısı ansızın artıvermişti. Bir an önce körfez ağzında küçük bir tekne varken şimdi birbirine eş üç tekne yan yana içeri giriyorlardı. Sebastian gözünün birini kapatınca üç tekne yine bir oldu. Bu başarısına sevinerek kendisine durmadan cin ikram eden yeni dost ve iş ortağına döndü.</p>

  <p class="block6">Sözcükleri ağzında yayvanlaştırarak, «Bay O'Flynn,» dedi.</p>

  <p class="block6">«Bay falan deme bana, Bassie. Adım Flynn'dir. Yalnızca Flynn, hani ünlü cin markası gibi.»</p>

  <p class="block6">«Flynn... şey... yani bu işin garip bir yanı yok mu diyorsun?»</p>

  <p class="block6">«Garip demekle ne kastediyorsun, evlât?»</p>

  <p class="block6">«Yani şey...» Sebastian hafifçe kızardı. «Yasadışı bir iş falan değil, değil mi?»</p>

  <p class="block6">«Bassie!» Flynn üzülmüşçesine başını iki yana salladı. [13]</p>

  <p class="block6">«Sen beni ne sanıyorsun, Bassie? Yoksa öyle sahtekâra falan benziyen bir yanım mı var?»</p>

  <p class="block6">«Hayır hayır, öyle bir şey demek istemedim.» Sebastian pancar gibi olmuştu. «Yani... Şu vuracağımız filler... Alman fili değil mi onlar?»</p>

  <p class="block6">«Bassie, bak sana bir şey göstereceğim.» Flynn kadehini bırakıp iç cebinden bir zarf çıkardı. «Hele şunu oku bakalım.»</p>

  <p class="block7"><span class="text">Ucuz kalite mektup kâğıdının üstünde başlık olarak</span> <span class="text1">'The Kaiserhof. Berlin. 10 Haziran, 1912</span><span class="text">' yazıyordu.</span></p>

  <p class="softbreak">&nbsp;</p>

  <p class="block8">Sayın Bay Flynn O'Flynn,</p>

  <p class="block8">Rufiji havzasındaki o fil sürülerinin tüm otları yeyip ağaçları parçalamaları beni çok rahatsız ediyor.</p>

  <p class="block9"><span class="text2">Eğer zamanınız varsa oraya gidip birkaç tanesini öldürür ve otlarla ağaçları kurtarırsanız çok memnun olurum.</span></p>

  <p class="whitespace1">&nbsp;</p>

  <p class="block8">Saygılarımla,</p>

  <p class="block10">Kayzer III. Wilhelm</p>

  <p class="block9"><b class="calibre5">Almanya İmparatoru</b></p>

  <p class="whitespace1">&nbsp;</p>

  <p class="block6">Sebastian'ın kafasında cin bulutları arasında bir kıvılcım yanıp söndü.</p>

  <p class="block6">«Peki, bunu neden yazdı sana?»</p>

  <p class="block6">«Benim dünyanın en usta fil avcısı olduğumu biliyor da ondan.»</p>

  <p class="block6">«Böyle bir insanın daha iyi İngilizcesi olmalıydı,» diye mırıldandı Sebastian.</p>

  <p class="block6">«İngilizcesinde ne varmış yani?» diye insafsızca yüklendi Flynn. Mektubu yazmak için az zaman harcamıştı.</p>

  <p class="block6">«Yani otları yemek falan, iki kere tekrarlamış da.»</p>

  <p class="block6">«Eh, adamın Alman olduğunu unutma. İngilizceyi pek beceremezler.» [14]</p>

  <p class="block6">«Doğru! Bak bu aklıma gelmemişti işte.» Sebastian rahatlamıştı, kadehini kaldırdı. «Eh, avın şerefine içelim.»</p>

  <p class="block6">«Bak işte buna içerim.» Flynn kadehini boşalttı.</p>

  <p class="softbreak">&nbsp;</p>

  <p class="block4"><br class="calibre1" id="calibre_pb_4" /></p>
</body>
</html>
