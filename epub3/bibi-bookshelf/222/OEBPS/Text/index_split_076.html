<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">77</h2>

  <p class="block6">Rosa şafakta uyanınca yalnız olduğunu gördü. Flynn'in battaniyesi eşyalarının yanına gelişigüzel atılmıştı. Silâhı da görünürlerde yoktu.</p>

  <p class="block6">Rosa ilk başlarda telâşa kapılmadı. Kahvaltı yerine içkisini sakin sakin içmek için ağaçlar arasına gittiğini sandı. Ancak bir saat sonra geri dönmediğini görünce endişelenmeye başladı. Kucağına aldığı silahıyla oturup beklemeye başladı. Bir saat sonra artık korkmaya başlamıştı. Bir iki dakikada bir ayağa kalkıp açıklığın kenarına gidiyor, dışarıya kulak veriyordu. Sonra dönüp yine oturuyordu.</p>

  <p class="block6">Flynn neredeydi? Muhammed neden gelmemişti? Sebastian'a ne olmuştu? Yoksa yakalanmış mıydı? Flynn ona yardıma mı gitmişti? Burada mı beklemeliydi yoksa onların ardından mı gitmeliydi?</p>

  <p class="block6">O anda Muhammed göründü. Rosa'nın hemen ardındaki ağaçların arasından sessizce çıkmıştı. [309] Yerinden içi rahatlamış bir halde fırlayan Rosa adamın yüzünü görünce birden telâşa kapıldı.</p>

  <p class="block6">«Fini,» dedi Muhammed. «Yaralı. Büyük fil kemiklerini kırdı. Sizi istiyor.»</p>

  <p class="block6">Rosa hiçbir şey anlamadan bakıyordu adamın yüzüne.</p>

  <p class="block6">«Fil mi?»</p>

  <p class="block6">«Büyük fili, Toprak Sürücüsünü izleyip öldürdü. Ama fil ölmeden ona vurdu.»</p>

  <p class="block6">«Aptal! Ah, kafasız adam! Ve de şimdi... Sebastian tehlike içindeyken... Peki, şimdi nerede Muhammed? Beni onun yanına götür.»</p>

  <p class="block6">Muhammed önde, Rosa arkada koşuyorlardı. Dikkatli olacak ne zamanları vardı ne de bunu umursadıkları. Abati çayına varınca patikadan çıkıp su kıyısına doğruldular, fil otları arasından geçip bir bataklığın çevresinden dolandılar, bir çalılığın içine girdiler.</p>

  <p class="block6">Çalılığın öteki tarafından çıktıklarında Muhammed birden durup başını havaya kaldırdı. Akbabalar gökyüzünde ağır bir girdaba tutulmuş gibi tekerlekler çizerek uçuyorlardı. Üstünde döndükleri nokta yarım mil uzaktaydı.</p>

  <p class="block6">«Baba!» Rosa boğulur gibi oldu. Lalapanzi'deki o geceden bu yana biriken sertlik bir anda kaybolmuştu yüzünden.</p>

  <p class="block6">«Baba!» diyerek koşmaya başladı. Muhammed'i iteledi, tüfeğini yere attı ve açıklığa daldı.</p>

  <p class="block6">«Dur, Küçük Uzun Saçlı, bekle. Dikkatli ol.» Muhammed kızın ardından koştu. O da aceleyle dikkatsiz davranmış çalılardan kopup yere düşmüş bir dalın üstüne basmıştı. Ayakkabısının altı epey inceydi, yedi santimlik kırmızı uçlu eğri diken dibine kadar girdi ayağına.</p>

  <p class="block6">Muhammed bir ayağı üstünde sıçrayarak üç beş adım daha attı, dengesini korumak için kollarını iki yana açmış, çok hafif bir sesle sesleniyordu. [310]</p>

  <p class="block6">«Bekle! Dikkat et, Küçük Uzun Saçlı!»</p>

  <p class="block6">Ancak Rosa adamı duymadan koşuyordu. Muhammed olduğu yere çöküp dikeni ayağından çıkarma çareleri aramaya başladı.</p>

  <p class="block6">Rosa babasına bir an önce kavuşmak için çevresine bakmadan, soluğunu tutarak koşmaya çalışıyordu. Ağaçların arasına girince boşalan terler bir an için gözüne doldu, görüşü bulanıklaştı, bir ağaca çarptı. Sonra dengesini bulup yine bir hamle yaptı.</p>

  <p class="block6">Herman Fleischer'i bir anda tanımıştı. Hatta adamın göğsüne çarpacak kadar yakınına gelmişti. Kendisini yakalamak için iki yana açılan pençe gibi elleri görünce dehşetle bir çığlık attı. Flynn O'Flynn'i üzerine yatırdıkları derme çatma sedye ile uğraşan iki yerli asker ayağa fırladılar. Rosa’nın iki yanında, tavşan kovalamak için eğitilmiş köpekler gibi koşuyorlardı. Kızı yakalayıp yerde sürükleye sürükleye Herman Fleischer'in beklediği yere getirdiler.</p>

  <p class="block6">«Ooo!» diye selâmladı Rosa'yı Fleischer. «Eğlenceye yetiştiniz.» Çavuşa döndü. «Kadını bağlasınlar.»</p>

  <p class="block6">Rosa’nın çığlıkları Flynn'in beynini örten duygusuzluk bulutlarını delmişti. Sedyede anlamsızca bir şeyler mırıldanarak döndü, başını iki yana çevirdi, gözlerini açıp güçlükle baktı. Askerler arasında kıvranan Rosa'yı görünce birden bilincine kavuşmuştu.</p>

  <p class="block6">«Bırak onu!» diye kükredi. «Çek o pis hayvanları oradan! Bırak onu, pis katil!»</p>

  <p class="block6">«Çok güzel. Sonunda uyandın demek!» Fleischer sesini yükseltti. «Çavuş, çabuk ol, kadını bağla ve ipi ağaca tak.»</p>

  <p class="block6">Askerlerden biri ağacın dümdüz sarı gövdesine tırmandı. Süngüsüyle hemen başları üstündeki yatay bir dalın küçük kollarını ve yapraklarını temizledi. [311] Çavuşun fırlattığı ipi ikinci atışında yakalayıp dalın üstünden aşağı salladı, kendisi de yere atladı.</p>

  <p class="block6">İpin ucundaki ilmek her an kullanılmak üzere hazırdı.</p>

  <p class="block6">«Düğümü ayarlayın,» dedi Fleischer. Çavuş, Flynn'in yanma gitti. Küçük bir ağaçtan Flynn'e bir sedye ve koltuk değneği yapmışlardı. Sopaları adamın koltukaltlarından dizlerine kadar uzatmış ve sarmaşıklarla sımsıkı bağlamışlardı. Flynn'in yalnız boynu ve başı serbestti, vücudunun geri kalan kısmı bir mumya gibi sarılmıştı.</p>

  <p class="block6">Flynn hiç ses çıkarmadan üzerine eğilen çavuşu seyrediyordu. Çavuş ilmeği Flynn'in başından geçirirken Flynn birden başını bir yılan hızıyla uzattı ve dişlerini adamın bileğine geçirdi. Çavuş bir çığlık kopartıp elini çekmeye çalıştı, ancak Flynn adamın bileğini bırakmıyor, başını geri çekip etlerini kopartmaya çalışıyordu.</p>

  <p class="block6">«Sersem!» diye homurdandı Fleischer. Sedyenin yanına gelip ayağını Flynn'in vücudunun alt kısmına yerleştirdi ve bütün ağırlığıyla bastırdı. Flynn soluksuz kalıp çavuşun bileğini bıraktı.</p>

  <p class="block6">«Böyle yap!» Fleischer öne eğilip Flynn'in saçlarını yakaladı, başını öne çekti. «Haydi, geçir ipi.»</p>

  <p class="block6">Yerli asker ilmeği Flynn'in boynuna geçirip ipi sıkıştırdı.</p>

  <p class="block6">«Güzel.» Fleischer geri çekildi. «Dört kişi ipin ucuna! Ağır ağır. İpi birden çekmek yok. Ağır ağır yürüyün. Boynunun kırılmasını istemiyorum.»</p>

  <p class="block6">Rosa idam hazırlıklarını seyrederken dehşetle donup kalmıştı. Ama şimdi sesini buldu yine.</p>

  <p class="block6">«Lütfen,» diye yalvardı. «Babam o benim. N'olur yapmayın. Lütfen! Lütfen!» [312]</p>

  <p class="block6">«Sus kız!» diye kükredi Flynn. «Bu pislik torbasına yalvararak utandırma beni.» Gözlerini ipin ucuna yapışmış askerlere çevirdi. «Çekin ulan orospu çocukları! Çekin! Canınız cehenneme hepinizin! Sizden önce oraya gidip şeytanla konuşacağım ki siz gelince hepinizi hadım edip domuz yağına bulasın.»</p>

  <p class="block6">«Fini'nin söylediğini duydunuz,» diye gülümsedi Fleischer.</p>

  <p class="block6">«Çekin ipi!»</p>

  <p class="block6">Adamlar tek sıra halinde geri geri yürümeye başladılar.</p>

  <p class="block6">Sedyenin bir ucu havaya dikildi, doğruldu, sonra yerden kesildi.</p>

  <p class="block6">Rosa başını çevirip gözlerini sımsıkı yumdu, ancak elleri bağlı olduğu için kulaklarını tıkayamıyor, Flynn Patrick O'Flynn'in ölürken çıkardığı sesleri duyuyordu.</p>

  <p class="block6">Sonunda sessizlik çöktüğünde Rosa titremeye başlamıştı. Vücudu baştan aşağı sarsılıyordu zaman zaman.</p>

  <p class="block6">Herman Fleischer, «Pekâlâ, bu iş de bu kadar,» dedi. «Kadını getirin. Acele edersek öğle yemeğini kampta yeriz.»</p>

  <p class="block6">Fleischer ile grubu gidince sedye ipin ucunda ağır ağır sallanmasına devam etti. Hemen yanında filin leşi yatıyor, bir akbaba da ağır ağır dolanıp ağacın üst dalına konuyordu. Kuş bir süre başını omuzları arasına çekip kuşkuyla baktı aşağıya, sonra bir çığlık kopartıp yine havaya yükseldi, yaklaşan adamı görmüştü.</p>

  <p class="block6">Ufak tefek yerli ağır ağır girdi ağaçların arasına.</p>

  <p class="block6">Ölü filin yanında durup efendisi ve dostu olan adama baktı.</p>

  <p class="block6">«Yolun açık olsun, Fini,» dedi Muhammed. [313]</p>

  <p class="block4"><br class="calibre1" id="calibre_pb_77" /></p>
</body>
</html>
