<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block12"></p>

  <h2 class="calibre4">39</h2>

  <p class="block6">«Orman yangını için henüz çok erken,» diye mırıldandı Flynn. Porselen fincanı avuçları arasına alıp kahvesinin dumanını üfledi. Battaniyesi beline kaymıştı.</p>

  <p class="block6">Ateşin karşısında Sebastian da battaniyeler arasında oturmuş şafak öncesi kahvesini soğutmaya çalışıyordu. [181]</p>

  <p class="block6">Flynn'in sözlerini duyunca başını kaldırıp daha karanlık olan güney yönüne baktı.</p>

  <p class="block6">Sahte şafak tepeleri ancak belirleyecek kadar ufku aydınlatmıştı. Belirsiz kütle olduğundan daha yakın görünüyordu.</p>

  <p class="block6">Lalapanzi'ye giden yoldu orası. Rosa'ya ve Maria'ya.</p>

  <p class="block6">Sebastian pek de ilgi duymadan tepenin sırtının bir bölümünde bir başparmak tırnağından daha büyük olmayan bir pembelik gördü.</p>

  <p class="block6">«Pek büyük değil galiba?» dedi.</p>

  <p class="block6">«Değil. Umarım yayılmaz.» Flynn kahvesini höpürdeterek yudumladı.</p>

  <p class="block6">Sebastian parıltının güneşin doğmasıyla solup kaybolduğunu, hemen ardından da yıldızların kaybolmalarını izledi.</p>

  <p class="block6">«Yola çıksak iyi olacak. Bugün çok yürüyeceğiz, üstelik gereğinden çok oyalandık bu seferde.»</p>

  <p class="block6">«Evinin rahatına kavuşacağını hissedince yorulma nedir bilmiyorsun,» diye Flynn söylendi. Aslında torununa kavuşma özlemi kendi içinde de az yer tutuyor değildi.</p>

  <p class="block6">Kahvesini bir yudumda içmeye çalışırken damağını yaktı.</p>

  <p class="block6">Sebastian haklıydı. Mahenge dönüşünde gerçekten çok zaman harcamışlardı.</p>

  <p class="block6">Önce yerli kabile reislerinden birinin Alman askerlerinin M'topo'nun köyünde olduklarını söylemesi üzerine yollarını değiştirmişler, nehri kolaylıkla geçebilecekleri ve kendilerine kayık kiralamaya yanaşan bir köy bulabilmek için üç gün dolaşmışlardı.</p>

  <p class="block6">Sonra suaygırıyla karşılaşmaları yaklaşık bir haftalarını almıştı. Her zaman olduğu gibi Flynn, Sebastian, yerliler ve yağmaladıkları eşyalarla tıklım tıklım dolu olan kiralık kayıkları Portekiz kıyısından M'topo'nun köyünün karşısındaki inme yerlerine varmak üzereyken su aygırıyla karşılaşmışlardı. [182]</p>

  <p class="block6">Yaşlı dişi suaygırı birkaç saat önce karadan beş metre açıklıktaki sazlar arasındaki küçük adacıkta bir yavru doğurmuştu. Dört kayık ada ile kara arasındaki bu kanala girince hayvan bunu yavrusuna bir saldırı olarak kabul edip karşı koymaya girişmişti.</p>

  <p class="block6">İki tonluk suaygırı büyük çaplı bir fırtınadan farksızdır.</p>

  <p class="block6">Hayvan kayıklardan birinin altından su yüzüne çıkınca Sebastian, iki yerli, dört kürekçi ve tüm eşyaları üç metre havaya fırlamışlar, zaten çürümüş olan kayık o anda ikiye bölünüp batmıştı.</p>

  <p class="block6">Ana suaygırı diğer üç kayığa da aynı şeyi yapmış, birkaç dakika içinde suyun yüzü parçalanan eşyalar ve korkudan çırpman insanlarla dolmuştu. Neyse ki kıyıdan üç metre uzaklıktaydılar. Karaya ilk çıkan Sebastian olmuştu. Diğerleri de hemen arkasından koşmaya başlamışlardı.</p>

  <p class="block6">Suaygırı sudan çıkıp kayıkları batırmakla yetinmeyip adamlardan birkaçını da çelik gibi çeneleri arasında ezmek niyetinde olduğunu göstermişti.</p>

  <p class="block6">Ancak hayvan yüz metre sonra kovalamayı terketmiş, küçük kulaklarını titretip zafer homurtularıyla suya dönmüştü.</p>

  <p class="block6">O gece silâhsız, yiyeceksiz ve yataksız orada kamp kurmuşlardı. Ertesi sabah epey tartışmalı bir savaş konseyinin sonunda Sebastian'ın nehire dönüp hayvanın hâlâ kanalın hakimi olup olmadığını öğrenmesine karar verilmişti.</p>

  <p class="block6">Sebastian soluk soluğa dönüp hayvanın hâlâ tartışmasız egemen olduğunu bildirmişti.</p>

  <p class="block6">Üç gün orada suaygırıyla yavrusunun gitmesini beklemişlerdi.</p>

  <p class="block6">Bu süre içinde soğuk geceler, açlık dolu günler geçirmişlerdi. İçlerinde en güç durumda olan, cin şişeleri iki metre suyun dibinde kalan Flynn O'Flynn'di.</p>

  <p class="block6">Yine çılgınlık nöbetleri geçirmeye başlamıştı. Sebastian o sabah kanal teftişine çıkarken Flynn başında üç mavi akrebin dolaştığını söylemişti. [183] Telâşa kapılan Sebastian akrepleri tek tek yakalayıp yere atma ve üzerlerine basıp öldürme hareketini yapınca Flynn rahatlamıştı.</p>

  <p class="block6">Sebastian nehirden suaygırı ile yavrusunun gittikleri haberiyle döndü. Artık kurtarma işlemine başlayabilirlerdi.</p>

  <p class="block6">Timsahlar konusunda itirazlar dinlenmeyen Sebastian çırılçıplak soyunup suya dalmış, ilk dalışında da değerli içki kasasını çıkarmıştı.</p>

  <p class="block6">«Nur ol, evlâdım!» diyen Flynn şişelerden birinin mantarını çekip çıkardı.</p>

  <p class="block6">Ertesi sabah Sebastian kurtarılabilecek eşyanın tümünü çıkarmış ve timsahlar tarafından yenilmeden postu kurtarmıştı. Yürüyerek Lalapanzi yolunu tutmuşlardı ondan sonra da.</p>

  <p class="block6">Şimdi de Lalapanzi'den önceki bu son kamplarında Sebastian artık sabırsızlıktan yerinde duramıyordu. Rosa'ya ve Maria'ya bir an önce dönmekten başka bir düşüncesi yoktu. Akşama varmadan evinde olabilirdi.</p>

  <p class="block6">«Haydi Flynn, gidelim artık.» Sebastian kahvesini bitirip, battaniyesini açtı ve öteki ateşin başındaki Muhammed ile yerlilere seslendi.</p>

  <p class="block6">«Yola çıkıyoruz! Haydi, ayaklanın bakalım!»</p>

  <p class="block6">Dokuz saat sonra gün ışıkları sona ererken son tepeye de tırmandı.</p>

  <p class="block6">Bütün gün boyunca sabırsızlığı yüzünden adımlarını sıklaştırdığından Flynn ile adamlar çok geride kalmışlardı.</p>

  <p class="block6">Şimdi tepede yapayalnız durmuş, birkaç yeri hâlâ tüten Lalapanzi'nin isten kararmış yıkıntısına anlamsızca bakıyordu.</p>

  <p class="block6">«Rosa!» Karısının adı bir korku çığlığıydı. Koşarak indi tepeden.</p>

  <p class="block6">«Rosa!» Yanık otların ayak izleriyle altüst olmuş bahçelerin arasından koşuyordu. [184]</p>

  <p class="block6">«Rosa! Rosa! Rosa!» Evin üstündeki ormandan yankıyordu sesi.</p>

  <p class="block6">«Rosa!» Çimenliğin kenarındaki otlar arasında gördüğü şeye doğru koştu. Yaşlı Nanny geceliğinin üstünde kurumuş kanlarıyla ölü yatıyordu.</p>

  <p class="block6">«Rosa!» Sebastian eve koştu. Verandayı geçerken küller sıcak bir bulut gibi doldurdu ayaklarının çevresini.</p>

  <p class="block6">«Rosa!» Sesi evin damsız duvarları arasında çınlıyor, genç adam yere devrilmiş kalaslara takılıp tökezliyordu.</p>

  <p class="block6">Yanmış bez, saç ve tahta kokusuyla boğulacak gibiydi.</p>

  <p class="block6">«Rosa!»</p>

  <p class="block6">Karısını yanmış mutfakta bulduğunda ölmüş olduğunu sandı. Rosa çatlamış ve kararmış duvara yaslanmıştı.</p>

  <p class="block6">Geceliği parçalanmış ve yanmıştı. Saçları küllerle örtülüydü.</p>

  <p class="block6">«Sevgilim! Sevgilim!» Sebastian karısının yanına çömelip hafifçe omuzlarına dokundu. Parmakları altındaki et sıcak ve canlıydı. Sebastian bu kez sevinçten konuşamadı, Rosa'nın yüzünü örten saçları eliyle itti.</p>

  <p class="block6">Kadının yüzü mermer kadar beyazdı. Sımsıkı kapalı gözlerinin altı mosmordu.</p>

  <p class="block6">Parmaklarıyla dudaklarına dokununca kadın gözlerini açtı. Ancak Sebastian'ı görmüyordu: görmeyen, ölü gözlerdi bunlar. Sebastian korktu. Karısının gözlerine içine bakmak istemeyerek başını göğsüne yasladı.</p>

  <p class="block6">Rosa hiç karşı koymadı. Hiç kıpırdamadan kocasının göğsüne dayalı dururken Sebastian başını kadının saçlarına yaklaştırdı. Saçları yanık kokuyordu.</p>

  <p class="block6">«Yaralı mısın?» diye hafifçe, alacağı yanıtı duymak istemeyerek sordu. Ama kadın kolları arasında hareketsiz yatıyor, konuşmuyordu.</p>

  <p class="block6">«Söyle, Rosa. Konuş. Maria nerede?»</p>

  <p class="block6">Çocuğun adım duyan kadın ilk kez bir tepki gösterdi. Titremeye başladı. [185]</p>

  <p class="block6">«Nerede?» Sebastian iyice telaşlanmıştı.</p>

  <p class="block6">Başını çevirip odanın bir köşesine baktı. Sebastian da bakışlarını o yana çevirdi.</p>

  <p class="block6">Odanın o bölümü kül ve yıkıntılardan temizlenmişti.</p>

  <p class="block6">Rosa daha küller sıcakken yapmıştı bu işi. Parmakları yanmıştı, kolları dirseklerine kadar kapkaraydı. Temizlenmiş alanın ortasında ufak tefek yanık bir şey vardı.</p>

  <p class="block6">«Maria mı?» Rosa titreyerek sarıldı kocasına.</p>

  <p class="block6">«Tanrım!» Sebastian kadını kaldırdı, göğsüne yaslayıp evden dışarı, tatlı akşam havasına çıkardı. Burnunda hâlâ yanık et ve duman kokusu vardı. Bundan kaçmak istiyordu. Bilinçsizce koşmaya başladı.</p>

  <p class="softbreak">&nbsp;</p>

  <p class="block4"><br class="calibre1" id="calibre_pb_38" /></p>
</body>
</html>
