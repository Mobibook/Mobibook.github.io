<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block12"></p>

  <h2 class="calibre4">28</h2>

  <p class="block6">Herman Fleischer yorgundu, kendisini M'topo'nun köyüne kadar getiren uzun yürüyüş sonunda ayakları şişmişti.</p>

  <p class="block6">Bir ay önce yıllık vergi tahsilatına başlamak üzere Mahenge'yi terketmişti. Âdeti olduğu üzere kuzey bölgesinden işe başlamıştı. Çok başarılı bir sefer olmuştu bu yıl. [120] Kapağında kanatları açık bir kara kartal çizili tahta sandığı her gün biraz daha ağırlaşıyordu. Herman vatanı Plaven'e dönüp hayalindeki çiftliği almak için daha kaç yıl Afrika'da kalması gerektiğini hesaplayarak günlerini zevkle harcamaktaydı. Bunun gibi verimli üç yıl daha yeterli olacaktı. On üç ay önce Flynn O'Flynn'in yelkenlisini Rufiji ağzında yakalayamamış olması çok yazıktı doğrusu. Bunu başarabilmiş olsaydı vatana dönüşü en az on iki ay öne alınabilecekti. Fleischer'in aklına gelen bu olay tüm keyfini kaçırmıştı, acısını önüne çıkan ilk köyden çifte vergi isteyerek çıkardı. Bu tutumu kabile reisinde öyle bir tepki uyandırmıştı ki Herman çavuşuna eyerinden ipini çıkarmasını işaret etti.</p>

  <p class="block6">Reis birden havayı değiştiriverdi. «Ey şişman ve güzel fil! Biraz beklersen sana paranı getireceğim. Sineksiz bitsiz yeni bir kulübemiz var, sen orada güzel vücudunu dinlendirirken genç bir kız da susuzluğunu gidermek için sana bira getirecek.»</p>

  <p class="block6">«Oldu,» dedi Herman. «Ben dinlenirken askerlerim de senin yanında kalsınlar.» Çavuşa reisi bağlamasını işaret ettikten sonra kulübeye girdi.</p>

  <p class="block6">Reis iki oğlunu ormandaki belirli bir ağacın altını kazmaları için gönderdi, iki genç az sonra asık yüzlerle, ama epey ağırca bir deri torbayla döndüler.</p>

  <p class="block6">Herman Fleischer torba içindekilerin yüzde doksanını kapsayan resmi bir makbuz imzaladı — yüzde onu da kendisinin payıydı. Bir sözcük bile Almanca bilmeyen reis derin bir soluk alarak makbuzu kabul etti.</p>

  <p class="softbreak">&nbsp;</p>

  <p class="block6">«Bu gece senin köyünde kalacağım,» dedi Herman.</p>

  <p class="block6">«O kızı yemeğimi pişirmesi için de yolla bakalım.»</p>

  <p class="block6">Güneyden gelen haberci Herman Fleischer'i çok münasebetsiz bir anda rahatsız etmişti. Adamın anlattıklarına bakılırsa güney bölgesinde yeni bir Alman müfettişi Herman'ın işini yapmaktaydı. Herman yerlinin tanımından bunun en son Rufiji deltasında bir yelkenlinin güvertesinde gördüğü genç İngiliz olduğunu hemen anladı. [121]</p>

  <p class="block6">Adamlarının büyük bir bölümünün ve para sandığı taşıyıcılarının arkadan gelmelerini söyleyerek yanma on yerli asker aldı, beyaz eşeğine atladığı gibi güneyin yolunu tuttu.</p>

  <p class="block6">Beş gece sonra sabaha karşı kamp kurduğu Rovuma kıyısında çavuşu Herman'ı uyandırdı.</p>

  <p class="block6">«Ne oluyor?» Herman bitkin bir halde doğrulup cibinliğinin kenarını açtı.</p>

  <p class="block6">«Silah sesi işittik. Tek el ateş edildi.</p>

  <p class="block6">«Nerede?» Herman bir anda uyanmış çizmelerine davranmıştı.</p>

  <p class="block6">«Güneyden geldi, Rovuma kıyısında M'topo'nun köyünün oralardan.»</p>

  <p class="block6">Artık giyinmiş olan Herman Afrika gecesinin hafif gürültülerine kulak verdi. «Emin misin?» Ama sözünü daha tamamlamamıştı ki uzaktan birkaç el ateş edildiğini duydu, bir an sessizlik oldu sonra bir el daha ateş edildi.</p>

  <p class="block6">«Kampı toplayın! Rasch, seni kara dinsiz seni! Rasch!»</p>

  <p class="block6">M'topo'nun köyüne vardıklarında güneş epey yükselmişti.</p>

  <p class="block6">Uzun başaklar gelişlerini gizlediğinden Herman tam bir baskın düzeni hazırlayabilmişti. Askerlerini iyice yayarak kulübelere yaklaştı. Ancak açıklığa varınca köy alanındaki olağandışı görüntü karşısında elinde olmadan durakladı.</p>

  <p class="block6">Filin etleri çevresinde kendilerinden geçmiş yarı çıplak köylüler Herman'ın ciğerlerini şişirip korkunç bir bağırma ile boşaltmasıyla kendilerine geldiler. Kalabalık birden koyu ve sessizlik perdesi altına girdi, bütün başlar Herman'dan yana çevrildi, tüm gözler yuvalarından fırlayacak gibi oldu. [122]</p>

  <p class="block6">«Bwana Intambu!» diye hafif bir ses duyuldu sonra, «İpli Efendi!» Herman'ı iyi tanırlardı.</p>

  <p class="block6">«Ne?» Herman birden kalabalık arasında Alman yerli askeri üniformasını giymiş yabancı bir adam görünce dilini yutacak gibi oldu. «Sen!» diye parmağını uzattı.</p>

  <p class="block6">Ancak adam bir anda dönüp kana bulanmış kara vücutlar arasında kayboldu. «Yakalayın şunu!» Herman bir yandan da tabancasının kılıfını açmaya çalışıyordu.</p>

  <p class="block6">Gözünün ucuyla diğer bir sahte askerin kulübeler arasına girmeye çalıştığını farketti.</p>

  <p class="block6">«İşte bir tane daha! Yakalayın şunu! Çavuş, çabuk adamlarını çağır!»</p>

  <p class="block6">İlk dehşetten kurtulan kalabalık birden kaçışmaya başladı. Herman Fleischer alanın karşı tarafında bir iskemlede oturan kişiyi gördüğü anda birden soluğu kesildi, boğulacak gibi oldu. Altın sırmalı, uzun çizmeli, mavi üniformalı adamın başında görkemli bir Prusya alayının miğferi vardı.</p>

  <p class="block6">«İngiliz!» Herman değişik kılığına karşın Sebastian'ı tanımıştı. Bu arada kılıfı da açtığından Luger'ini çıkardı, «İngiliz!» diye hakareti bir daha tekrarlayarak tabancayı kaldırdı.</p>

  <p class="block6">Sebastian kendinden beklenen düşünce çabukluğuyla bu beklenmeyen durum karşısında şaşkın şaşkın oturuyordu, ancak Herman'ın tabancasını görünce kalkma zamanının geldiğini anladı ve bir hamlede havaya sıçradı.</p>

  <p class="block6">Ne var ki, mahmuzları yine birbirine karıştığı için iskemleyle birlikte sırt üstü yere yuvarlandı. Kurşun da hiç bir zarar vermeden az önce durduğu yerin ortasından geçip gitti.</p>

  <p class="block6">«Allah kahretsin!» Herman bir daha ateş etti. Kurşun Sebastian'ın ardında yattığı kalın tahta iskemleyi parçaladı. Bu ikinci başarısızlığı Herman'ı öylesine öfkelendirmişti ki bu kez iki kurşunu daha boşa giderken Sebastian da dizleri üstünde sürünerek en yakındaki kulübenin ardına attı kendini. [123] Oradan da ayağa fırlayarak koşmaya başladı. İlk düşüncesi köyden çıkıp ormanda izini kaybettirmekti. Ancak birden Flynn'in öğüdünü hatırladı. Nehire koş. Doğruca nehire koş.»</p>

  <p class="block6">Aklını buna öyle bir takmıştı ki önündeki kulübenin köşesini dönerken kendini tutamayıp Herman Fleischer'in aksi yönden gelen askerlerinden biriyle çarpıştı, ikisi birden yere yuvarlandılar, çelik miğfer Sebastian'ın gözlerine kadar indi. Oturmaya çalışırken miğferi başından çıkarınca hemen önünde yerlinin kıvırcık saçlı başını gördü.</p>

  <p class="block6">Baş tam yerindeydi doğrusu, Sebastian miğferi de adamın tam beyninin üstünde tutuyordu. Olanca gücüyle indirince yerlinin kafatası çatırdadı, adam sırtüstü devrilip olduğu yerde hareketsiz kalıverdi. Sebastian miğferi adamın yüzüne geçirdi, yerde duran silâhını kaptığı gibi ayağa kalktı.</p>

  <p class="block6">Çevresindeki karışıklıktan bir anlam çıkarmaya çalışarak bir süre kulübenin gölgesine çömelip bekledi.</p>

  <p class="block6">Kurtların baskınına uğramış koyun sürüsü gibi koşuşan köylülerin kopardıkları kıyametin ardında Herman Fleischer'in komutlarını ve askerlerin silâh seslerini duyabiliyordu.</p>

  <p class="block6">Her atıştan sonra bir çığlık yükseliyordu. Sebastian'ın ilk aklına gelen şey kulübelerden birine saklanmak oldu, ama bunun geçersizliğini hemen farketti.</p>

  <p class="block6">Böyle yapmakla ancak yakalanmasını erteleyebilirdi o kadar.</p>

  <p class="block6">Hayır, köyden çıkmalıydı. Ama yüz metre açıklığı koşup ağaçların arasına sığınmak ve bu arada bir düzene askerin ateşi altında bulunmak hiç de çekici bir şey değildi.</p>

  <p class="softbreak">&nbsp;</p>

  <p class="block6">Sebastian tam o anda ayaklarının huzursuzluk verecek derecede ısındığını farkedip yere bakınca bir yemek ateşinin tam ortasında durduğunu gördü. [124] Çizmesinin derileri kavrulmaya başlamıştı bile. Aceleyle oradan çekilirken yanan deri kokusu kabız olmuş beyninde bir müshil etkisi yaptı.</p>

  <p class="block6">Yanındaki kulübeden bir avuç ot alıp ateşe attı. Kuru otlar alev aldı, Sebastian meşaleyi kulübenin duvarına tuttu. Kulübe birden alev alıp yanmaya başladı. Sebastian otlardan meşalesini bırakmadan bir sonraki kulübeyi de ateşe verdi.</p>

  <p class="block6">Şimdi görüş uzaklığı üç metreye inmişti. Artık tüm kulübeleri birer birer yakarak ilerliyebilirdi. Ardından gelen Alman öfkesinin belirtilerini duyunca zevkle gülümsedi.</p>

  <p class="block6">Arada sırada dumanlar arasından fırlayan insanlar kendisine aldırış etmiyorlar, Sebastian da parmağını Mavzerinin tetiğinden çekmeden koşuyordu.</p>

  <p class="block6">Son kulübeye gelince bir an duraklayıp tarlaların başladığı yere kadar koşmak üzere hazırlandı. Birkaç saat önce korkuyla kaçtığı başak denizi şimdi anne kucağı gibi görünüyordu gözüne.</p>

  <p class="block6">Dumanlar içinde bir hareket sezince silahı o yana çevirdi. Bir asker şapkası ve parlak madeni düğmeleri görünce tetiği tutan parmağı gerildi.</p>

  <p class="block6">«Manali!»</p>

  <p class="block6">«Muhammed Az daha vuruyordum seni!» Sebastian tüfeği bir yana fırlattı.</p>

  <p class="block6">«Çabuk! Arkamdalar!» Muhammed Sebastian'ın kolunu tutup çekti. Koşmaya başladılar. Arkalarındaki kulübeden bir sesin heyecanlı bağırışı işitildi, hemen ardından da bir kurşun başlan üstündeki bir ağaca çarparak sekti.</p>

  <p class="block6">Başaklar arasına girdiklerinde Sebastian Muhammed'den en az on adım öndeydi. [125]</p>

  <p class="block4"><br class="calibre1" id="calibre_pb_29" /></p>
</body>
</html>
