<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">12</h2>

  <p class="block6">Kaptan Otto Von Kleine, Herman'ı kamarasına kabul ederken başını da ciddiyetle eğmişti. Uzun boylu, zayıf adamın kendisine gerekli ağırbaşlılığı vermek için birkaç tel beyazın bulunduğu iyi bakımlı, küçük bir sakalı vardı.</p>

  <p class="block6">«İngilizler büyük gemiler desteğinde Rufiji deltasına tam bir askeri kuvvet indirmişler, doğru mu bu?»</p>

  <p class="block6">«Rapor biraz abartılmıştı.» Herman Valiye gönderdiği raporda kullandığı dilden pişman olmuştu; raporu yazarken yurtseverlik heyecanıyla kendisinden geçmişti.</p>

  <p class="block6">«Gerçekte... şey... Yani yalnızca bir tekne vardı.»</p>

  <p class="block6">«Teknenin gücü neydi? Zırhlı mı?»</p>

  <p class="block6">«Silâhsız bir tekneydi.»</p>

  <p class="block6">Von Kleine kaşlarını çattı. «Hangi türden?» [52]</p>

  <p class="block6">Herman utancından kıpkırmızı kesildi. «Bir Arap yelkenlisi. Yirmi iki metre boyunda.»</p>

  <p class="block6">«Olamaz. Gülünç bir şey bu. Kayzer Berlin'deki İngiliz Elçisine bir nota verdi. Beş tümene seferberlik emri verildi.» Kaptan topukları üstünde dönüp heyecanla yürümeye başladı. «Bu İngiliz istilâsının nedeni neydi? Bu... bu yelkenli nerede şimdi? Berlin'e ne bildireceğim?»</p>

  <p class="block6">«Aradan geçen bu zaman içinde seferin başında O'Flynn adında bir fildişi hırsızının olduğunu öğrendim. Askerlerime karşı koymaya çalışırken öldürüldü, ancak yardımcısı olan kimliğini bilmediğimiz İngiliz dün gece teknesiyle kaçtı.»</p>

  <p class="block6">«Nereye doğru gidiyorlardı?» Kaptan yürümeyi bırakıp bakışlarını Herman'a çevirdi.</p>

  <p class="block6">«Zanzibar'a.»</p>

  <p class="block6">«Saçmalık bu! Tüm dünya gülecek bize. İki sıradan hırsızı yakalamak için koskoca bir kruvazörün görevlendirildiği görülmüş müdür?»</p>

  <p class="block6">«Ama onları kovalamalısınız.»</p>

  <p class="block6">«Neden?»</p>

  <p class="block6">«Kaçıp da hikâyelerini anlatacak olurlarsa Afrika'da İmparatorun onuru ayaklar altına alınmış olur. Ya bir de İngiliz basınının durumu öğrendiğini düşünün. Ayrıca bu adamlar çok tehlikeli haydutlardır.»</p>

  <p class="block6">«Ama kaptan, ya tekne bütün tayfasıyla hiç bir iz bırakmadan batarsa?»</p>

  <p class="block6">Kaptan Von Kleine düşünceli bir ifadeyle başını salladı. Sonra birden parmaklarını şaklatıp dümen subayına döndü.</p>

  <p class="block6">«Bana Zanzibar Adası için bir rota hazırlayın.» [53]</p>

  <p class="whitespace">&nbsp;</p>

  <p class="block12"><br class="calibre1" id="calibre_pb_14" /></p>
</body>
</html>
