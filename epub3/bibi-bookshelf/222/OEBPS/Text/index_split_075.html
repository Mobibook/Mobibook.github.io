<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block12"></p>

  <h2 class="calibre4">76</h2>

  <p class="block6">Güneş Rufiji havzası tepeleri üzerine erimiş altın gibi alev alev yanarak doğmuştu. Güneşin sıcaklığından Abati nehrinin çevresindeki bataklıklardan ve sazlıklardan sönmek üzere olan bir ateşten çıkan duman gibi sis yükseliyordu.</p>

  <p class="block6">Ağaçların altı hâlâ gecenin anısıyla serindi, ancak dalların arasından uzanan uzun sarı ışınlar oralarını da ısıtmaya başlamıştı.</p>

  <p class="block6">Üç yaşlı erkek geyik nehirden çıkıp ağaçların altına doğru yürürlerken önde olanı birden durdu. Birkaç saniye hiç kıpırdamadan ağaçların henüz loş olan açıklığına baktılar. [304]</p>

  <p class="block6">Öndeki geyik burnundan hafifçe soluyarak açıklığa giden patikadan ayrıldı, gövdesinden umulmayacak bir çeviklikle ağaçlığın çevresinden dolaştı, üç hayvan da yamacın üstlerindeki ağaçlar arasında kayboldular.</p>

  <p class="block6">«Orada,» diye fısıldadı Muhammed. «Geyik onu görüp yolunu değiştirdi.»</p>

  <p class="block6">«Evet. Gündüzün yatmak için seçeceği bir yer burası. »</p>

  <p class="block6">Flynn bir M'banga ağacının yerden üç metre kadar yükseklikte bir dalına oturmuş yüz metre öteden sık ağaçlığı seyrediyordu. Dürbünü tutan elleri içki ve heyecandan titriyordu. Terliyordu da. Alnında biriken bir ter damlası yanağından süzülürken yüzünü gıdıklamıştı. Elinin tersiyle sildi.</p>

  <p class="block6">«Aklı başında bir insan onu orada bırakır ve çeker gider, geyiklerin yaptıkları gibi,» diye Muhammed fikrini söyledi. Yaşlı yerli ağacın dibinde durmuş, Flynn'in tüfeğini taşıyordu. Flynn adamını yanıtlamadı. Dürbünü ağır ağır kaydırdı.</p>

  <p class="block6">«Ağaçların epeyce derinliğinde olmalı, buradan görünmüyor.» Muhammed'in yanına indi, tüfeğini aldı, dolu olup olmadığını kontrol etti.</p>

  <p class="block6">«Bırak gitsin, Fini. Bu işin bir kârı yok, dişleri taşıyamayız ki.»</p>

  <p class="block6">«Sen burada bekle.»</p>

  <p class="block6">«Fini, Almanlar sesi duyacaklar. Çok yakınımızdalar.»</p>

  <p class="block6">«Ateş etmeyeceğim. Onu bir kere daha görmek istiyorum, hepsi bu kadar. Ateş etmeyeceğim.»</p>

  <p class="block6">Muhammed torbadan cin şişesini çıkarıp efendisine uzattı. Flynn içti.</p>

  <p class="block6">Alkolden yanan boğazından çıkan kısık bir sesle, «Sen burada bekle,» dedi.</p>

  <p class="block6">«Dikkatli ol, Fini. Çok aksi bir hayvandır... Dikkatli ol.» Muhammed açıklığı geçmeye başlayan Flynn'in ardından baktı. [305] Flynn çok eskiden verilen bir randevuya giden bir insan gibi ağır ağır yürüyordu. Ağaçlığa varınca çevresini kontrol etmeden içine girdi.</p>

  <p class="block6">Toprak Sürücüsü ayakta duruyordu. Buruşuk gözçukurları içindeki küçük gözleri sımsıkı kapalıydı. Yanaklarından aşağı yaşlar sızmıştı. Rüzgârsız bir günde savaş görmüş sancakları andıran kulakları geriye omuzlarına atılmıştı. Dişleri yaşlı başını taşıyan koltuk değnekleriydi, ağır ve gevşek hortumu yere kadar sarkıyordu.</p>

  <p class="block6">Flynn hayvanı görünce ağaç gövdeleri arasından üzerine doğru yürümeye başladı. Ağaçların yeşil yaprakları arasından süzülen güneşin altın ışıkları görüntüye gerçek dışı bir hava veriyordu. Ağaçlık cırcır böceklerinin gürültüsüyle inlemekteydi.</p>

  <p class="block6">Flynn uyuyan hayvanın ön tarafına gelecek biçim de ağaçlığı yandan dolandıktan sonra yine içeri daldı. Hayvandan yirmi adım beride durdu. Bacaklarını iki yana açmış, tüfeğini kalçasına dayamış, yaşlı hayvanın o inanılmaz cüssesine bakarken başını geri atmıştı.</p>

  <p class="block6">Flynn o ana kadar ateş edeceğini bilmiyordu. Hayvana bir bakmak için gelmişti, ancak bu bir alkoliğin son bir yudum içmek istemesinden pek farklı bir şey değildi.</p>

  <p class="block6">Belkemiğinin altında çılgınlığın başladığını hissediyordu, vücudu sanki boş bir kapmış gibi içine sıcak ve sert bir şey doluyordu. Silâhı da aynı zamanda ağır ağır yükselmiş, omzuna yaslanmıştı. Birden ağaçlar arasında tüm cırcır böceği gürültüsünü bastıran bir ses duyunca şaşırdı. Kendi sesiydi bu; bilinçli kararına meydan okuyan sesi...</p>

  <p class="block6">«Haydi, göster kendini bakalım!» Yaşlı fil bir anda uykudan saldırıya geçti. Dinamitlenmiş bir yamaç gibi geliyordu Flynn'in üstüne. [306] Flynn hayvanı silâhın arpacığının ucunda görüyordu. Gözlerinin arasında, hortumun başladığı yerde derin ve düz bir çizgi vardı.</p>

  <p class="block6">Silâh sesi binlerce kez yankılandı ağaçlar arasında. Fil doludizgin koşarken öldü. Bacakları kıvrıldı, kendi hızıyla ileri atıldı, et, kemik ve uzun fildişi yığını halinde devrildi.</p>

  <p class="block6">Flynn tam o anda bir boğa gibi yana dönmüştü, ancak hayvanın bir adım daha atmasıyla dişlerden biri kalçasına çarptı ve beş metre öteye fırlattı. Flynn yapraklar arasında düşüp yuvarlandı. Vücudunun alt kısmı doğal olmayan bir biçimde çarpılmıştı. Yaşlı kemikleri parçalanmış, kalçası çıkmıştı.</p>

  <p class="block6">Flynn yüzüstü yatarken hiç acı duymamasına şaştı.</p>

  <p class="block6">En küçük bir harekette kırık kemiklerin sivri uçlarının sürtünmesini duyuyordu, ama ağrı yoktu.</p>

  <p class="block6">Dirsekleri üzerinde doğrulup bacaklarını ardından sürükleyerek filin yanına yaklaştı.</p>

  <p class="block6">Uzanıp kendisini sakat bırakan sararmış fildişini okşadı.</p>

  <p class="block6">Yeni doğan ilk oğlunu okşarmış gibiydi. «Benimsin,» diye mırıldandı. «Benimsin işte sonunda.»</p>

  <p class="block6">O anda sancı başladı, gözlerini kapatıp Toprak Sürücüsü olan ölü ve soğumakta olan etin altına yığıldı kaldı. Kulaklarında çınlayan sancının arasında Muhammed'in sesi duyuluyordu.</p>

  <p class="block6">«Fini. Akıllıca bir şey değildi bu.»</p>

  <p class="block6">Flynn gözlerini açınca Muhammed'in maymun suratının endişeyle buruştuğunu gördü.</p>

  <p class="block6">«Rosa'yı çağır,» diye inledi. «Küçük Uzun Saçlı'yı çağır. Hemen gelmesini söyle.»</p>

  <p class="softbreak">&nbsp;</p>

  <p class="block6">Sonra yine gözlerini kapatıp kendisini sancıya bıraktı. Sancının temposu durmadan değişiyordu. Önce için de tam tamlar, davullar çalıyordu. Ardından uzun ağrı dalgaları başladı. [307] Sonra yine ortalık karanlık oldu, titremeye başladı, hemen ardından birden yine güneş çıktı.</p>

  <p class="block6">Ateşten bir top kapalı gözlerini kör ediyordu. Sonra yine davullar gümbürdedi.</p>

  <p class="block6">Zaman önemsizdi. Ağrı bir dakika ya da bir milyon yıl sürüyordu. Beyninin zonklaması arasında yakınlarda ayak sesleri duydu.</p>

  <p class="block6">«Rosa, geldin demek...»</p>

  <p class="block6">Flynn başını yana çevirip güçlükle açtı gözlerini.</p>

  <p class="block6">Herman Fleischer başucunda duruyordu. Adam sırıtıyordu. Yüzü yorgunluktan kızarmış, soluk kaşlarından terler akıyor, çok koşmuş gibi sık sık soluk alıyor, ama yine de sırıtıyordu.</p>

  <p class="block6">«He!» dedi. «He he!»</p>

  <p class="block6">Flynn çektiği acının dalgınlığıyla adamın varlığı karşısında pek şaşırmıştı. Fleischer'in çizmelerinin parıltısı bir toz perdesiyle örtülmüştü, gri kadife gömleğinin koltukaltları terden ıslanmıştı. Sağ elinde bir Luger tabanca vardı, sol eliyle şapkasını geriye itti.</p>

  <p class="block6">«Herr Flynn,» diyerek güldü. Sağlıklı bir bebeğin şişman ve bulaşıcı gülüşüydü bu.</p>

  <p class="block6">Flynn, Fleischer'in bu engebeli ve çalılık arazide kendisini bu kadar çabuk nasıl bulduğuna şaşmıştı. Evet, silâh sesini duymuştu ama nasıl olmuş da doğruca buraya gelebilmişti?</p>

  <p class="block6">Birden havada bir hışırtı duyup gözlerini yukarı çevirdi.</p>

  <p class="block6">Göğün insanın gözünü acıtan maviliği içinde akbabalar döne döne uçuyorlardı. Kuşlar dönüyorlar, açtıkları kara kanatlarını indiriyorlar, başlarını yana çevirip boncuk gibi gözleriyle fil leşine bakıyorlardı.</p>

  <p class="block6">«Evet, kuşlar! Kuşları izledik.»</p>

  <p class="block6">«Sırtlanlar hep kuşları izlerler,» diye fısıldadı Flynn.</p>

  <p class="block6">Fleischer başını arkaya atıp gerçek bir neşeyle güldü. [308]</p>

  <p class="block6">«Çok iyi! Hah hah ha! Çok iyi.» Ve Flynn'e bir tekme savurdu. Çizmesini tembelce bir hareketle Flynn'in vücuduna gömünce Flynn bir çığlık attı. Fleischer'in kahkahası birden boğazında düğümlendi, hemen eğilip adamın durumuna baktı.</p>

  <p class="block6">İlk kez vücudunun yarısının çarpılmış olduğunu görmüştü.</p>

  <p class="block6">Hemen diz çöktü, elini Flynn'in alnına koydu.</p>

  <p class="block6">Derisinin yapışkan soğukluğu karşısında kaşlarını çattı.</p>

  <p class="block6">«Çavuş!» Sesinde umutsuz bir ifade vardı şimdi. «Bu adam ağır yaralı. Çok yaşamaz. Çabuk ol! Git ipi getir! Bilincini kaybetmeden aşmalıyız onu.»</p>

  <p class="softbreak">&nbsp;</p>

  <p class="block4"><br class="calibre1" id="calibre_pb_76" /></p>
</body>
</html>
