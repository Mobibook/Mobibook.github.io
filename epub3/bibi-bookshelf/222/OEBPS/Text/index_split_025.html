<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">24</h2>

  <p class="block6">Sebastian Oldsmith Rovuma nehrini tüm insanlara karşı iyi duygularla dolu olarak geçti. Muhammed endişeliydi. Efendisinin yeni bir sıtma nöbeti geçirdiğini sanıyor, ilk belirtileri görebilmek için gözünü üzerinden ayırmıyordu.</p>

  <p class="block6">Sebastian'ın arkadan gelmediğini gören Muhammed yanına iki kişi alıp koşa koşa geri döndü. Her an Sebastian'ın aslanlar tarafından parçalanmış cesediyle karşılaşacağını umuyordu. Çavlanın oraya tam varmışlardı ki adamın yüzünde ebedi bir mutluluk ifadesiyle kendilerine doğru geldiğini gördüler. [101] Sebastian'ın görkemli üniforması buruşmuştu, dizlerinde ve kollarında taze ot lekeleri vardı, pahalı kumaş kuru otlarla kaplıydı. Muhammed Sebastian'ın ya düştüğü ya da hastalığı yüzünden dinlenmek üzere yattığı izlenimine kapıldı.</p>

  <p class="block6">«Manali, iyi misiniz?»</p>

  <p class="block6">«Tüm yaşamım boyunca bundan daha iyi olmadım, Muhammed.»</p>

  <p class="block6">«Yatmışsınız ama.»</p>

  <p class="block6">«Hem de nasıl, namussuz herif! Hem de nasıl!» Sebastian Muhammed'in omzuna bir şaplak indirdi. Zavallı adam neredeyse yere kapaklanacaktı darbenin şiddetinden.</p>

  <p class="block6">İşte şimdi de o andan beri ağzını açmamış olan Sebastian iki dakikada bir gülümseyip başını sallayıp duruyordu. Muhammed gerçekten çok endişeliydi.</p>

  <p class="block6">Rovuma'yı kiraladıkları kayıklarla geçip o gece karşı kıyıda kamp kurdular. Muhammed gece iki kere battaniyesinin altından süzülüp Sebastian'ın durumunu kontrol için yanına gitti. Sebastian dudaklarında tatlı bir gülümsemeyle mışıl mışıl uyuyordu.</p>

  <p class="block6">Ertesi sabah Muhammed yürüyüş kolunu sık ağaçların altında durdurup geriye Sebastian'ın yanına geldi.</p>

  <p class="block6">«M'topo köyü az ilerimizde. Bakın, bacalardan çıkan dumanlar bile görülüyor.»</p>

  <p class="block6">Ağaçların üzerinde hafif bir gri tabaka vardı, uzaklardan bir de köpek havlaması duyuldu.</p>

  <p class="block6">«Çok iyi, gidelim haydi.» Sebastian miğferini başına, çizmelerini ayaklarına geçirdi.</p>

  <p class="block6">«Önce askerleri yollayıp köyün çevresini saracağım.»</p>

  <p class="block6">«Neden?» Sebastian bu işe pek şaşmıştı.</p>

  <p class="block6">«Aksi halde vardığımızda kimseyi bulamayız.» [102] Muhammed, Alman ordusunda hizmet ederken daha önce de vergi seferlerine çıkmıştı.</p>

  <p class="block6">«Eh, nasıl istersen öyle olsun.»</p>

  <p class="block6">Sebastian yarım saat sonra bir Alman subayı görkemiyle M'topo köyüne girince kendisini karşılamaya çıkanlar yüzünden epey düş kırıklığına uğruyordu. İki yüz kadar yerlinin ağlayıp sızlamaları köye girişine çirkin bir koro eşliği oluşturmaktaydı. İçlerinden bir kısmı diz üstü çökmüşler ellerini ovuşturuyorlar, göğüslerini yumrukluyorlar, büyük bir felâkete uğramış gibi dövünüyorlardı.</p>

  <p class="block6">Köyün öteki ucunda da kabile reisi, Muhammed ile iki yerli asker arasında kendisini beklemekteydi.</p>

  <p class="block6">M'topo bembeyaz saçlı, kupkuru bir adamdı. Bir gözü hastalıktan iltihap içindeydi. Çok heyecanlı olduğu belliydi.</p>

  <p class="block6">«Önünde sürünürüm ey insaflı ve Görkemli Efendi,» diye Sebastian'ı karşılayıp kendini yere fırlattı.</p>

  <p class="block6">«Bunlar gerekli değil kuzum,» diye mırıldandı Sebastian.</p>

  <p class="block6">«Köyüm adına size hoş geldiniz derim.»</p>

  <p class="block6">M'topo böyle gafil yakalandığı için kendisine küfürler yağdırıyordu. Vergi tahsilatını daha iki ay beklemediği için servetini saklamak için hiç bir girişimde bulunmamıştı.</p>

  <p class="block6">Kulübesinin altında bin Portekiz gümüşü ile en az bunun yarısı kadar altın Alman markı vardı. Köyün Rovuma nehrinden avladığı ve kuruttuğu balık ticareti pek kârlıydı.</p>

  <p class="block6">Şimdi Sebastian'ın karşısında dizleri üstünde doğrulup iki adamına iskemle ve palmiye şarabı bakraçlarını getirmelerini işaret ediyordu.</p>

  <p class="block6">«Çok büyük kıtlık, açlık ve hastalık yılı oldu bu yıl,» diye hazırlamış olduğu konuşmaya başladı Sebastian oturunca. Konuşması on beş dakika sürdü. Sebastian artık tüm söylenenleri anlayacak kadar Swahilice biliyordu. [103]</p>

  <p class="block6">Bu duruma çok üzülmüştü. Tozpembe yaşam görüşü ve palmiye şarabının etkisiyle adamcağıza çok acımıştı.</p>

  <p class="block6">M'topo konuşmasını yaparken diğer köylüler birer ikişer alandan sıvışıp kulübelerine girmişlerdi. Asılacak adaylar aranırken ortalarda görünmemek en iyisiydi.</p>

  <p class="block6">Şimdi köy bir iki çocuk ağlaması ve köpek havlaması dışında derin bir sessizliğe bürünmüştü.</p>

  <p class="block6">Kabile reisinin talihsizlikler dizisini yarıda kesen Muhammed, «Manali, izin ver de şu herifin kulübesini bir arıyayım,» dedi.</p>

  <p class="block6">«Dur hele.» Sebastian çevresine bakınırken köy meydanının tam ortasındaki bir tek baobab ağacının altında sekiz on tane sedye görmüştü. Kalkıp o yana yürüdü.</p>

  <p class="block6">Sedyede yatanları görünce dehşetten soluğu kesildi. Her birinde kemikleri hâlâ ince bir deri ve et tabakasıyla kaplı birer iskelet yatıyordu. Çıplak erkek ve kadınlar yan yanaydılar, ancak öylesine zayıftılar ki, cinsiyetlerini söylemek bile olanaksızdı. Kaburgaları tek tek sayılıyordu, dirsekleri ince sopaların uçlarındaki iri yumrular gibiydi, yüz derileri çekilmiş, dişleri sürekli bir sırıtma izlenimi verecek biçimde fırlamıştı. Ancak gerçek dehşet çökmüş göz çukurlarında yatıyordu: gözleri açıktı, gözleri kırmızı bilyalar gibi parıldıyordu. Göz bebeği diye bir şey yoktu, yalnızca o kan rengi yuvarlaklar...</p>

  <p class="softbreak">&nbsp;</p>

  <p class="block6">Sebastian midesi ağzına fırlamış olarak çekildi oradan. Konuşmaya cesaret edemeyerek M'topo'yu yanına çağırıp sedyeleri gösterdi. M'topo ilgisizce baktı o yana. Sedyeler köyün bir parçası olduğu için günlerdir varlıklarının farkında bile olmamıştı. Köy çeçe sineği bölgesinde bulunuyordu, kendisinin çocukluğundan beri o baobab ağacının altında uyku hastalığına tutulmuş kişiler komaya girdikten sonra ölümü beklerlerdi. Sebastian'ın bu endişesinin nedenini anlayamamıştı. [104]</p>

  <p class="block6">«Ne zaman.» Sebastian'ın sesi boğazında düğümlendi, yutkundu. «Bu insanlar en son ne zaman yemek yediler?»</p>

  <p class="block6">«Çok uzun zamandır yemek yedikleri yok.» M'topo çok şaşırmıştı bu soruya. Uyku hastalığına tutulanların bir süre sonra hiç yemek yemediklerini herkes bilirdi.</p>

  <p class="block6">Sebastian açlıktan ölen insanlar olduğunu duymuştu.</p>

  <p class="block6">Böyle şeyler Hindistan gibi yerlerde olurdu, ama işte şimdi burada gerçekle yüzyüzeydi. Birden çok duygulandı.</p>

  <p class="block6">M'topo'nun bütün söyledikleri gerçekti şu halde. Aklına gelmeyecek bir açlık hüküm sürüyordu burada. Ve kendisi de bu insanlardan zorbalıkla para toplamaya gelmişti.</p>

  <p class="block6">Sebastian ağır ağır dönüp iskemlesine oturdu. Ağır miğferi başından çıkardı, acınacak bir çaresizlikle bakışlarını ayaklarına dikti. Suçluluk ve acıma duygusu altında eziliyordu.</p>

  <p class="block6">Flynn O'Flynn Sebastian'a ilk tahsilatını yapmadan acil bir durumla karşılaşması olasılığına karşılık yol masrafı olarak yüz eskudo vermişti. Bu paranın bir bölümünü kayık kiralamak için harcamışsa da cebinde daha seksen eskudo kalmıştı.</p>

  <p class="block6">Sebastian arka cebinden paranın bulunduğu tütün kesesini çıkartıp yarısını saydı. «M'topo, bu parayla yiyecek al onlara.»</p>

  <p class="block6">«Manali» diye haykırdı Muhammed. «Manali, yapmayın bunu!»</p>

  <p class="block6">«Sen sus!» Sebastian avuç dolusu parayı M'topo'ya uzattı. «Al haydi!»</p>

  <p class="block6">M'topo sanki canlı bir akrep sunuluyormuş gibi bakıyordu kendisine uzanan ele. İnsan yiyen bir aslan gelip de bacağını yalamış gibi bir şeydi bu.</p>

  <p class="block6">«Al!» diye Sebastian ısrar etti. M'topo hâlâ inanmayarak avuçlarını uzattı. [105]</p>

  <p class="block6">«Muhammedi» Sebastian kalkıp miğferini başına geçirdi. «Derhal bir sonraki köye gidiyoruz.»</p>

  <p class="block6">Sebastian ve adamları orman içinde kaybolduktan çok sonra bile M'topo köy meydanında tek başına çömelmiş, yerinden kımıldayamayacak kadar şaşkın, paraları avucunda tutuyordu. Sonunda kendini toparlayıp oğullarından birine seslendi.</p>

  <p class="block6">«Çabuk kardeşim Saali'nin köyüne git. Ona bir delinin köyüne doğru geldiğini söyle. Kulübe vergisi toplamaya gelen bir Alman efendi köyde kalıp armağan dağıtıyor. Ona bu efendiye uyuyanları göstermesini söyle, o zaman Alman çıldırıyor ve kırk Portekiz eskudosu veriyor. Ayrıca kimseyi de asmıyor.»</p>

  <p class="block6">«Amcam Saali buna inanmayacak ama.»</p>

  <p class="block6">«Doğru, inanmayacağını ben de biliyorum, ama sen yine de söyle.»</p>

  <p class="softbreak">&nbsp;</p>

  <p class="block12"><br class="calibre1" id="calibre_pb_26" /></p>
</body>
</html>
