<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11"></p>

  <h2 class="calibre4">21</h2>

  <p class="block6">Sebastian'ın iyileşme döneminde Flynn O'Flynn'in iş ten başını kaşıyacak zamanı olmadı. Rufiji'de Herman Fleischer'le çatışmasında adamları çok eksilmiş olduğu için ilk iş olarak Luti'nin köyünden kendisini taşıyanları ayarttı. Bunları eğitimden geçirdi, dört gün sonra en iyilerinden bir düzinesini silâh taşıyıcısı yaptı. Diğerlerini, tüm karşı koymalarına karşın evlerine gönderdi. Doğrusu hepsi de talihli arkadaşlarının elde edeceklerine emin bulundukları ün ve servetten nasiplerini almak istiyorlardı.</p>

  <p class="block6">Seçilen bu bir avuç insan daha sonra eğitimlerinin ikinci bölümüne alındılar. Bungalovunun ardındaki kulübelerinden birini kilit altında tutan Flynn meslek aletlerini burada saklardı. Gerçekten görkemli bir silâh deposuydu burası.</p>

  <p class="block6">Dizi dizi Martini Henry 450 tüfekleri, on beş yirmi tane Boer savaşından kalma WD Lee Metford, Rovuma'da yerli askerlerle çatışmalarından elde ettiği birkaç Mavzer ve Londra'da Gibbs ve Greener firmasında üretilen çok pahalı bir iki çifte. [88] Silâhlarının hiç biri numaralı değildi. Bunların üzerindeki raflarda kutu kutu mermiler küçük bir savaşa yetecek sayıdaydı.</p>

  <p class="block6">Odada silâh yağının madeni kokusu vardı. Flynn yeni askerlerine birer Mavzer verip silâh tutma sanatını öğretmeye koyuldu. Bunların içlerinden işe yaramayanları da eledikten sonra elinde elli adımdan bir fili vurabilecek sekiz kişi kalmıştı. Bu grup üçüncü ve son eğitim dönemine geçtiler.</p>

  <p class="block6">Muhammed uzun yıllar önce Alman yerli askerliği yapmıştı. Hatta 1904 Salito başkaldırısında bir madalya kazanmış, çavuşluğa sonra da levazım çavuşluğuna yükseltilmişti. Bir askeri müfettişin Mbeya'ya gelmesi sonunda kantinde yirmi düzine şnaps şişesi ile bin marklık bir eksiklik saptanmıştı. Bu işin suçu asılmaktı. Muhammed işi fazla uzatmadan törensiz falan İmparatorluk ordusundan istifa etmiş, uzun yürüyüşlerden sonra Portekiz sınırına varmıştı.</p>

  <p class="block6">Portekiz topraklarında Flynn'le karşılaşmış, onun emrine girmişti. Ancak hâlâ Alman ordu eğitimi konusunda uzmandı ve Almanca bilgisini unutmamıştı.</p>

  <p class="block6">Yeni askere almanlar onun ellerine teslim edildi.</p>

  <p class="block6">Flynn bunların Alman yerli askerleri kılığına girmelerini planlıyordu. Lalapanzi'deki kamp günlerce Muhammed'in Almanca komutlarıyla çınladı durdu, hemen hemen çırılçıplak ordusu da günlerce kaz adımlarıyla talim yaptılar. Flynn artık başka işlerle uğraşabilirdi. Bungalovun önünde oturmuş günlerdir üzerinde uğraştığı mektubu son bir kez daha okuyordu: [89]</p>

  <p class="whitespace1">&nbsp;</p>

  <p class="block10">Sayın Valilik Makamına,</p>

  <p class="block10">Doğu Afrika Alman İdaresi</p>

  <p class="block10">Dar üs Selam</p>

  <p class="block10">Sayın Vali,</p>

  <p class="softbreak">&nbsp;</p>

  <p class="block10">Aşağıya uğradığım zarar ziyanın hesabını çıkarmış bulunuyorum:</p>

  <p class="block10">1 yelkenli (satış değeri) 1.500 Sterlin</p>

  <p class="block10">10 Tüfek 200 Sterlin</p>

  <p class="block10">Çeşitli malzeme (sayılmayacak kadar çok) 100 Sterlin</p>

  <p class="block10">Çekilen manevi sıkıntı ve zarar (tahmini) 200 Sterlin</p>

  <p class="whitespace1">&nbsp;</p>

  <p class="block10">Toplam 2.000 Sterlin</p>

  <p class="whitespace1">&nbsp;</p>

  <p class="block10">Bu istemin nedeni yukarda sözü edilen yelkenlinin 10 Temmuz 1912 tarihinde Blücher savaş geminiz tarafından Rufiji nehri ağzında batırılmasıdır.</p>

  <p class="softbreak">&nbsp;</p>

  <p class="block10">Tazminatın 25 Eylül 1912 tarihinden önce altın olarak ödenmesini talep etmekteyim, aksi takdirde hakkımı almak için gerekli yollara şahsen başvuracağım.</p>

  <p class="whitespace1">&nbsp;</p>

  <p class="block10">Saygılarımla,</p>

  <p class="block10">Bay Flynn Patrick O'Flynn</p>

  <p class="block7"><span class="text5">(Amerika Birleşik Devletleri Uyruklu)</span></p>

  <p class="softbreak">&nbsp;</p>

  <p class="block6">Flynn uzun uzun düşündükten sonra, meşruluğundan pek emin olmadığı için fildişi için para istememeyi uygun bulmuştu. Bundan hiç söz etmemek daha iyi olacaktı.</p>

  <p class="block6">Bir ara mektubu 'Birleşik Devletler Afrika Elçisi' olarak imzalamayı düşünmüştü ama sonra Vali Schee'nin kendisinin böyle bir unvanı olmadığını bildiği aklına gelince bundan da vazgeçmişti. Yine de kendisinin hangi devletin uyruğunda olduğunu hatırlatmak yarardan uzak değildi. [90] Günün birinde kendisini ele geçirecek olursa asmadan önce bir düşünürdü belki.</p>

  <p class="block6">İsteklerine alacağı karşılığın yalnızca Vali Schee'nin tansiyonunun artması olacağını bildiği için Flynn alacağını şahsen alma hazırlığına girişmekte sakınca görmüyordu.</p>

  <p class="block6">Bu sözcüğü de öyle gelişigüzel kullanıyordu aslında.</p>

  <p class="block6">Yoksa Sebastian Oldsmith'i çoktan tahsildarı olarak seçmişti bile. Şimdi iş bu gence uygun bir giyim bulmaya kalmıştı. Flynn Rosa'nın dikiş sepetinden aldığı mezura ile Sebastian'ı ziyarete gitti. Bugünlerde Sebastian'ı ziyaret Papa ile görüşmekten güçtü. Sebastian Rosa O'Flynn'in korumasına girmişti bir kere.</p>

  <p class="block6">Flynn konuk yatak odasını kapısını hafifçe tıklattı, açmadan önce beşe kadar saydı, sonra içeri girdi.</p>

  <p class="block6">«Ne istiyorsun?» diye sevgi dolu bir sesle sordu Rosa.</p>

  <p class="block6">Sebastian'ın yatağının ucunda oturuyordu.</p>

  <p class="softbreak">&nbsp;</p>

  <p class="block6">«İyi günler, iyi günler... şey, iyi günler.»</p>

  <p class="block6">«Herhalde kendine birlikte içecek birini arıyorsundur?»</p>

  <p class="block6">«Ne münasebet! Asla!» Flynn bu suçlama karşısında gerçekten dehşete düşmüştü. Rosa'nın önlemleriyle zaten dibine kibrit suyu ekilen içkisini kimseyle paylaşmaya niyeti yoktu. «Hastayı görmeye geldim de.» Flynn dikkatini yatakta yatan gence verdi. «Nasılsın bakalım, Bassie yavrum?»</p>

  <p class="block6">«Teşekkür ederim, daha iyiyim.» Sebastian gerçekten de iyi görünüyordu. Taze tıraş olmuş, Flynn'in yeni geceliklerinden birini giymiş, tertemiz çarşaflar üstünde Roma imparatorları gibi yatmaktaydı. Yatağın yanındaki alçak masada ve odanın çeşitli yerlerinse Rosa'nın kesip yerleştirdiği çiçekler göze çarpıyordu.</p>

  <p class="block6">Rosa ile Nanny'nin beslemeleri sonunda kilo da almaya başlamıştı. Yüzüne renk gelmiş, sıtmanın sarı rengi kaybolmaya yüz tutmuştu. [91] Kendisi kendi evinde güç katlanılabilir bir konuk durumundayken Sebastian'ın böyle damızlık aygır gibi el üstünde tutulması karşısında Flynn'in keyfi kaçmıyor değildi.</p>

  <p class="block6">Flynn'in aklına öyle bir geliveren bu benzetme birden düşüncesini başka yola yöneltti. Daha da sinirlenmişti şimdi. Damızlık aygır! Flynn Rosa'ya yeni bir ilgiyle bakınca kızın annesinin dantel kollu beyaz elbisesini giymiş olduğunu farketti. Rosa bu elbiseyi yaşamı boyunca belki yalnızca iki kere giymişti, hep odasında sıkı sıkı kilit altında saklardı. Ayrıca genellikle evde çıplak ayakla dolaşmasına karşın şimdi ayaklarında mağazadan alınma gerçek deriden terlikler vardı ve üstüne üstelik kara saçlarının arasında bir çiçek göze çarpıyordu. Yine her zaman uzun saç örgüsünü bağladığı parça deri yerine şimdi ipekli bir kurdele vardı.</p>

  <p class="block6">Flynn O'Flynn pek duygu adamı sayılmazdı da, kızını birden bu yeni ışık altında ve hiç görmediği bir havada farkedince içinde baba kıskançlığı olduğunu bilmediği yeni bir duygu uyanmıştı. Sebastian'ı ne kadar çabuk gönderirse bu işin o kadar iyi olacağını düşünmesini bildi ama.</p>

  <p class="softbreak">&nbsp;</p>

  <p class="block6">«Çok sevindim, Bassie. Pek sevindim buna. Adamları Beira'ya malzeme almaya gönderiyorum, hazır gitmişlerken sana da giyecek bir şeyler alırlarsa iyi olur diye düşündüm.»</p>

  <p class="block6">«Çok teşekkür ederim, Flynn.» Sebastian arkadaşının bu inceliği karşısında pek duygulanmıştı.</p>

  <p class="block6">«Bir şey yaptık tamam yapalım bari.» Flynn elindeki metre şeridini gösterdi. «Bizim Parboo'ya ölçülerini gösterirsek üstüne göre bir şeyler yapar.»</p>

  <p class="block6">«Sen gerçekten çok iyi bir insanmışsın, Flynn.»</p>

  <p class="block6">Ayrıca da hiç tabiatına uymayan işlere kalkışan bir insan diye düşünen Rosa babasının Sebastian'ın boy, göğüs, bel ve boyun ölçülerini almasını izledi. [92]</p>

  <p class="block6">İşini bitiren Flynn, «Çizme ve şapka bir sorun olacak,» diye yüksek sesle düşündü. «Ama bir şeyler uydururuz herhalde.»</p>

  <p class="block6">«O da ne demek oluyor Flynn O'Flynn?» diye Rosa kuşkuyla sordu.</p>

  <p class="block6">«Hiç canım, hiç bir şey.» Flynn eşyalarını alelacele toplayıp odadan kaçtı.</p>

  <p class="block6">Bir süre sonra Muhammed ile adamları Beira'dan döndüklerinde Flynn ile Muhammed cephanelikte gizli bir oturum yaptılar.</p>

  <p class="block6">«Aldın mı?» diye sordu heyecanla Flynn.</p>

  <p class="block6">«Beş kasa cini vadinin üstündeki çavlanın arkasına bıraktım.» Flynn derin bir soluk aldı. «Bir şişesini de ben getirdim.» Muhammed cübbesinin altından bir şişe içki çıkardı. Flynn şişenin mantarını dişleriyle çekip hazır duran çini maşrapaya doldurdu.</p>

  <p class="block6">«Ya diğer şeyleri de aldın mı?»</p>

  <p class="block6">«Güç oldu... Hele şapka.»</p>

  <p class="block6">«Aldın mı?»</p>

  <p class="block6">«Allahın yardımıyla.» Muhammed'in acele etmeye niyeti yoktu. «Limanda Dar üs Selam'a giden bir Alman gemisi vardı. Güvertede üç Alman subayı gördüm. O gece arkadaşlarımdan birinin kayığı ile gemiye gittim. Subayların kamaralarını ziyaret ettim.»</p>

  <p class="block6">Flynn sabırsızlanıyordu. «Nerede, göster bakayım.»</p>

  <p class="block6">Muhammed kulübenin kapısına gidip yerlilerden birine seslendi. Adamın getirdiği torbayı alıp Flynn'in önündeki masaya yerleştirdi. Flynn torbayı açarken gururla gülümsüyordu.</p>

  <p class="block6">«Aman Tanrım!»</p>

  <p class="block6">«Çok güzel değil mi?»</p>

  <p class="block6">«Çabuk Manali'yi çağır. Hemen buraya gelsin.» [93]</p>

  <p class="block6">Rosa'nın istemeye istemeye yürüyebilir yaralılar listesine aldığı Sebastian on dakika sonra içeri giriyordu.</p>

  <p class="block6">«Otur bakalım, Bassie yavrum. Sana bir sürprizim var.»</p>

  <p class="block6">Sebastian masanın üstündeki nesneye kuşkuyla bakarak oturdu. Flynn bir el hareketiyle örtüyü çekti. Sonra Canterbury Piskoposunun taç giydirme törenini andıran bir havayla miğferi kaldırıp saygıyla Sebastian'ın başına geçirdi.</p>

  <p class="block6">Miğferin tepesinde kanatlarını açmış uçmak üzere olan sarı bir kartal vardı, kenarları siyah mine kaplıydı.</p>

  <p class="block6">Sebastian'ın çenesinin altında da uzun altın bir zincir sallanıyordu.</p>

  <p class="block6">Gerçekten çok şahane bir miğferdi bu. Sebastian şaşkınlıktan ne diyeceğini bilemiyordu. Miğfer burnuna kadar indiğinden çevresiyle bağlantısı kesilmişti bir kere.</p>

  <p class="block6">«Bir iki numara büyük,» dedi Flynn. «Ama içine biraz kumaş yerleştirdik mi, tamamdır.» Bir iki adım gerileyip başlığın etkisini ölçmek istercesine başını yana eğdi.</p>

  <p class="block6">«Bassie yavrum, hasetlerinden çatlatacaksın herifleri.»</p>

  <p class="block6">Çelik miğferin altındaki Sebastian, «Ne olacak bundan? » diye sordu.</p>

  <p class="softbreak">&nbsp;</p>

  <p class="block6">«öğreneceksin. Hele biraz bekle bakalım.» Flynn kapı önünde hayranlık mırıltıları çıkararak Muhammed'e döndü. «Elbiseler!» Muhammed dışarda ta Beira'dan beri taşıdıkları kutularla bekleyen taşıyıcılara bir işaret çaktı.</p>

  <p class="block6">Hintli terzi Parboo'nun gerçekten hevesle çalıştığı anlaşılıyordu. Flynn'in kendisine verdiği iş, içindeki yaratıcılığı ortaya vurmasına neden olmuştu.</p>

  <p class="block6">Sebastian on dakika sonra kulübenin ortasında utangaç bir halde durmuş, çevresinde sevinçle dolanan Flynn'le Muhammed'e bakıyordu.</p>

  <p class="block6">Şimdi içine kaim bir parça kumaş yerleştirilmiş miğferin yanı sıra gök mavisi bir subay ceketiyle külot pantolon giymişti. [94] Ceketin kollarında sarı ipekten bir şerit vardı, aynı şerit pantolon paçalarında da devam ediyordu.</p>

  <p class="block6">Uzun kara çizmeler ayaklarını öylesine sıkıyordu ki Sebastian şaşkınlıkla parmaklarının ucuna basmış, «Flynn, ne oluyor kuzum?» diye söylenip durmaktaydı.</p>

  <p class="block6">Flynn elini gencin omuzlarına koydu. «Bassie yavrum, oraya gidip kulübe vergisi toplayacaksın...» Az daha benim için diyecekti ama hemen düzeltti. «Bizim için...»</p>

  <p class="block6">«Kulübe vergisi de ne demek?»</p>

  <p class="block6">«Kabile reislerinin Alman Valisine köylerindeki her kulübe için ödedikleri yıllık beş şilin.» Flynn Sebastian'ı iskemleye yöneltip sanki hamileymiş gibi dikkatle oturttu.</p>

  <p class="block6">Sebastian'ın itirazlarını önlemek için elini kaldırdı.</p>

  <p class="block6">«Evet evet, hiç bir şey anlamadığını biliyorum. Sana her şeyi anlatacağım. Kulaklarını aç, ağzını kapa yeter.»</p>

  <p class="block6">Kendisi de gencin karşısına oturdu. «Almanlar yelkenli falan için bize borçlular, bunu daha önce konuşmuştuk, tamam mı?»</p>

  <p class="block6">Sebastian başını sallayınca miğfer burnunun üstüne düştü.</p>

  <p class="block6">«Sen şimdi Alman yerli askerleri gibi giyinmiş bizim adamlarla nehri geçeceksin. Gerçek vergi tahsildarı gelmeden bütün köylere birer birer uğrayıp alacağımızı tahsil edeceksin. Buraya kadarını anladın mı?»</p>

  <p class="block6">«Sen de benimle gelmiyor musun?»</p>

  <p class="block6">«Buna olanak yok. Ayağım daha tam iyileşmedi ki.</p>

  <p class="block6">Üstelik öteki taraftaki bütün kabile reisleri benim kim olduğumu bilirler. Oysa hiçbiri seni görmüş değiller. Sen onlara Almanya'dan gelen yeni subay olduğunu söyleyeceksin. Üniformanı görür görmez hemen keselerine davranacaklardır. »</p>

  <p class="block6">«Peki ya gerçek tahsildar gelip gitmişse ne olacak?</p>

  <p class="block6">«Almanlar genellikle Eylül ayına kadar tahsilata başlamazlar. [95] Başlayınca da kuzeyden buraya doğru inerler. Önünde epey zamanın olacak.»</p>

  <p class="block6">Miğferin altında kaşlarını çatan Sebastian her biri bir öncekinden daha zayıf olan bir sürü neden ileri sürdüyse de, Flynn teker teker hepsini geçersiz kıldı. Sebastian'ın artık soracak bir sorusu kalmayıp da beyni durunca kulübeye bir sessizlik çöktü.</p>

  <p class="block6">«Ee, yapacak mısın?» diye sordu Flynn.</p>

  <p class="block6">Soruya yanıt hiç beklenmedik bir yerden, hem de hiç yumuşak olmayan bir kadın sesiyle verildi.</p>

  <p class="block6">«Elbette ki yapmayacak!»</p>

  <p class="block6">Okul tuvaletinde sigara içerken yakalanmış gibi suçlulukla dikkatsizlik sonunda açık bırakılmış kapıya döndüler.</p>

  <p class="block6">Kulübe çevresindeki gidiş gelişler Rosa'yı kuşkulandırmıştı, hele Sebastian'ın içeri girdiğini görünce pencereden konuşulanlara kulak vermekte hiç bir sakınca bulmamıştı.</p>

  <p class="block6">Şimdiki bu müdahalesi de ahlaksal nedenlere dayanıyor değildi. Rosa O'Flynn babasını o elastiki dürüstlük kavramını miras almıştı. O da Flynn gibi Alman mallarının kimin elinde kalırsa onun hakkı olduğuna inanırdı.</p>

  <p class="block6">Sebastian'ın kuşkulu ahlâk temellerine dayanan bir işe karışması kendisinin genç hakkındaki görüşlerini değiştirmiş değildi; aksine geleceğin aile reisi olarak yeteneklerini ortaya koyması açısından önemliydi. Bu güne kadar Sebastian konusunda kuşkulu olduğu tek alan buydu.</p>

  <p class="block6">Ancak deneylerine dayanarak bilirdi ki, babası özellikle tehlikeli olan işlere kendisi katılmamayı yeğleyen bir insandı. Sebastian Oldsmith'in o gök mavisi üniformasıyla Rovuma'nın karşı kıyısına geçmesi ve bir daha dönmemesi olasılığı Rosa'nın içinde kısa bir süre sonra yavruları elinden alınarak olan bir dişi aslan içgüdülerini uyandırmıştı. [96]</p>

  <p class="block6">«Kesinlikle hayır!» dedi. Sonra Sebastian'a döndü.</p>

  <p class="block6">«Dediklerimi duydun mu? Yasaklıyorum böyle bir şeyi. Kesinlikle yasaklıyorum.»</p>

  <p class="block6">Oysa çok yanlış bir yaklaşımdı bu.</p>

  <p class="block6">Sebastian da babasından kadınların hakları ve ayrıcalıkları konusunda tam bir Victoria çağı görüşünü miras almıştı. Baba Oldsmith evinde çok saygılı bir despottu, kusursuzluğu hiçbir zaman karısı tarafından dile getirilemezdi. Cinsel sapıkları, Bolşevikleri, sendikacıları ve kadın hakları taraftarlarını bu aynı sıralama düzeni içinde küçük görürdü.</p>

  <p class="block6">Sebastian'ın sürekli olarak huzursuz ifadeli ufak tefek uysal bir kadın olan annesinin ise kocasına herhangi bir davranışı kesinlikle yasaklamayı düşünmesi Tanrının var olmadığını düşünmesi ile eşanlamlıydı. Erkeğin tanrısal haklarına olan inancı oğullarına da yansımıştı. Sebastian daha küçük yaşlardan beri, değil yalnız annesinden kız kardeşlerinden bile tapınmayı andıran bir itaat görmeye alışkındı.</p>

  <p class="block6">Rosa'nın bu davranışı ve konuşma biçimi Sebastian'ı dehşete düşürmüştü. Kendisini toplaması için birkaç saniye geçmesi gerekti, hemen ardından ayağa kalkıp başındaki miğferi düzeltti. Soğuk bir sesle, «Özür dilerim?» dedi.</p>

  <p class="block6">«Sözlerimi duydun. Buna izin veremem.»</p>

  <p class="block6">Sebastian düşünceli bir tavırla başını salladı, ama hemen yine gözlerine kadar inip saygınlığını yok eden miğferi yakaladı. Rosa'yı görmemezlikten gelerek Flynn'e döndü.</p>

  <p class="block6">«İlk fırsatta yola çıkmaya hazırım. Yarın iyi mi?»</p>

  <p class="block6">«Hazırlıklar için bir iki gün gerekebilir.»</p>

  <p class="block6">«Pekâlâ.» Sebastian sert adımlarla dışarı çıktı, güneş, üniformasını gözleri kamaştıran bir görkemlilikle parıldatıyordu. [97]</p>

  <p class="block6">Flynn bir zafer kahkahasıyla elinin dibindeki maşrapaya sarıldı. «Bu işi de berbat ettin işte,» diye sırıttı.</p>

  <p class="block6">Ama birden sevinçli ifadesi huzursuzluğa dönüşmüştü.</p>

  <p class="block6">Rosa O'Flynn'in omuzları çökmüş, ağzı titriyordu.</p>

  <p class="block6">«Haydi haydi, Rosa!»</p>

  <p class="block6">«Bir daha dönmeyecek. Ona ne yapmak üzere olduğunu biliyorsun. Ölüme gönderiyorsun onu.»</p>

  <p class="block6">«Saçmalama. Koskoca herif, kendini korumasını bilir artık.»</p>

  <p class="block6">«Nefret ediyorum senden. İkinizden de!» Rosa bir koşuda eve gitti.</p>

  <p class="softbreak">&nbsp;</p>

  <p class="block4"><br class="calibre1" id="calibre_pb_23" /></p>
</body>
</html>
