<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block7"></p>

  <h2 class="calibre4">58</h2>

  <p class="block6">«Albay Joyce, gerçekten fevkalâde bir cin bu!» Flynn O'Flynn kadehinin dibini tavana doğru çevirip içkisinin tümünü bir yudumda yutmak isterken kamarotun içkinin içine koyduğu bir dilim limon da aynı akibete uğradı.</p>

  <p class="block6">Flynn'in birden boğazı tıkandı, yüzü morardı, sonra limonu patlayan bir öksürükle cin ve tonik karışımıyla birlikte karşısındaki duvara püskürttü.</p>

  <p class="block6">«Bir şeyiniz yok ya!» diye yerinden fırlayan Albay Joyce Flynn'in sırtını yumruklamaya başladı. Yaklaşan operasyondaki kilit elemanının daha işe başlamadan gözlerinin önünde boğulmasından korkmuştu. [246]</p>

  <p class="block6">«Lanet limon çekirdeği!» diye boğulur gibi söylendi Flynn.</p>

  <p class="block6">«Kamarot!» Kaptan Joyce Flynn'in sırtını yumruklamayı kesmeden omzu üzerinden seslendi. «Çabuk binbaşıya bir bardak su getir.»</p>

  <p class="block6">«Su mu?» Flynn'in içine düştüğü dehşetin yarattığı şok soluk darlığını hemen geçirmişti.</p>

  <p class="block6">Geçmiş deneylerinden içkicileri iyi tanıyan kamarotun davranışı da takdire lâyıktı doğrusu. Getirdiği bardaktan bir yudum saf alkol alan Flynn bir anda kendine geldi. Koltuğa yaslandığında yüzü hâlâ mosmordu ama solukları düzelmişti. Joyce açık lombozdan gelen sıcak ve nemli havayı içine çekebilmek için kamaranın öteki yanına yürüdü. Flynn'in vücut kokusundan sonra bir çiçek bahçesindeydi sanki.</p>

  <p class="block6">Flynn altı haftadır yoldaydı ve bu süre içinde üstünü değiştirmek aklına gelmemişti. Rokfor peyniri gibi kokuyordu.</p>

  <p class="block6">Herkes soluğunu toparlayana kadar bir süre geçti, sonra Joyce sözü bıraktığı yerden aldı yine.</p>

  <p class="block6">«Dediğim gibi Binbaşım benimle buluşmak için buraya gelmenize çok sevindim.»</p>

  <p class="block6">«Haberinizi alır almaz geldim. Haberci bizi M'topo'nun köyünde bekliyordu. Adamlarımı Rovuma'nın güneyinde bırakıp hızlı yürüyüşle geldim. Üç günde yüz elli mil! Hiç de fena değil, ha?»</p>

  <p class="block6">«Fevkalâde!» Joyce kendisini onaylamaları için kamaradaki diğer iki adama baktı. Portekiz Vali yaverinin yanında genç bir teğmen vardı, ikisi de tek kelime İngilizce bilmiyorlardı. Yaverin yüzünde anlamsız bir ifade vardı, teğmen de gömleğinin üst düğmesini çözmüş, ağzının kenarından sarkan küçük kara bir sigarayla kamaranın koltuğuna uzanır gibi oturmuştu. Yine de üstünde bir matadorun küstah ve zarif havası yok değildi. [247]</p>

  <p class="block6">Flynn Albay Joyce'un konuşmasını yavere çevirdi.</p>

  <p class="block6">«İngiliz kaptanı bana St. Peter nişanının verilmesi için Valiye bir öneride bulunmanızı istiyor.» Flynn bir madalya istiyordu. Son altı aydır Valiye yalvarıp duruyordu bunun için.</p>

  <p class="block6">Yaver gülümsedi, «İngiliz kaptanına yazılı önerisini Valiye sunacağımı bildir lütfen.» Uzun süreli işbirliği sonunda Flynn'in çevirmenliğine pek güvenilmeyeceğini biliyordu.</p>

  <p class="block6">Flynn kaşlarını çattı. Joyce kamaradaki gerginliği farkedip sözünü sürdürdü.</p>

  <p class="block6">«Çok önemli bir konuyu görüşmek üzere sizi buraya çağırttım.» Durakladı. «İki ay kadar önce adamlarınız Kibiti köyü yakınlarında bir Alman koluna saldırdılar. »</p>

  <p class="block6">«Öyle.» Flynn doğruldu. «Esaslı bir çarpışmaydı. Çılgınlar gibi dövüştük. Göğüs göğüse.»</p>

  <p class="block6">«Evet öyleymiş,» diye korkuyla adamın sözünü kesti Flynn. «Kaçmaya çalışıyordu. Beni suçlayamazsınız.»</p>

  <p class="block6">Joyce şaşırmıştı.</p>

  <p class="block6">«Ne dediniz, anlamadım?»</p>

  <p class="block6">«Kaçmak isterken vuruldu... Hele başka bir şey kanıtlamaya çalışın...»</p>

  <p class="block6">«Biliyorum. Raporunuzun kopyası yanımda. Yazık olmuş, çok yazık. O adamı sorguya çekmek isterdik?»</p>

  <p class="block6">«Yani bana yalancı mı diyorsunuz?»</p>

  <p class="block6">«Binbaşı O'Flynn. Böyle bir şey aklımın ucundan bile geçmedi.» Joyce Flynn O'Flynn'le konuşmanın gözü kapalı olarak çalılıklar arasında yürümeden farksız olduğunu öğreniyordu. «Kadehiniz boşalmış, bir içki daha almaz mıydınız?»</p>

  <p class="block6">Flynn ağzını açmış yeni itirazlara hazırlanırken bu beklenmedik konukseverlik kendisini gafil avlamıştı. [248] Sustu.</p>

  <p class="block6">«Teşekkür ederim. Doğrusu cininiz çok güzel. Yıllardır böylesini tatmamıştım. Bir iki kasa bulamayız, değil mi?»</p>

  <p class="block6">Joyce yine şaşkına dönmüştü.</p>

  <p class="block6">«İkmal subayının sizin için bir şeyler yapacağından eminim,» diyebildi.</p>

  <p class="block6">Yeni kadehinden bir yudum alan Flynn, «Gerçekten şahane,» dedi. Joyce yeni bir yaklaşım yolu denemeye karar verdi.</p>

  <p class="block6">«Binbaşı O'Flynn, Blücher adında bir Alman savaş gemisinden söz edildiğini duydunuz mu?»</p>

  <p class="block6">«Duydum mu?» diye öylesine şiddetli bir yanıtla karşılaşan Joyce yine adamın bamteline bastığını anladı.</p>

  <p class="block6">«Eşşoğlusu beni batırdı bile.»</p>

  <p class="block6">Bu sözler kaptanın gözleri önünde Flynn'in su üstünde sırtüstü yatarken savaş gemisinin dokuz inçlik toplarla kendisini mermi yağmuruna tutması görüntüsünü canlandırmıştı.</p>

  <p class="block6">«Batırdı mı?»</p>

  <p class="block6">«Bana bindirdi. Ben yelkenliyle sakin sakin geçerken birden üstüme geldi ve... gümmm!»</p>

  <p class="block6">«Anlıyorum, isteyerek mi oldu bu?»</p>

  <p class="block6">«Elbette.»</p>

  <p class="block6">«Neden peki?»</p>

  <p class="block6">«Şey...» Flynn birden fikrini değiştirdi. «Uzun hikâye.»</p>

  <p class="block6">«Nerede oldu peki?»</p>

  <p class="block6">«Rufiji nehrinin ağzından elli mil açıktı.»</p>

  <p class="block6">«Rufiji mi?» Joyce heyecanlanmıştı. «Rufiji deltasını bilir misiniz?»</p>

  <p class="block6">«Rufiji deltasını bilir miymişim? Bir insana avucunun içini bilip bilmediği sorulur mu hiç? [249] Savaştan önce orada çok iyi iş yapardım.»</p>

  <p class="block6">«Çok iyi! Mükemmel!» Joyce ıslık çalmaktan kendini alamadı. Yüzünden sevinç akıyordu.</p>

  <p class="block6">«Öyle mi? Neden?» Flynn hemen kuşkulanmıştı.</p>

  <p class="block6">«Binbaşı O'Flynn, sizin raporunuza dayanılarak yapılan değerlendirmelere göre Deniz Haberalma Dairesi Blücher'in Rufiji deltasında bir yere gizlendiğini tahmin etmekte.»</p>

  <p class="block6">«Dalga mı geçiyorsunuz benimle? Blücher aylar önce battı... Herkesin bildiği bir şey bu.»</p>

  <p class="block6">«Battığı sanılıyor. Blücher ve onu kovalayan iki İngiliz gemisi yeryüzünden... Daha doğrusu okyanus yüzünden silindiler. Elde edilen enkaz parçalarından üç geminin savaşa tutuştukları anlaşıldı. Bu yüzden üçünün de battığı sanıldı.» Joyce şakaklarındaki kır saçlarını bastırdı.</p>

  <p class="block6">«Ancak şimdi Blücher'in çok ağır yaralı olarak deltaya saklandığından eminiz.»</p>

  <p class="block6">«O tekerlekler! Onarım için çelik levhalar!»</p>

  <p class="block6">«Tam isabet, Binbaşım. Ama...» Joyce Flynn'e bakıp gülümsedi.</p>

  <p class="block6">«Sizin yardımınızla bunları ele geçiremediler. »</p>

  <p class="block6">«Geçirdiler,» diye homurdandı Flynn.</p>

  <p class="block6">«Geçirdiler mi?»</p>

  <p class="block6">«Elbet. Biz tekerlekleri orada bırakmıştık. Casuslarım biz gittikten sonra Almanların yeni bir taşıyıcı grupla gelip tekerlekleri götürdüklerini söylediler.»</p>

  <p class="block6">«Peki neden engel olmadınız onlara?»</p>

  <p class="block6">«Neden engel olacakmışım ki? Değersiz şeylerdi.»</p>

  <p class="block6">«Ama düşmanın bu ısrarı onların değerli olduklarını göstermişti.»</p>

  <p class="block6">«Evet Öyle, hem de öylesine ısrar ediyorlardı ki ikinci grupla birlikte iki Maxim daha gönderdiler. [250] Benim kitabımda bir malı ne kadar çok Maxim korursa onun değeri o kadar azdır diye yazar.»</p>

  <p class="block6">«Peki neden elinizde fırsat varken imha etmediniz onları ?»</p>

  <p class="block6">«Bak dostum, yirmi ton çeliği insan nasıl imha eder?</p>

  <p class="block6">Yiyerek mi?»</p>

  <p class="block6">«Tekne onarılınca ne büyük bir tehlike oluşturacağını farkedebiliyor musunuz?» Joyce duraksadı. «Aramızda kalsın, çok yakında Alman Doğu Afrikası işgal edilecektir. Blücher'in Rufiji deltasından çıkıp nakliye gemileri arasına dalması ne demektir, bilir misiniz?»</p>

  <p class="block6">«Eh... hepimizin kendimize göre dertlerimiz vardır.»</p>

  <p class="block6">«Binbaşım.» Kaptan kendine hakim olmak gayretiyle artık kısık sesle konuşuyordu. «Binbaşım, bizim için bir keşif operasyonuna girip Blücher'in yerini saptamanızı istiyorum.»</p>

  <p class="block6">«Öyle mi? Yani her mangrov ağacının ardında bir Maxim varken gidip deltayı mı dolaşayım? Siz orasının nasıl bir yer olduğunu bilemezsiniz, deltayı baştanbaşa taramak insanın üç yılını alır.»</p>

  <p class="block6">«Buna gerek kalmayacak.» Joyce koltuğunu yana çevirip Portekizli teğmeni işaret etti. «Bu subay havacıdır.»</p>

  <p class="block6">«Ya öyle mi? Eh ben de gençliğimde pek havalıydım, ama geçer, üzülmeye değmez, insan yaşlandıkça uslanıyor.»</p>

  <p class="block6">Joyce öksürdü.</p>

  <p class="block6">«Uçağı yönetir demek istedim. Pilot yani.»</p>

  <p class="block6">«Ooo!» Flynn bundan etkilenmişti. «Vay canına!»</p>

  <p class="block6">Portekizli teğmene yeni bir saygıyla baktı.</p>

  <p class="block6">«Portekiz ordusunun işbirliğiyle Rufiji deltasında havadan bir keşif operasyonuna girişeceğim.»</p>

  <p class="block6">«Yani uçakla üstünden mi uçacaksınız?»</p>

  <p class="block6">«Evet. İşte bu güzel bir fikir.» Flynn heyecanlanmıştı. [251]</p>

  <p class="block6">«Ne zaman hazır olabilirsiniz?»</p>

  <p class="block6">«Ne için?»</p>

  <p class="block6">«Keşif için elbette.»</p>

  <p class="block6">«Dur bakalım dostum!» Flynn bu kez dehşet içindeydi. «Yani ben o uçan şeylerden birine mi bineceğim?»</p>

  <p class="block6">İki saat sonra hâlâ Renounce'un güvertesinde aynı tartışma sürdürülüyordu. Joyce gemisini sabah Flynn'le iki Portekizliyi motorla kıyıdan aldığı yere bırakmak için geri çevirmişti.</p>

  <p class="block6">«Deltayı iyi bilen birisinin pilotla uçması gereklidir. Pilot Portekiz'den yeni geldi, ayrıca o uçağı yönetmekle meşgul olacak. Yanında bir gözlemci gerek.»</p>

  <p class="block6">Flynn tartışmaya olan tüm ilgisini kaybetmişti. Şimdi daha önemli konularla uğraşıyordu.</p>

  <p class="block6">«Kaptan,» diye söze başladı. Joyce adamın sesindeki yeni tonu sezince umutla döndü.</p>

  <p class="block6">«Kaptan, öteki iş ne olacak?»</p>

  <p class="block6">«Affedersiniz, anlayamadım.»</p>

  <p class="block6">«Hani bana cin verecektiniz...»</p>

  <p class="block6">Kaptan Arthur Joyce sakin görünüşlü bir insandı. Yüzü dümdüz, kırışıksız, ağzı dolgun ama ciddi, gözleri düşünceliydi; şakaklarındaki kır saçlar kendisine onurlu bir hava veriyordu. Gerçek tabiatı ise ancak alnını burun üstünde kesintisiz kesen gür kaşlarıydı. Görünüşüne karşın çok sert bir insandı. Kaptan köprüsünde geçen on yıl kendisini hiç yumuşatmamış, ancak öfkesini frenlemeyi öğretebilmişti. O sabah Flynn O'Flynn'in kıllı elini sıktığından bu yana da kendini frenlemekten başka bir şey yapmamıştı. Artık tüm enerjisi boşalmış durumdaydı.</p>

  <p class="block6">Kaptan Joyce'un tam salvo öfkesi karşısında dilini yutmuş gibi kalmıştı Flynn. Arthur Joyce sakin ve alçak bir sesle Flynn'in kahramanlığı, karakteri, güvenirliliği, ayyaşlığı ve kişisel temizlik duygusu hakkında düşündüklerini kesintisiz sıraladı durdu. [252] Flynn gerçekten çok şaşırmış ve üzülmüştü.</p>

  <p class="block6">«Dinleyin...» dedi.</p>

  <p class="block6">«Sen dinle! Bu gemiden defolup gitmeni görmek bana zevk verecek. Ve arkandan üstlerime senin hakkında gereken raporu vereceğimi de sakın aklından çıkarma. Raporun birer kopyası da Mozambik Valisi ile Portekiz Savaş Bakanlığına gidecektir.»</p>

  <p class="block6">«Dur bakalım!» Flynn gemiden cin şişelerini almadan gitmekle kalmıyordu. Joyce'un o raporundan sonra bir daha o madalyayı alamayacağını da çok iyi biliyordu. Hatta rütbesini bile geri alabilirlerdi. Bu en sıkışık anında birden bir çözüm yolu buluverdi.</p>

  <p class="block6">«Biri var. Deltayı benden iyi bilen tek kişi. Genç, cesur... şahin gibi gözleri var üstelik...»</p>

  <p class="block6">Joyce öfkesini güçlükle önleyebiliyordu.</p>

  <p class="block6">«Kim?»</p>

  <p class="block6">«Oğlum.» Damattan daha iyiydi.</p>

  <p class="block6">«Bu işi yapar mı?»</p>

  <p class="block6">«Elbette. Ben söyledikten sonra yapar.»</p>

  <p class="block4"><br class="calibre1" id="calibre_pb_58" /></p>
</body>
</html>
