<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block12"></p>

  <h2 class="calibre4">80</h2>

  <p class="block6">Sebastian tüten ateşin yanında pelerinine örtünmüş yatıyordu. Bataklıktan gece sesleri, bir timsahın suya kayarken çıkardığı şapırtı, ağaç kurbağalarının sesleri, böcek vızıltıları, kulübenin altındaki çamurlu kıyıya vuran küçük dalgaların gürültüsü geliyordu.</p>

  <p class="block6">Yerli kampını oluşturan yirmi kaba saba kulübenin dört yanı da açıktı. Toprağın üstü uyuyan insanlarla doluydu. Soluk alıp vermeleri huzursuz bir mırıltı gibiydi. [322]</p>

  <p class="block6">Sebastian yorgun olmasına karşın uyuyamıyor, günün gerginliğini üzerinden atamıyordu. Dinamitler arasında tıkırdayan o saati düşünüyor, aklında dakika ve saatleri sayıyordu. Birden düşünceleri Rosa'ya kaydı. Kol adaleleri özlemle gerildi. Yarın, diye düşündü, yarın karımı göreceğim ve bu pis kokulu nehirden uzaklaşacağız.</p>

  <p class="block6">Yaylaya çıkacağız. Saat yedi diye düşündü ansızın. Yarın sabah yedide her şey biterek. Kyller cephaneliğin önünde durup saatine bakarken yediyi beş geçiyor, demişti.</p>

  <p class="block6">Sebastian saatli bombanın patlayacağı anı dakikası dakikasına biliyordu. Sabahleyin yerlilerin Blücher'e gitmelerine engel olmalıydı. Yaşlı Walaka'ya ertesi sabah işe gitmeyi reddetmelerinin önemini anlatmıştı...</p>

  <p class="block6">«Manali! Manali!»</p>

  <p class="block6">Sebastian dirseği üzerinde doğruldu. Ateşin titrek ışığında toprak zemin üzerinde emekleyerek uyuyanlar arasında kendisini arayan biri vardı.</p>

  <p class="block6">«Manali, nerdesin?»</p>

  <p class="block6">«Kim o?» Adam birden ayağa kalkıp sesin geldiği yana koştu.</p>

  <p class="block6">«Benim, Muhammed.»</p>

  <p class="block6">«Muhammed mi?» Sebastian şaşırmıştı. «Ne işin var burada? Fini ile birlikte Abati kampında olman gerek senin.»</p>

  <p class="block6">«Fini öldü.» Muhammed üzüntüden öylesine alçak sesle konuşuyordu ki Sebastian bir an yanlış duyduğunu sandı.</p>

  <p class="block6">«Ne? Ne dedin?»</p>

  <p class="block6">«Fini öldü. Alman iple geldi. Fini'yi Abati kıyısında astılar, öldükten sonra da kuşlar yesin diye orada bıraktılar.»</p>

  <p class="block6">«Ne demek istiyorsun be adam?»</p>

  <p class="block6">«Sözlerim gerçek. Ben gözlerimle gördüm olanları. [323]</p>

  <p class="block6">Alman gidince ipi kesip onu indirdim, kendi battaniyeme sarıp bir çukura gömdüm.»</p>

  <p class="block6">«Flynn öldü ha! Olamaz!»</p>

  <p class="block6">«Öldü, Manali.» Muhammed'in yüzü çökmüş ve bumburuşuktu kamp ateşinin kızıl parıltısında. Dudaklarını yaladı. «Ama daha bitmedi, Manali. Anlatacak başka şeylerim var.»</p>

  <p class="block6">Ama Sebastian yaşlı adamı dinlemiyordu. Flynn'in ölümünü beynine kabul ettiremiyordu bir türlü. Kafası Flynn'in ipin ucunda sallanmasını kabul edemezdi. Boğazında ip yarası olan, yüzü morarmış ve şişmiş bir Flynn.</p>

  <p class="block6">Pis bir battaniyeye sarılıp bir çukura sokulmuş olan Flynn. Flynn öldü ha? Hayır! Flynn öldürülemezdi! Flynn'i öldüremezlerdi.</p>

  <p class="block6">«Manali, dinle beni.»</p>

  <p class="block6">Sebastian başını salladı. Gerçek olamazdı bu.</p>

  <p class="block6">«Manali, Alman Küçük Uzun Saçlı'yı aldı. İplerle bağlayıp götürdü.»</p>

  <p class="block6">«Hayır!»</p>

  <p class="block6">«Bu sabah Fini'yi bulmak için gittiğinde yakaladılar. Küçük motorla nehrin aşağısına götürdüler, şimdi Almanların büyük gemisinde.»</p>

  <p class="block6">«Blücher'de mi? Rosa Blücher'de mi şimdi?»</p>

  <p class="block6">«Evet.»</p>

  <p class="block6">«Olamaz! Hayır Tanrım! Olamaz!»</p>

  <p class="block6">Blücher beş saate kadar havaya uçacaktı. Sebastian başını kaldırıp kulübenin açık duvarından yarım mil ötede demirli duran gemiye baktı. Blücher'in ana güvertesindeki maskelenmiş fenerlerinin ışıkları hafifçe parıldıyordu.</p>

  <p class="block6">Ancak karanlıkta gemi ağaç yığınından ayrılmıyordu. Gemi ile ada arasında kanal gecenin yıldızlarının ışık parıltıları olarak yansıdığı kadife gibiydi.</p>

  <p class="block6">«Ona gitmeliyim,» dedi Sebastian. «Onu orada tek başına ölmeye terkedemem.» Sesinde bir güçlülük ve kararlılık belirdi. [324] «Onu ölüme terkedemem. Almanlara saatli bombayı nereye koyduğumu söylerim...» ama birden duraksadı. «Hayır, bunu söylemem. Hayır. İhanet olur bu, ama...»</p>

  <p class="block6">«Muhammed buraya nasıl geldin? Kayığı getirdin mi?»</p>

  <p class="block6">Muhammed başını salladı. «Hayır, yüzerek geldim. Kuzenim beni kayığıyla adanın yakınma getirdi. Ama gitti şimdi. Kayığı bıraksaydık askerler bulabilirlerdi.»</p>

  <p class="block6">«Adada bir tek kayık bile yok,» diye mırıldandı Sebastian.</p>

  <p class="block6">Almanlar işçilerin kaçmaması için her önlemi almışlardı. Geceleri yerliler adaya hapsediliyorlar, askerler de sabaha kadar kıyılarda devriye geziyorlardı.</p>

  <p class="block6">«Muhammed, iyi dinle beni.» Sebastian uzanıp elini yaşlı adamın omuzlarına dayadı. «Dostumsun. Bana bunları söylemek için geldiğin için teşekkür ederim sana.»</p>

  <p class="block6">«Küçük Uzun Saçlı'ya gidecek misin?»</p>

  <p class="block6">«Evet.»</p>

  <p class="block6">«Talihin açık olsun, Manali.»</p>

  <p class="block6">«Muhammed, sen benim buradaki yerimi al. Nöbetçiler sabah sayım yaptıklarında benim yerime seni sayarlar.» Sebastian adamın kemikli omzunu sıktı. «Hoşça kal, Muhammed.»</p>

  <p class="block6">Sebastian yerde sürünerek suya doğru ilerlerken bir ağacın dalları altında az daha nöbetçiyle çarpışıyordu.</p>

  <p class="block6">Sürekli devriye gezme yüzünden adanın çevresinde bir patika oluşmuştu. Nöbetçi ayakta uyuyor gibiydi. Karanlıkta bir yere çarpıp sendeleyince bir küfür savurup yoluna devam etti. Kıyıya gelince yüzüstü yere uzandı Sebastian; çamurda yürümeye kalkışsaydı ayaklarını çamurdan çekmeye çalıştıkça çıkacak şapırtının yüz metre uzaklıktaki devriyeleri bile yanma çekeceğinden hiç kuşkusu yoktu. [325]</p>

  <p class="block6">Sonra kan kadar sıcak suya daldı. Kıyıya paralel olarak yüzüyor, kol ve bacaklarının sudan dışarı çıkmamasına özen gösteriyordu. Yalnızca başı suyun dışındaydı.</p>

  <p class="block6">Sebastian akıntının ters yönünde yüzerken çok ağır hareket ediyor, gücünü koruyor, daha sonra çok atik olması gerekeceğini düşünüyordu.</p>

  <p class="block6">Zihninde bilinçlilik katmanları üst üste sıralanmıştı. En alt katmanda içinde yüzdüğü suya karşı genel bir korku vardı. Suyun içinde sallanan bacakları Rufiji nehrini dolduran pullu yaratıkların insafına kalmıştı. Akıntı kokusunu hayvanlara taşıyor olmalıydı. Az sonra kendisini aramaya çıkarlardı. Sebastian yine de ağır ağır yüzmeyi sürdürüyordu. Bir kumardı bu, girdiği bir sürü kumarın bir tanesi... Blücher'e varınca tekneye nasıl çıkacaktı?</p>

  <p class="block6">Bordası en az on beş metre yükseklikteydi, tek giriş yolu olan iskeleleri ise nöbetçilerle sarılmıştı. Çözümü olmayan bir sorundu bu.</p>

  <p class="block6">En üst katmanda ise Rosa vardı. Rosa, Rosa ve Rosa.</p>

  <p class="block6">Sebastian karısının adını yüksek sesle söylediğini farkedince şaşırdı.</p>

  <p class="block6">Her kulaçta bir kere. «Rosa!»</p>

  <p class="block6">Her soluk alışta bir kere. «Rosa!»</p>

  <p class="block6">Gemiye vardığında ne yapacağını bilmiyordu. Belki de belirsiz bir şeyler vardı kafasında... Kadını için çarpışıp onu Blücher'den kaçırmak gibi... Gemi bir ateş topu halinde uçmadan önce... Bilmiyordu...</p>

  <p class="block6">Birden kendini Blücher'in altında buldu. Dev gibi yükselen çelik kütle yıldızlarla kaplı göğü örtüyordu. Sebastian yüzmeyi bırakıp gemiye baktı.</p>

  <p class="block6">İçerden sesler geliyordu: Makine homurtusu, madenin madene değmesinden çıkan sesler, merdiven başında konuşanlar, bir tüfek dipçiğinin güverteye vuruşu, sonra daha yakından bir gacırtı ve bir tak sesi, bir gacırtı bir tak sesi. [326]</p>

  <p class="block6">Sebastian bu yeni sesin kaynağını aramak için gövdeye doğru yüzdü. Gacırtı bir ip gerilmesiydi, tak tak sesi de bir tahtanın çelik gövdeye vurması. Birden tam başının üstünde gürültü çıkaran şeyi görünce az daha bir sevinç çığlığı atıyordu.</p>

  <p class="block6">Kaynakçıların ve boyacıların gövdede çalıştıkları zaman üzerinde durdukları iskeleler.</p>

  <p class="block6">Uzanıp tahtaya tutundu, kendini yukarı çekti. Bir iki saniye dinlendikten sonra ipten yukarı tırmanmaya başladı, ipi çıplak ayakları arasında tutuyor, elleriyle kendini yukarı çekiyordu. Başı güverte düzeyine gelince durup dikkatle çevresine bakındı. Elli metre kadar ötede merdivenlerin başında iki denizci konuşuyorlardı, ikisi de kendisine bakmıyorlardı.</p>

  <p class="block6">Belirli aralıklarla güverteye asılmış olan maskeli fenerlerin sarı ışıklarının berisinde karanlık insanı örtebilirdi. Ön top kulelerinin çevresi de karanlıktı. Güvertede arkasına saklanabileceği halat yığınları, kaynak makineleri de vardı.</p>

  <p class="block6">Bir kere daha baktı nöbetçilere, ikisinin de sırtı kendisine dönüktü.</p>

  <p class="block6">Sebastian derin bir soluk alıp tek hareketle kendini yukarı çekti ve güverteye ayakları değdiği anda koşarak gölgeye sığındı. Bir halat yığını ardında soluğunun gelmesini beklerken bacaklarının titrediğini hissediyordu. Çıplak kafasından alnına, oradan da gözlerine sular doluyordu. Elinin tersiyle sildi gözlerini.</p>

  <p class="block6">Şimdi ne yapacaktı? Blücher'e girmişti, ama şimdi ne yapacaktı?</p>

  <p class="block6">Rosa'yı nerede tutarlardı? Tutuklular için bir özel kamara var mıydı acaba? Yoksa subay kamaralarından birine mi kilitlerlerdi? Revire mi? [327]</p>

  <p class="block6">Sebastian revirin ne yönde olduğunu biliyordu. Ön cephaneliğin hemen altında olmalıydı. Aman Tanrım! Rosa patlamanın tam ortasında olacaktı şu halde.</p>

  <p class="block6">Sebastian dizleri üstünde doğrulup branda yığınının üstünden başını uzattı. Hava az da olsa aydınlanmıştı. Kamuflaj ağının ardından doğuda bir solukluk görülebiliyordu.</p>

  <p class="block6">Gece öylesine çabuk geçmişti ki... Saatin yolun sonuna gelmesi için birkaç saat kalmıştı. Çok geçmeden Blücher'in ve içindeki herkesin yazgıları mühürlenecekti.</p>

  <p class="block6">Bir şeyler yapmalıydı. Ağır ağır doğrulduğu anda donup kaldı. Merdiven başındaki nöbetçiler hazırol durumuna geçmişlerdi. Tüfekleri yanda dimdik duruyorlardı.</p>

  <p class="block6">Işığın ortasında uzun boylu, beyazlar giyinmiş bir subay belirdi.</p>

  <p class="block6">Bu, Sebastian'ın en son cephanelikte gördüğü subaydı. Kyller'di adı. Teğmen Kyller.</p>

  <p class="block6">Kyller nöbetçilerin selâmlarını aldı, bir süre konuştu. Alçak sesle konuşuyorlardı. Kyller bir daha selâm verdikten sonra nöbetçilerin yanından ayrıldı, ön güverteye doğru yürüyordu.</p>

  <p class="block6">Sebastian yeniden çömeldi. Korkuyordu.</p>

  <p class="block6">Kyller adımını atarken birden durdu, ayaklarının altındaki güverteye baktı, sonra hareketini hiç bozmadan sağ elini tabancasına götürürken bağırdı.</p>

  <p class="block6">«Nöbetçiler! Buraya! Çabuk!»</p>

  <p class="block6">Sebastian'ın bembeyaz güvertede bıraktığı ayak izleri fenerin ışığında parıldıyordu. Kyller ayak izlerinin yönüne bakıp Sebastian'ın arkasında saklandığı branda yığınına doğru yürüdü.</p>

  <p class="block6">Nöbetçilerin çizmeleri küt küt diye dövüyordu güverteyi. Kyller'in yanına koşarlarken silâhlarını da omuzlarından çıkarmışlardı.</p>

  <p class="block6">«Biri tekneye girmiş. Yayılıp araştırmaya başlayın...» [328]</p>

  <p class="block6">Sebastian birden paniğe kapıldı. Yerinden fırlayıp top kulesine doğru koşmaya çalıştı.</p>

  <p class="block6">«İşte orada!» diye bağırdı Kyller. «Dur! Dur yoksa ateş ederim!»</p>

  <p class="block6">Sebastian koşmaya devam etti. Gölgeye vardı.</p>

  <p class="block6">«Dur!» Kyller ayak uçları üstünde doğrulmuş, bacaklarını iki yana açmış, sağ omzu ve kolunu klasik keskin nişancı pozisyonunda ileri atmıştı. Luger'den sarı bir alev fışkırdı. Kurşun kuleye çarptı, sekti.</p>

  <p class="block6">Sebastian başının hemen üstünden geçen kurşunun rüzgârını hissetmişti. Yönünü değiştirdi, kulenin köşesine doğru koştu.</p>

  <p class="block6">Kyller'in ikinci mermisi gecenin karanlığını yırttığı anda Sebastian sol omzunda ağır bir darbe hissetti. Dengesini kaybedip öne düştü, kulenin dümdüz yüzeyine yaslandı, kaldı. Kurşunun göğsünden çıktığı delik kulenin madeni yüzeyine yapıştığından soluk gri kulede bir kan lekesi belirdi.</p>

  <p class="block6">Sebastian'ın dizleri çözüldü, parmaklarıyla dümdüz yüzeyde tutunacak bir şey ararken yere yığıldığında kolları dua eden bir insan gibi iki yana açılmıştı. Alnını kuleye dayadı, sonra birden yana kaydı, olduğu yere yığıldı ve yere yuvarlandı.</p>

  <p class="block6">Kyller başucuna gelmişti.</p>

  <p class="block6">«Tanrım! Yerlilerden biriymiş!» Kyller'in sesinde gerçek bir pişmanlık seziliyordu. «Neden kaçtı sersem herif! Olduğu yerde kalsaydı ateş etmezdim.»</p>

  <p class="block11"><span class="text3">Sebastian Rosa’nın nerede olduğunu sormak istedi. Rosa’nın karısı olduğunu, onu çok sevdiğini, bulmak için oraya geldiğini anlatmak istiyordu. Gözlerini Kyller'in yüzünden ayırmadan okul Almancasıyla konuşmaya çalıştı. Ancak ağzını açar açmaz boğazında biriken kanlar ağzını doldurdu, boğulacak gibi olup öksürmeye başladı. [329]</span><span class="text4"><br class="calibre1" id="calibre_pb_80" /></span></p>
</body>
</html>
