<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block6"></p>

  <h2 class="calibre4">43</h2>

  <p class="block6">«Haydi! Haydi!» Charles Little elini sabırsızlıkla taburesinin kenarına vururken Orion'u seyrediyordu. Bir gün bir gece boyunca geminin Blücher'e yaklaşmasını izlemekteydi. Ancak bu yaklaşma öylesine ağır oluyordu ki, her yarım saatte bir uzaklık ölçerine bakmak zorunda kalıyordu. [199]</p>

  <p class="block6">Orion'un burnu çok yüksekti. Kaptanı Manderson ön içme suyu depolarını boşaltmış, ön cephaneliklerdeki mermilerin yarısını ateşlemiş, teknenin ön tarafında işi olmayan herkesi insandan bir safra oluşturmak üzere arkaya toplamıştı. Böylece Orion'un burnunu daha yükseltip hızını az da olsa arttırma umudundaydı.</p>

  <p class="block6">Tekne şimdi yaşamının en tehlikeli saatindeydi. Blücher'in o korkunç dokuz inçlik toplarının menziline girmek üzereydi, kendi altı inçlik toplarını ateşleyebilmesi için ise daha bir saat gerekiyordu. Bu süre içinde Blücher'in arka bataryalarının ateşini alacak ve karşılık veremeyecekti.</p>

  <p class="block6">Charles’ın yüreği yanıyordu kovalamacayı izlerken. Bloodhound'dan bir kez bile istenmemişti yeteneklerinin üstüne çıkması. İzin verilseydi elli dakika içinde Blücher'e yetişebilirdi, tabii daha önce Alman gemisi tarafından top ateşine tutulup paramparça edilmezse...</p>

  <p class="block6">Böylece üç tekne ardı ardına kuzeye doğru yol almaya devam ettiler. İki kruvazör ok gibi dümdüz ilerliyorlar, üçer bacalarından çıkan dumanlar göğün ve denizin neşeli mavisini karartıyor, dumanlar daha sonra doğudan esen rüzgârla dağılıyordu. Bloodhound ise Blücher'in yan tarafına tutturduğu rotayı izliyordu: zamanı gelince oradan Orion'un mermilerinin düştüğü yeri gözetleyecek ve Blücher'in on beş millik pençelerinden her an uzakta durma konusunda dikkati elden kaçırmıyordu.</p>

  <p class="block6">«Blücher'in her an ateşe başlamasını bekliyoruz, efendim.» Seyir subayı iki kruvazörün birbirlerine olan açısını ölçtüğü sekstantından doğruldu. Charles başını salladı. «Evet. Von Kleine bu uzaklıkta bile talihini denemeye çalışacaktır.»</p>

  <p class="block6">«Seyri pek hoş olmayacak.» [200]</p>

  <p class="block6">«Hiçbir şey yapamadan yerimizde oturup...» Charles birden yerinden fırladı. «Hey! Blücher bir manevra yapıyor!»</p>

  <p class="block6">Son birkaç saniye içinde Alman kruvazörünün silueti değişmiş, bacaları arasındaki açıklık artmıştı. Charles şimdi ön bataryalarını görebiliyordu.</p>

  <p class="block6">«Aman Tanrım! Rotasını değiştirdi. Eşşoğlu tüm bataryalarını çeviriyor.»</p>

  <p class="block6">Kyller kaptanın yüzüne dikkatle baktı. Uyurken bile sakin bir hava vardı çevresinde; Nürnberg katedralinde Holbein'ın Aziz Luke resmini anımsatıyordu. Aynı ince kemik yapısı, altın sarısı sakal ve bıyıkların duyarlı dudakları çerçevelemesi... Uzanıp kaptanın omzuna hafifçe dokundu.</p>

  <p class="block6">«Kaptan!» Von Kleine gözlerini açtı.</p>

  <p class="block6">«Ne var, Kyller?»</p>

  <p class="block6">«Topçu subayı düşmanın on beş dakika içinde atış menziline gireceğini bildiriyor.»</p>

  <p class="block6">Von Kleine taburesinde dönüp gemisine baktı. Tepesinde bacalardan duman yükseliyor, aşağı kıvılcımlar yağıyordu. Bacaların boyası dökülmüş, madeni kızmıştı, güneşte bile kor haline geldikleri görülüyordu. Blücher yapımcılarının koyduğu sınırların çok ötesindeydi artık. Bu tam yolla gitmenin makinelere verdiği zararı ancak Tanrı bilirdi; Von Kleine ayakları altında durumunu protesto eden geminin çatırtısını duyunca gözlerini kastı.</p>

  <p class="block6">Sonra dönüp arkaya baktı. İngiliz kruvazörü ufukta tam olarak görülüyordu artık. Hızları arasında bir milden daha az bir fark olmalıydı, ancak Blücher'in ateş gücüyle kıyaslanması olanaksızdı.</p>

  <p class="block6">Von Kleine bir an sürekli olarak, hatta isteyerek gemi ve denizcilerini kendisinden üstün bir ulusunkilere karşı çıkaran bu ulusun küstahlığını düşündü. [201] Hep kurtlarla boğuşması için köpek gönderirlerdi. Ama insanın İngilizleri anlaması için ya İngiliz ya da kaçık olması gerek diye gülümsedi sonra. Sancak yönüne baktı, İngiliz destroyeri oradan pek bir zarar veremezdi.</p>

  <p class="block6">«Pekâlâ, Kyller...» Kaptan ayağa kalktı.</p>

  <p class="block6">«Köprü... Makine dairesi konuşuyor...»</p>

  <p class="block6">«Makine dairesi, burası köprü...»</p>

  <p class="block6">«İskele makinesinin ana yatağı akkor haline gelmek üzere, iskele makinesini kapatmak zorundayım.»</p>

  <p class="block6">Von Kleine'ın başından aşağı bir kova buzlu su boşalmış gibi oldu. Ses borusunu kaptı.</p>

  <p class="block6">«Kaptanınız konuşuyor. Daha bir saat süreyle tam güç istiyorum.»</p>

  <p class="block6">«Olanaksız, efendim. On beş dakika daha böyle devam edersek ana mil parçalanacak. Ondan sonra ne olur bilemem.»</p>

  <p class="block6">Von Kleine beş saniye kadar ses borusunun üzerine eğilmiş olarak kaldı. Tüm seçenekleri düşünüyordu. Blücher tek makine ile on mil hız kaybederdi. Düşman çevresinde rahatça dolanabilecek, belki de karanlık basana kadar hiçbir şey yapmayacak, sonra da... Derhal üzerlerine saldırmalıydı. Dönüp tüm bataryalarını üzerlerine boşaltmalıydı.</p>

  <p class="block6">«Mümkün olduğu kadar dayan,» dedi. Topçu subayının ses borusunu aldı. «Kaptan konuşuyor. Sancak yönünde dört derece dönüyorum, on beş dakika düşmanı sancakta tutacağım. Bundan sonra hız kesmek zorundayım.</p>

  <p class="block6">Yönü saptar saptamaz ateşe başlayın.» Von Kleine ses borusunun kapağını kapatıp döndü. «Savaş sancağını çekin!»</p>

  <p class="block6">Öfkelenmeden, sakin sesle konuşuyordu, ancak gözleri mavi safir taşı gibi parlamaktaydı. [202]</p>

  <p class="block4"><br class="calibre1" id="calibre_pb_43" /></p>
</body>
</html>
