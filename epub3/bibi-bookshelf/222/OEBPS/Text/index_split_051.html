<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">52</h2>

  <p class="block6">Herman Fleischer başını kaldırıp bir kara insanın anlayışsız merakıyla yaralı savaş gemisine baktı. [222] Orion'un mermilerinin açtığı delikleri, yangının verdiği hasarı, şarapnel izlerini gördü, sonra bakışlarını teknenin burnuna kaydırdı. Suyun birkaç karış üstüne kadar indirilmiş iskelelerde denizciler kaynak makineleriyle çalışıyorlardı.</p>

  <p class="block6">«Aman Tanrım, ne büyük zarar bu!» Sadistçe bir sevinçle konuşmuştu. Kyller söylenenleri duymazlıktan geldi. Motorun yerli dümencisine Blücher'in bordasından indirilen merdivene yanaşmasını söyledi. Bu terli köylünün varlığı bile dönüşten aldığı zevki gölgeleyemezdi. Ernst Kyller için Blücher tam anlamıyla bir yuvaydı; yeryüzünde değer verdiği her şey, bir oğulun babasına duyduğu doğal sevgiyi aşan bir sevgiyle bağlı bulunduğu insan bu gemideydi. Yeni bir başarısından dolayı von Kleine'ın gülümsemesini görmeyi heyecanla bekliyordu.</p>

  <p class="block6">«Ah, Kyller!» Von Kleine masasından kalkıp subayını karşıladı.</p>

  <p class="block6">«Çok çabuk döndün. Fleischer'i buldun mu?»</p>

  <p class="block6">«Dışarda bekliyor, efendim.»</p>

  <p class="block6">«Çok iyi. İçeri getir.»</p>

  <p class="block6">Kapıda duran Herman Fleischer gözlerini kırpıştırarak kuşkuyla çevresine bakındı. Aklından hemen kamaranın döşenmesini Alman markına vurmaya başlamıştı; sarılı kırmızılı mavili halılar saf ipekten İran malıydı, koltuklar koyu renkli meşinle döşenmişti, tüm ağır mobilyalar ve duvarlar cilalı maun ağacındandı. Madeni aksam bakırdandı, içki dolabındaki şişeler Champagne ve Alsas bölgelerinin en ünlü yapımcılarının markalarını taşıyorlardı, kadehler ince kristaldendi. Masanın karşısındaki duvardaki yağlı boya iki kadın portresi asılıydı. Ana kız oldukları anlaşılan kadınların ikisi de sarı saçlı güzel kadınlardı. Lomboz delikleri orman yeşili kadife perdelerle örtülüydü. [223]</p>

  <p class="block6">Herman Kontun zengin bir adam olması gerektiğine karar verdi. Servete karşı ciddi bir saygısı vardı; zaten bunu da içeri giriş biçimiyle, topuklarını birleştirmesiyle, iri göbeğini öne eğilerek ikiye bölmeye çalışmasıyla da gösteriyordu.</p>

  <p class="block6">«Mesajınızı alır almaz geldim, Kaptan.»</p>

  <p class="block6">«Teşekkür ederim, Müfettiş Bey.» Von Kleine de adamı selamladı. «Serinletici bir şey alır mıydınız?»</p>

  <p class="block6">«Bir bira ve...» Herman duraksadı, Blücher'in bir yerlerinde seyrek rastlanan yiyeceklerden oluşan bir hazine bulunduğundan emindi, «...mümkünse yiyecek bir şeyler.</p>

  <p class="block6">Öğleden beri ağzıma tek lokma koymadım.»</p>

  <p class="block6">Saat öğleden sonrayı aşmamıştı bile. Von Kleine iki saatlik bir sürede olağandışı bir şey görmemesine karşın kamarotuna emir verirken konuğuna bir şişe bira açtı.</p>

  <p class="block6">«İki İngiliz savaş gemisi zaferinden dolayı sizi kutlarım Kaptan. Gerçekten çok görkemli bir şey bu!»</p>

  <p class="block6">Deri koltuklardan birine yaslanmış oturan Herman Fleischer yüzünü ve boynunu silerken Kyller bu yeni havayı duyunca bir köşede sırıtmaya başlamıştı.</p>

  <p class="block6">«Çok pahalıya mal olan bir zafer,» diye mırıldanan von Kleine kadehi Fleischer'e uzattır. «Şimdi de sizin yardımınıza ihtiyacım var.»</p>

  <p class="block6">«Elbette, istediğiniz her şeyi yapmaya hazırım.»</p>

  <p class="block6">Von Kleine masası başına geçip önüne kâğıtlarını çekti. Deri bir kutudan altın çerçeveli gözlüğünü çıkartıp burnunun üstüne yerleştirdi.</p>

  <p class="block6">«Müfettiş Bey...» diye söze başladığı anda Fleischer'in dikkatinin dağıldığını farketti. Kamarot kapıyı hafifçe tıklatmış ve elinde kocaman bir tepsi olduğu halde içeri girmişti. Tepsiyi Fleischer'in yanındaki sehpaya bıraktı.</p>

  <p class="block6">«Aman Allahım!» diye fısıldadı Herman; gözleri parıldıyor, üst dudağında boncuk boncuk terler beliriyordu.</p>

  <p class="block6">«Füme somon balığı!» [224]</p>

  <p class="block6">Ne von Kleine ne Kyller daha önceden Herman Fleischer'in yemek yeyişine tanık olma ayrıcalığına erişememişlerdi.</p>

  <p class="block6">Ama şimdi korkunç bir sessizlik içinde bunu izlemekteydiler. Karşılarında kendini işine adamış becerikli ve yetenekli bir uzman vardı. Von Kleine bir süre sonra hafifçe öksürüp kâğıtlarını hışırdatarak Herman'ın dikkatini çekmeye çalıştıysa da, Müfettiş'in homurtuları ve zevkle inlemeleri sürüp gidiyordu. Von Kleine yardımcısına dönüp başını kaldırdı, Kyller utançla gülümsedi.</p>

  <p class="block6">Cinsel doyuma varan bir insanı seyretmek gibi bir şeydi bu, bu yüzden bir puro yakan von Kleine dikkatini karısıyla kızının portresine çevirdi. Derin bir iç çekme Herman'ın doyum noktasına vardığını belirtince von Kleine bakışlarını yine adama döndürdü. Herman'ın yüzünün pembe yuvarlaklarında düş dolu bir gülümseme dolaşıyordu. Tabağı boşalmıştı, kaybettiği aşkını anımsayan bir insanın o tatlı acısıyla Herman parmağını tabaktaki son pembe et kırıntısına bastırıp ağzına götürdü.</p>

  <p class="block6">«Hiç böylesine lezzetli bir somon balığı yememiştim bugüne kadar.»</p>

  <p class="block6">«Beğendiğinize sevindim.» Von Kleine'ın midesi kabarmıştı.</p>

  <p class="block6">«Acaba bir bardak bira daha rica edebilir miydim, Kaptan?»</p>

  <p class="block6">Von Kleine yardımcısına başıyla işaret etti, Kyller Fleischer'in kadehini doldurdu.</p>

  <p class="block6">«Müfettiş Bey, bana en az seksen metre kare 1.5 inçlik çelik levha gerekli. Bunu altı hafta içinde istiyorum.» Herman Fleischer güldü. Erişkin bir insanın bir çocuğun peri ve cadı masallarına güldüğü gibi gülüyordu. Birden von Kleine'ın bakışlarını farkedince hemen sustu. [225]</p>

  <p class="block6">«Dar üs Selam limanında İngiliz ablukası altında Rheinlander gemisi yatmaktadır.»</p>

  <p class="block6">Von Kleine çok kesin ve sakin konuşuyordu. «En çabuk bir şekilde oraya gideceksiniz. Makinistlerimden birini de sizinle göndereceğim. Makinist Rheinlander'i karaya oturtup gövdesini sökecek. Siz de levhaları buraya nakledeceksiniz.»</p>

  <p class="block6">«Dar üs Selam buradan yüz kilometre uzakta ama.»</p>

  <p class="block6">Herman dehşete düşmüştü.</p>

  <p class="block6">«Amirallik haritalarına göre yetmiş beş kilometre,» dedi von Kleine.</p>

  <p class="block6">«Levhalar tonlar çeker!»</p>

  <p class="block6">«Alman Doğu Afrikasında yüzbinlerce yerli yaşamaktadır. Onları taşıyıcı olarak ikna etmek sizin için güç olmaz sanırım.»</p>

  <p class="block6">«Ama o yoldan geçmek olanaksız... ayrıca buranın kuzeyindeki bölgede bir düşman gerilla çetesi var. Bu nehrin ağzında batırdığınız tekneden kaçmalarına göz yumduğunuz haydutların yönetimindeki bir çete.» Heyecana kapılan Fleischer yerinden kalkmış, parmağını suçlarcasına von Kleine'ın burnuna uzatıyordu. «Onların kaçmalarına izin verdiniz. Şimdi de bölgeyi haraca kesiyorlar. Dar üs Selam'dan yola çıkacak bir kervanı daha beş kilometre gitmeden haber alırlar. Çılgınlık olur bu... Yapamam!»</p>

  <p class="block6">«Doğrusu bir seçim hakkınız var,» diye von Kleine yalnızca ağzıyla gülümsedi. «Ya İngiliz çetecilerle karşılaşacaksınız ya bu geminin arka güvertesinde kurşuna dizileceksiniz.»</p>

  <p class="block6">«Ne demek istiyorsunuz?»</p>

  <p class="block6">«Yani ricam artık bir rica olmaktan çıktı; şimdi size bir emir vermiş bulunuyorum. Karşı çıktığınız takdirde derhal savaş mahkemesini toplayacağım.» [226]</p>

  <p class="block6">Von Kleine cebinden altın saatini çıkartıp baktı. «Töreni falan bir kenara bırakıp sizi akşamdan önce kurşuna dizebiliriz. Ne dersin, Kyller?»</p>

  <p class="block6">«Pek kitabına uygun olmaz ama bunu başarabilir sanırım, efendim.»<br class="calibre1" id="calibre_pb_52" /></p>
</body>
</html>
