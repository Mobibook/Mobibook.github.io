<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">71</h2>

  <p class="block6">Şafak sökerken kütüklerden yapılmış iskeleye çıkan Müfettiş Fleischer'in ayakları çevresinde küme küme sis bulutlan dolanıyordu.</p>

  <p class="block6">Fleischer yüklenmiş motorları kontrol etti, odunları tutan iplerin gergin olup olmadıklarına baktı, «Hazır mısın?</p>

  <p class="block6">» diye yerli askerlerin onbaşısına seslendi.</p>

  <p class="block6">«Adamlar kahvaltı ediyorlar, Bwana Mkuba.»</p>

  <p class="block6">«Çabuk olmalarını söyle.» Ama bunun boşa edilmiş bir söz olduğunu biliyordu, iskelenin kenarına gelip pantolonun düğmelerini çözdü, nehire şarıl şarıl işemeye başladı, iskele üstündeki üç ayaklı tencerenin başında oturan yerliler kahvaltılarını kesmeden ilgiyle seyrettiler adamı.</p>

  <p class="block6">Suyun üzerinden esen serin rüzgârdan korunmak için deri pelerinlerine bürünmüş yerliler tencereden avuç avuç koyu darı çorbası alıyorlar, bunu avuçları arasında ezerek bir topak yapıyorlar, sonra bu topağın ortasına açtıkları çukura daha küçük çini bir tabakta hazırladıkları pişmiş balık ve ağaç kurtçuklarından yapılmış sarı hamurla dolduruyorlardı.</p>

  <p class="block6">Sebastian bu lezzetli yemeği ilk kez tadıyordu. Diğerlerinin arasında oturmuş onlar gibi yapmaya çalışıyor, kendini zorlayarak ağzına darı yemeğinden bir topak atıyordu. Yediği aslında balık yağı ve taze biçilmiş ot kokuyordu, ancak midesini bulandıran o sarı şişman kurtçuklardı. Ne var ki, salamlı sandviç yemiş olsaydı bile iştahlı olamayacaktı. [287]</p>

  <p class="block6">Bir kere midesi korkudan kramplar içindeydi. Bir casustu. Yanındakilerin bir sözü Müfettiş Fleischer'in iplerini çıkartmasına neden olabilirdi. Sebastian bu nehrin başka bir kıyısında ağaca asılı adamları, şişmiş ve sarkmış dillerinin üstündeki sinekleri hatırlıyordu. Doğrusu bu da kahvaltıda iştah açacak bir görüntü değildi.</p>

  <p class="block6">Yemek yeme numarası yaparak bir süre Müfettiş Fleischer'i izledi. İlk kez rahat rahat bu fırsatı buluyordu. Gri kadife üniformanın içindeki iri vücut, soluk kirpikli pembe surat, kalın dudaklar, iri çilli eller... Hepsi de tiksindiriyordu kendisini.</p>

  <p class="block6">Pantolonunu ilikleyen Herman Fleischer Swahili dilinde, «Ulan kara domuzlar, yeter artık!» diye bağırdı.</p>

  <p class="block6">«Yeyip yatmaktan başka bir bok yaptığınız yok zaten.</p>

  <p class="block6">Haydi, kalkın artık!» İskelenin kütükleri üstünde iki yana sallana sallana yerlilerin arasına daldı. Birinci tekmesi üç ayaklı tencereyi devirmiş, ikincisi de Sebastian'ın sırtına inip yere yüzüstü yere yuvarlanmasına neden olmuştu.</p>

  <p class="block6">«Çabuk!» Üçüncü tekmeyi indirmek için ayağını kaldırdığında yerliler motorlara doğru koşmaya başlamışlardı bile.</p>

  <p class="block6">Sebastian da ayağa fırladı. Hayatında bir kere tekmelenmişti ve Flynn O'Flynn bir daha böyle bir şeye kalkışmamayı öğrenmişti. Sebastian için başka bir insanın ayağının vücuduna değmesi kadar insanı alçaltıcı bir şey olamazdı. Ayrıca canı da acımıştı.</p>

  <p class="block6">Herman Fleischer diğerlerine bağırmak için arkasını döndüğünden Sebastian'ın yüzündeki nefreti ve üstüne sıçramak için bir leopar gibi gerildiğini göremedi. Bir saniye daha geçseydi Sebastian adamın üstüne atlayacaktı.</p>

  <p class="block6">Askerler kendisini vuramadan Fleischer'i öldürebilirdi.</p>

  <p class="block6">Ama bunu yapamadı. [288]</p>

  <p class="block6">Bir el kolunu tutmuştu. Muhammed'in kuzeni çok alçak bir sesle, «Bırak, haydi yürü,» dedi. «Bizi de öldürürler sonra.»</p>

  <p class="block6">Fleischer döndüğünde ikisi de motora binmişlerdi.</p>

  <p class="block6">Nehrin aşağısına doğru yol alırken Sebastian da diğerlerinin arasına karıştı, güneşten korunmak için onlar gibi pelerinini başına örttü ama onların aksine uyumadı.</p>

  <p class="block6">Yarı kapalı gözleri arasından Herman Fleischer'i seyrediyor ve adam için hiç de iyi şeyler düşünmüyordu.</p>

  <p class="block6">Akıntıya rağmen motorlar çok yüklü olduğu için yolculuk yaklaşık dört saat sürmüş, son dirseği dönüp de mangrov ormanlarına yöneldiklerinde öğle olmuştu.</p>

  <p class="block6">Sebastian Herman Fleischer'in son lokmasını yuttuktan sonra sucuğunun geri kalanını sarıp dikkatle çantasına yerleştirdiğini gördü. Fleischer kalkıp dümendeki adama bir şeyler söyledi, ikisi birden ileri baktılar.</p>

  <p class="block6">Muhammed'in kuzeni, «Geldik,» diyerek pelerinini başından çekti. Taşıyıcılar uyanıp ayağa kalkarlarken Sebastian da onlarla birlikte kalktı.</p>

  <p class="block6">Bu kere ne araması gerektiğini bildiği için kamuflaj ağları altındaki Blücher'in siluetini hemen seçebilmişti.</p>

  <p class="block6">Su düzeyinden bir dağ gibi görünüyordu. Sebastian o balta keskinliğindeki burnu en son gördüğünde kendilerini ikiye biçtiğini düşününce bir an ürperdi. Ancak tekne şimdi yan yatmıştı.</p>

  <p class="block6">«Gemi yana yatmış.»</p>

  <p class="block6">«Evet,» dedi Muhammed'in kuzeni. «Almanlar öyle istediler, içindeki eşyaları bir yandan öteki yana taşıdılar gemiyi yana yatırmak için.»</p>

  <p class="block6">«Neden ?»</p>

  <p class="block6">Adam omuzlarını silkip çenesiyle işaret etti. «Karnını sudan kaldırmak için. Bak gövdesindeki delikleri nasıl yamıyorlar ateşle.» [289]</p>

  <p class="block6">Böcek kadar ufak görünen bir sürü insan öğle güneşinin altında mavi beyaz alevlerle parlayan kaynak makineleriyle teknenin gövdesi üzerinde çalışıyorlardı. Savaş gemisinin yeni takılmış levhaları üzerlerine vurulmuş astar boyayla hemen belli oluyordu.</p>

  <p class="block6">Motor yaklaşırken Sebastian da çalışmaları dikkatle inceliyordu. Onarım işinin sona ermek üzere olduğu anlaşılıyordu.</p>

  <p class="block6">Kaynakçılar artık yeni levhaların son kaynaklarını yapmaktaydılar, boyacılar da astarın üzerine mat gri boyayı çekmeye başlamışlardı.</p>

  <p class="block6">Teknenin su düzeyinin üstünde kalan bölümlerindeki mermi izleri de kapanmış, burada da kurulan iskelelerde boya işi tamamlanmak üzereydi.</p>

  <p class="block6">Blücher'de hummalı bir çalışma göze çarpıyordu, tayfalar oradan oraya koşuşuyorlar, aralarında tertemiz beyaz üniformalarıyla subaylar emirler yağdırıyorlardı.</p>

  <p class="block6">«Gövdesindeki bütün delikler kapandı mı?» diye sordu Sebastian.</p>

  <p class="block6">«Hepsi kapandı. Bak içindeki suyu nasıl boşaltıyor.»</p>

  <p class="block6">Adam yine çenesiyle işaret etti. Blücher'in pompaları dolu bölmelerin suyunu tüm boşaltma deliklerinden birden dışarı atıyorlardı.</p>

  <p class="block6">Sebastian'ın gözleri bacaların hemen üstünde titreyen havaya takılmıştı. «Bacalarından da duman çıkıyor!»</p>

  <p class="block6">«Evet. İçindeki demir kutularda ateşler yaktılar. Kardeşim Walaka orada çalışıyor şimdi. Ateşi besliyor. İlk başlarda ateşler azmış ama şimdi her gün biraz daha arttırıyorlarmış.»</p>

  <p class="block6">Sebastian düşünceli düşünceli salladı başım, tuğlaların çatlamaması için soğuk ocakların ağır ağır ısıtıldığını biliyordu.</p>

  <p class="block6">Motorun burnu kruvazörün bir yamaç gibi yükselen bordasına çarptı. [290]</p>

  <p class="block6">«Gel,» dedi Muhammed'in kuzeni. «Gemiye odun taşıyanlarla birlikte gidelim. Orada daha çok şey görürsün.»</p>

  <p class="block6">Sebastian yeni bir korku dalgasına kapılmıştı. Düşmanın arasına girmek istemiyordu. Ancak ne var ki, kılavuzu Blücher'in küpeştesinden sarkan iskeleye tırmanmaya başlamıştı bile.</p>

  <p class="block6">Sebastian erkeklik organının kılıfını düzeltti, pelerinine daha sıkı sarındı, derin bir soluk alıp adamın ardından yürüdü.</p>

  <p class="block12"><br class="calibre1" id="calibre_pb_71" /></p>
</body>
</html>
