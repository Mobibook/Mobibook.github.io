<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">66</h2>

  <p class="block6">İngiliz abluka gemileri karaya dönük olarak beklerlerken güneş de kan ve gül, çıplak pembe ve altın renkleriyle batıyordu.</p>

  <p class="block6">Amirallik bayrağı Renounce'da dalgalanmaktaydı, hemen arkasında da Pegasus vardı. Ağır kruvazörün çizgilerinde değişik bir yan vardı ne bir savaş gemisinin o oturaklı görkemi, ne de bir destroyerin dünyaya boşveren delişmenliği... Bambaşka bir şeydi bu. [273]</p>

  <p class="block6">Pegasus'un burnunun hemen berisinde karadan görülmeyecek bir biçimde, anasının yanında gezen bir kuğu yavrusu gibi motorlu torpidobot ilerlemekteydi.</p>

  <p class="block6">Bu hafif çırpıntıda bile tekne su alıyor, dalgalar burnundan içeri dolup güverte kenarlarından yine denize dökülüyordu. Açık kaptan köprüsünü örten ince branda sırılsıklam olmuştu.</p>

  <p class="block6">Flynn O'Flynn brandanın gerisinde kendisini bu sefere kılavuz olarak gönüllü çıkmaya iten hırsına lanetler okumaktaydı. Köprünün rüzgâra açık bölümünde Lewis bataryaları ardında duran Sebastian'a baktı. Yüzüne çarpan sular yanaklarından aşağı süzüldükçe Sebastian neşeyle sırıtıyordu.</p>

  <p class="block6">Joyce, Sebastian'a Üstün Hizmet Madalyası verilmesini önermişti. Flynn bu kadarına dayanamazdı. O da madalya istiyordu. Bu yüzden sefere katılmıştı. Şu halde şimdi çektiği sıkıntının nedeni Sebastian'dı. Flynn gencin iyice yamyassı olmuş burnuna bakınca içini ılık ılık dolduran bir tatmin duygusuna kapıldı. Namussuz herif hak etmişti bunu. Damadına az bileydi bu kadarı.</p>

  <p class="block6">«Üstün Hizmet Madalyası...» diye homurdandı. «Eğitilmiş bir maymun bile yapardı o kadarını. Asıl tekerlekleri ilk kez kim buldu? Hayır, Flynn Patrick, bu dünya da adalet diye bir şey yoktur, ama biz yine de orospu çocuklarına dünyanın kaç bucak olduğunu göstereceğiz...»</p>

  <p class="block6">Çevresindeki koşuşmalar düşüncelerini dağıtmıştı. Önlerindeki Renounce'un kara gövdesinde bir işaret lambası yanıp yanıp sönüyordu.</p>

  <p class="block6">Torpidobotun komutanı olan subay mesajı yüksek sesle tekrarladı. [274]</p>

  <p class="block6">«Komutandan YN 2'ye... Ayrılış noktası. Talihiniz açık olsun.» Kaptan yakasını kaldırmış şişmanca bir adamdı. «Teşekkürler, ahbap. Senin de. YN 2'den Komutana. Anlaşıldı. Tamam.» Sonra makine dairesi ses borusuna döndü. «Makineler stop.»</p>

  <p class="block6">Makineler susunca tekne dalgalar arasında yükselip alçalırken Renounce ile Pegasus ağır ağır yollarına devam ettiler. Torpidobot şimdi kıyıdan beş mil uzakta, kıyıdakilerin alacakaranlıkta göremeyecekleri kadar küçük kara bir noktaydı.</p>

  <p class="softbreak">&nbsp;</p>

  <p class="block12"><br class="calibre1" id="calibre_pb_66" /></p>
</body>
</html>
