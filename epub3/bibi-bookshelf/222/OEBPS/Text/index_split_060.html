<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block12"></p>

  <h2 class="calibre4">61</h2>

  <p class="block6">Sebastian gözlem yerinden aşağı uzanmış bakıyordu. Rüzgâr kendisini serseme çevirmiş, ceketi uçuyor, saçları gözlerini örtüyordu. Her zamanki el çabukluğuyla dürbünü çoktan aşağı düşürmüştü. Dürbün Flynn Patrick O'Flynn'in özel malı olduğundan Sebastian bunun bedelini ödeyeceğini biliyordu. Bu yüzden keyfi iyice kaçmıştı.</p>

  <p class="block6">Flynn'e zaten üç yüz sterlinden fazla borcu vardı. Rosa'nın da söyleyeceği birkaç söz olacaktı kuşkusuz. Neyse ki uçak çok alçaktan uçtuğundan dürbünü düşürmüş olmakla büyük bir kayba uğramamışlardı. Çıplak gözle çok daha iyi görünüyordu aşağısı.</p>

  <p class="block6">Yüz elli metreden mangrov ormanları şişkin şilteleri andırıyordu; uçak yaklaşınca havaya fırlayan kuş sürüleri yırtık kâğıt parçaları gibiydiler. Tam önlerinde bir kartal sessizce uçuyordu, kuşun kanatları gerilmiş, kanat uçları insan parmakları gibi uzanmıştı. Kuş uçağın kanadının öylesine yakınından geçti ki Sebastian beyaz başlı hayvanın sarı gözlerini seçebilmişti.</p>

  <p class="block6">Sebastian sevinçle güldüğü sırada altındaki uçağın şiddetli sarsılmasıyla kendini toparlayıp sıkı sıkı tutundu bölmenin kenarlarına. Pilot Sebastian'ın dikkatini çekmek için bu yöntemi bulmuştu; Sebastian onun başka bir yol bulmasını isteyerek öfkeyle geriye döndü. «Dikkat etsene, ulan beceriksiz herif!» [262]</p>

  <p class="block6">Da Silva çılgıncasına el kol işaretleri yapıyor, gözlükleri ardındaki gözlerini yuvarlıyor, sağ eliyle sancak tarafındaki kanadın altını işaret ediyordu.</p>

  <p class="block6">Sebastian geniş su kanalı üzerindeki motoru görünce, bunu neden daha önce görmediğini düşündü. Ama sonra dikkatinin uçağın altındaki kara parçasına çevrili olmadığını hatırladı... Kendisinin bir kusuru yoktu kısacası.</p>

  <p class="block6">Da Silva'nın böyle heyecanlanmasına bir neden göremiyordu.</p>

  <p class="block6">Kruvazör falan değildi altlarındaki, hepsi hepsi sekiz on metrelik küçücük bir tekne. Sebastian teknenin yolunu izleyerek okyanusa kadar olan yolu gözden geçirdi... Bomboştu işte.</p>

  <p class="block6">Pilota dönüp başını salladı. Ancak Da Silva daha heyecanlıydı şimdi. Sebastian'ın anlamadığı bir el işareti daha yapıyordu. Sebastian tartışmayı kesmek için adamı onaylarmış gibi başım sallar sallamaz uçak öylesine bir hızla alçaldı ki, Sebastian'ın midesi yine iki metre havada kaldı, sıkı sıkı tutunmaktan başka çare bulamadı.</p>

  <p class="block6">Da Silva uçağı iyice alçaltmıştı, tekerlekler şimdi ağaçların tepelerine sürtünecek kadar alçaktan uçuyorlardı.</p>

  <p class="block6">Kanala varınca ağaçlardan kurtuldular, Da Silva uçağı bu kez suyun yüzüne kadar indirdi. Doğrusu bu ustalığı boşuna harcıyordu. Gözleri yuvalarından fırlayacakmış gibi olan Sebastian da Silva'ya sövgüler yağdırıp durmaktaydı.</p>

  <p class="block6">Bir mil kadar önlerinde yüklü motor suyun tam ortasında ilerlemekteydi. Uçağın pervanelerinin rüzgârı altlarındaki suyu kaynatıyordu.</p>

  <p class="block6">«Tanrım! Hayvan herif motora bindirecek!»</p>

  <p class="block6">Motordakiler de aynı görüşü paylaşıyor olmalıydılar ki uçak üstlerine gelirken tekneyi terke karar verdiler. Sebastian odunların üstünden atlayan iki adamın suya daldıklarını gördü. [263]</p>

  <p class="block6">Da Silva son saniyede uçağın burnunu havaya dikti, motorun üstünden geçtiler. Sebastian bir an için motorun arkasındaki dümen dolabının ardına çömelmiş olan Alman deniz subayıyla göz göze geldi. Ondan sonra dönüp yükseldiler ve yeni bir dönüş için hazırlandılar.</p>

  <p class="block6">Sebastian motorun döndüğünü, tayfalarının çevresinde suda yüzdüklerini gördü. Uçak bir kez daha kanala girdi, ancak Da Silva hızı kesmişti şimdi. Suyun on beş metre üstünde, kanalın kuzey yönünde uçuyordu.</p>

  <p class="block6">«Ne yapıyorsun?» diye soran Sebastian'a pilot sağ eliyle altlarındaki mangrov ağaçlarını gösterdi.</p>

  <p class="block6">Şaşıran Sebastian ağaçlara baktı. Sersem herif ne yapıyordu, herhalde...</p>

  <p class="block6">Kıyıda nehirden elli metre kadar yükselen bir tepe vardı. Da Silva uçağı oraya doğru yöneltmişti. Yaralı bir suaygırını seyrek otlar arasında kovalarmış gibiydiler.</p>

  <p class="block6">Hayvanın iri boynuzlarını, burnundan damlayan kanı, ufak gözlerinin ateşli bakışlarını insan nasıl bu kadar yakından görebilirse Sebastian da Blücher'i aynen öyle gördü.</p>

  <p class="block6">Gemi o kadar yakınındaydı ki perçin yerlerini, güvertesinin kalaslarını, üzerindeki kamuflaj ağının birleşme yerlerini tek tek seçebiliyordu. Köprüsünde insanlar, top ve makineli tüfeklerin başında denizciler vardı. Top namluları aç ağızlar gibi kendisine dönüktü.</p>

  <p class="block6">Kruvazör ağaçlar arasında, yuvasında çöreklenmiş bir dev gibiydi. Sebastian anlamsız bir sesle bağırdığı sırada da Silva Motora tam güç verip levyeyi hızla çekti.</p>

  <p class="block6">Uçak havaya fırlarken Blücher'in güvertesinden bir alev topu yükseldi, dokuz inçlik toplarından alevler fışkırdı.</p>

  <p class="block6">Üst güvertede makineli tüfekler ateş kusmaya başladılar.</p>

  <p class="block6">Küçük uçağın çevresinde birden hava dalgaları oluşmuş, uçak sarsılmaya başlamıştı. [264]</p>

  <p class="block6">Uçağa bir şey çarptı, makine bahçe ateşinin sıcağına kapılmış bir yaprak gibi yükseldi, dönmeye başladı.</p>

  <p class="block6">Sebastian öne savrulmuş, burnu uçağın kenarına çarpmıştı.</p>

  <p class="block6">Burnundan akan kanlarla gömleği bir anda kızıla boyandı.</p>

  <p class="block6">Uçak şimdi kuyruğu üstünde duruyor gibiydi, pervanesi havaya tutunabilmek için boşuna çırpınıyordu. Motoru isyan etmek üzereydi. Sonra birden bir kanadı üzerine yatıp aşağı düşmeye başladı.</p>

  <p class="block6">Da Silva tüm gücüyle uçağı doğrultmaya uğraşıyordu. Ağaçların tepelerine çok yaklaşmışlardı şimdi. Uçak emirlerine boyun eğmeye çalışıyor, kanatlarını örten bezler bu dayanılmaz baskı altında buruşuyordu. Ağaçların üst dallarına sürtününce uçak bir kez daha sarsıldı. Sonra mucize denilebilecek bir şekilde birden ağaçlardan kurtuldu, açığa çıktı. Şimdi dümdüz uçuyor, ağır ağır yükselerek aç bataklıktan uzaklaşıyordu.</p>

  <p class="block6">Uçağın altında bir şey durmadan gövdeye çarpıyor, uçağı sarsıyordu. Da Silva manevra yapmaya cesaret edemedi. Uçağın kendi seçtiği rotayı sürdürdü, kendisi yalnız çok seyrek aralıklarla burnunu hafifçe kaldırıp uçağa yükseklik kazandırmaya çalışıyordu.</p>

  <p class="block6">Üç yüz metre yükseklikte güneye doğru geniş bir yay çizerek döndü. Uçak tek kanadı üzerine yatmış olarak Flynn O'Flynn ile randevusuna doğru yol aldı.</p>

  <p class="softbreak">&nbsp;</p>

  <p class="block4"><br class="calibre1" id="calibre_pb_61" /></p>
</body>
</html>
