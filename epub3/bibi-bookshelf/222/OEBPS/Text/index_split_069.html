<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block12"></p>

  <h2 class="calibre4">70</h2>

  <p class="block6">«Bin sterlin!» dedi Flynn O'Flynn sanki bu bir kutsamaymış gibi, sonra kara sıvıdan bir maşrapa daha döktü Sebastian Oldsmith'in ustura ile kazınmış kafasına.</p>

  <p class="block6">«Düşün bir kere, Bassie yavrum, bin sterlin! Senin payına düşen beş yüz sterlin. Böylece bana olan borcunu son kuruşuna kadar ödeyip sonunda borçtan kurtulacaksın.»</p>

  <p class="block6">Rufiji'nin kollarından biri olan Abati nehri kıyısındaki kamplarındaydılar. Altı mil ötede Müfettiş Fleischer'in oduncu kampı vardı.</p>

  <p class="block6">Flynn Sebastian'ın içine ancak dizlerini çenesine kadar çekerek sığabildiği çinko fıçının yanındaki kamp iskemlesine rahatça kurulmuştu. Sebastian'ın yüzünde kene ilâcı yapılan bir köpeğin sıkıntılı ifadesi vardı. İçinde oturduğu sıvı, Türk kahvesi renk ve koyuluğundaydı, genç adamın yüzü ve vücudu da morumsu bir çikolata rengini almaya başlamıştı.</p>

  <p class="block6">«Sebastian parayla ilgilenmez,» dedi Rosa Oldsmith.</p>

  <p class="block6">O da fıçının yanında çömelmiş, çocuğunu yıkayan bir ananın şefkatiyle Sebastian'ın omuzlarına ve sırtına kaşık kaşık M'senga suyu döküyordu.</p>

  <p class="block6">«Biliyorum, biliyorum,» dedi hemen Flynn. «Biz hepimiz görevimizi yapıyoruz. Küçük Maria'yı hepimiz hatırlıyoruz... Ama paranın da bir zararı dokunmaz hani.»</p>

  <p class="block6">Başından aşağı bir maşrapa daha boşalırken Sebastian gözlerini kapattı.</p>

  <p class="block6">Flynn, «Gözlerinin kenarındaki kırışıkları ve çene altına iyice yedir elinle,» dedi. [284] «Haydi Bassie, yapacaklarımızı bir daha tekrarlayalım da işi berbat etme. Muhammed'in akrabalarından biri motorlara odun yükleyen ekibin başıdır. Kampları Rufiji kıyılarında. Muhammed bu gece seni kampa sokacak, sen de yarın Blücher'e odun taşıyan motorlardan birine bineceksin. Gözünü dört açmaktan başka bir şey istenmiyor senden. Joyce teknenin neresini onardıklarını, kazanların onarımının bitip bitmediğini öğrenmek istiyor. Anladın mı?»</p>

  <p class="block6">Sebastian asık bir yüzle başını salladı.</p>

  <p class="block6">«Yarın akşam yine kampa döneceksin, karanlık basar basmaz da bir punduna getirip oradan kaçacak ve bizimle burada buluşacaksın. Çok basit, değil mi?»</p>

  <p class="block6">«Öyle.»</p>

  <p class="block6">«Tamam. Haydi şimdi çık da kuru bakalım.»</p>

  <p class="block6">Tepelerden esen rüzgâr Sebastian'ın çıplak vücudunu kuruttukça boyanın morumsu rengi de çikolata rengine dönüşmüştü. Rosa kocasının çıplaklığından utanmış, kampın ardındaki ağaçların arasına çekilmişti. Flynn sık sık genç adamın yanına geliyor kuruyup kurumadığını kontrol ediyordu.</p>

  <p class="block6">«Çok iyi... Bayağı zenciye benzedin... Hatta zenciden çok benzedin diyebilirim... Muhammed, tamam, gel şimdi şunun yüzünü boya.»</p>

  <p class="block6">Muhammed elinde küçük bir kozmetik tası olduğu halde Sebastian'ın karşısına oturdu. Tasta hayvan yağı ve aşıboyası vardı. Parmaklarıyla Sebastian'ın yanaklarına, burnuna ve alnına kabile işaretlerini çizdi. Başını bir yana eğmiş, gıdaklar gibi sesler çıkarıyor, büyük bir titizlikle çalışıyordu. Sonunda tatmin olmuştu.</p>

  <p class="block6">«Artık hazır oldu,» dedi.</p>

  <p class="block6">«Giyeceklerini al.» dedi Flynn. Bu, bir abartma sayılabilirdi. Sebastian'ın üzerindekilerin pek giyecek denir yeri yoktu. [285]</p>

  <p class="block6">Boynundaki sarmaşıklardan bir kolyenin ucundaki geyik boynuzunun içi enfiye doluydu. Sırtında is ve insan teri kokan bir hayvan derisi vardı, hepsi o kadar.</p>

  <p class="block6">«Kokuyor!» diye bağırdı Sebastian. «Üstelik bitlidir herhalde.»</p>

  <p class="block6">«Gerçek yerli giysisi bu. Pekâlâ Muhammed, şimdi de istopo'yu, şapkayı takmasını öğret.»</p>

  <p class="block6">«Onu da giymesem olmaz mı?» diye Sebastian itiraza başladı kendisine doğru sırıtarak gelen Muhammed'i görünce.</p>

  <p class="block6">«Elbette ki olmaz.»</p>

  <p class="block6">Şapka bir sukabağından kesilmiş on beş santim uzunluğunda boş bir boruydu. Bir antropolog buna erkeklik organı kılıfı diyebilirdi. İki görevi vardı: giyeni böcek ısırmasından ve çalı çırpı yaralarından korumak ve erkekliğini ortaya çıkarmak.</p>

  <p class="block6">Yerine takıldığında gerçekten etkiliydi, Sebastian'ın zaten gelişmiş kaslarını daha da kabartmıştı.</p>

  <p class="block6">Rosa döndüğünde hiçbir şey söylemedi. Şapkaya şaşkınlıkla bakar bakmaz gözlerini başka yana çevirdi, yanakları ve boynu kıpkırmızı kesilmişti.</p>

  <p class="block6">«Bassie, gurur duyuyormuş gibi davran Allahını seversen. Dik dur ve ellerini oradan çek.»</p>

  <p class="block6">Muhammed çömelip Sebastian'ın işlenmemiş deriden yapılma ayakkabılarını bağladı, sarmaşıkla bağlanmış küçük bir battaniye verdi. Sebastian battaniyeyi sırtına attı, uzun sopalı mızrağı eline aldı.</p>

  <p class="block6">Tam bir Wakamba olmuştu artık, «İdare eder,» dedi Flynn. [286]</p>

  <p class="block4"><br class="calibre1" id="calibre_pb_70" /></p>
</body>
</html>
