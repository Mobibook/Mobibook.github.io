<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">82</h2>

  <p class="block6">«Sebastian! Sebastian!» Rosa dudaklarını kocasının kulağına yapıştırmıştı.</p>

  <p class="block6">«Sebastian!» Dudaklarıyla adamın alnını okşadı. Sebastian'ın derisi nemli ve buz gibiydi.</p>

  <p class="block6">Sebastian'ın göğsü sargılar içinde, soluğu düzensizdi.</p>

  <p class="block6">«Sebastian! Benim, Rosa! Rosa! Uyan Sebastian.</p>

  <p class="block6">Uyan! Benim, Rosa.»</p>

  <p class="block6">«Rosa mı?» Sonunda duymuştu. Ağır ağır, acı içinde karısının adını tekrarladı. Dudakları yine kanlanmıştı.</p>

  <p class="block6">Rosa umutsuzluğun pençesinde kıvranıyordu. İki saattir yanında oturuyordu. Cerrah yarayı sardığından beri yanındaydı, durmadan sesleniyor, kocasına ulaşmaya çalışıyordu. Sebastian ilk kez onu tanıdığını göstermişti şimdi.</p>

  <p class="block6">«Evet! Evet! Rosa. Uyan, Sebastian.» Sesi rahatlamıştı Rosa'nın.</p>

  <p class="block6">«Rosa mı?» Erkeğin kirpikleri titredi.</p>

  <p class="block6">«Uyan.» Rosa kocasının buz gibi yanağını çimdikleyince erkek irkildi. Göz kapakları titreyerek açıldı.</p>

  <p class="block6">«Rosa?» [335]</p>

  <p class="block6">«Buradayım, Sebastian.» Sebastian'ın gözleri yuvalarında dolandı, karısını arıyor ama göremiyordu.</p>

  <p class="block6">«Buradayım.» Rosa erkeğin yüzünü avuçları arasına aldı, gözlerinin içine baktı.</p>

  <p class="block6">«Buradayım sevgilim, buradayım!»</p>

  <p class="block6">«Rosa!» Sebastian'ın dudakları bir gülümsemeyle aralandı.</p>

  <p class="block6">«Sebastian, bombayı yerleştirdin mi?»</p>

  <p class="block6">Sebastian'ın soluğu değişti, ağzı güçlükle aralandı.</p>

  <p class="block6">«Söyle onlara,» diye mırıldandı.</p>

  <p class="block6">«Ne söyliyeyim?»</p>

  <p class="block6">«Saat yedi. Durdurmaları gerek.»</p>

  <p class="block6">«Saat yedide mi?»</p>

  <p class="block6">«Sen... istemiyor... musun...»</p>

  <p class="block6">«Saat yedide mi patlayacak?»</p>

  <p class="block6">«Sen...» Sebastian öksürmeye başladı.</p>

  <p class="block6">«Saat yedide patlayacak, öyle mi, Sebastian?»</p>

  <p class="block6">«Sen...» Sebastian gözlerini kapattı, bütün gücüyle konuşmaya çalıştı. «Lütfen. Ölme. Durdur.»</p>

  <p class="block6">«Saat yediye mi ayarladın?» Rosa sabırsızlığından erkeğin başını kendine doğru çekmişti. «Söyle, Tanrı aşkına söyle!»</p>

  <p class="block6">«Saat yediye... söyle onlara...»</p>

  <p class="block6">Rosa kocasının başını bırakmadan duvardaki saate baktı. Yediye çeyrek vardı.</p>

  <p class="block6">«Ölme, yalvarırım ölme,» diye mırıldandı Sebastian.</p>

  <p class="block6">Rosa kocasının yalvarışlarını duymuyordu bile. Saatini biliyordu artık. Dakikası dakikasına. Şimdi Herman Fleischer'i çağırabilirdi artık.</p>

  <p class="block6">Sebastian'ın başını yastığa bıraktı. Saatin altındaki masada şişeler arasında bir kâğıt kalem görmüştü. Nöbetçinin kuşkulu bakışları arasında notunu yazdı. [336]</p>

  <p class="block10">Kaptan,</p>

  <p class="block10">Kocam kendisine geldi. Müfettiş Fleischer'e çok önemli bir şey söylemek istiyor. Ondan başkasıyla konuşmayacak. Bu haber geminizi kurtarabilir.</p>

  <p class="block10">Rosa Oldsmith.</p>

  <p class="softbreak">&nbsp;</p>

  <p class="block6">Kâğıdı katlayıp nöbetçinin eline sıkıştırdı.</p>

  <p class="block6">«Kaptan'a. Kaptan.»</p>

  <p class="block6">«Kaptan,» diye tekrarladı nöbetçi. «<i class="calibre6">Jawohl</i>.» Revirin kapısına doğru yollandı. Rosa onun kapı dışındaki nöbetçiyle konuştuğunu ve notu ona verdiğini gördü.</p>

  <p class="block6">Rosa Sebastian'ın yatağının ucuna oturdu. Bir yandan da çıplak başını okşuyordu. Saçları fırça gibiydi elinin altında.</p>

  <p class="block6">«Beni bekle, sevgilim. Ben de seninle geliyorum. Bekle beni.»</p>

  <p class="block6">Ancak Sebastian yine kendisini kaybetmişti. Rosa kendi kendine gülümseyerek saatin yelkovanının ağır yürüyüşünü izlemeye başladı.</p>

  <p class="softbreak">&nbsp;</p>

  <p class="block4"><br class="calibre1" id="calibre_pb_82" /></p>
</body>
</html>
