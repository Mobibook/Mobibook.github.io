<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block12"></p>

  <h2 class="calibre4">18</h2>

  <p class="block6">Muhammed fırtınanın ağaçlardan kopardığı parlak yeşil Hindistan cevizlerini toplamış çılgınlar gibi uğraşıyordu Sebastian'ın bıçağıyla. Yüzü kurumuş tuzla kaplıydı, çatlak ve şişmiş dudakları arasından bir şeyler mırıldanıyor, Hindistan cevizinin tüylü kabuğunu yarıp içi süt dolu ortasını meydana çıkarıyordu. Ancak tam o anda ya Flynn ya da Sebastian Hindistan cevizini elinden kapıyorlardı.</p>

  <p class="block6">İki beyaz adam başlarını arkaya atmış, çenelerinden beyaz sütler akarak suyunu içerlerken Muhammed umutsuz gözlerle onlara bakıyor, sonra hemen yenisini açmaya koyuluyordu, iki adam susuzluklarını giderene kadar on tane açmış ama kendisine sıra gelmemişti.</p>

  <p class="block6">Susuzluklarını giderdikten sonra uyudular. Mideleri o tatlı ve besleyici sütle dolu olarak sırtüstü kuma uzandılar, o gün ve o gece kesintisiz uyudular. [74] Uyandıklarında deniz hâlâ kayalıklarda topçu ateşi gibi patladığı halde rüzgâr kesilmişti.</p>

  <p class="block6">«Hangi cehennemin dibindeyiz?» diye söylendi Flynn.</p>

  <p class="block6">Ne Sebastian ne de Muhammed bir yanıt vermediler.</p>

  <p class="block6">«Altı gün salda sürüklendik. Fırtına bizi kıyıya atmadan yüzlerce mil güneye sürüklenmiş olabiliriz.» Flynn kaşlarını çattı. «Portekiz Mozambikine, hatta Zambezi nehrine kadar gelmişizdir belki de.»</p>

  <p class="block6">Flynn gözlerini Muhammed'e dikti. «Git bildiğin bir nehir ya da dağ ara! Daha iyisi git yiyecek ve taşıyıcı bulabileceğin bir köy bul.»</p>

  <p class="block6">«Ben de birlikte gideyim,» dedi Sebastian.</p>

  <p class="block6">«Sen Zambezi ve Mississipi arasındaki farkı bile anlayamazsın, otur oturduğun yerde, yüz metre gitmeden yolunu kaybedersin.»</p>

  <p class="block6">Muhammed iki buçuk gün dönmedi, ama Sebastian'la Flynn bu süre içinde karınlarını iyi doyurdular.</p>

  <p class="softbreak">&nbsp;</p>

  <p class="block6">Palmiye ağaçlarının gölgesinde günde üç kere yengeç ve midye ziyafeti çektiler kendilerine, bir kere de Sebastian'ın lagünden çıkardığı iri yeşil kaya ıstakozunu iki çubuğu birbirlerine sürterek yaktıkları ateşte pişirdiler.</p>

  <p class="block6">İlk gece eğlence Flynn'dendi. Flynn son yıllarda günde ortalama iki şişe cin içmekteydi. İçkinin birdenbire kesilmesi biraz gecikmiş ama klasik bir nöbetin gelmesi sonucunu doğurdu. Gece yarısına kadar kıyıda kendisini almaya gelmiş hayaletlere karşı küfürler savurup bir tahta parçasını sallamakla geçirdi. Hele özellikle gelmiş olan bir mor kobra yılanı kendisini hiç rahat bırakmıyordu.</p>

  <p class="block6">Flynn hayâli hayvanı bir ağaç arkasında kıstırıp öldürünceye kadar dövdükten sonradır ki Sebastian'ın kendisini ateşin yanına götürmesine razı geldi. Sonra da titremeye başladı. Dişleri öylesine çatırdıyordu ki Sebastian sabaha kalmaz hepsinin döküleceğinden emindi. [75]</p>

  <p class="block6">Ancak saatler ilerleyince titreme de kesildi, ertesi gün öğlene doğru kendine gelen Flynn üç iri kaya ıstakozu yedikten sonra bitkin bir halde yere serilip uyuya kaldı.</p>

  <p class="block6">Akşam uyandığında hiç bir şeyi kalmamıştı, o sıralarda geri dönmüş olan Muhammed ile bir düzine uzun boylu Angoni yerlisini karşıladı. Adamlar Flynn 'in selâmına saygıyla karşılık verdiler. Beira'dan Dar üs Selam'a kadar 'Fini' adı yerliler için gerçek bir korku kaynağıydı.</p>

  <p class="block6">Efsaneler Flynn'e doğaüstü güçler yakıştırmıştı. Silâh atmadaki ustalığı, ateşli tabiatı, ölüm ve misillemelere karşı bağışıklığı Flynn'in beslenmesine gayret gösterdiği bir inanç temelini oluşturmaktaydı. Geceleri kadın ve çocuklardan uzakta ateş başlarında otururken Flynn'in Monomatapa'nın yeniden dünyaya gelmiş olan ruhu olduğu söylenirdi. Ayrıca Büyük Kral olarak ölüp de 'Fini' olarak doğmadan önce dev bir timsah, sonra da Doğu Afrika tarihinin en büyük insan yiyen aslanı olan Mowana Lisa olduğuna inanırlardı. En az üç yüz insan yiyen bu hayvan yirmi beş yıl önce Flynn'in Port Amelia'da karaya çıktığı gün Sofala Posta Müdürü tarafından öldürülmüştü.</p>

  <p class="block6">Bu yüzden yalnızca aptallar Fini'den korkmazlardı.</p>

  <p class="block6">Flynn gelenlerden birini tanımıştı. «Luti!» diye kükredi.</p>

  <p class="block6">«Seni sırtlan seni!»</p>

  <p class="block6">Luti ağzı kulaklarına kadar yayılarak gülümsedi, Flynn tarafından tanınma mutluluğuyla başını salladı.</p>

  <p class="block6">Flynn kendi adamına döndü. «Muhammed, nereden buldun bunu? Köyüne yakın mıyız yoksa?»</p>

  <p class="block6">«Bir günlük yoldayız.»</p>

  <p class="block6">«Hangi yönde?»</p>

  <p class="block6">«Kuzey.»</p>

  <p class="block6">«Öyleyse Portekiz topraklarındayız. Rovuma nehrinden aşağı sürüklenmiş olmalıyız.» [76]</p>

  <p class="block6">Rovuma nehri Portekiz Mozambiki ile Alman Doğu Afrikası arasında sınırdı. Flynn Portekiz topraklarında olduğu sürece Almanların gazabından kurtulmuş sayılırdı.</p>

  <p class="block6">Bugüne kadar kendisini Portekiz topraklarından çıkartma çabaları hep boşa çıkmıştı. Flynn'in Mozambik'teki Posta Müdürü ve onun aracılığıyla Lourenço Marques'de Vali ile bir anlaşması vardı. Diğer bir deyişle bu ikisi Flynn'in gizli ortaklarıydı, üç ayda bir hesaplarını gözden geçirirler ve kârın önceden kararlaştırılmış payını alırlardı.</p>

  <p class="block6">«Rahat edebilirsin artık Bassie yavrum. Fleischer kılımıza bile dokunamaz burada. Üç dört güne kalmaz evimizde oluruz.»</p>

  <p class="block6">Yolculuğun ilk ayağının sonunda Luti'nin köyüne vardılar. Yerliler uzun bir sopanın ucuna geçirdikleri hamağa benzeyen bir şey içinde taşıyorlardı adamları. Dört taşıyıcının koşma hızları birbirlerininkine uyumlu olduğundan pek fazla sallanmadan kısa zamanda kıyıdan içerlere, tepelere ve ormana varmışlardı.</p>

  <p class="block6">Taşıyıcılar hem koşup hem şarkı söylüyorlardı. Onların sesleri ile hamağın sallanması birbirine karışınca Sebastian'ı dille anlatılmaz bir mutluluk sardı. Patikanın iki hamağın yan yana taşınabileceği kadar geniş olduğu yerlerde Flynn'le gevezelik ediyor, ya da çevresindeki hayvanları seyrediyordu. Londra Hayvanat Bahçesinden daha keyifliydi doğrusu.</p>

  <p class="block6">Sebastian her yeni bir hayvan gördükçe ne olduğunu söylemesi için Flynn'e sesleniyordu. Ağaçların biçim ve boyları da öylesine değişikti ki Sebastian gözlerine inanamıyordu.</p>

  <p class="block6">Tarihöncesi hayvanlar gibi duran yirmi metre çapındaki dev baobab ağaçları, yaprakları kırmızı, kahverengi ve sarı olan msasa ağaçları, yirmi metre uzunluğunda ve kabuklarını yılan derisi gibi döken sarı gövdeli ateş ağaçlan... [77]</p>

  <p class="block6">«Neden bir tane bile fil görmedik?» diye sordu Sebastian.</p>

  <p class="block6">«Altı ay önce çocuklarla buradan geçtim. Fil sürüleri biraz kuzeye, Rovuma'ya doğru gitmişlerdir sanırım.»</p>

  <p class="block6">Öğleden sonra taşlık bir yoldan vadiye inerlerken Sebastian ilk kez yerlilerin sürekli yerleşim merkezlerini gördü. Vadinin zemini ekilmişti, küçük bir derenin kıyılarında Luti'nin köyü kurulmuştu. Arı kovanı biçiminde ottan kulübeler basıla basıla zemini sertleşmiş toprak bir dairenin çevresine dizilmişlerdi.</p>

  <p class="block6">Köy halkının tümü Flynn'i karşılamaya çıktı: dişsiz çenelerini açmış gülümsemeye çalışan beyaz saçlı yaşlılardan analarının çıplak kalçalarında taşınan bebeklere kadar.</p>

  <p class="block6">Kalabalığın çığlıkları, el çırpmaları arasında Flynn'le Sebastian kabile reisinin kulübesine kadar taşınıp orada hamaklarından indiler.</p>

  <p class="block6">Flynn ile yaşlı reis birbirlerini içtenlikle selâmladılar.</p>

  <p class="block6">Flynn geçmişte elde ettiği ve gelecekte isteyeceği şeyleri, kabile reisi de Flynn'in geçtiği her yerde arkasında taze et bıraktığını düşünmekteydi.</p>

  <p class="block6">Flynn'in elindeki silâha umutla bakan reis, «Fil avlamaya mı geldin?» diye sordu.</p>

  <p class="block6">«Hayır. Uzak bir yere yaptığım yolculuktan dönüyorum.»</p>

  <p class="block6">«Nereye?»</p>

  <p class="block6">Flynn gökyüzüne bakıp, «Uzak bir yere?» diye tekrarladı.</p>

  <p class="block6">Kalabalıktan korku dolu bir mırıltı yükseldi, reis bilmişçesine başını salladı. Fini'nin eski benliği olan Monomatapa'yı ziyarete gittiği anlaşılıyordu.</p>

  <p class="block6">«Köyümüzde kalacak mısınız?» diye yine umutla sordu yerli.</p>

  <p class="block6">«Yalnız bu gece. Yarın sabah yola çıkacağım.» [78]</p>

  <p class="block6">«Çok yazık.» Düş kırıklığı. «Sizi bir dansla ağırlamak isterdik. Geldiğinizi öğrenince hazırlanmıştık.»</p>

  <p class="block6">«Olmaz.» Flynn bir dansın üç dört gün sürebileceğini bilirdi.</p>

  <p class="block6">«Damıttığımız palmiye şarabı da oldu sayılır,» diye devam etti reis. Bu kez Flynn suaygırı saldırısına uğramış gibi sarsılmıştı. Ağzına bir damla koymayalı kaç gün geçmişti.</p>

  <p class="block6">Ağzının sulandığını hissederek, «Dostum dans için kalamam ama seni ve köyünü sevdiğimi göstermek için küçük bir bakraç şarap içerim,» dedi. Sonra Sebastian'a döndü. «Gerçek bir zehirdir, Sebastian, senin yerinde olsam ağzıma bir tek damla bile koymazdım.»</p>

  <p class="block6">«Pekâlâ. Ben nehire yıkanmaya gidiyorum.»</p>

  <p class="block6">Flynn ilk şarap bakracını kaldırdı. «Çok iyi, haydi bakalım.»</p>

  <p class="block6">Sebastian'ın nehire gidişi bir Romalının zafer alayını andırıyordu. Tüm köy halkı adamın temizliğini seyretmek için kıyıya toplanmıştı. Sebastian pantolonunu çıkarınca bir korku mırıltısı yükseldi seyircilerden.</p>

  <p class="block6">Hep bir ağızdan, «Bwana Manali!» diye bağırdılar.</p>

  <p class="block6">«Kırmızı Bezli Tanrı.»</p>

  <p class="block6">Kabile reisi ayrılık armağanı olarak Flynn'e dört bakraç verirken bir daha gelmesini ve gelirken tüfeğini getirmesini hatırlattı.</p>

  <p class="block6">O gün hiç durmadan yürüdüler, akşam kamp kurduklarında Flynn palmiye şarabından iyice kendinden geçmişti, Sebastian ise tir tir titriyor, çenelerinin çarpmasını önleyemiyordu.</p>

  <p class="block6">Sebastian Rufiji deltasından bir armağan almıştı: ilk sıtma nöbeti.</p>

  <p class="block6">Ertesi gün, Sebastian'ın nöbetinin sınırına çıkmasından birkaç saat önce Lalapanzi'ye vardılar. Flynn'in kampı olan Lalapanzi 'Dinlenme Yeri' anlamına geliyordu. [79]</p>

  <p class="block6">Büyük Rovuma nehrinin küçük bir kolunun kenarında, Hint Okyanusundan yüz mil içerde, ancak karşı kıyıdaki Alman toprağından on mil uzaktaydı. Flynn iş merkezine yakın oturmayı severdi.</p>

  <p class="block6">Sebastian sıtmanın gölgeler içinde alev alev yanan ülkesinde dolaşmayıp da kendinde olsaydı Lalapanzi'deki kampı görünce çok şaşıracaktı. Flynn O'Flynn'i tanıyan herkesi şaşırtacak bir yerdi burası.</p>

  <p class="block6">Bahçe ve çimenlikleri başıboş dolanan hayvanlardan korumak için bambudan çitler çekilmişti. Bahçeler tepelerin bozluğu ortasında yeşil bir mücevher gibi parıldıyordu.</p>

  <p class="block6">Dereyi kontrol altına almak, tüm araziye sulama kanalları açmak epey zahmetli olmuş olmalıydı. Üç incir ağacı binaların üzerinde dev gibi yükseliyor, yemyeşil kikuyu otları arasında alyaseminler hava fişekleri gibi parıldıyordu.</p>

  <p class="block6">Esas bina yeşil ve mor sarmaşıklarla kaplıydı.</p>

  <p class="block6">Önünde geniş ve açık bir veranda olan uzun bungalovun arkasında hepsinin damı saz kaplı ve beyaz badanadan parıl parıl parlayan gövdeleriyle on, on beş tane yerli kulübesi vardı.</p>

  <p class="block6">Ortalıkta bir kadın düzenliliği ve temizliği seziliyordu.</p>

  <p class="block6">Ancak bir kadın, o da epey kararlı ve inatçı bir kadın, boz renkli kayalar ve sert çalılıklar arasında böylesine bir güzellik yaratmak için uğraşırdı.</p>

  <p class="block6">Uzun boylu, güneş yanığı tenli ve öfkeli kadın verandada gölgeler arasında bir savaş tanrısı gibi bekliyordu.</p>

  <p class="block6">Topuklarına kadar inen soluk mavi elbisesi daha yeni ütülenmişti, kumaşın çeşitli yerlerindeki yamalar ancak çok yakına gelindiğinde seçilebilirdi. Eteği kalçaları üstünde genişliyor ve uzun düzgün bacaklarını örterek yerlere kadar iniyordu. Saçları kalın bir örgü halinde beline kadar sarkarken öfkeli bir dişi aslanın kuyruğu gibi titremekteydi.</p>

  <p class="block6">Gençliğine karşın sıkıntı ve yalnızlık çizgilerinin kazındığı yüzü şimdi Flynn ile Sebastian'ı görünce hoşnutsuzlukla buruşmuştu. [80]</p>

  <p class="block6">İki adam tıraşları uzamış, iğrenç giysiler içinde, saçları ter ve toz ile kalıp gibi başlarına yapışmış bir halde hamaklarındaydılar hâlâ. Flynn sarhoş, Sebastian ise ateşler içindeydi, ancak uzaktan hangisinin hasta hangisinin sarhoş olduğunu anlamak olanaksızdı.</p>

  <p class="block6">«Flynn Patrick O'Flynn iki aydır nerelerde olduğunu sorabilir miyim?» Kadın erkek gibi konuşmaya çalışıyordu ama sesinde engel olamadığı bir tatlılık ve canlılık vardı.</p>

  <p class="block6">«Soramazsın kızım!» Flynn de meydan okuyordu.</p>

  <p class="block6">«Yine sarhoşsun!»</p>

  <p class="block6">«Ne olmuş yani?» diye kükredi Flynn. «Sen de anan kadar kötüsün, hep dırdır, durmadan dırdır. Namusuyla üç beş kuruş kazanmaya çalışan zavallı babacığını hiç bir zaman tatlı bir sözle karşılamazsın.»</p>

  <p class="block6">Kızın gözleri Sebastian'ın içinde bulunduğu hamağa kayınca birden öfkeyle kasıldı. «Aman Tanrım! Bu kez ne getirdin böyle?»</p>

  <p class="block6">Sebastian, Flynn kendisini tanıştırırken yerinde doğrulup gülümsemeye çalıştı. «Sebastian Oldsmith bu. Çok iyi dostum, Sebastian Oldsmith.»</p>

  <p class="block6">«O da sarhoş!»</p>

  <p class="block6">«Rosa, bana bak, biraz saygılı olsan iyi edersin.»</p>

  <p class="block6">«Sarhoş,» diye Rosa tekrarladı. «Domuz gibi sarhoş.</p>

  <p class="block6">Al onu bulduğun yere götür. Bu eve giremez.» Rosa eve girerken döndü. «Bu senin için de geçerli, Flynn O'Flynn.</p>

  <p class="block6">Elimde tüfekle bekleyeceğim. Ayılmadan önce ayağını verandaya atacak olursan, ayaksız kalırsın, bunu böyle bilmiş ol.»</p>

  <p class="block6">«Rosa... dur Rosa... sarhoş değil o!» Sinek teli gerilmiş kapı Flynn'in yüzüne kapanmıştı bile. [81]</p>

  <p class="block6">Flynn merdivenin başında bir an durakladı, kızının tehdidinin geçerliliğini denemek ister gibi bir hareket yaptı ama sonra ayağını geri çekti. O kadar sarhoş değildi.</p>

  <p class="block6">«Ah bu kadınlar! Tanrım bizi onların şerrinden koru! »</p>

  <p class="block6">Sonra küçük kervanını evin ardındaki kulübelerin en sonuncusuna doğru götürdü. Bu oda Flynn'in evden kovulmalarına karşı boş olarak bekletilirdi.</p>

  <p class="softbreak">&nbsp;</p>

  <p class="block4"><br class="calibre1" id="calibre_pb_20" /></p>
</body>
</html>
