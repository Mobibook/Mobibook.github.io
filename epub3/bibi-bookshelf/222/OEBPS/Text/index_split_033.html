<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">35</h2>

  <p class="block6">Üzengiler üzerinde doğrulan Herman Fleischer uzanıp kıçını kaşıdı. Kalçaları nitelik ve nicelik bakımından kadın kalçalarını andırıyordu. Eyerde beş saat geçirdikten sonra dinlenmek için can atmaktaydı. Eşeği üzerinde Sania tepelerini aşmış, yabani incir ağacının serin gölgeliğinde durmuştu. Herman içindeki özleme dayanamayıp tembellik etmeye karar verdi, arkasında bekleyen yirmi yerli askerine emir vermek için döndü. Hepsi de kendilerini yere atmak için onun emrini beklemekteydiler.</p>

  <p class="block6">«Tembel köpekler!» diye düşünen Herman kaşlarını çattı. Dönüp kalçalarını yeniden eyere yerleştirdi, «Yürüyün!» diye homurdandı. Topuklarıyla eşeğin karnına vurdu, hayvan yürümeğe başladı.</p>

  <p class="block6">Herman'ın başından üç metre kadar yukarda, incir ağacının kalın dallarından birine tünemiş olan Flynn O'Flynn adamın gidişini silahının namlusunun ucundan izliyordu. Devriye kolunun sırtı aşıp gözden kaybolmasını bekledi, ancak sonra tüfeğini indirdi.</p>

  <p class="block6">«Oh! Ucuz atlattık!» Sebastian'ın sesi Flynn'in üstünden gelmişti. [167]</p>

  <p class="block6">«Ayağını yere değdirseydi beynini patlatacaktım.»</p>

  <p class="block6">Flynn fırsatı kaçırdığına üzülmüş gibiydi. «Pekâlâ, haydi Bassie, beni bu lanet ağaçtan indir artık.»</p>

  <p class="block6">Flynn sırtını ağacın gövdesine dayayıp çıplak ayağını Sebastian'a uzattı. «Tam da namlunun ucundaydı...»</p>

  <p class="block6">«Kim?»</p>

  <p class="block6">«Kim olacak, fil elbette, aptal. İlk kez tam vuracak duruma gelmiştim ki... Uy! Ne yapıyorsun?»</p>

  <p class="block6">«Dikeni çıkarmaya çalışıyorum, Flynn.»</p>

  <p class="block6">«Bana kalırsa çıkarmaya değil çekiçle mıhlamaya çalışıyorsun.»</p>

  <p class="block6">«Ucunu tutamıyorum ki.»</p>

  <p class="block6">«Dişlerinle kavra, başka yolu yoktur.» Sebastian birden sararmıştı. Flynn'in ayağına dikkatle baktı. İri bir ayaktı, parmaklarında nasırlar, parmak aralarında kara kara lekeler ve deri parçaları... Bir metre öteden kokusu burnunun direğini kırıyordu. «Kendi dişinle çekemez misin, Flynn?» diye sordu.</p>

  <p class="block6">«Ben cambaz mıyım be?»</p>

  <p class="block6">«Ya Muhammed?» Sebastian yerliye dönerken gözleri ışıldıyordu. Muhammed yanıt olarak dudaklarını açıp çıplak pembe dişlerini gösterdi. «Anladım,» dedi Sebastian.</p>

  <p class="block6">Yeniden ayağa dönüp midesi bulanarak baktı. Bir yandan da durmadan yutkunuyordu.</p>

  <p class="block6">«Haydi dedik sana!» Sebastian eğildi. Flynn bir çığlık kopardı. Sebastian ıslak diken dişleri arasında olduğu halde doğruldu. Dikeni ağzından fırlattığı anda Muhammed de cin şişesini uzattı. Sebastian bir kere boğazını temizledi, ikinci kez şişeyi kaldırdığında Flynn kolunu tuttu. «Aşırılığa gerek yok, Bassie oğlum.» Şişeyi alıp kendi ağzına götürdü. İçki öfkesini alevlendirmiş gibiydi.</p>

  <p class="block6">«O namussuz sosis yiyici domuz. Tam fili enselemiştim ki...» Derin derin soludu. [168] «Ona gerçekten kötü bir şey yapmak isterdim... şey... şey...» Herman Fleischer'i bir kötülük düşünmeye çalıştı, sonunda buldu da.</p>

  <p class="block6">«Tamam! Yaşadık!» Gülümsemeye başlamıştı.</p>

  <p class="block6">«Ne oldu?» Sebastian korku içindeydi, Flynn'in intikam aracı olarak seçildiğinden hiç kuşkusu yoktu. «Ne?» diye tekrarladı.</p>

  <p class="block6">«Mahenge'ye gideceğiz.»</p>

  <p class="block6">«Ama orası Alman karargâhıdır.»</p>

  <p class="block6">«Evet öyle. Müfettişi ve askeri olmayan bir karargâh. Unutma, az önce yanımızdan aksi yöne doğru gittiler. »</p>

  <p class="block4"><br class="calibre1" id="calibre_pb_34" /></p>
</body>
</html>
