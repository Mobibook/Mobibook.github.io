<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">19</h2>

  <p class="block6">Rosa O'Flynn kapıyı kapattıktan sonra yorgun bir halde arkasına dayandı. Çenesi göğsüne düştü, ağlamamak için gözlerini yumduysa da, bir tek damla gözyaşı kirpiklerinin arasında belirdi, yere taşların üstüne düştü.</p>

  <p class="block6">«Babacığım, babacığım,» diye mırıldandı. Aylardır süren yalnızlığının ifadesiydi bu. Ellerini ve zihnini dolduracak iş aramayla geçen uzun günlerin yalnızlığı. Yatağının yanında dolu bir tüfekle odasında tek başıma yatarken penceresinin hemen önünde başlıyan Afrika ormanlarının kendine özgü gürültüsünü dinler ve korkardı.</p>

  <p class="block6">Evin hemen arkasında yatan dört Afrikalı sadık uşağa karşın korkardı.</p>

  <p class="block6">Hep Flynn'in dönmesini beklerdi. Öğle üzeri başını kaldırır, umutla kulaklarını diker, babasının taşıyıcılarının neşeli şarkılarını duyar gibi olurdu. Saatler geçtikçe korku ve öfke büyürdü içinde. Babasının bir daha gelmeyeceği korkusuyla kendisini bu kadar uzun süre yalnız bırakmış olmasından doğan öfke. [82]</p>

  <p class="block6">Şimdi gelmişti işte. Pislik içinde ve sarhoş olarak gelmiş, yanında bir de hayvan gibi birini getirmişti. Rosa'nın tüm yalnızlığı ve korkusu o bir tek patlamayla çıkış noktası bulmuştu. Doğrulup içeri doğru yürüdü. Bungalovun hayvan derileriyle, yerli yapısı mobilyalarıyla dolu odalarından geçip kendi odasına gitti, yatağının üzerine oturdu.</p>

  <p class="block6">Mutsuzluğunun altında bir huzursuzluk, anlamadığı bir şeye karşı belirsiz ve yönsüz bir özlem vardı. Yeni bir duyguydu bu; yalnızca bir iki yıldır böyle bir şeyin farkına varmıştı. Daha önceleri babasının dostluğundan mutluluk duyardı; başka insanlarla bir arada bulunmadığı için toplum yaşantısını aramazdı. Kendisini doğururken ölen Portekizli genç anasının yerine geçen Muhammed'in karısıyla yapayalnız yaşamak doğal bir şey gibi gelirdi genç kıza.</p>

  <p class="block6">Bir sokak çocuğunun kenti tanıdığı gibi ormanı tanırdı.</p>

  <p class="block6">Burası kendi toprağıydı ve onu severdi.</p>

  <p class="block6">Şimdi her şey değişiyordu ve bu yeni duygular denizinde yönünü kaybetmişti, kararsızdı. Yapayalnız, çabuk öfkelenen ve korku içinde...</p>

  <p class="block6">Arka kapının hafifçe tıklatılmasıyla birden içinde bir umut kıvılcımı parladı. Flynn'e duyduğu öfke çoktan yatışmıştı; babasının ilk barışma yaklaşımını onurundan hiç bir şey feda etmeden kabul edebilecekti.</p>

  <p class="block6">Yatağın yanındaki çini leğende yüzünü yıkadı, aynaya bakıp saçlarını topladı, gidip kapıyı açtı.</p>

  <p class="block6">Kapının önünde yaşlı Muhammed ayaklarını sürterek gülümsüyordu. Rosa'nın öfkesinden Flynn'den olduğu kadar korkardı. Kızın gülümsediğini görünce derin bir soluk aldı.</p>

  <p class="block6">«Muhammed, seni namussuz seni!» Adamın başı ne şeyle sallandı iki yana.</p>

  <p class="block6">«İyi misin, Uzun Saçlı?» [83]</p>

  <p class="block6">«İyiyim, Muhammed. Gördüğüm kadarıyla sen de iyisin.»</p>

  <p class="block6">«Fini Efendi kinin ve battaniye istiyor.»</p>

  <p class="block6">«Neden?» Rosa'nın kaşları çatılmıştı. «Ateşi mi var?»</p>

  <p class="block6">«Onun değil, arkadaşı Manali'nin.»</p>

  <p class="block6">«Kötü mü?»</p>

  <p class="block6">«Çok kötü.»</p>

  <p class="block6">Sebastian'ı ilk gördüğünde içine yerleşen düşmanlık duygusu biraz sarsılmıştı şimdi. Kadın yanıyla hasta ve yaralı herkese yardım içgüdüsü Sebastian gibi kaba ve pis bir insana bile uzanırdı.</p>

  <p class="block6">«Geleceğim,» dedi. Bir yandan da adamı her ne olursa olsun eve almayacağını düşünerek bu çabuk teslimini haklı gösteriyordu. Hasta da olsa iyi de olsa orada kulübede kalacaktı.</p>

  <p class="block6">Bir güğüm kaynar içme suyu, bir kutu kinin alıp peşinde kolunda bir dizi battaniye olan Muhammed'le birlikte kulübeye girdi.</p>

  <p class="block6">Çok münasebetsiz bir anda girmişti içeri. Flynn on dakikadır aylar önce kulübenin toprak zeminine gömdüğü şişeyi arıyordu. Öngörüşlü bir insan olduğu için kampın çeşitli yerlerinde gizli cin stokları vardı. Şimdi de gömleğinin eteğiyle şişenin topraklı ağzını iyice sildikten sonra tam ağzına götürüyordu ki, şişe birden elinden kapıldı, pencereden dışarı fırlatıldı.</p>

  <p class="block6">Çocuğu elinden alınmış bir ana sesiyle, «Neden yaptın bunu?» diye sordu Flynn kızına.</p>

  <p class="block6">«Ruhunun iyiliği için.» Rosa buz gibi bir tavırla yatakta yatan adama döndü. Yıkanmamış ateşli vücuttan yükselen koku karşısında burnunu buruşturdu, yanıt alamayacağını bildiği halde, «Bunu da nerden buldun?» diye sordu. [84]</p>

  <p class="whitespace">&nbsp;</p>

  <p class="block12"><br class="calibre1" id="calibre_pb_21" /></p>
</body>
</html>
