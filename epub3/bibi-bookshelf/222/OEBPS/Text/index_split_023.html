<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">22</h2>

  <p class="block6">Kıpkızıl bir şafakta Sebastian'la Flynn bungalovun kapısında durmuş konuşuyorlardı.</p>

  <p class="block6">«İyi dinle, Bassie. Bence en iyisi her köyden topladığın vergiyi hemen buraya göndermek. O kadar parayı yanında taşımanın hiç bir anlamı yok.» Flynn bu yöntemle Sebastian'ın yarı yolda başı derde girerse hiç olmazsa kârın bir kısmının güvencede olacağını söylemekten dikkatle kaçınıyordu.</p>

  <p class="block6">Sebastian'ın ise onu dinlediği yoktu, aklı fikri Rosa'nın nerelerde olduğundaydı. Son birkaç gün içinde kızı çok az görmüştü.</p>

  <p class="block6">«Muhammed'in sözlerini iyi dinle. En büyük köylerin bulunduğu yöreleri iyi bilir. Konuşmaları o yürütsün. O kabile reisleri kadar namussuz insanlara az rastlanır. Hepsi açlık ve kıtlıktan dem vuracakları için çok sert olman gerekecek. Anladın mı, Bassie. Sert olacaksın, sert!» [98]</p>

  <p class="block6">«Sert,» diye Sebastian dalgın dalgın tekrarladı. Bir yandan da Rosa'yı görebilmek umuduyla bungalovun pencerelerine kaçamak bakışlarla bakıyordu.</p>

  <p class="block6">«Bir şey daha var. Çok acele hareket etmen gerektiğini aklından çıkarma. Gece karanlık basana kadar yürü. Ateş yak, yemeğini ye, sonra kamp kurmadan önce karanlıktan yürümene devam et. İlk ateş yaktığın yerde sakın uyuma, bu başına belâ çağırmak demektir. Sabah da gün ışımadan yola koyul.» Sebastian verilen talimatı dinledi. «Silâh sesinin millerce öteden duyulduğunu unutma. Zorda kalmadıkça tüfeğini kullanma, bir el ateş ettikten sonra oralarda uzun süre kalma. Sana hazırladığım plana göre hiç bir zaman yirmi milden fazla uzaklaşmayacaksın Rovuma nehrinden. Başın derde girer girmez hemen nehir kıyısına koş. Adamlarından yaralanan olursa olduğu yerde bırak. Sakın kahramanlık edeyim deme, herifleri orada bırak ve arkana bakmadan nehire koş.»</p>

  <p class="softbreak">&nbsp;</p>

  <p class="block6">«Pekâlâ,» diye Sebastian mutsuzca mırıldandı. Lalapanzi'den ayrılmak her geçen dakika biraz daha güçleşiyordu. Neredeydi şu Rosa?</p>

  <p class="block6">«Kabile reislerine sakın kanma. Hatta...» Flynn genç adama en az itici gelecek sözcükleri aramak için durakladı, «...hatta gerekirse bir ikisini asmaktan da kaçınma. »</p>

  <p class="block6">«Flynn, ciddi konuşuyor olamazsın. Olamaz, hayır!» Sebastian tüm dikkatini Flynn'e çevirmişti şimdi.</p>

  <p class="block6">«Hah ha!» diye güldü Flynn. «Şaka ediyordum. Ama... Ama Almanların yöntemi budur, epey sonuç da alıyorlar. »</p>

  <p class="block6">«Eh, ben gideyim artık.» Sebastian konuyu değiştirip miğferini aldı. Silâhları omuzlarında kendisini bekleyen yerli askerlere doğru yürüdü. [99] Muhammed de içlerinde olmak üzere hepsi Alman yerli asker üniformaları giymişlerdi. Sebastian Flynn'e bu üniformaları nereden bulduğunu sormaktan isteyerek kaçınmıştı. Zaten sorusunun yanıtı ceketlerin çoğunun üzerindeki yuvarlak yamalarda ve bunların çevresindeki hafif kahverengimsi lekelerde yatıyordu.</p>

  <p class="block6">Sebastian'ın tepesindeki altın kartal bir fener gibi parıldayarak tek sıra halinde Flynn O'Flynn'in önünden geçerek yürümeye başladılar. Muhammed askerlere selâm komutu verdi. Sebastian mahmuzlarına takılıp tökezledi ama dengesini buldu ve yola devam etti.</p>

  <p class="block6">Güneşe karşı gözlerine eliyle siper yapan Flynn küçük birliğin Rovuma nehrine doğru uzaklaşmasını seyretti. «Umarım bu işi yüzüne gözüne bulaştırmaz,» diye söylenirken sesinde hiç de inanç yoktu.</p>

  <p class="softbreak">&nbsp;</p>

  <p class="block12"><br class="calibre1" id="calibre_pb_24" /></p>
</body>
</html>
