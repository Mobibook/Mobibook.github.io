<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">16</h2>

  <p class="block6">«Bir parça kırmızı bezimiz olsaydı.» Flynn, derme çatma direğe dayanmıştı. Hâlâ çok zayıftı, ancak dört gün önce vücudundan zehirin çıkmasıyla ateşi düşmüştü.</p>

  <p class="block6">«Ne yapacaktın?» diye sordu Sebastian.</p>

  <p class="block6">«Şu yunuslardan birini yakalardım. Öylesine açım ki çiğ çiğ yerdim namussuzum.»</p>

  <p class="block6">Dört gündür midelerine Hindistan cevizi ve sütünden başka bir şey girmemişti.</p>

  <p class="block6">«Neden kırmızı?»</p>

  <p class="block6">«Kırmızı görünce gelirler.»</p>

  <p class="block6">«Ama oltan iğnen falan yok ki?» [66]</p>

  <p class="block6">«Bezi çuvaldan ip çekip yapacağım oltaya takarsın, sonra da balık yaklaşınca bıçağınla yakalayıverirsin.»</p>

  <p class="block6">Sebastian salın altında oynaşan balıklara baktı. «İlle de kırmızı olması gerek öyle mi?»</p>

  <p class="block6">«Evet.»</p>

  <p class="block6">«Pekâlâ...» Sebastian bir an duraksadı, güneş yanığı yüzü utançtan kıpkırmızı kesilmişti.</p>

  <p class="block6">«Nen var senin böyle?»</p>

  <p class="block6">Yüzü hâlâ kıpkırmızı olan Sebastian kalkıp kemerini açtı, sonra zifaf gecesinde bir gelin gibi utanarak pantolonunu indirdi.</p>

  <p class="block6">«Aman Tanrım!» Flynn gözlerini elleriyle örtmüştü.</p>

  <p class="block6">«Yaşa! Yaşa!» diye hayranlıkla bağırdı tayfalar.</p>

  <p class="block6">«Harrods mağazasından almıştım,» dedi Sebastian.</p>

  <p class="block6">Flynn kırmızı istemişti — Sebastian'ın donu ise en parlak, en akıl almayacak bir kırmızıydı; ancak güneş batarken görülebilecek bir renk.</p>

  <p class="block6">«Saf ipek,» diye Sebastian donunu parmakları arasına aldı. «Tanesini on şiline aldım.»</p>

  <p class="block6">«Haydi aslanım, haydi güzelim benim, bu tarafa gel bakayım, gel canım,» diye fısıldadı salın üstünde yüzüstü yatıp omuzları ve kollarını suya sokmuş olan Flynn. İpin ucuna bağlı kırmızı bez parçası yeşil suların içinde yüzüyordu.</p>

  <p class="block6">Altınımsı bir parıltı beze doğru atıldı, Flynn son anda kumaşı geri çekince balık kaçıp çevresinde dolanmaya başladı. Flynn ipi salladı. Balığın altınımsı vücudunda heyecan dalgaları görüldü. «Tamam yavrum, kovala şimdi onu, haydi yavrum benim.» Sürünün diğer balıkları da şimdi ava katılmışlardı. «Hazır ol!»</p>

  <p class="block6">«Hazırım!» Sebastian cirit atıcısı gibi Flynn'in başı üzerinde bekliyordu. Heyecandan pantolonunu çekmeyi unutmuş, gömlek etekleri bacakları çevresinde dalgalanıyordu. Bacakları adaleli ve uzun, tam bir atlet bacağıydı. [67]</p>

  <p class="block6">Çevresinde dolaşıp salı tehlikeli bir eğime sürükleyen adamlara, «Çekilin başımdan!» diye bağırdı. Ucuna bıçağını bağladığı küreği kaldırdı.</p>

  <p class="block6">«Geliyorlar.» Flynn kırmızı donu çekerken balıklar da suyun yüzüne yükseliyorlardı. «Haydi!» O anda iki metrelik bir parıltı suyun yüzüne fırlamıştı. Sebastian olanca gücüyle ileri atıldı. Yunusu gözünün iki santim arkasından vurmuştu. Uzun bıçak hayvanın başına girip galsamelerini kesmişti.</p>

  <p class="block6">Yunus bıçağın ucunda oynayıp kıvrandıkça bir an için Sebastian'ın elindeki kürek canlanır gibi oldu, ancak hayvanı tutacak bir iğnesi falan olmadığından balık bıçaktan suyun içine kaydı.</p>

  <p class="block6">«Allah belânı versin!» diye kükredi Flynn.</p>

  <p class="block6">Balık suyun üç metre kadar dibinde ağır yara almış olarak rüzgâra kapılmış altın renkli bir uçurtma gibi savruluyordu.</p>

  <p class="block6">Diğer balıklar kaçıştılar. Sebastian küreği elinden atıp soyunmaya başladı.</p>

  <p class="block6">«Ne yapıyorsun?»</p>

  <p class="block6">«Balığı yakalayacağım.»</p>

  <p class="block6">«Çıldırdın mı sen? Köpekbalıklarını unutuyor musun?»</p>

  <p class="block6">«Öylesine açım ki köpekbalıklarını da yerim şu anda.» Sözünü bitirmeden suya dalmıştı bile. Otuz saniye sonra yüze çıktığında ölü balığı kucaklıyordu.</p>

  <p class="block6">Balığı tuz ekerek çiğ çiğ yediler.</p>

  <p class="block6">Sebastian geğirdi. «Bundan çok daha kötü yemeğe bir sterlin ödediğimi bilirim. Özür dilerim.»</p>

  <p class="block6">«Kabul edildi,» diye ağzı balık dolu olan Flynn homurdandı. Sonra Sebastian'a görmüş geçirmiş bir ifadeyle baktı. «Yolculuk sona ermeden pantolonunu giymeyi unutma bari.»</p>

  <p class="block6">Flynn O'Flynn çok ama çok ağır olarak Sebastian Oldsmith hakkındaki yargısını değiştirmeye başlamıştı.</p>

  <p class="block4"><br class="calibre1" id="calibre_pb_18" /></p>
</body>
</html>
