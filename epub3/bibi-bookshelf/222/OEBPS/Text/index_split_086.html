<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">87</h2>

  <p class="block6">Kaptan Otto von Kleine purosunun ucunu ısırdı, dilinde kalan bir parça tütünü parmağıyla çıkardı. Kamarotunun uzattığı kibritten purosunu yakıp arkasına yaslandı. [345] Yemek salonunda Lochtkamper, Kyller, Proust ve daha bir kişinin iskemleleri boştu.</p>

  <p class="block6">«Teşekkür ederim, Schmidt.» Von Kleine iskemlesini geri itip ayaklarını uzattı, bacak bacak üstüne attı. Kahvaltı doyurucu olmasına karşın pek lezzetli sayılmazdı: Tereyağsız ekmek, nehirde tutulan çamurlu bir tadı olan balık ve şekersiz kahve. Yine de Bay Fleischer hayatından memnun olmalıydı ki üçüncü tabağı önüne çekmişti.</p>

  <p class="block6">Von Kleine adamın ağız şapırtısını katlanılmaz buluyordu. Önlerindeki birkaç gün içinde bir daha bu dinlenme fırsatını bulamayacaktı. Yemek salonu bu keyfin tadını çıkaracak yer değildi. Fleischer'in kahvaltısına o çirkin saldırışlarının ve balık kokusunun yanı sıra subaylarında da o sabah elle tutulabilir bir hava vardı. Gecenin ne getireceğini bilmedikleri son günleriydi. Hepsi sinirli ve gergindiler. Sessizlik içinde yiyorlar, gözlerini tabaklarından ayırmıyorlardı. Çoğunun pek kötü bir gece geçirdikleri anlaşılıyordu. Von Kleine purosunu kamarasında tek başına bitirmek istiyerek ayağa kalktı.</p>

  <p class="block6">«İyi günler, beyler.»</p>

  <p class="block6">Hafif bir mırıltı yükseldi masadan, von Kleine döndü.</p>

  <p class="block6">«Evet, Schmidt, ne var?» Kamarotu yolunu kesmişti.</p>

  <p class="block6">«Sizin için, efendim.»</p>

  <p class="block6">Von Kleine purosunu dişleri arasına sıkıştırıp kâğıdı aldı. Kaşlarını çattı. Bu kadın ve kocası olduğunu iddia ettiği adam canını sıkıyorlardı. Blücher'i bu gece yola hazırlamak için tüm dikkatini geminin sorunlarına vermeliydi. Şimdi de bu mesaj... gemimizi kurtarabilir... bu da ne demek oluyordu? Olduğu yerde döndü.</p>

  <p class="block6">«Bay Müfettiş, bir dakikanızı rica edebilir miyim?» Fleischer başını kaldırdı. [346]</p>

  <p class="block6">«Evet?»</p>

  <p class="block6">«Benimle gelin.»</p>

  <p class="block6">«Şunu bitireyim de...»</p>

  <p class="block6">«Derhal, lütfen.» Von Kleine tartışmaya girmemek için Herman Fleischer'i müthiş bir kararsızlık içinde bırakıp sert adımlarla odadan çıktı. Ancak Fleischer öyle kolay kolay sindirilecek insanlardan değildi, tabağındaki balık parçasını ağzına soktu, ardından yarım bardak da kahve içti. Ekmeğiyle de tabağını iyice sıyırdı. Sonra ekmek elinde olduğu halde von Kleine'ın ardından yürüdü.</p>

  <p class="block6">Birlikte revire girdiklerinde hâlâ lokmasını çiğniyordu.</p>

  <p class="block6">Kapıda birden şaşkınlıkla kalıverdi.</p>

  <p class="block6">Kadın ranzalardan birinde oturuyordu. Elindeki bezle ranzada yatan bir yerlinin ağzını silmekteydi. Bez kanlıydı.</p>

  <p class="block6">Rosa başını kaldırdı. Yüz ifadesi acı ve merhametle yumuşamıştı, ancak Fleischer'i görünce birden değişiverdi. Hemen ayağa kalktı.</p>

  <p class="block6">«Tanrıya şükürler olsun! Geldin demek!» Çok sevdiği bir dostunu karşılıyor gibiydi. Sonra anlaşılmaz bir biçimde başını kaldırıp saate baktı.</p>

  <p class="block6">Fleischer kadından uzak durmaya çalışarak ranzanın öteki yanına geçti, eğilip ölmek üzere olan adamın yüzüne baktı. Adamın yüzünde tanıdık bir ifade vardı. Fleischer şaşırmıştı. Kim olabilirdi bu? Ama sonra kadınla ilişkiyi kavrayınca hatırladı.</p>

  <p class="block6">Boğulur gibi olmuştu, ağzından ekmek parçaları uçtu.</p>

  <p class="block6">«Kaptan! Bu da onlardan biri... İngiliz haydutlarından biri!»</p>

  <p class="block6">«Biliyorum.»</p>

  <p class="block6">«Neden bana haber verilmedi? Bu adam derhal idam edilmeli. Şu anda bile geç kalmış olabiliriz. Adalet yerini bulamayacak.» [347]</p>

  <p class="block6">«Bay Müfettiş, lütfen. Bu kadının sizin için önemli bir haberi varmış.»</p>

  <p class="block6">«Korkunç bir şey bu. Bana bildirilmeliydi...»</p>

  <p class="block6">«Sakin ol!» diye kestirip attı von Kleine. Rosa'ya döndü. «Beni istetmişsin, bize söyleyeceğin nedir?»</p>

  <p class="block6">Rosa Sebastian'ın başını okşarken yine saata baktı.</p>

  <p class="block6">«Bay Fleischer'e saatin yediye bir kala olduğunu söyleyin.»</p>

  <p class="block6">«Anlamadım?»</p>

  <p class="block6">«Benim söylediğimi söyleyin lütfen.»</p>

  <p class="block6">«Bir şaka mı bu?»</p>

  <p class="block6">«Çabuk söyleyin, zamanımız çok az.»</p>

  <p class="block6">Von Kleine Fleischer'e Almanca, «Saatin yediye bir kala olduğunu söylüyor,» dedi. Rosa'ya döndü. «Söyledim.»</p>

  <p class="block6">«Saat tam yedide öleceğini söyleyin.»</p>

  <p class="block6">«Ne demek oluyor bu?»</p>

  <p class="block6">«Önce bunu ona söyleyin.»</p>

  <p class="block6">«Saat tam yedide ölecekmişsin.» Fleischer bir an kadına baktı, sonra kıkırdadı.</p>

  <p class="block6">«Kendisine gayet iyi olduğumu söyleyin lütfen. Hele şurada yatandan çok daha iyiyim.» Kahkahayla güldü sonra.</p>

  <p class="block6">«Ona kocamın bu gemiye bir bomba yerleştirdiğini ve bombanın saat tam yedide patlayacağını söyleyin.»</p>

  <p class="block6">«Nereye?» diye sordu von Kleine.</p>

  <p class="block6">«Önce ona söyleyin dediklerimi.»</p>

  <p class="block6">«Eğer bu gerçekse o zaman sen de tehlikedesin demektir... nerede bomba?»</p>

  <p class="block6">«Gemide bir bomba varmış.» Fleischer'in gülmesi kesildi.</p>

  <p class="block6">«Yalan söylüyor,» diye kekeledi. «İngiliz yalanları.» [348]</p>

  <p class="block6">Von Kleine Rosa'nın kolunu yakaladı. «Bomba nerede?»</p>

  <p class="block6">«Çok geç artık. Saate bakın.»</p>

  <p class="block6">«Nerede diyorum sana?» Von Kleine kadını tartaklıyordu.</p>

  <p class="block6">«Cephanelikte. Ön cephanelikte.»</p>

  <p class="block6">«Cephanelikte mi? Aman Tanrım!» Von Kleine kapıya doğruldu.</p>

  <p class="block6">«Cephanelikte mi?» Herman Fleischer kaptanın arkasından koştu.</p>

  <p class="block6">«Ama olamaz... olamaz...» Çılgın gibi koşarken arkasından Rosa Oldsmith'in zafer dolu sesini duydu.</p>

  <p class="block6">«Öleceksin, bebeğim gibi... babam gibi... Kaçmak için çok geç artık, çok geç!»</p>

  <p class="softbreak">&nbsp;</p>

  <p class="block12"><br class="calibre1" id="calibre_pb_87" /></p>
</body>
</html>
