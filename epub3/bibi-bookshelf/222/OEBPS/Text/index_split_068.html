<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">69</h2>

  <p class="block6">Kazazedeler Renounce'un kaptan köprüsünden suda ıslanmış farelere benziyorlardı. Rufiji sularının kendilerini sürüklediği yerde, geniş bir yağ lekesi içinde çırpınıp durmaktaydılar. Renounce, ortalıkta kan olmadığı için adamları köpekbalıklarından önce buldu. Bir kırık bacak, bir çatlak köprücük kemiği ve bir iki kırık kaburgadan başka bir hasar yoktu. Böylece on dört kişilik mürettebatla iki kılavuz sağ salim Renounce'a alındılar.</p>

  <p class="block6">Flynn O'Flynn, «Eh, bundan da madalya alamazsak ben eski işime dönüyorum,» diye söyleniyordu. «Canı cehenneme hepsinin.</p>

  <p class="block6">Masası başında oturan kaptan Arthur Joyce, «Bu pek övünülecek bir başarı değildi,» dedi.</p>

  <p class="block6">«İyi bir çaba bile değildi, efendim,» diye torpidobotun komutanı söze girdi. «Almanlar ellerinde avuçlarında olan her şeyi bize fırlatmak için yarışıyorlardı sanki.»</p>

  <p class="block6">«Kütük engel!» Joyce başını salladı. «Napolyon Savaşlarından beri kullanılmayan bir şey bu!» Haksızlığa uğramış bir insan sesiyle konuşuyordu.</p>

  <p class="block6">«Ama çok etkiliydi, efendim.»</p>

  <p class="block6">«Öyle olmalı.» Joyce göğüs geçirdi. «Hiç olmazsa kanal yoluyla bir saldırının pek pratik bir şey olmadığını saptamış olduk.»</p>

  <p class="block6">«Akıntı bizi sürüklemeden önce engelin ötesinde mayına benzer bir şey gözüme çarptı. Almanların engelin arkasını mayınladıklarını sanıyorum, efendim.»</p>

  <p class="block6">«Teşekkür ederim, Yarbayım. Bakanlığın davranışı hakkında olumlu bir rapor alacağından kuşkunuz olmasın. [281] Tutumunuz kusursuzdu. Binbaşı Flynn O'Flynn ile oğlu hakkındaki fikirlerinizi öğrenmek isterdim.»</p>

  <p class="block6">«Şey...» Torpidobot kaptanı duraksadı. Haksızlık etmek istemiyordu. «İkisi de iyi yüzüyorlar, genç olanının gözü kuvvetli. Bunun dışında bir yargıya varacak durumda değilim, efendim.»</p>

  <p class="block6">«Ben de daha fazlasını beklemiyordum zaten. Yine de haklarında başka şeyler bilmek isterdim. Bu operasyonun bundan sonraki aşamasında onlara güvenmek zorundayım.»</p>

  <p class="block6">Joyce ayağa kalktı.</p>

  <p class="block6">«Şimdi bir de onlarla konuşayım.»</p>

  <p class="block6">«Yani birinin Blücher'e girmesini mi istiyorsunuz?» Flynn şaşkınlıktan ne yapacağını şaşırmıştı.</p>

  <p class="block6">«Binbaşım durumu size açıkladım, geminin ne durumda olduğunu bilmek benim için çok önemli? Deltadan çıktığı zaman neler yapabileceğini bilmek istiyorum.</p>

  <p class="block6">Ne kadar zamanım olduğunu bilmeliyim.»</p>

  <p class="block6">«Çılgınlık bu,» diye Flynn mırıldandı. «Kaçıklık!»</p>

  <p class="block6">İnanmayan bakışlarla Joyce'u süzüyordu.</p>

  <p class="block6">«Bana karadaki haber alma örgütünüzün ne mükemmel olduğunu, emrinizde çok güvenilir insanlar çalıştığını anlatmıştınız. Almanların odun kesip gemilerine yüklediklerini de sizin aracılığınızla öğrendik. Yerli işçileri odun kesme dışında tekne onarımında da çalıştıklarını yine siz bildirdiniz.»</p>

  <p class="block6">«Ee, ne çıkar bundan?» Flynn çok kuşkuluydu.</p>

  <p class="block6">«Adamlarınızdan biri işçilerin arasına karışıp Blücher'e girebilir.»</p>

  <p class="block6">Flynn birden dikkat kesildi; şimdiye kadar Joyce'un Blücher'deki hasarı Flynn Patrick O'Flynn'in kendi gözüyle görmesini önereceğini beklemişti.</p>

  <p class="block6">«Yapılabilir.» Uzun süren bir sessizlik oldu bundan sonra. Flynn teklifi inceden inceye düşünüyordu. [282] «Elbette, efendim. Benim adamlarım sizin ve benim gibi yurtları için çarpışmıyorlar ama. Onlar...» Flynn söyleyeceği sözcüğü bir türlü dile getiremiyordu, «...onlar...»</p>

  <p class="block6">«Paralı askerler mi demek istiyorsunuz?»</p>

  <p class="block6">«Evet.' Tastamam söylediniz.»</p>

  <p class="block6">«Hımm. Yani para isterler demek istiyorsunuz?»</p>

  <p class="block6">«Hem de yüklüce bir para... Herhalde bunu haklı görürsünüz, değil mi?»</p>

  <p class="block6">«Ama göndereceğiniz kişi işini iyi bilen biri olmalı.»</p>

  <p class="block6">«Siz hiç merak etmeyin.»</p>

  <p class="block6">«Kraliyet Hükümeti adına Alman kruvazörü Blücher hakkında ayrıntılı ve tam bir rapora...» bir an düşündü, «...bin sterlin veririm.»</p>

  <p class="block6">«Altın mı?»</p>

  <p class="block6">«Altın.»</p>

  <p class="block6">«İdare eder sanırım.» Flynn kanepede yan yana oturan Rosa ile Sebastian'a baktı, İkisi de kaptanla Flynn'in pazarlığına aldırış bile etmeden elele tutuşmuşlar birbirleriyle ilgileniyorlardı.</p>

  <p class="block6">Flynn Müfettiş Fleischer'in işgücünün büyük bir bölümünü Wakamba kabilesinden alması çok iyi bir şey diye düşündü. Wakambalılar saçlarını tıraş ederler, çıplak kafayla dolaşırlardı. Yoksa bir Avrupalının dümdüz saçlarını bir Afrikalının yün yumağı gibi saçlarına benzetmesi olanaksızdı.</p>

  <p class="block6">M'senga ağacının da iyi bir yanı vardı. Orta Afrika yerlileri M'senga ağacı kabuğundan çıkardıkları bir suyla ağlarını sertleştirirlerdi. Aynı su insanın derisini de boyardı. Flynn bir keresinde parmağını bu suyla dolu bir kaba batırmış ve ondan sonra da kara boyayı çıkarmak için tam on beş gün yıkanıp durmuştu.</p>

  <p class="block6">Sebastian'ın burnunun yeni biçimi de tipik zenciydi. [283]</p>

  <p class="block12"><br class="calibre1" id="calibre_pb_69" /></p>
</body>
</html>
