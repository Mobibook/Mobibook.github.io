<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">64</h2>

  <p class="block6">Yemek salonundaki tek vantilatör masanın üstündeydi, onun da verdiği hava bir sıtmalının yatak çarşafları kadar sıcak ve nemliydi. [269] Çatal bıçak sesleri dışında tek gürültü Müfettiş Fleischer'in çorbasını içerken ağzını şapırdatmasıydı. Bezelye çorbası öylesine sıcaktı ki, Fleischer her kaşığı ağzında şapırdatmadan önce iyice üflüyor, sonra bir sifon çekilmesini andıran bir gürültüyle yutuyordu. İki kaşık arasında da çorbasının içine bir iki lokma kara ekmek doğramayı ihmal etmiyordu. Fleischer, karşısında oturan Kyller'e baktı.</p>

  <p class="block6">«Düşman uçağını bulamadınız, öyle mi?»</p>

  <p class="block6">«Hayır.» Kyller başını kaldırmadan önündeki şarap kadehini çevirmeyi sürdürdü. Kırk sekiz saattir çıkardığı nöbetçiler uçak enkazını aramak için çevre bataklık ve ormanlarda aramadık yer bırakmamışlardı. Kyller'in vücudu sinek ısırığıyla kaplıydı, yorgunluktan yıkılacak gibiydi.</p>

  <p class="block6">«Evet,» diye Fleischer başını salladı. Fazla uzağa gidemedi ama ağaçlara da çarpmadı. Buna eminim. Tıpkı kuş avladığın zaman olduğu gibi... Kimi zaman isabet ettirdin mi kuş şöyle düşer...» Elini havada titreterek çorbanın içine indirdi, «...sonra da böyle...» Kuş yeniden havalanıp Lochtkamper'in yüzüne doğru uçtu.</p>

  <p class="block6">Hepsi ilgiyle izliyorlardı Fleischer'i.</p>

  <p class="block6">«Küçük kuş yuvasına döner gider. O kadar yakından ateş etmek iyi değildir.» Fleischer kaşığını çorbasına daldırarak gösterisini bitirdi. Yemek salonu bir kez daha nemli ve sıcak sessizliğe gömüldü. Lochtkamper ağzını fırınlarından biriymiş gibi dolduruyordu. Elleri çeliğe ve tellere sürtünmekten aşınmıştı. Fleischer'in eli yüzüne doğru uzandığı zaman bile düşünce zincirini kaybetmemişti.</p>

  <p class="block6">Aklı fikri makinalarında, ağırlıklarda, denge noktalarındaydı. Blücher'in sancak tarafına yirmi derece yatması gerekiyordu, böylece alt tarafının daha büyük bir bölümü kaynak yapılmak üzere su yüzüne çıkacaktı.</p>

  <p class="block6">Ancak bu bin tonluk bir ağırlığın yer değiştirmesi demekti. [270] İskele cephaneliğini suyla doldurmadan, topları kulelerinden söküp öteki tarafa taşımadan bunu başarmak olanaksızdı. Ondan sonra da...</p>

  <p class="block6">«Atış kusursuzdu,» dedi topçu teğmeni. «Uçak çok yakından uçuyordu...» Ama sözünü birden kesti, bu köylü nasıl olsa bir şey anlamayacaktı, teknik konulara girmenin hiçbir anlamı yoktu. «Atış kusursuzdu,» dedi yine.</p>

  <p class="block6">Kyller, «Düşman uçağının üssüne döndüğünü kabul etmeliyiz,» diye söze atıldı. «Şu halde çok yakında düşmanın harekete geçmesini beklemek zorundayız.» Kyller'in gemide özel bir saygınlığı vardı. Diğer küçük rütbeli subaylar fikirlerini onun kadar açıkça ortaya koymaya cesaret edemezlerdi. Kyller konuştuğu zaman üstleri saygıyla değilse bile dikkatle dinlerlerdi kendisini. Kyller okuldan birincilikle mezun olmuştu, babası Kayzer'in dostu olan bir barondu, ayrıca İmparatorluk donanmasında amiraldi. Kısacası Kyller bir gemide bulunmasında yarar olan bir insandı.</p>

  <p class="block6">«Düşman ne yapabilir ki?» diye Fleischer burnunu kıvırdı. Ernst Kyller konusunda genel kanıyı paylaşmıyordu.</p>

  <p class="block6">«Burada güvenlik içindeyiz. Bize ne yapabilir ki?»</p>

  <p class="block6">«Deniz tarihinin şöyle üstünkörü bir gözden geçirilmesi bile İngilizlerin en beklenilmedik anlarda neler yapabildiklerini gösterir. Ve bunu hızla, etkin bir şekilde ve kararlılıkla yaparlar.» Kyller kulağının ardındaki sinek ısırıklarını kaşıdı.</p>

  <p class="block6">«Hah!» Fleischer öfkesinden bezelye çorbasını masa örtüsüne saçtı. «İngilizler aptal ve korkaktırlar. Yapabileceklerinin en fazlası nehir ağzında beklemektir. Buraya girmeye cesaret edemeyeceklerdir.»</p>

  <p class="block6">«Zamanın sizi haklı çıkaracağından eminim, efendim.»</p>

  <p class="block6">Bu, Kyller'in üstleriyle aynı fikirde olmadığı zaman söylediği bir sözdü. Kaptan Von Kleine ve diğerleri geçmiş deneylerinden bunu bildiklerinden hafifçe gülümsediler. [271]</p>

  <p class="block6">«Çorba çok acı.» Fleischer tartışmayı kazandığına sevinmişti. «Aşçı bunu deniz suyuyla yapmış olmalı.»</p>

  <p class="block6">Suçlama öylesine haksızdı ki Von Kleine bile başını tabağından kaldırdı.</p>

  <p class="block6">«Bizim bu eksik konukseverliğimiz sizi geciktirmesin Müfettiş Bey. Herhalde odun kesme görevine bir an önce dönmek için sabırsızlanıyorsunuzdur.»</p>

  <p class="block6">Fleischer hemen yatışıp tabağına eğildi. Von Kleine bakışını Kyller'e kaydırdı.</p>

  <p class="block6">«Kyller, sen Müfettişle birlikte dönmeyeceksin. Bu kez yanına asteğmen Proust'u veriyorum. Sen deltanın ağzında kuracağım ilk savunma hattına komuta edeceksin. Yemekten sonra kamaramda toplantıya bekliyorum.»</p>

  <p class="block6">«Teşekkür ederim, efendim.» Kaptanının kendisine bağışladığı bu onurla Kyller'in sesi kısılmıştı. Von Kleine topçu subayına baktı.</p>

  <p class="block6">«Sen de, lütfen. O çok sevdiğin makinelilerinden ayrılacaksın sanırım.»</p>

  <p class="block6">«Yani onları yuvalarından çıkaracak mıyız, efendim?»</p>

  <p class="block6">«Ne yazık ki buna zorunluyuz.»</p>

  <p class="softbreak">&nbsp;</p>

  <p class="block12"><br class="calibre1" id="calibre_pb_64" /></p>
</body>
</html>
