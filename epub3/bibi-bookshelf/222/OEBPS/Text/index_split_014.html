<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block12"></p>

  <h2 class="calibre4">13</h2>

  <p class="block6">Kızgın güneşin altında hiç kımıldamadan yatıyorlardı, her geçen saat Mozambik akıntısının etkisiyle küçük tekne rotasından üç mil daha kayıyordu. Sebastian sabahtan beri belki yirminci kez ön güverteye çıkıp rüzgârın çıkışını müjdeleyecek olan bir kırışıklık aradı cam gibi suların üzerinde. Ama hiç bir şey yoktu. Batıya baktı, mavi kıyı çizgisi çoktan ufuğun altında kaybolmuştu.</p>

  <p class="block6">«Ben yaşlı bir köpeğim, İngiliz!» diye Flynn alt güverteden bağırdı. «Bak nasıl gülüyorum!» Sonra bir sırtlan gibi bağırdı. Flynn sabahtan beri şarkılar söyleyip hayvan taklitleri yapmıştı. Ancak ara sıra aklını başına topladığı da oluyordu. «Bu kez Fleischer beni iyi avladı, Bassie. O kurşunun çevresinde bir zehir torbası oluştuğunu hissediyorum, iri ve sıcak bir torba. Yakında yarmak zorunda kalacağız. Bir an önce Zanzibar'a varamazsak bunu biz yapacağız, başka çaresi yok.» Sonra yine ateşin etkisiyle sayıklamaya başladı.</p>

  <p class="block6">«Kızım benim, sana güzel bir kordele getireceğim. Ağlama, hadi ağlama canım. Güzel kıza güzel bir kordele.» Sesi birden sertleşti. «Seni ahlâksız seni! O lanet annenden hiç bir farkın yok. Seni neden kovmadığıma ben de şaşıyorum ya!» Hemen ardından yine sırtlan gibi uludu.</p>

  <p class="block6">Sebastian dönüp Flynn'e baktı. Muhammed bez parçalarını deniz suyuyla dolu bir kovaya batırıp ıslak bezleri ateşi düşürmek için adamın alnına yerleştiriyordu.</p>

  <p class="block6">Sebastian göğüs geçirdi. Sorumlulukları çok ağırdı. Seferin komutası kendisine geçmişti. Ama yine de içinde bir zevk duymuyor değildi, şu ana kadar bu komutanlığı yerine getiriş biçiminden gururlanmıyor denilemezdi. [54] Balık ağlarının pervaneye takılmasıyla sonuçlanan olayları yeni baştan yaşadı zihninde, teknenin rota değişikliğini sağlayan ve onu tuzağa sokan âni karar verişini hatırladı.</p>

  <p class="block6">Gülümsemeye çalıştıysa da, bu her zamanki kendini geri planda tutan gülümsemesi değildi. Dar güverteyi arşınlamak için geri döndüğünde adımları daha bir canlanmış, omuzlarına daha bir sertlik gelmişti.</p>

  <p class="block6">Bir daha küpeşteye dayanıp batıya baktı. Ufukta bir bulut vardı, küçücük kara bir bulut. Öğleden sonra başlayacak bir esintinin müjdecisi gibi baktı buluta. Yine de bir gariplik vardı bu işte. Bulutun gözlerinin önünde hareket ettiğine yemin edebilirdi. Tüm dikkatini o noktaya verdi. Evet, evet, hiç kuşkuya yer vermeyecek kadar kesindi artık!</p>

  <p class="block6">Bir gemi! Bir gemi!</p>

  <p class="block6">Sebastian olduğu yerden atlayıp ön güverteye doğru koşarken denizciler de ilgiyle izliyorlardı kendisini. Birkaçı da doğruldu yerinde.</p>

  <p class="block6">Sebastian yelken iplerinin halkalarını merdiven gibi kullanıp direğin tepesine tırmandı, batıyı gözlemeye başladı. Evet, hiç kuşku yoktu artık. Üç bacayı kesin olarak görünce bir sevinç çığlığı attı.</p>

  <p class="block6">Hemen altında adamları küpeşteye dayanmışlar, onun baktığı yöne bakıyorlardı. Sebastian kayarak indi direkten, dosdoğru Flynn'in yanma koştu.</p>

  <p class="block6">«Bir gemi. Büyük bir gemi hızla geliyor bu yana.»</p>

  <p class="block6">Flynn başını yuvarlayıp anlamsız bakışlarla baktı. «Dinle beni, Flynn. Gemide doktor vardır. Seni bir an önce karaya çıkartabileceğiz.»</p>

  <p class="block6">«Çok iyi, Bassie.» Flynn bir an için kendine gelmişti, «İyi iş becerdin.» [55]</p>

  <p class="block6">Gemi inanılmaz bir hızla büyüyordu, yaklaştıkça silueti de değişmeye başlamıştı. Rotasını üzerlerine çevirdiği anda Sebastian toplarını da görmüştü.</p>

  <p class="block6">«Bir savaş gemisi!» diye bağırdı. Bu bile geminin İngiliz olduğunu kanıtlamak için yeterliydi — denizlere egemen olan yalnızca bir tek ülke vardı dünyada. «Bizi gördüler!» Ellerini kaldırıp salladı.</p>

  <p class="softbreak">&nbsp;</p>

  <p class="block6">Her an biraz daha büyüyen gri gemi tam yol küçük yelkenliye doğru ilerliyordu.</p>

  <p class="block6">Tayfaların alkışları birer ikişer kesilmiş, küçük tekneyi huzursuz bir sessizlik kaplamıştı. Sakin ve bulutsuz hava, çırpıntısız kadife gibi deniz üzerinde daha da büyük görünüyordu. Bayrağı geriye doğru dalgalandığı için henüz seçememişlerdi.</p>

  <p class="block6">«Ne yapmak istiyor bunlar?» diye Sebastian yüksek sesle sordu. Yanıt veren Flynn oldu. Sebastian arkasına bakınca adamın bir kolunu Muhammed'in sırtına atmış, sağlam ayağı üzerinde durmaya çalıştığını gördü. Flynn tek ayağı üstünde zıplayarak Sebastian'a yaklaştı.</p>

  <p class="block6">«Ne yapmak istediklerini söyleyeyim sana. Bize bindirecekler.»</p>

  <p class="block6">Flynn gürlüyordu. «Blücher bu! Alman kruvazörü! »</p>

  <p class="block6">«Bunu yapamazlar!»</p>

  <p class="block6">«İddiaya girer misin? Dosdoğru Rufiji deltasından geliyor... Fleischer'le konuştuğuna eminim. Fleischer de gemidedir belki.» Flynn bacağının acısıyla bir an susup Muhammed'in omzuna dayandı. «Bize bindirip batıracaklar ve sonra da su yüzünde gördükleri herkesi makineli tüfekle tarayacaklar.»</p>

  <p class="block6">«Bir cankurtaran salı yapmalıyız.»</p>

  <p class="block6">«Vakit yok buna, Bassie. Şu gelişine bak!»</p>

  <p class="block6">Blücher'in sivri burnu beş mil ötelerinde bir bıçak gibi dümdüz üzerlerine geliyordu. [56] Sebastian çılgıncasına bir korkuyla çevresine bakındı. Bir kenarda ağlardan kestikleri mantarlar duruyordu.</p>

  <p class="block6">Bıçağını çekip Hindistan cevizi torbalarından birinin ipini kesti. Bıçağı kınına soktu, torbayı güverteye boşalttı. Sonra yerdeki mantarları avuç avuç torbaya doldurdu.</p>

  <p class="block6">Başını kaldırdığında Blücher'le aralarındaki açıklık iki mile inmişti.</p>

  <p class="softbreak">&nbsp;</p>

  <p class="block6">Sebastian torbanın ağzını yine bir iple sıkı sıkı bağladı, sürükleye sürükleye Flynn'in yanına çekti.</p>

  <p class="block6">«Ne yapıyorsun öyle?»</p>

  <p class="block6">«Senin için yaptım, kaldır kollarını!» Sebastian ipin boş ucunu Flynn'in koltuk altları düzeyinde olmak üzere göğsüne sıkıca bağladı. Sonra çizmelerinin bağlarını çözüp çıkardı. «Muhammed, sen onun yanından ayrılma.</p>

  <p class="block6">Torbaya sıkı sıkı tutun, sakın onu bırakma.» Sebastian çıplak ayaklarla koşup bir kenara yasladığı tüfeğini aldı, fişekliğini beline taktı, yine küpeşteye döndü.</p>

  <p class="block6">Sebastian Oldsmith dokuz inçlik topları olan bir kruvazöre karşı 500'lük çiftesiyle savaş açmak üzereydi.</p>

  <p class="block6">Gemi şimdi çelikten bir yamaç gibi yükseliyordu üzerlerinde. Sebastian bile iki yüz metreden koca bir kruvazörü kaçıramazdı. Ağır kurşunlar teknenin bordasına çarpmaya başladı.</p>

  <p class="block6">Sebastian silâhını doldururken Blücher'in burnunda kendisine sırıtarak bakan beyaz şapkalı denizcileri gördü. «Ulan domuzlar!» diye bağırdı. Böylesine bir nefret duyabileceğini hiç tahmin etmezdi, sesi kısılmıştı. «Sizi alçak domuzlar sizi!» Silâhını doğrultup etkisizce bir el ateş daha etti, Blücher yelkenliye çarptı.</p>

  <p class="block6">Yelkenlinin tahta bordası parçalanmış ezilen adamlar çelikle tahta arasına sıkışmışlardı.</p>

  <p class="block6">Yelkenli kruvazörün altına çekildi, dibe doğru itildi.</p>

  <p class="block6">İlk çarpışmada Sebastian denize fırlamış, tüfeği elinden uçmuştu. Kruvazörün yardığı suyun oluşturduğu dalgaya kapılıp dibe çekilmeseydi vücudu çeliğe çarpıp paramparça olacaktı. [57]</p>

  <p class="block6">Yüzeye çıkıp ciğerlerine hava doldurduğu anda bu kez pervanelerin girdabına kapılıp yine dibe sürüklendi.</p>

  <p class="block6">Kulak zarları patlayacak gibi zonkluyordu. Döne döne ta dibe kadar indi.</p>

  <p class="softbreak">&nbsp;</p>

  <p class="block6">Kapalı gözkapakları ardında renkler parıldıyor, zikzaklar çiziyordu. Göğsünde ve ciğerlerinde hiç hava kalmamıştı, ama yine de dudaklarını sımsıkı kapatıp bacaklarıyla suyu dövüyor, elleriyle tutunmaya çalışıyordu sanki.</p>

  <p class="block6">Pervane anaforundan kurtulunca ok gibi fırladı suyun yüzüne. Derin bir soluk aldıktan sonra belindeki ağır fişekliği söküp suya bıraktı, çevresine bakındı.</p>

  <p class="block6">Denizin üstü yelkenlinin parçalarıyla doluydu, birkaç da insan başı görünüyordu. Sebastian hemen önünde duran bir tahta parçasına tutundu.</p>

  <p class="block6">«Flynn! Neredesin, Flynn?»</p>

  <p class="block6">Blücher, çeyrek mil ötede tıpkı bir köpekbalığı gibi ağır ağır dönüyordu. Sebastian korku ve nefretle baktı savaş gemisine.</p>

  <p class="block6">«Efendi!» Muhammed'in sesiydi bu.</p>

  <p class="block6">Sebastian arkasına bakınca yüz metre geride Hindistan cevizi torbasına tutunmuş olan kara ve kırmızı suratları gördü. «Flynn!»</p>

  <p class="block6">«Elveda, Bassie. Domuzlar işimizi bitirmek üzere geliyorlar. Bak, köprünün yanında makinelileri kurmuşlar.</p>

  <p class="block6">Öteki tarafta görüşürüz, ahbap.»</p>

  <p class="block6">Sebastian kruvazöre bakınca köprünün üstündeki beyaz üniformalıları farketti.</p>

  <p class="block6">«İçlerinde canlılar da var.» Fleischer dürbünü gözlerinden ayırmadan konuşuyordu. «Maxim makinelilerini kullanacaksınız, değil mi Kaptan? Tek tek tüfekle avlamaktan daha çabuk olur.» [58]</p>

  <p class="block6">Kaptan Von Kleine soruyu karşılıksız bıraktı. Ellerini arkasında kavuşturmuş denizdeki enkaza bakıyordu.</p>

  <p class="block6">«Bir geminin ölüşünde insanı üzen bir şey vardır,» dedi.</p>

  <p class="block6">«Bunun gibi pis ve küçük olsa bile.» Birden omuzlarını kaldırıp Fleischer'e döndü. «Tekneniz sizi Rufiji deltasında bekliyor, Müfettiş Bey. Sizi oraya götüreyim.»</p>

  <p class="block6">«Ama önce şu kurtulanların işini bitirelim.»</p>

  <p class="block6">Von Kleine'ın yüzü sertleşti. «Müfettiş, görevim olduğuna inanarak o yelkenliyi batırdım. Ancak şu anda görev anlayışımı öfkemin etkilemediğine pek emin değilim.</p>

  <p class="block6">Açık denizde yüzen sivilleri kurşunlayarak vicdanımı daha ağır bir yükün altına sokamam.»</p>

  <p class="block6">«Öyleyse onları denizden toplayın. Benim onları tutuklayıp yargılamam gerek.»</p>

  <p class="block6">«Ben polis değilim.» Kaptanın yüz ifadesi biraz yumuşamıştı.</p>

  <p class="block6">«Bize ateş eden yürekli bir insan olmalı. Bir canidir belki, ama ben cesareti takdir etmeyecek kadar tecrübesiz bir insan değilim. Bu adamı idam edilmesi için kurtarmak istemem. Bırakın yargıcı da, celladı da deniz olsun.» Kaptan yüzbaşıya döndü. Kyller, sallardan birini denize atmaya hazır olun.» Kyller, kulaklarına inanamayarak baktı kaptanın yüzüne. «Dediğimi duydun mu?»</p>

  <p class="block6">«Baş üstüne, Kaptan.»</p>

  <p class="block6">«Öyleyse çabuk ol.» Kleine Fleischer'in itirazlarına kulak asmadan dümencinin yanına yürüdü. «Rotayı denizdekilerin elli metre yakınından geçecek şekilde düzelt.»</p>

  <p class="block6">«İşte geliyor,» diye Flynn homurdandı. Kruvazörün üzerlerine doğrulmasını seyrediyordu.</p>

  <p class="block6">Çevrelerinde yüzenlerin imdat çığlıkları okyanusun enginliği içinde kuş sesleri kadar zayıf kalıyordu.</p>

  <p class="block6">«Flynn! Köprüye bak! Gri üniformalısı!»</p>

  <p class="block6">Yarasına tuzlu su girmesiyle gözleri sulanan Flynn başını kaldırınca köprüdeki beyaz üniformalar arasında griyi seçebildi. [59]</p>

  <p class="block6">«Kim o?»</p>

  <p class="softbreak">&nbsp;</p>

  <p class="block6">«Fleischer... sen haklıymışsın!» Flynn küfüre başladı.</p>

  <p class="block6">«Ulan şişko kasap!» Bir yandan da mantar torbasına çıkmaya çalışıyordu. «Ulan orospu çocuğu!» Çok ağır gitmekte olan kruvazörün hafif mırıltısını bastırmıştı sesi.</p>

  <p class="block6">«Gel bakalım pis domuz! Gel ulan buradayız işte!»</p>

  <p class="block6">Kruvazörün yüksek bordası çok yakınlarındaydı şimdi.</p>

  <p class="block6">Gri üniformalı şişman adamın yanındaki uzun boylu beyaz üniformalıya dönüp bir şeyler söylediğini gördüler.</p>

  <p class="block6">Şişman adamın tavırlarından yalvardığı anlaşılıyordu.</p>

  <p class="block6">Beyaz üniformalı subay küpeşteye yaslandı, aşağıda güvertede bekleyen denizcilere eliyle bir işaret yaptı.</p>

  <p class="block6">«Tamam!» diye bağırdı Fleischer. «Ateş etmelerini söyleyin onlara. Bitirelim bu işi.»</p>

  <p class="block6">Küpeştenin kenarından dört köşe bir şey kaldırıldı, suya atıldı.</p>

  <p class="block6">Flynn birden sustu, beyaz üniformalı subayın selâm diye nitelendirilebilecek bir hareketle elini kaldırması kendisini çok şaşırtmıştı. Kruvazörün motorlarının sesi arttı, burnu batıya çevrildi.</p>

  <p class="block6">Flynn O'Flynn çılgıncasına bir gülme nöbetine kapılmıştı.</p>

  <p class="block6">Mantar torbasının üstünde yuvarlandı, başı yeşil sulara gömüldü, soluğu tıkandı. Muhammed efendisini kır saçlarından yakalayıp boğulmasını önledi.</p>

  <p class="softbreak">&nbsp;</p>

  <p class="block12"><br class="calibre1" id="calibre_pb_15" /></p>
</body>
</html>
