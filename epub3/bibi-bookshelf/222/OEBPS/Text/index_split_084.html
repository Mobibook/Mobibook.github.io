<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">85</h2>

  <p class="block6">«Hiçbir yararı yok, Efendi. Yerlerinden kımıldamıyorlar bile,» diye yerli çavuş Asteğmen Proust'a rapor verdi.</p>

  <p class="block6">«Ne olmuş?»</p>

  <p class="block6">«Gemide büyü varmış. Bugün gitmeyeceklermiş.»</p>

  <p class="block6">Proust kara insanlar kütlesine baktı. Hepsi de asık yüzlerle kulübeler ve ağaçlar arasında çömelmiş bekliyorlardı.</p>

  <p class="block6">Adanın çamurlu kıyısında yerlileri Blücher'e taşımak için iki motor bekliyordu bile. Motorları getiren Almanlar bu isyan saçmalığını ilgiyle izliyorlardı. Proust onların bu dikkatlerinin farkındaydı.</p>

  <p class="block6">Ve Proust henüz on dokuz yaşındaydı. Yerlilerin bu harekete başvurmalarının tek amacının kendisini küçük düşürmek olduğuna inanıyordu Proust. Kendi otoritesine doğrudan doğruya bir saldırıydı bu. Sağ elini ağzına sokup tırnaklarını kemirmeye başladı.</p>

  <p class="block6">Ancak birden ne yaptığını farkedince elini ağzından çekip arkasında olan sol eliyle birleştirdi. Böylece gerçekten hayran olduğu Kaptan Otto Von Kleine'ı tıpatıp taklit etmiş oluyordu. Yüzbaşı Kyller'in kendisinin Kaptan von Kleine'ninki gibi sakal bırakma isteğini çirkin bir kahkahayla karşılaması Proust'u derinden yaralamıştı. [340]</p>

  <p class="block6">Şimdi de çenesini göğsüne yaslayıp çamurlu kıyının hemen üstündeki açıklıkta ileri geri yürümeye başladı. Yerli askerlerin çavuşu adamlarını kenara çekmiş Asteğmen Proust'un bir karara varmasını saygıyla bekliyordu.</p>

  <p class="block6">Motorlardan birini Blücher'e gönderip Müfettiş Fleischer'i getirtebilirdi. Ne de olsa bu Bay Fleischer'in sorumluluk alanına giren bir şeydi. Yine de Fleischer'i çağırtmak kendisinin duruma hakim olamadığının kanıtıydı.</p>

  <p class="block6">Müfettiş Fleischer kendisiyle alay edecekti. Müfettiş Fleischer son günlerde Asteğmen Proust ile alay etmek için fırsat arıyordu.</p>

  <p class="block6">«Hayır,» diye düşündü. «O şişko köylüyü çağırmayacağım. » Durup çavuşa döndü.</p>

  <p class="block6">«Söyle onlara...» Birden sesi titrek ve ince çıkınca korkuyla duraksadı. Üç beş kere öksürdü. «Onlara bu konuyu gayet ciddi olarak kabul ettiğimi bildir.»</p>

  <p class="block6">Çavuş selâm verdi, ayaklarını vura vura döndü ve yüksek sesle Swahili dilinde tekrarladı Proust'un mesajını. Kara insan sıralarından hiç tepki gelmedi, içlerinden biri kaşını olsun kaldırmamıştı. Oysa motordaki denizcilerden biri gülmüştü.</p>

  <p class="block6">Asteğmen Proust yutkundu, kulakları kızardı.</p>

  <p class="block6">«Onlara bunun isyan demek olduğunu söyle!» İsyanın Swahilicesini pek çıkaramayan çavuş sonunda, «Bwana Leylek çok kızdı,» dedi. Uzun burnu ve ince bacakları yüzünden Proust'a bu adı takmışlardı. Yerliler yine ağırbaşlılıkla oturmalarına devam ettiler.</p>

  <p class="block6">«Onlara sert önlemler alacağımı söyle.»</p>

  <p class="block6">İşte şimdi adam gibi bir şey söylemeye başladı, diye düşündü çavuş. Çeviride kendisinin de payı olsun istedi.</p>

  <p class="block6">«Bwana Leylek bu adada hepinize yetecek kadar ağaç ve elinde de bol ip olduğunu söylüyor.» [341]</p>

  <p class="block6">Kalabalık hep birden göğüs geçirdi, buğday tarlasında esen hafif rüzgâr gibi bir mırıltı duyuldu. Herkesin başı Walaka'ya çevrildi.</p>

  <p class="block6">Walaka isteme istemeye ayağa kalktı. Ortalıkta ip sözleri dolaşırken dikkati üzerine çekmenin saçma olduğunu biliyordu, ancak artık elinden bir şey gelmezdi. Yüzlerce göz kendisini Almana göstermişti. Bwana Intambu herkesin baktığı adamı her zaman asardı.</p>

  <p class="block6">Walaka konuşmaya başladı. Sesinde rüzgârda gıcırdayan paslı bir kapı menteşesinin sakinleştirici niteliği vardı. Walaka konuşma maratonuna girmiş gibi uzun uzun, soluk soluğa kalana kadar konuştu.</p>

  <p class="block6">«Ne diyor bu adam?» diye sordu Asteğmen Proust.</p>

  <p class="block6">«Leoparlardan söz ediyor.»</p>

  <p class="block6">«Ne diyor?»</p>

  <p class="block6">«Diğer bazı şeylerin yanı sıra leoparların ölü cüzzamlıların pisliği olduklarını söylüyor.»</p>

  <p class="block6">Proust şaşırmıştı, Walaka'nın en azından önlerinde ki konuya ilişkin bir şey söylemesini bekliyordu.</p>

  <p class="block6">«Ona akıllı bir insan olduğunu ve diğerlerini görevleri başına götürmek için kendisine güvendiğimi söyle.»</p>

  <p class="block6">Çavuş Walaka'ya dönüp kaşlarını çattı.</p>

  <p class="block6">«Bwana Leylek senin hastalıklı bir kirpinin oğlu olduğunu ve akbaba pisliği yediğini söylüyor. Ayrıca ip dansını en önde senin yapacağını bildiriyor.»</p>

  <p class="block6">Walaka sustu, içini çekerek bekleyen motora baktı. Beş yüz kişi kalkıp kendisini izledi.</p>

  <p class="block6">İki motor ağır ağır Blücher'e yaklaştılar. Asteğmen Proust öndeki motorun burnunda, ellerini kalçalarına dayamış başarılı bir baskından bir Viking havasına bürünmüştü.</p>

  <p class="block6">«Bu insanları anlıyorum,» diyecekti Yüzbaşı Kyller'e.</p>

  <p class="block6">«Bütün iş liderlerini bulup adamın görev anlayışına hitap etmek gerek.» [342]</p>

  <p class="block6">Göğüs cebinden saatini çıkarttı.</p>

  <p class="block6">«Yediye çeyrek var. Tam saatinde gemide olurlar.»</p>

  <p class="block6">Sonra dönüp dümen dolabının dibinde asık suratla çömelmiş duran Walaka'ya bakıp gülümsedi.</p>

  <p class="block6">«Esaslı bir adam bu! Yüzbaşı Kyller'e bildireceğim bu davranışını.»</p>

  <p class="softbreak">&nbsp;</p>

  <p class="block12"><br class="calibre1" id="calibre_pb_85" /></p>
</body>
</html>
