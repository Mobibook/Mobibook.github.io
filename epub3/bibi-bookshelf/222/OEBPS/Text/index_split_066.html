<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block12"></p>

  <h2 class="calibre4">67</h2>

  <p class="block6">Yüzbaşı Ernst Kyller iki İngiliz kruvazörünün arka arkaya uzaklaştıklarını görünce dürbününü indirdi.</p>

  <p class="block6">«Her gün aynı şey!» Cebinden saatini çıkardı. «Güneş batmadan ve doğmadan on beşer dakika önce orada olduklarını göstermek için geçip gidiyorlar.»</p>

  <p class="block6">«Öyle efendim.» Kyller'in yanındaki denizci gözetleme yerine yerleşti.</p>

  <p class="block6">«Ben aşağı iniyorum. Bu gece ay 11.44'de doğacak... Uyuyup kalma sakın.»</p>

  <p class="block6">«Baş üstüne, efendim.»</p>

  <p class="block6">Kyller ayaklarını sarkıtıp ip merdivenden palmiye ağacından aşağı indi. Aşağı indiğinde hava iyice kararmış, kumsal dalgaların fosforlu yeşilliğinde beyaz bir lekeye dönüşmüştü.</p>

  <p class="block6">Motorun kıyıya bağlı olduğu yere yürürken kumlar ayağının altında çatırdıyordu. Bir yandan da tüm savunma düzeninin ayrıntılarını düşünüyordu.</p>

  <p class="block6">İngilizler Rufiji'nin ancak iki ağzından saldırıya geçebilirlerdi. Bu iki ağız kama biçiminde bir adacıkla ayrılmışlardı. [275] Kyller Blücher'in üst güvertesindeki otomatik uçaksavar toplarını bu adanın deniz yanına yerleştirmişti.</p>

  <p class="block6">Yumuşak kumun içine sağlam bir zemin elde etmek için kütüklerden bir sal yerleştirmiş, iyi bir ateş alanı sağlamak için de mangrov ağaçlarını kesmişti. Şimdi iki kanalı da içine alan iyi bir ateş alanı vardı. Işıldaklarını da çok dikkatle yerleştirmişti, topçuların gözünü kamaştırmadan sağa ve sola rahatça döndürülebilirlerdi.</p>

  <p class="block6">Lochtkamper'den dört inç genişliğinde çelik tel de alabilmişti. Doğrusu Lochtkamper'den bir şey almak tefeciden faizsiz para almak kadar güç bir işti. Malını kolay kolay vermeye yanaşmazdı. Nehrin yukarlarında asteğmen Proust da elli dev maun ağacı kesmişti. Kütükleri akıntıyla nehrin ağzına kadar getirmişlerdi. Her biri bir Yunan tapınağı sütunu kadardı. Kyller kütükleri çelik halatla bağlayıp iki kanalı birden kapatacak biçimde kıyıdan kıyıya germişti. Şimdi hızla gelebilen en güçlü kruvazörün gövdesini paralayacak bir silâha da sahipti.</p>

  <p class="block6">Bununla da yetinmeyen Kyller, Blücher'in gelişigüzel bıraktığı mayınları toplamış, hepsini kütüklerden setin berisine kadar geometrik bir düzen içinde yerleştirmişti.</p>

  <p class="block6">Bu işleri on günde tamamlayıp bitirdikten sonra gözetleme kulesinin yapımına geçmişti. Kuleleri denizi gören her tepeye, palmiye ağaçlarının tepelerine yerleştirmişti.</p>

  <p class="block6">Gözetleyiciler gündüzün bayrak ve ışıklarla, geceleri roketlerle haberleşeceklerdi.</p>

  <p class="block6">Karanlık saatler boyunca iki can filikası kütük engel boyunca gidip gelirdi. Kürek çeken denizciler sık sık başlarının çevresinde bulutlar halinde dolaşan sivrisinekleri kovarlar, sık sık da Kyller'in geçmişi, geleceği hakkında konuşurlardı.</p>

  <p class="block6">16 Haziran 1915 gecesi saat 10 sıralarında İngiliz motorlu torpidobotu YN 2 her iki motoru da en ağırda çalıştırarak Teğmen Kyller'in çok titizlikle hazırlanmış savunma hatlarına doğru ilerliyordu. [276]</p>

  <p class="softbreak">&nbsp;</p>

  <p class="block4"><br class="calibre1" id="calibre_pb_67" /></p>
</body>
</html>
