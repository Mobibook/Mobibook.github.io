<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">57</h2>

  <p class="block6">Sir Percy karton parçasının arkasındaki yazıyı okumak için kolunu uzatıp gözlerini kastı.</p>

  <p class="block7"><span class="text">«</span><span class="text5">Bremerhaven. 6 Ağustos 1911</span><span class="text">.» Karşısında gemi komutanı huzursuzca kıpırdanarak oturuyordu. Komutanın eli bir an cebine gider gibi oldu, sonra kendini toparladı.</span></p>

  <p class="block6">«Henry, Allah aşkına şu lanet şeyi içeceksen iç,» dedi Sir Percy.</p>

  <p class="block6">«Teşekkür ederim, efendim.» Albay Henry Green cebinden çıkardığı eski piposuna tütün doldurmaya koyuldu.</p>

  <p class="block6">Sir Percy fotoğrafı bırakıp buruşuk kâğıdı aldı, üzerine kaba bir elle çizilen dairelere ve daireleri birleştiren oklara baktı. Bu ilkel sanat eseri Flynn Patrick O'Flynn'in raporuna özel ekiydi.</p>

  <p class="block6">«Bunun Lourenço Marques'deki elçiliğimizin diplomat çantasından çıktığını mı söylüyorsun?»</p>

  <p class="block6">«Evet, efendim.»</p>

  <p class="block6">«Bu Flynn Patrick O'Flynn de kimmiş?»</p>

  <p class="block6">«Portekiz ordusunda bir binbaşı galiba, efendim.»</p>

  <p class="block6">«Böyle bir ada sahip biri mi?»</p>

  <p class="block6">«Bu İrlandalılar her işe burunlarını sokarlar, efendim.»</p>

  <p class="block6">Albay gülümsedi. «Alman topraklarına baskın yapan bir gerilla grubunun başkanı. Cesaretleriyle epey ün yapmışlar.»</p>

  <p class="block6">Sir Percy bir daha homurdandı, kâğıdı bırakıp ellerini ensesinde kavuşturdu, karşı duvardaki Lord Nelson portresine baktı. [243]</p>

  <p class="block6">«Pekâlâ, Henry, sen ne diyorsun bu işe?»</p>

  <p class="block6">Albay piposunu yaktı, havaya üflediği dumanlar arasında konuştu.</p>

  <p class="block6">«Önce fotoğrafı ele alalım. Bir kruvazörün ön güvertesinde üç Alman makina subayı. Ortadakini bizim adamlarımız öldürmüşler.» Bir soluk daha çekti içine «Haberalma raporuna göre B sınıfı kruvazörü. Dokuz inçlik topları var.»</p>

  <p class="block6">«B sınıfı mı? Ama bu sınıftan yalnızca iki tekne suya indirilmişti.»</p>

  <p class="block6">«Battenburg ve Blücher, efendim.»</p>

  <p class="block6">«Blücher!» diye Sir Percy alçak sesle söylendi.</p>

  <p class="block6">«Öyle efendim. Bloodhound ve Orion'la 16 ila 20 Eylül tarihleri arasında Afrika'nın doğu kıyısında yaptığı savaşlarda battığı sanılan gemi.»</p>

  <p class="block6">«Devam et.»</p>

  <p class="block6">«Bu subay Blücher'den kurtulup Alman Doğu Afrikasına çıkmış ve şimdi de Vorbeck'in ordusunda çarpışıyor olabilir.»</p>

  <p class="block6">«Hâlâ denizci üniformasıyla ve kıta içinde garip şeyler naklederek mi?»</p>

  <p class="block6">«Haklısınız, çok garip bir durum, efendim.»</p>

  <p class="block6">«Peki ya bunlara ne diyorsun?» Sir Percy parmağıyla Flynn'in çizgilerini gösterdi.</p>

  <p class="block6">«Tekerlekler.»</p>

  <p class="block6">«Ne için?»</p>

  <p class="block6">«Taşıma için.»</p>

  <p class="block6">«Ne taşıması?»</p>

  <p class="block6">«Çelik levha.»</p>

  <p class="block6">«Afrika'nın doğu kıyısında çelik levha kimin işine yarar ki?»</p>

  <p class="block6">«Hasar görmüş bir kruvazör kaptanının, efendim.»</p>

  <p class="block6">«Yürü harita odasına gidelim.» Sir Percy şişman vücudunu koltuktan kaldırıp kapıya yöneldi. [244]</p>

  <p class="block6">İri omuzlu, geniş çeneli Amiral Howe Hint Okyanusu haritası üzerine eğilmişti.</p>

  <p class="block6">«Bu kervanın yolu nerede kesilmiş?» diye sordu.</p>

  <p class="block6">«Şurada efendim.» Green elindeki sopayla kocaman haritanın bir noktasını gösterdi. «Kibiti'nin on beş mil güney doğusunda. Güneye...» Sözünü tamamlamadan sopanın ucunu Rufiji nehrinin ağzındaki adalara kaydırdı.</p>

  <p class="block6">«Doğu Afrika rota haritası lütfen.» Harita subayı Sir Percy'nin istediği rota kitabını seçip getirdi. Amiral, «Rufiji ağzına girmek için rotayı oku,» dedi.</p>

  <p class="block6">Teğmen okumaya başladı.</p>

  <p class="block6">«Ras Pombwe'den Kikunya deltasına kadar, Mto Rufiji ve Rufiji deltalarını da kapsamak üzere (Enlem 8 derece 17 güney, boylam 39 derece 20 doğu). Kıyı elli millik bir şerit içinde alçak ve mangrov ağaçlarıyla kaplı küçük adacıklar biçimindedir. Adaları Mto Rufiji deltasını oluşturan su kanalları ayırır. Yağmur mevsiminde deltanın büyük bir bölümü su altındadır. Deltanın kıyısı on ağızla bölünmüştür, bunlardan sekizi tüm yıl boyunca Mto Rufiji ile bağlantılıdır.»</p>

  <p class="block6">Sir Percy, «Bu Mto da ne demek oluyor?» diye teğmenin sözünü kesti.</p>

  <p class="block6">«Arapça nehir demek efendim.»</p>

  <p class="block6">«Peki neden öyle yazmıyorlar öyleyse? Devam et.»</p>

  <p class="block6">«Simba Urango ve Kikunya ağzı dışında diğer bütün girişler çok sığ olup su kesimi bir metreyi aşan tekneler giremezler.»</p>

  <p class="block6">«O ikisi üzerinde dur,» dedi Sir Percy. Teğmen sayfayı çevirdi.</p>

  <p class="block6">«Simba Urango ağzı. Kereste ticaretiyle uğraşan tekneler tarafından kullanılır. 1911 yılında Alman Amirallik Dairesi nehrin on kulaç derinliğinde olduğunu bildirmiştir. Kanal kama biçimli bir adayla ikiye ayrılmıştır.</p>

  <p class="block6">Adanın her iki yanı yüklü gemilerin geçebileceği kadar derindir. [245] Ancak burada kıyıdaki ağaçlara gemilerin bağlanması demir atmaktan daha sağlam bir yoldur. Su üstünde ot ve sazlardan yüzen adalara rastlanır.»</p>

  <p class="block6">«Yeter!» Harita odasındaki herkes Sir Percy'ye döndü.</p>

  <p class="block6">Sir Percy burnundan soluyordu. «Blücher'in işareti nerede?» diye sert bir sesle bağırdı.</p>

  <p class="block6">Teğmen arkasındaki dolaptan iki ay önce haritanın üstünden kaldırdığı tahta yuvarlağı getirdi. Sir Percy tahtayı alıp baş ve işaret parmakları arasında bir süre oynattı. Odada tam bir sessizlik vardı.</p>

  <p class="block6">Yaşlı amiral birden uzanıp tahta parçasını haritanın üzerine yerleştirdi. Mavi denizin yeşil toprakla birleştiği yerde kara bir yara kabuğu gibi duruyordu.</p>

  <p class="block6">«Haberleşme!» diye bağırdı Sir Percy. İşaret subayı elinde not defteriyle öne çıktı.</p>

  <p class="block7"><span class="text">«</span><span class="text5">Hint Okyanusu Komutanı Albay Joyce'a. HMS Renounce gemisi. Öncelikli. Mesajı veriyorum: Haberalma raporlarının belirttiğine göre</span><span class="text">...»<br class="calibre1" id="calibre_pb_57" /></span></p>
</body>
</html>
