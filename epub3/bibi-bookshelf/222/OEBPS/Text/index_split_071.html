<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block12"></p>

  <h2 class="calibre4">72</h2>

  <p class="block6">«Çoğunlukla hep böyle olur. İlk başta hep aksilikler çıkar, kazalar olur, işler gecikir, ama sonra birden her şey yoluna girer, bir de bakarsın ki iş bitivermiş.» Makinist Lochtkamper ön güvertenin tentesi altında durup çevresine bakınırken mutlu bir insandı, «İki hafta önce savaşın sonuna kadar burada kalacak gibiydik... oysa şimdi...»</p>

  <p class="block6">«İyi iş başardın,» dedi von Kleine. «Sana olan güvenimi haklı çıkardın yine. Ancak sana bir iş daha yüklemek istiyorum.»</p>

  <p class="block6">«Buyrun Kaptan!» Lochtkamper sakin görünüyordu ama biraz işkillenmiş gibiydi.</p>

  <p class="block6">«Geminin görünüşünü değiştirmek istiyorum... İngiliz ağır kruvazörüne benzeyecek biçimde değişmesini...»</p>

  <p class="block6">«Nasıl?»</p>

  <p class="block6">«Telsiz odasının üstüne sahte bir baca. Tahta bir çerçeve üstüne gerilecek brandalar, 'X' kulesini maskelemek falan. [291] Gece İngiliz ablukasıyla karşılaşırsak kazanacağımız birkaç dakika bizim için başarı ya da başarısızlık demektir.» Von Kleine yürümeye başladı. «Gel göstereyim.»</p>

  <p class="block6">Lochtkamper kirli iş tulumu, normalden uzun iki yana sarkan kollarıyla eğitilmiş bir maymun gibi yürüdü kaptanın ardından. Von Kleine tiril tiril, ütülü tropik beyaz üniforması içinde küpeşteye yaslandı.</p>

  <p class="block6">«Ne zaman yola çıkabileceğimizi bilmem gerek. Bunu kesinlikle söyleyebilir misin?»</p>

  <p class="block6">Lochtkamper güverteyi dolduran denizciler ve yerliler arasından yan yana yürürlerken vereceği yanıtı düşündü.</p>

  <p class="block6">«Yarın gece kazanlara gerekli basıncı verebilirim, ondan sonra gövde onarımı için bir gün, istediğiniz değişiklikleri yapmak için iki gün...» Başını kaldırıp bakınca von Kleine'ın kendisine bakmakta olduğunu gördü. «Dört gün,» dedi. «Dört günde hazır olurum.»</p>

  <p class="block6">«Dört gün, ha? Kesin mi?»</p>

  <p class="block6">«Evet.»</p>

  <p class="block6">«Dört gün,» diye tekrarladı von Kleine. Düşünmek için bir an durdu. O sabah Dar üs Selam'daki Vali Schee'den Berlin'de Amirallik dairesinden gelen bir mesaj almıştı.</p>

  <p class="block6">Haberalmanın bildirdiğine göre Hintli ve Güney Afrikalı asker taşıyan on iki gemilik bir İngiliz konvoyu üç gün önce Durban'dan denize açılmıştı. Rotaları bilinmiyorsa da İngilizlerin yeni bir cephe açacaklarından kuşku yoktu.</p>

  <p class="block6">Alman Batı Afrikası savaşı Güney Afrikalılar tarafından âni ve kesin bir sonuca ulaştırılmıştı. Botha ile Smuts iki çatallı bir saldırıyla demiryollarından yararlanarak Alman başkenti olan Windhoek'a girmişlerdi. Alman Batı Afrika ordusunun teslim olması Güney Afrika kuvvetlerinin başka alanlara kaydırılmasına olanak sağlamıştı.</p>

  <p class="block6">Bu gemilerin şu anda doğu kıyısında askerleri Doğu Afrika'nın küçük limanlarından birine çıkardıklarından kuşku yoktu. [292] Bu liman Tanga, Kilwa Kvinje ya da Dar üs Selam olabilirdi.</p>

  <p class="block6">Abluka gemilerinin arasından sıyrılıp o konvoyu yok edebilmek için gemisi savaşa hazır ve denize dayanıklı olmalıydı.</p>

  <p class="block6">«En büyük işimiz geminin eski haline dönüştürülmesi olacak. Yapacak çok işimiz var. Malzeme ve cephane eski yerlerine taşınacak, toplar yerlerine takılacak...» diye Lochtkamper söze girdi. «İşçiye ihtiyacımız olacak.»</p>

  <p class="block6">«Fleischer'e yerli işçilerini yardıma göndermesini emredeceğim. Ama ne olursa olsun dört gün sonra yola çıkmalıyız. Ayın otuzunda ay da tam istediğimiz gibi olacak.» Von Kleine planlarını hazırlarken altın sarısı sakalı göğsüne değecek kadar başını eğmişti. «Kyller kanala engel germişti. Girişteki mayınların temizlenmesi gerek. Engeli son anda keseriz, akıntıyla nasıl olsa hemen bir yana kayıverir.»</p>

  <p class="block6">Kruvazörün ortasına gelmişlerdi. Von Kleine düşüncelerine öylesine dalmıştı ki Lochtkamper'in kolunu tutmasıyla gerçeğe döndü.</p>

  <p class="block6">«Dikkat, efendim.»</p>

  <p class="block6">Von Kleine irkilerek başını kaldırdı. Afrikalı taşıyıcıların içine düşmüşlerdi. Pis deri pelerinleri altında çıplak, yüzleri boyalı yabani yerliler Blücher'in yanındaki motordan odun taşıyorlardı. Lochtkamper kolunu tuttuğunda von Kleine farkında olmadan güvertenin on metre kadar üstünde dönen vincin altına girmişti. Lochtkamper'in uyarısı üzerine durdu.</p>

  <p class="block6">Odunların taşınmasını beklerken yerlileri seyre başladı.</p>

  <p class="block6">İçlerinden biri dikkatini çekmişti. Arkadaşlarından uzun boyluydu, vücudu daha ince, bacakları daha üzgün ve adaleliydi. Adam o sırada başını kaldırdığından von Kleine yüzünü görebildi. [293] Yüz hatları inceydi, dudakları Afrikalılar gibi kalın değil, alnı daha genişti.</p>

  <p class="block6">Ancak von Kleine'ın dikkatini çeken adamın gözleri olmuştu. Kahverengi gözlerinde kaçamak bakışlar vardı.</p>

  <p class="block6">Von Kleine astlarının yüzlerinde suçluluk duygusunu okumayı öğrenmişti; bu en çok gözlerde kendisini belli ederdi. Yerli gözlerini bir anda kaçırmış ve hemen ardından yerden bir kucak odun almak için eğilmişti. Von Kleine bir huzursuzluğa kapılmıştı, adamla konuşmak onu sorguya çekmek istedi, ileri doğru bir adım attı.</p>

  <p class="block6">«Kaptan! Kaptan!» Müfettiş Fleischer kan ter içinde dar iskeleden geçip tekneye bindi.</p>

  <p class="block6">«Sizinle konuşmam gerek, Kaptan.»</p>

  <p class="block6">«Siz misiniz, Müfettiş Bey?» Von Kleine adamın terli pençesinden kaçınmaya çalıştı. «Bir dakika. Şurada...»</p>

  <p class="block6">«Çok önemli bir şey, Kaptan. Asteğmen Proust...»</p>

  <p class="block6">«Bir dakika bekleyin, Müfettiş Bey.» Von Kleine geri çekildi, ancak Fleischer kararlıydı. Von Kleine'ın önüne geçip yolunu kesti.</p>

  <p class="block6">«O terbiyesiz korkak Asteğmen Proust...» Von Kleine Proust'un Müfettişe karşı saygısızlığını uzun uzun dinlemek zorunda kaldı. Müfettişin emirlerine karşı çıkmış, onunla tartışmış ve daha da kötüsü Bay Fleischer'e kendisini 'şişman' bulduğunu söylemişti.</p>

  <p class="block6">«Proust'la konuşurum,» dedi von Kleine. Önemsiz bir konuydu, hiç karışmak istemiyordu. Lochtkamper de tam o anda kaptanın Bay Fleischer'le işçi sorununu konuşup konuşmayacağını sordu. Uzun bir konuşmaya girdiler; bu sırada yerliler de odunları arkaya taşımışlar ve diğerleri arasına karışmışlardı.</p>

  <p class="block6">Sebastian korkudan tir tir titriyordu. Korkudan başı dönüyordu. Alman subayının kuşkulandığını anlamıştı.</p>

  <p class="block6">O soğuk mavi gözler kuru buz gibi delmişti derisini. [294] Şimdi de yükünün altında yok olmaya çalışıyor, üzerine çöken o korkuyu yenmeye uğraşıyordu.</p>

  <p class="block6">«Seni gördü,» diye fısıldadı Muhammed'in kuzeni.</p>

  <p class="block6">«Evet.» Sebastian biraz daha kamburlaştırdı sırtını.</p>

  <p class="block6">«Hâlâ bakıyor mu?»</p>

  <p class="block6">Yaşlı adam omzu üzerinden arkaya baktı.</p>

  <p class="block6">«Hayır, şişmanla konuşuyor.»</p>

  <p class="block6">«İyi.» Sebastian az da olsa rahatlamıştı. «Hemen motora dönmeliyiz.»</p>

  <p class="block6">«Yükleme bitti sayılır, ama önce kardeşimle konuşmamız gerek, bizi bekliyor.»</p>

  <p class="block6">Arka top kulesinin köşesini dönünce karşılarına düzenlice istif edilmiş ve halatlarla bağlı bir odun yığını çıktı. Zenciler yığının üzerine branda sermeye çalışıyorlardı.</p>

  <p class="block6">Sırtlarındaki yükü de odunların üstüne fırlattıktan sonra Afrika geleneğine göre dinlenip konuşmak için durakladılar.</p>

  <p class="block6">Yığının üstünden kıvırcık kır saçlı bir adam inip Muhammed'in kuzenini saygılı bir sevgiyle kucakladı, karşılıklı enfiye çektiler.</p>

  <p class="block6">«Bu benim kardeşim,» dedi Muhammed'in kuzeni Sebastian'a.</p>

  <p class="block6">«Adı Walaka. Gençken mızrakla bir aslan öldürmüştü.</p>

  <p class="block6">Kara yeleli bir aslan.» Her an yakalanacağından korkan Sebastian için pek gereksiz bir bilgiydi bu.</p>

  <p class="block6">Çevreleri Alman doluydu, iriyarı sarışın Almanlar yerlilere emirler yağdırıyorlar, üst güverteden kendilerini seyrediyorlar, yanlarından geçerken dirsekliyorlardı. Sebastian konuşmayı izlemekte güçlük çekiyordu.</p>

  <p class="block6">İki adam aile dedikodusuna dalmışlardı. Walaka’nın küçük kızı bir oğlan doğurmuştu, Walaka köyde yokken köyü bir leopar basmış ve keçilerinden üçünü öldürmüştü.</p>

  <p class="block6">Yeni torunu Walaka'yı pek avutmuşa benzemiyordu. Walaka çok üzgündü. [295]</p>

  <p class="block6">«Leoparlar ölü cüzzamlıların boklarıdır,» dedi. Konuyu biraz daha işleyecekti ama Sebastian adamın sözünü kesti.</p>

  <p class="block6">«Bana bu teknede gördüğün şeyleri anlat. Yalnız çabuk, çok az zamanımız var. Almanlar hepimizi ipe çekmek üzere gelmeden gitmeliyim.»</p>

  <p class="block6">İp lafı adamı hemen dize getirmişti, Walaka raporunu verdi.</p>

  <p class="block6">Büyük kayığın içindeki demir kutularda ateşler yanıyordu.</p>

  <p class="block6">Hem öylesine güçlü bir ateş ki kapak açılınca insanın gözleri yanıyordu, yüzlerce orman yangınından güçlüydü...</p>

  <p class="block6">«Tamam tamam,» diye Sebastian adamın şiir gibi konuşmasını kesti. «Başka?»</p>

  <p class="block6">Bir de eşyaları bir taraftan öteki tarafa taşıyıp teknenin yana yatmasını sağlamışlardı. Sandıklar, balyalar taşımışlar, topları ve makineleri sökmüşlerdi. Odalardan büyük mermileri, tüfekler için beyaz toyları alıp öteki taraftaki odalara yerleştirmişlerdi.</p>

  <p class="block6">«Başka?»</p>

  <p class="block6">Başka anlatacak çok şey vardı. Walaka küçük tenekelerden çıkan etleri, yağları, dönen tekerlekleri, sesler çıkaran çelik kutuları, uzun lastik yılanların ağzından fışkıran içme sularını, kimi zaman soğuk kimi zaman da ateşte kaynamış gibi sıcak akan suları anlata anlata bitiremiyordu.</p>

  <p class="block6">«Bunları ben de biliyorum. Gördüğün başka şeyler yok mu?»</p>

  <p class="block6">Vardı elbette. Almanlar üç yerlinin gözlerini beyaz bezle bağlayıp öldürmüşlerdi. Adamlar oldukları yere yığılmışlar, yerlerde kıvranmışlardı, Almanlar da sonra güvertedeki kanları uzun yılanlardan akan suyla temizlemişlerdi. O günden sonra yerliler battaniye, kova ve diğer taşınabilir ufak tefeği aşırmaktan kaçınıyorlardı. [296]</p>

  <p class="block6">Walaka'nın anlattığı idam sahnesi Sebastian'ı dehşete düşürmüştü. Yapmak üzere geldiği şeyi yapmıştı ve artık bir an önce gitmeliydi buradan. Davet edilmeden yanlarına gelen Alman assubayı da bu duygusunu biraz daha güçlendirdi.</p>

  <p class="block6">«Ulan tembel maymunlar! Piknik yeri mi burası?</p>

  <p class="block6">Haydi bakalım iş başına hayvanlar! Haydi!» Adam birden sağa sola tekmeler yağdırmaya başlayınca Muhammed'in kuzeniyle birlikte Walaka'yı arkalarında bırakıp güverteye koştular. Sebastian birden olduğu yerde kalıverdi, iki Alman subayı hâlâ biraz önceki yerlerinde duruyorlar, ancak yüksek bacalara bakıyorlardı. Sarı sakallı uzun boylusu elini uzatmış bir şeyler anlatıyor, iriyarı olanı da dikkatle dinliyordu.</p>

  <p class="block6">Muhammed'in kuzeni Almanların yanından geçip motora atlamıştı. Sebastian o soluk mavi gözlerin önünden geçmeye bir türlü cesaret edemiyordu.</p>

  <p class="block6">«Haydi Manali, motor gidecek, sen kalacaksın.» diye Muhammed'in kuzeni aşağıdan hafifçe seslendi.</p>

  <p class="block6">Sebastian yürümek için ayağını kaldırdığı anda midesi kasılmıştı. Beş on adımda giriş kapısına vardı.</p>

  <p class="block6">Alman subayı da o anda dönmüş ve kendisini görmüştü.</p>

  <p class="block6">Yüksek sesle bir şey söyleyip Sebastian'a doğru yürürken sanki tutmak istermiş gibi de bir kolunu uzatmıştı.</p>

  <p class="block6">Sebastian dönüp iskeleden yürüdü. Motor da tam o anda iplerini çözmüş, pervaneleri suyu köpürtmeye başlamıştı.</p>

  <p class="block6">İskelenin ucuna geldiğinde motorla arasında üç metre vardı. Sebastian atladı, bir an havaya uçtuktan sonra teknenin küpeştesine çarptı, parmaklarıyla bir yere tutundu.</p>

  <p class="block6">Muhammed'in kuzeni Sebastian'ın omzundan yakalayıp içeri çekti. Birlikte filikanın içine yuvarlandılar. [297]</p>

  <p class="block6">«Sersem herif!» diye bağıran Herman Fleischer ikisine de birer şamar indirdi. Sonra dönüp arkadaki yerine oturdu. Sebastian sevgiye yakın bir duyguyla bakıp gülümsedi adama. O öldürücü mavi gözlerden sonra Herman Fleischer oyuncak bir ayıdan daha tehlikeli görünmüyordu.</p>

  <p class="block6">Dönüp Blücher'e bakınca Alman subayının iskelenin başında durmuş uzaklaşan motora baktığını gördü. Adam bir süre sonra dönüp gözden kayboldu.</p>

  <p class="softbreak">&nbsp;</p>

  <p class="block4"><br class="calibre1" id="calibre_pb_72" /></p>
</body>
</html>
