<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11"></p>

  <h2 class="calibre4">6</h2>

  <p class="block6">«Anladın mı şimdi?» diye Flynn inanmayan bir sesle sordu. Son sekiz gündür birlikte avlanmaları kendisinde Sebastian'ın kendi başına bir şeyler eklemeden basit bir görevi bile üstlenemeyeceği kanısını doğurmuştu.</p>

  <p class="block6">«Nehir yoluyla adaya gidecek ve fildişlerini tekneye yükleyeceksin.</p>

  <p class="block6">Sonra bütün kayıklarla birlikte buraya dönüp bir sefer daha yapacaksın.» Flynn Sebastian'ın sözlerini hatmetmesini bekledi, sonra devam etti : «Ve Allahını seversen cin getirmeyi unutma.»</p>

  <p class="block6">«Tamam ahbap, anlaşıldı.» Sekiz günlük sakalı ve güneşten yanan burnunun soyulmuş derisiyle Sebastian artık fildişi avcısı rolüne iyice girmişti. [28] Flynn'in ödünç verdiği geniş kenarlı hasır şapka kulaklarına kadar iniyordu, fil otlarının keskin kenarları pantolon paçalarını paramparça etmiş, çizmelerinin derisini kaldırmıştı. Bilekleri ve kulaklarının arkasındaki yumuşak etler sivrisinek ısırıklarından kıpkırmızıydı. Sıcaktan ve yürümekten kilo kaybetmişti.</p>

  <p class="block6">Rufiji kıyısında bir ağacın altında durmuşlar, taşıyıcıların fildişlerini kayıklara yüklemelerini seyrediyorlardı.</p>

  <p class="block6">Buram buram tüten sıcaklıkta morumsu yeşilimsi bir koku vardı. Ancak son sekiz günden sonra Sebastian bunun farkında bile değildi. Yeşil fildişlerinin kokusuna yaşlı bir denizcinin deniz kokusuna alıştığı gibi alışmıştı.</p>

  <p class="block6">«Yarın sabah döndüğünde çocuklar da son fildişlerini buraya taşımış olacaklar. Ondan sonra tam Zanzibar'a döneceksin.»</p>

  <p class="block6">«Peki ya sen ne yapacaksın? Burada mı kalacaksın yoksa ?»</p>

  <p class="block6">«Öyle bir niyetim yok. Mozambik'teki kampıma döneceğim.»</p>

  <p class="block6">«Tekneyle gelmek senin için daha kolay olmaz mı? İki yüz mil yürünür mü?» Sebastian son günlerde Flynn'e derin bir hayranlık beslemeye başlamıştı.</p>

  <p class="block6">«Bak... aslında...» Flynn duraksadı. Sebastian'ı Rufiji'nin ağzında bekleyen Alman gambotları ile ürkütmek doğru olmayacaktı. «Kampa dönmem gerek, çünkü...»</p>

  <p class="block6">Birden aklına geldi. «Çünkü zavallı kızım yapayalnız, beni bekliyor.»</p>

  <p class="block6">«Senin kızın da mı var?» Sebastian gerçekten şaşırmıştı.</p>

  <p class="block6">«Elbette.» Flynn birden gelen babalık sevgisi ve görev duygusuyla sarsılmıştı. «Zavallıcık yapayalnız orada.»</p>

  <p class="block6">«Peki, bir daha ne zaman görüşeceğiz?» Flynn'den ayrılmak, Avustralya yoluna düşmek Sebastian'ı doğrusu pek üzüyordu. [29]</p>

  <p class="block6">«Eh...» Flynn dikkatli davranmak zorundaydı. «Doğrusu bunu pek düşünmedim.» Düpedüz yalandı bu, son sekiz gündür başka bir şey düşündüğü yoktu. Sebastian'a bir daha görüşmemek üzere güle güle diyeceği dakikayı iple çekiyordu.</p>

  <p class="block6">«Şey... acaba...» Sebastian hafifçe kızardı. «Yani birlikte çalışamaz mıyız acaba diyorum. Senin yanında çırak falan gibi kalsam hani...»</p>

  <p class="block6">Flynn gözlerini kırpıştırdı. Sebastian'ın arkasından yürüyüp de canı çektikçe tetiğe asıldığını düşünmek bile ürkütücüydü. Kolunu Sebastian'ın boynuna attı. «Bak, Bassie oğlum, sen hele Zanzibar'a git, Kebby el Keb'den payını al... sonra da bana yazarsın, tamam mı? Sen bana bir mektup yaz, gerisini sonra düşünürüz.»</p>

  <p class="block6">Sebastian mutlulukla gülümsedi. «Bak işte bu iyi bir fikir, Flynn. Bunu gerçekten sevdim işte.»</p>

  <p class="block6">«Pekâlâ, haydi şimdi yola düş bakalım. Sakın cini unutma ha!»</p>

  <p class="block6">Sebastian baştaki yerli kayığının ucunda ayakta durmuş, çiftesi elinde, hasır şapkası kulaklarına kadar inmiş olduğu halde yüklü kayıklar ardı ardına suya açılıp akıntıya kapıldılar. Kürekler hızla suya batırılıp çıkarıldı, güneş batarken nehrin dönemecini aşıp gözden kayboldular.</p>

  <p class="block6">Sebastian durduğu yerde dönüp Flynn'e tüfeğini salladı.</p>

  <p class="block6">«Tanrı aşkına tüfeğe dikkat et!»</p>

  <p class="block6">Ama Flynn uyarıda geç kalmıştı. [30]</p>

  <p class="block6">Silah ateş aldı, geri tepmenin şiddetiyle Sebastian arkasındaki fildişi yığınının üstüne düştü.</p>

  <p class="block6">Kürekçiler aşırı bir çabayla kayığı dengede tutmaya çalıştılar.</p>

  <p class="block6">On iki saat sonra kayıklar bu kez boş olarak dönemecin başında göründüler. Kayıkçılar eski bir nehir şarkısı tutturmuşlar olanca sesleriyle söylüyorlardı.</p>

  <p class="block6">Tıraş olmuş, temiz bir gömlek giymiş, ayağına öteki çizmelerini geçirmiş olan Sebastian'ın dizleri arasında Flynn'in içki kasası vardı. Genç adam iriyarı Amerikalı göreceği için heyecanlıydı.</p>

  <p class="block6">Kamptan ince bir duman yükseliyorsa da, görünürlerde kimseler yoktu. Sebastian birden bir gün önce altında durdukları ağacın siluetinin de değişmiş olduğunu farketti. Gözlerini kısıp kararsızlıkla ileri baktı.</p>

  <p class="block6">Arkasında kürekçilerden biri ilk alarm işaretini verdi.</p>

  <p class="block6">«Almanlar!»</p>

  <p class="block6">Kayık altında sarsılarak gerisin geri döndü.</p>

  <p class="block6">Sebastian arkasına bakınca diğer kayıkların da sert dönüşlerle aksi yöne doğrulduklarını gördü. Kürekçiler durmadan konuşuyorlardı kendi aralarında.</p>

  <p class="block6">Dönemece yeniden vardıkları sırada kendi kayığı en arkada kalmıştı.</p>

  <p class="block6">«Hey! Ne yapıyorsunuz be?»</p>

  <p class="block6">Sırtları terden parıldayan kürekçiler yanıt vermeye gerek görmeden daha hızlı daldırdılar küreklerini suya.</p>

  <p class="block6">«Durun diyorum size! Geri götürün beni! Kampa dönün!»</p>

  <p class="block6">Sebastian çaresizlikle silâhını kaldırıp en yakındaki kürekçiye doğrulttu. «Şaka etmiyorum!» diye bağırdı yine. Yerli başını çevirince çiftenin namlularıyla göz göze geldi, yüzü bir dehşet maskesine dönüştü. Sebastian'ın silâh kullanmasına karşı büyük bir saygı duymaya başlamışlardı.</p>

  <p class="block6">Adam kürekleri bıraktı, diğerleri de onu izlediler. Sebastian'ın silâhı karşısında donup kalmışlardı.</p>

  <p class="block6">«Geri!» Sebastian eliyle kampı işaret etti. Önündeki kürekçi istemeye istemeye küreği suya daldırdı, kayık biraz döndü. «Geri dedim!» diye bağırdı Sebastian yine.</p>

  <p class="block6">Adamlar kürekleri bir daha suya daldırdılar. [31]</p>

  <p class="block6">Kayık çamurların üstüne oturunca Sebastian karaya atladı.</p>

  <p class="block6">«Dışarı!» Sebastian sırtını döndüğü anda yerlilerin gerisin geri döneceklerini çok iyi biliyordu. «Dışarı!» Sonra hepsini toplayıp önüne kattı, Flynn'in kampına yürüdü.</p>

  <p class="block6">Kurgun yarasından ölen iki silâh taşıyıcısı dumanı tüten ateşin yanında yatıyorlardı. Ancak ağaçtaki dört kişi onlar kadar talihli değillerdi. Boyunlarındaki ilmekler boğazlarının etini yarmış, yüzleri morarıp şişmiş, içlerine çekemedikleri son soluğu alabilmek için ağızları ardına kadar açılmıştı. Dışarı sarkan dillerinde madenî yeşil arılar gibi sinekler dolaşıyordu.</p>

  <p class="block6">«İndirin şunları aşağı!» Sebastian midesinden yükselen bulantıyı güçlükle önledi. Kürekçiler felce uğramış gibi duruyorlardı. Sebastian mide bulantısını bastıran bir öfke duydu. Adamlardan birini itekleyerek eline kendi av bıçağını tutuşturdu. «Kes indir şunları!» Yerli bıçağı dişleri arasına sıkıştırıp maymun gibi ağaca tırmanırken Sebastian arkasını döndü. Cesetlerin küttedek yere düştüklerini duydu. Midesi yine kabarmıştı. Kampın çevresindeki ezik otların arasında dolaşmaya başladı.</p>

  <p class="block6">«Flynn!» diye seslendi hafifçe. «Flynn, hey Flynn! Neredesin?» Yumuşak toprakta kabaralı çizme izleri vardı, bir yerde duraklayıp yerden boş bir mermi kovanı aldı. Kovanın dibinde Mauser Fabriken 7 mm yazıyordu.</p>

  <p class="block6">«Flynn!» Durumun dehşetini ancak kavramıştı şimdi. «Flynn!» Birden yakınlarda otların arasında bir hışırtı duydu. Tüfeğini kaldırdı.</p>

  <p class="block6">«Efendi!» Sebastian içinde bir düş kırıklığı duyar gibi oldu.</p>

  <p class="block6">«Muhammed! Sen misin, Muhammed?» Yün gibi saçlarının üstüne hiç çıkarmadığı fesi oturtmuş adamı tanımıştı. [32] Flynn'in baş silâh taşıyıcısı. İçlerinde az İngilizcesi olan tek yerli.</p>

  <p class="block6">«Muhammed, Fini nerede?»</p>

  <p class="block6">«Vurdular onu, efendi. Askerler sabah güneş doğmadan geldiler. Fini yıkanıyordu. Ateş ettiler, suya düştü.»</p>

  <p class="block6">«Nerede, Göster.»</p>

  <p class="block6">Kampın az ilerisinde, kayığın karaya oturduğu yerin birkaç metre ötesinde Flynn'in eşyaları duruyordu. Yanında yarıya inmiş ucuz bir sabun ve madeni bir el aynası vardı. Çamurda çıplak ayak izleri görünüyordu. Muhammed eğilip su kenarındaki sazlardan birini koparttı, hiç bir şey söylemeden Sebastian'a uzattı. Sazın üstünde bir damla kurumuş kan vardı.</p>

  <p class="block6">«Onu bulmalıyız. Hâlâ yaşıyor olabilir. Herkesi çağır. Nehir boyunca aramaya çıkıyoruz.»</p>

  <p class="block6">Sebastian Flynn'in gömleğini alıp üzüntüyle burdu avuçları arasında.</p>

  <p class="softbreak">&nbsp;</p>

  <p class="block4"><br class="calibre1" id="calibre_pb_8" /></p>
</body>
</html>
