<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">36</h2>

  <p class="block6">Mahenge'ye şafaktan iki saat önce, insanın canlılığının en düşük düzeyde olduğu zifiri karanlıkta vardılar.</p>

  <p class="block6">Fleischer'in karargâhını korumaları için bıraktığı bir onbaşı ile beş askerin savunmalarına pek de kahramanca denilemezdi. Gerçekte, Flynn'in çizme darbeleriyle ancak gözlerini aralayabilmişler, tam olarak uyandıklarında ise kendilerini cezaevinin sağlam parmaklıkları arasında buluvermişlerdi.</p>

  <p class="block6">Baskında bir kişi yaralanmıştı. Bu da kuşkusuz Sebastian Oldsmith'ti. Heyecana kapılan genç yarı açık bir kapıya çarpmıştı. Ancak Flynn'in dediği gibi kalın tahtaya başını çarpmıştı, yoksa başka bir yerini çarpmış olsaydı gerçekten ağır bir yara alabilirdi. Şimdi kendini epeyce toparlamış Flynn ile adamlarının güneş doğarken başlattıkları yağmayı izlemekteydi.</p>

  <p class="block6">Adamlar işe Müfettişin odasından başlamışlardı. Burada kalın duvara gömülü kocaman bir demir kasa vardı.</p>

  <p class="block6">Flynn gözlerini devirerek, «Önce şunu açacağız,» dedi.</p>

  <p class="block6">«Bakın bakalım bir alet falan bulabilecek misiniz?» [169]</p>

  <p class="block6">Sebastian tören alanının ucundaki demirci atelyesinden levye ve çekiç getirdi.</p>

  <p class="block6">İki saat sonra duvarlardan ve tavandan yağan kireç tozu bulutları arasında kan ter içinde küfürler savuruyorlardı.</p>

  <p class="block6">Kasayı duvardan söküp yere indirebilmişlerdi. Flynn'in adamlarından üçü çekiçlerini boşuna kaldırıp indiriyorlardı.</p>

  <p class="block6">Sebastian da yine boşuna bir çabayla levyeyi kasanın menteşesinin altına sokmuş kanırıyordu. Madeni çizmekten başka bir şey yapamamışlardı. Müfettişin masasının üzerine tünemiş olan Flynn ise giderek öfkelenmekten başka bir şey yapmıyordu; kasayı açma konusunda son bir saattir tek katkısı masanın çekmecesinde bulduğu içki şişesini yarılamak olmuştu.</p>

  <p class="block6">«Hiçbir yararı yok, Flynn.» Sebastian'ın saçları terden alnına yapışmıştı, avuçlarındaki su kabarcıklarını yaladı. «Bu işi unutmak en iyisi...»</p>

  <p class="block6">«Geri çekilin!» diye kükredi Flynn. «İki kurşunda açarım ben laneti!» Gibbs marka çiftesini kapıp yerinden kalktı.</p>

  <p class="block6">«Dur!» Sebastian ile yerliler saklanacak bir yer bulmak için kaçıştılar.</p>

  <p class="block6">Ağır silâhın patlayışı daracık odada kulakları sağır edecek bir gürültü çıkarmıştı. Barut dumanı kireç tozuyla karıştı, kurşunlar kasanın madenini çizerek odanın çeşitli köşelerine sektiler, duvarlara mobilyalara gömüldüler.</p>

  <p class="block6">Bu şiddet hareketi Flynn'i tatmin etmiş görünüyordu. Kasaya ilgi duymuyordu artık. «Gidip yiyecek bir şeyler bulalım,» deyince hep birlikte mutfaklara koştular.</p>

  <p class="block6">Herman Fleischer'in bir kurşunda parçalanan kiler kilidinin ardında Alaaddin'in sihirli mağarası bekliyordu kendilerini. Tavanda dizi dizi sucuklar, pastırmalar, jambonlar, domuz butları asılıydı. Yerde kavurma et fıçıları, tekerlek tekerlek peynirler, kasa kasa biralar, zeytin, konserve mantar, kaz ciğeri, ıstakoz, karides ve şişe şişe şampanya vardı. [170]</p>

  <p class="block6">Bu bolluğa bir an korkuyla baktıktan sonra hep birlikte ileri yürüdüler. Her biri kendi zevkine uygun bir köşeye yumuldu. Yerliler domuz fıçılarını çıkardılar, Sebastian bıçağıyla konserve tenekelerini açmaya koyuldu, Flynn ise bir köşedeki Steinhager birası kasasının başına geçti.</p>

  <p class="block6">Doyma noktasına varıncaya kadar tam iki saat yeyip içtiler. Sebastian hafifçe geğirerek, «Eh, artık yola koyulma zamanı geldi,» dedi. Muhammed'e döndü. «Adamların her birini iyice yükle. Yanımıza alamadığımızı da hela çukurlarına doldur.» Devrilmemeye çalışarak ayağa kalktı. «Ben çevreye şöyle bir bakayım da önemli bir şey bırakmış olmayalım.»</p>

  <p class="block6">Flynn Fleischer'in odasının kapısında bir an durup esefli bakışlarla yerde yatan kasaya baktı. Taşınmayacak kadar ağırdı. Öfkesini çıkarmak için bakışlarını odada gezdirdi.</p>

  <p class="block6">Giriş kapısının hemen karşı duvarında Kayzer'in şahane bir at üstünde tören üniformasıyla renkli bir resmi vardı. Flynn masadan sabit bir kalem alıp birkaç çizgiyle atla binicisinin ilişkisini değiştirdi, sonra kıs kıs gülerek duvara 'Kayzer atını sever' diye yazdı.</p>

  <p class="block6">Bu esprisini öylesine beğenmişti ki Sebastian'ı çağırıp gösterme zorunluluğunu duydu, «İşte incelik buna denir, Bassie yavrum. Bütün iyi espriler incedir.»</p>

  <p class="block6">Sebastian'a kalırsa Flynn'in güldürü anlayışı öfkeli bir gergedanın saldırısı kadar inceliğe sahipti, ancak ağzını açıp bir şey söylemeden gülmekle yetindi. Bu davranışı Flynn'i şakalarını daha ileri götürmeye özendirmişti.</p>

  <p class="block6">[171] Adamlarına söyleyip heladan dolu bir kova getirtti ve Herman Fleischer'in yarı açık yatak odasının kapısının üstüne yerleştirdi.</p>

  <p class="block6">Bir saat sonra iyice yüklenmiş olarak Mahenge'yi terkedip Rovuma nehrine doğru hızlı bir yürüyüşe geçtiler.</p>

  <p class="block4"><br class="calibre1" id="calibre_pb_35" /></p>
</body>
</html>
