<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block6"></p>

  <h2 class="calibre4">26</h2>

  <p class="block6">Rovuma nehrini geçtiğinden üç ay sonra Sebastian kendini sevgili dostu M'topo'nun köyünde buldu yine. Düş kırıklığına uğramış Gita'nın duygularını incitmemek için Saali'nin köyüne uğramamıştı.</p>

  <p class="block6">M'topo'nun emrine verdiği kulübede oturan Sebastian o gece ilk kez pişmanlık duymaya başladı. Ertesi sabah Flynn O'Flynn'in kendisini merakla beklediği Lalapanzi'ye dönüş yolculuğuna başlayacaktı. Flynn'in bakış açısına göre bu seferin başarılı olmadığını biliyordu. Flynn de sözünü sakınan bir insan değildi. Sebastian kaderin kendi iyi niyetlerini alıp böylesine ilk amacından saptırması karşısında bir kez daha şaşkınlık içindeydi.</p>

  <p class="block6">Birden düşünce yönü değişiverdi, işler yolunda giderse yarından sonra Rosa ile birlikte olacaktı. Bu üç aydır yol arkadaşı olan derin özlem bir nabız gibi atıyordu tüm vücudunda. Kulübenin ocağında yanan odun ateşine bakınca korlar arasında kızın yüzünü görür gibi oldu, sesini bir daha işitti.</p>

  <p class="block6">«Geri dön, Sebastian. Çabuk gel.»</p>

  <p class="block6">Kızın ateşler içindeki yüzüne bakıp sözleri yüksek sesle tekrarladı. Onun gülümseyişini, burnunu hafifçe kıvırmasını, hafif çekik gözlerini görüyordu işte.</p>

  <p class="block6">«Çabuk gel, Sebastian.»</p>

  <p class="block6">Kızın varlığına duyduğu bedensel acı öylesine fazlaydı ki genç adam soluk alamıyor, aklında çavlanın yanındaki son ayrılış sahnelerini en küçük ayrıntısına kadar canlandırıyordu. [109] Kızın sesindeki en ince değişiklik, soluk alması, dudaklarındaki tuzlu gözyaşı tadı. Onun ellerinin dokunuşunu, ağzını bir daha hissediyor, kulübeyi dolduran odun dumanı içinde burnu onun vücudunun sıcak kokusunu alıyordu.</p>

  <p class="block6">«Geliyorum, Rosa, geliyorum işte,» diye mırıldandı.</p>

  <p class="block6">Tam doğrulup ayağa kalkmıştı ki kapıda bir tıkırtı duydu.</p>

  <p class="whitespace">&nbsp;</p>

  <p class="block6">«Efendi! Efendi!» M'topo'nun sesiydi bu.</p>

  <p class="block6">«Ne var?»</p>

  <p class="block6">«Yardımına ihtiyacımız var.»</p>

  <p class="block6">«Ne oldu?» Sebastian kapının kolunu kaldırdı. «Ne var?»</p>

  <p class="block6">M'topo ay ışığında sırtına deriden bir örtü atmış olarak duruyordu. Ardında on beş yirmi köylü korkuyla titremekteydiler.</p>

  <p class="block6">«Bahçelerimizde fil var. Sabaha kadar tüm ekinlerimizi mahvedecekler. Bir tek başak bile kalmayacak.»</p>

  <p class="block6">M'topo başını yana eğdi. «Bak, seslerini buradan duyabilirsin. »</p>

  <p class="block6">Fil sesi gerçekten korkunçtu gecenin karanlığında. Sebastian tüylerinin diken diken olduğunu hissetti.</p>

  <p class="block6">«İki tane,» diye fısıldadı M'topo. «İki yaşlı erkek. Onları iyi tanırız. Geçen yıl gelip mısırlarımızı mahvettiler. Kendilerini kovmaya çalışan oğullarımdan birini de öldürdüler.» Yaşlı adam Sebastian'ın kolunu tutmuş çekiştiriyordu. «Oğlumun intikamını al, efendi. Oğlumun intikamını al ve çocuklarımızın bu yıl da aç kalmamaları için ürünümüzü kurtar.»</p>

  <p class="block6">Sebastian bu çağrıya bir aziz George heyecanıyla yanıt vermekten başka hiç bir şey yapamazdı. Ceketinin düğmelerini ilikleyip tüfeğini almaya gitti. [110] Döndüğünde küçük ordusunun tepeden tırnağa kadar silahlı halde kendisini bekler buldu. Muhammed de başlarındaydı.</p>

  <p class="block6">«Manali, hazırız.»</p>

  <p class="block6">«Sakin ol bakalım, ahbap.» Sebastian'ın bu onuru paylaşmaya hiç niyeti yoktu. «Nerede kalabalık... değil mi ama?»</p>

  <p class="block6">M'topo bir yandan ekinlerini yiyen fillerin gürültüsüne kulak verip ellerini ovuşturuyor, bir yandan da Sebastian'la askerleri arasındaki tartışmayı dinliyordu. Sonunda dayanamadı. «Efendi, ekinin yarısını yediler, bir saat sonra bir şey kalmayacak.»</p>

  <p class="block6">«Haklısın.» Sebastian öfkeyle döndü adamlarına, «Susun bakalım! Susun dedik size!»</p>

  <p class="block6">Sebastian'dan bu tür komut işitmemeye alışkın olmayan askerler şaşkınlıktan sustular.</p>

  <p class="block6">«Yalnız Muhammed gelecek benimle. Sizler kulübelerinize dönün bakalım.»</p>

  <p class="block6">Bu kabul edilebilir bir çözümdü; Sebastian'ın tarafına geçmişti şimdi Muhammed. Hemen adamlarına dönüp yerlerine yolladı, sonra Sebastian'ın yanında yerini aldı.</p>

  <p class="block6">«Gidelim haydi.»</p>

  <p class="block6">Büyük bahçenin başında direkler üstünde derme çatma bir platform vardı. Burada bir nöbetçi günün yirmi dört saatında darı ektikleri tarlayı beklerdi. Platform şimdi bostu. Nöbet tutan iki genç filleri görür görmez kurtuluşu kaçmakta bulmuşlardı. Ceylan, geyik başka şeydi, iki yaşlı ve aksi huylu fil başka.</p>

  <p class="block6">Sebastian ile Muhammed gözetleme kulesinin altın da durdular. Darı başaklarının koparılıp parçalandığını artık çok yakından duyabiliyorlardı.</p>

  <p class="block6">Sebastian silâhını omzuna alıp merdivene doğru yürürken, «Sen burada bekle,» diye fısıldadı. Sessizce yukarı tırmanıp köy bahçesine baktı. [111]</p>

  <p class="block6">Ay, yere keskin gölge vurduracak kadar aydınlıktı. Açıklığın hemen ötesinde orman donmuş duman bulutları gibi yükseliyor, başaklar bir gölün yüzeyi gibi hafif bir hışırtıyla dalgalanıyordu.</p>

  <p class="block6">Darı başaklarının üzerinde, yumuşak bitki denizinde iki büyük ada gibi yaşlı filler ağır hareketlerle köylünün ürününü mideye indiriyorlardı. En yakın fil kuleden iki yüz metre kadar uzaktaydı, ancak ay öylesine parlaktı ki, Sebastian hayvanın koca hortumunu uzatıp başakları koparttığını görebiliyordu. Hayvan ağır ağır iki yana sallanarak başakları köklerindeki topraklardan temizlemek için kaldırmış olduğu ön ayağına vuruyor, sonra da ağzına dolduruyordu. Kulakları ağır ağır sallanıyor, uzun dişleri arasındaki ağzından başaklar sarkıyor, yürüdükçe ardında mahvolmuş tarlaları bırakıyordu.</p>

  <p class="block6">Kulenin açık platformundaki Sebastian midesinin bir yumruk gibi sıkıldığını hissediyor, silâhını tutan eli titriyordu.</p>

  <p class="block6">Fil heyecanına kapıldıkça kendi soluğu kulaklarında çınlıyordu. İki dev hayvanı seyrederken mistik bir korkuya bürünmüştü; kendi hiçliğinin farkına varıyor, onlara bu çelik ve tahtadan yapılmaz küçücük silâhla karşı çıkmadaki cesaretin bilincine varıyordu. Ancak tüm duraksamasının altında garip bir korku ve isteklilik karışımı yatıyordu: o güdüsel avcı ihtirası. Doğrulup Muhammed'in yanına indi.</p>

  <p class="block6">Başlarını aşan mısır başaklarının sallamamaya dikkat ederek bahçenin ortasına doğru yürüdüler. Kalbinin atışına uydurmaya çalıştığı soluğu, tüm dikkat kesilmiş göz ve kulaklarıyla Sebastian en yakındaki hayvanın gürültüsünü duyduğu noktaya doğru yaklaşıyordu.</p>

  <p class="block6">Başakların kendisini örtmesine karşın hafif rüzgârın saçlarını dağıttığını hissederken ilk fil kokusu bir darbe yemiş gibi sersemletti kendisini. Öylesine âni durdu ki ardından gelen Muhammed genç adama çarptı. [112] Oynayan bitki duvarına korkuyla bakarak çömeldiler. Sebastian Muhammed'in kendisine yaklaştığını hissetti. Yaşlı yerli rüzgârın sesinden daha hafif bir fısıltıyla, «Çok yaklaştık,» dedi.</p>

  <p class="block6">Sebastian başını sallayıp yutkundu. Başakların yaşlı filin sert derisine sürtündükçe çıkardığı hışırtıyı duyabiliyordu. Hayvan kendilerine doğru geliyordu. Tam yolunda duruyorlardı... Her an burun buruna gelebilirlerdi... Her an!</p>

  <p class="block6">Gecenin serinliğinde alnının ve üst dudağının titrediğini, gözlerinin verdiği dikkat nedeniyle sulandığını hisseden Sebastian bir korunma hareketiyle tüfeğini kaldırdı.</p>

  <p class="block6">Tam önünde koca bir kütle hareket ediyordu. Hayvanın yana açılmış kulakları geceyi bile örtüyordu, hortumu şişman bir boğa yılanı gibi körlemesine kendisine doğru sallanıyordu. Ağzının kenarlarından yapraklar dökülüyordu.</p>

  <p class="block6">Sebastian silâhı kaldırdı, nişan almadan hayvana doğrulttu, namlunun ucuyla nerdeyse hayvanın sarkık alt dudağına dokunarak ateş etti.</p>

  <p class="block6">Kurşun hayvanın pembe damağını yardı, yumuşak kafatası kemiklerini kırdı, genişleyip patlayarak yumruk büyüklüğündeki beynini dağıttı.</p>

  <p class="block6">On santim sağa ya da sola gitseydi iri kemiklerden birine çarpıp sekecek ve Sebastian Mavzerini bir daha doğrultamadan ölecekti. Tam dişlerin ve hortumun önünde duruyordu çünkü. Ancak yaşlı hayvan darbenin etkisiyle geriledi, hortumu göğsüne düştü, iri dişlerinin dengesini bozduğu kafası öne sarktı, bacakları kıvrıldı ve düştü. Yere çarparken çıkardığı gürültü yarım mil ötedeki köyden duyulmuştu.</p>

  <p class="block6">Önünde cansız yatan etten dağa gözlerine inanamayarak bakarak, «Vay canına!» diye bağırdı. «Yaptım işte! Yaptım işte!» Korku ve gerilimden kurtulmadan doğan sevinç dalgası başını döndürmüştü. [113] Muhammed'in sırtına bir şaplak indirmek için elini kaldırdığı anda birden donup kaldı.</p>

  <p class="block6">Patlamış bir kazandan kaçan buhar gibi bir ses çıkaran diğer fil hemen yakınlarında belirmişti. Ayakları altında ezilen başakların çatırtısını duyuyorlardı.</p>

  <p class="block6">Sesin hangi yönden geldiğini kestiremeyen Sebastian, «Geliyor!» diye bağırarak korkuyla çevresine bakındı.</p>

  <p class="block6">«Hayır, efendi. Rüzgâra dönüyor. Önce kokumuzu saptayacak, sonra saldıracak.» Yaşlı yerli Sebastian'ın kolunu yakaladı, ikisi birden filin kokularını almak için çevrelerinde dolanmasını beklediler.</p>

  <p class="block6">«Belki de kaçar,» diye fısıldadı Sebastian.</p>

  <p class="softbreak">&nbsp;</p>

  <p class="block6">«Bu hayvan kaçmaz. Yaşlı ve çok kötü huyludur, daha önce de insan öldürmüştür. Şimdi de bizi öldürecek.» Muhammed Sebastian'ın kolunu çekiştirdi. «Açıklığa çıkmalıyız. Burada biz hayvanı görmeden birden beynimize inebilir.»</p>

  <p class="block6">Koşmaya başladılar. Oysa bir kere koşmaya başladı mı en yürekli bir insan bile bir anda bir korkağa dönüşür. Yirmi adım atmadan ikisi de köye doğru kaçmaya başlamışlardı. Saklanmaya, gürültü etmemeye dikkat etmeden koşuyorlar, sarmaşıklar, çalılıklar arasında yollarını güçlükle buluyorlar, soluk soluğa koşuyorlardı. Kaçışlarının gürültüsü filin ayak seslerini bastırdığından hayvanın nerede olduğunu bilemiyorlardı. Bu kez de hayvanın her an enselerinde belireceği korkusuyla daha hızlı koşmaya çalışıyorlardı.</p>

  <p class="block6">Sonunda sırtlarından terler boşalarak, solukları kesilmiş bir halde açıklığa vardılar, ikinci filin yerini anlayabilmek çabasıyla kafalarını iki yana sallıyorlardı.</p>

  <p class="block6">«İşte!» diye Muhammed bağırdı. [114] «Geliyor!»</p>

  <p class="block6">«Kaç!» Hâlâ paniğe kapılmış olarak yine kaçmaya başladılar.</p>

  <p class="block6">Köyün dışında yeni yakılmış bir ateşin çevresinde yerli askerler ve M'topo'nun yüz köylüsü bekleşiyorlardı. Ateş sesini ve birinci filin düştüğünü duyduklarından heyecanla bekliyorlardı, ancak ondan sonraki çatırtılar ve bağırışlara bir anlam verememişlerdi.</p>

  <p class="block6">Muhammed ve ardından Sebastian'ın arkalarına neft yağı sürülmüş iki köpek gibi kendilerine doğru geldiklerini görünce artık olup bitenden kuşkuları kalmadı. Tam o anda yüz metre beride başaklar aralandı ve ikinci fil tüm hızıyla üzerlerine doğru saldırdı.</p>

  <p class="block6">«Kaçın! Çekilin oradan!» Sebastian'ın uyarısı gereksizdi aslında. Bekleyen kalabalık beklemeyi bırakmış, bir köpekbalığı görmüş sardalye sürüsü gibi bir anda dağılmıştı. Yerliler üzerlerindeki battaniyeleri atıp çırılçıplak koşuyorlar, birbirlerine çarpıp düşüyorlar, karanlıkta ağaçlara çarpıyorlardı, ikisi yanlışlıkla ateşin içine dalıp öteki ucundan ayaklarına yapışan korlarla birlikte çıktılar.</p>

  <p class="block6">Köyün içinden geçerlerken kulübelerden sırtlarına çocuklarını alıp çıkan kadınlar da dehşet içinde kaçan bu zavallıların artlarına takılıyorlardı.</p>

  <p class="block6">Sebastian ile Muhammed yavaş koşanları geçtikleri halde fil giderek yaklaşıyordu. Dik bir tepeden yuvarlanan bir kaya hızı ve gücüyle hayvan köyün ilk kulübesine vardı. Derme çatma yapı bir anda parçalandı. İkinci, arkadan üçüncü kulübe de yerle bir olduktan sonra hayvan ilk insanını yakaladı.</p>

  <p class="block6">Bu, incecik bacakları üzerinde titreyerek koşan, boş ve sarkık memeleri buruşuk karnına çarpan yaşlı bir kadındı. Koştukça dişsiz ağzından da upuzun ve tekdüze bir korku çığlığı yükseliyordu. [115] Fil hortumunu kadının üzerinden uzatıp omzuna vurdu. Darbenin şiddetiyle kadının kaburgaları kibrit çöpü gibi kırıldı. Daha yere düşmeden ölmüştü bile.</p>

  <p class="block6">İkincisi bir kızdı. Uykudan sersem bir halde, ay ışığında gencecik vücudu gümüş gibi parlayarak kulübesinden tam filin yolunun üstüne çıkmıştı. Kalın hortum kızı kavradı ve zahmetsizce bir hareketle on metre havaya fırlattı.</p>

  <p class="block6">Kızın çığlığı Sebastian'ın içinde bulunduğu panik duygusunu bir bıçak gibi kesmişti. Omzu üzerinden bakınca havada ucan kızı gördü. Bacakları iki yana açılmış kız havada takla atarak yere düştüğü anda sesi kesildi. Sebastian durdu.</p>

  <p class="block6">Fil kızın yerde kıpırdanan vücudu önünde durdu, dişlerini göğsüne batırdı. Kız şimdi hayvanın dişleri ucunda paramparça bir halde, artık insana benzemeyen bir durumdaydı. Fil huzursuzlukla başını sallayıp kızı fırlatıp attı.</p>

  <p class="block6">Sebastian'ın bozulan sinirlerini düzeltecek, korkunun dağıttığı erkekliğini yerine getirecek ancak böylesine korkunç bir görüntü olabilirdi. Tüfeği hâlâ elindeydi ama kendisi korku ve yorgunluktan tir tir titremekteydi, terleri ceketinin dışına çıkmıştı, kesik kesik soluyordu. Yeniden kaçma isteğine karşı koymaya çalışarak, kararsızca durdu olduğu yerde.</p>

  <p class="block6">Fil şimdi bir dişi, kızın kanıyla kıpkırmızı olarak Sebastian'ın üzerine gelmeye başladı. Sebastian'ın korku sunu önce iğrenmeye sonra da öfkeye çeviren bu oldu sonunda. Titreyen silâhını doğrulttu; filin gözüne nişan almak için geze dayadığı anda birden tüm titremesi durdu, görüşü kesinleşti. Yine bir erkekti artık. [116]</p>

  <p class="block6">Arpacığı filin başına nişanlayıp hortumun başlangıç yerindeki derin kırışığı gördüğü anda tetiğe bastı. Dipçik geri teperek omzuna çarptı, kulakları sağırlaşmış gibi oldu, ancak kurşun da tam istediği yere isabet etmişti.</p>

  <p class="block6">Hayvanın başını örten çamur tabakası ortasından bir toz bulutu yükseldi, göz kapakları bir an kapanıp sonra yine açıldı. Sebastian silâhı indirmeden sürgüyü çekip boş kovanı fırlattı, namluya yeni bir mermi sürüp yine o koca başı nişanladı. Bir el daha ateş etti; fil sarhoşmuş gibi olduğu yerde sallandı. Geriye doğru açılmış kulakları şimdi yana doğru açıldılar, başı Sebastian'dan yana döndü.</p>

  <p class="block6">Sebastian bir el daha ateş etti; kurşun kafatasına girdiği anda hayvan da dönüp adamın üzerine saldırdı; ancak bu saldırısında bir ağırlık, bir kararsızlık vardı.</p>

  <p class="block6">Sebastian bu kez hayvanın göğsünü nişanlayıp bir daha, bir daha ateş etti. Her seferinde geri tepmeyi önlemek için öne eğiliyor, çok dikkatle nişan alıyor, attığı her merminin hayvanın göğüs kafesini yırttığını, kalbini, ciğerlerini parçaladığını biliyordu.</p>

  <p class="block6">Hayvanın koşması şimdi kararsız bir yürüyüşe dönüşmüştü, bütün yön duygusunu kaybetmiş olarak Sebastian'a yan tarafını döndü, parçalanmış iç organlarının acısıyla göğsü inip kalkıyordu.</p>

  <p class="block6">Sebastian silâhı indirdi, boşalmış şarjöre yeni mermi doldurdu. Fil inliyordu şimdi, hortumunun ucundan, ciğerlerinden boşalan kanlar akıyordu. Öfkesiyle buz gibi olan Sebastian hiç bir acıma duygusuna kapılmadan doldurduğu silâhı kaldırdı, kocaman kulağın ortasındaki karanlık bölgeye nişan aldı. Kurşun bir ağaç gövdesine inen baltanın keskin sesiyle hayvana çarptı, fil beynine yediği tek kurşunla olduğu yere yığıldı. Ağırlığıyla dişleri dudaklarına kadar toprağa gömülmüştü. [117]</p>

  <h2 class="calibre4" id="sigil_toc_id_1">27</h2>

  <p class="block6">Köyün tam ortasına teslim edilmiş olan dört ton et çok değerliydi. M'topo bunun karşılığında ödedikleri bedelin çok az olduğunu düşünüyordu. Üç kulübe iki günde yeniden yapılabilirdi, hepsi hepsi dört dönüm tarla mahvolmuştu. Diğer yandan ölenlerden biri çok yaşlı bir kadındı, diğeri de on sekizinde olmasına karşın şimdiye kadar çocuk doğurmamıştı. Bu nedenle onun da kısır olduğu düşünülünce toplumun büyük bir zarara uğramadığı anlaşılırdı.</p>

  <p class="block6">Sabah güneşinin altında kemikleri ısınan M'topo mutlu bir insandı artık. Yanında Sebastian olduğu halde tahta sandalyesine kurulmuş çevresindeki eğlenceyi seyrediyordu.</p>

  <p class="block6">Kısa saplı, uzun bıçaklı mızraklarla silahlı ve çırılçıplak yirmi adamı kasaplık yapacaklardı. Hepsi de Muhammed ile dört yardımcısının hayvanın dişlerini sökmelerini beklerken tatlı tatlı sohbet ediyorlardı. Çevrelerinde köyün tüm halkı bir halka oluşturmuşlar hem olayı seyrediyorlar hem şarkılar okuyorlardı. Bir davul uyumu sağlıyor, köylüler el çırpıp ayak vurarak müziğe eşlik ediyorlardı.</p>

  <p class="block6">Erkeklerin kalın seslerinin temelinden kadınların tatlı soprano sesleri yükseliyordu.</p>

  <p class="block6">Muhammed'in sabırla inen baltası altında önce dişlerden biri, sonra diğeri hayvanın kemiklerinden ayrıldı, iki yerli asker fildişlerinin ağırlığı altında iki büklüm olarak dişleri Sebastian'ın yanına taşıdılar, törenle önüne bıraktılar.</p>

  <p class="block6">Sebastian Lalapanzi'ye taşınacak dört büyük fildişinin Flynn O'Flynn'i bir ölçüde olsun tatmin edeceğini umuyordu. [118] En azından sefer masrafını karşılamış olacaktı.</p>

  <p class="block6">M'topo'ya döndü. «Etleri alabilirsin.»</p>

  <p class="block6">«Efendi.» M'topo ellerini göğsünde kavuşturdu, sonra hazır bekleyen kasaplara dönüp bir dizi emri yağdırdı.</p>

  <p class="softbreak">&nbsp;</p>

  <p class="block6">Köylülerden biri hayvan leşinin üzerine tırmanıp da mızrağını hayvanın alt kaburgasının hemen ardına saplayınca kalabalıktan bir heyecan ve et açlığı çığlığı yükseldi.</p>

  <p class="block6">Adam mızrağı çekip hayvanın gövdesini yardı; diğer iki kişi de birer yarık yapınca gövdede sabahın ilk ışığında pembe pembe parıldayan hayvanın iç organlarına girilecek bir kapak açılmış oldu. Dört kişi hayvanın midesini çekip çıkardıktan sonra Sebastian'ın şaşkınlıktan büyüyen gözleri önünde delikten içeri girip gözden kayboldular. Sebastian hayvanın ciğerini kapmak için çabalayan adamların boğuk seslerini duyuyordu. Az sonra birisi elinde kaygan mor bir parça olduğu halde deliğin ağzında göründü. Bir kurt gibi kıvrılarak delikten çıktığında tepeden tırnağa kadar kana bulanmıştı. Saçları kuru kanla katılaşmış, yalnız dişleri ve gözleri bembeyazdı.</p>

  <p class="block6">Zafer çığlıkları atarak Sebastian'ın önüne koştu. Bu sunu Sebastian'ı şaşırtmış, daha da ötesi midesini kabartmıştı. «Ye,» dedi M'topo. «Güçlenirsin. Erkekliğini güçlendirir. On kadın, yirmi kadın bile yormaz ondan sonra seni.»</p>

  <p class="block6">M'topo Sebastian'ın böyle bir şeye ihtiyacı olduğu kanısındaydı. Kardeşi Saali ve nehir boyundaki diğer kabile reislerinden Sebastian'ın güçsüzlüğünü duymuştu.</p>

  <p class="block6">«İşte böyle.» M'topo ciğerin bir parçasını kesip ağzına attı. Başını sallarken kanlar ağzının kenarından akıyordu. «Çok güzel.» Sebastian'ın suratına doğru bir parça uzattı. «Ye!» [119]</p>

  <p class="block6">«Hayır.» Sebastian'ın midesi boğazındaydı sanki, aceleyle yerinden kalktı. M'topo omuzlarını silkip parçayı kendi ağzına attı. Sonra kasaplara işlerine devam etmeleri için seslendi.</p>

  <p class="block6">Koca hayvan gövdesi inanılmayacak kadar kısa bir sürede bıçakların ve mızrakların altında erimiş gitmişti, Tüm köy halkı şimdi çabaya karışmıştı. Kasaplardan biri bir bıçak darbesiyle iri bir parça et kesip bekleyen kadınlardan birine atıyor, kadın da eti küçük parçalara ayırıp yanında bekleyen çocuklarına veriyordu. Çocuklar heyecanla koşup et parçalarını acele yere sapladıkları kurutma çubuklarına geçiriyorlar, yeni parçalar almak üzere yine annelerinin yanına koşuyorlardı.</p>

  <p class="block6">Sebastian artık tiksintisi bastırmıştı, şimdi herkesin bir yandan çalışıp bir yandan çiğnenirken aynı zamanda durmadan konuşmaları karşısında kahkahalarını tutamayıp gülüyordu.</p>

  <p class="block6">Köpekler de ayaklar arasında dolaşıyor, atılan tekmelere aldırmadan onlar da paylarına düşeni mideye indiriyorlardı.</p>

  <p class="block6">Bu neşeli köy havasının ortasına ansızın Müfettiş Herman Fleischer yanında on silahlı yerli askeri olduğu halde giriverdi.</p>

  <p class="softbreak">&nbsp;</p>

  <p class="block12"><br class="calibre1" id="calibre_pb_28" /></p>
</body>
</html>
