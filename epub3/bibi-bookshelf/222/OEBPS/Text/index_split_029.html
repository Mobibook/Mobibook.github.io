<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">29</h2>

  <p class="block6">«Şimdi ne yapacağız, Manali?» diye sordu Muhammed. Yanındaki iki adamın yüzlerinde de aynı acıklı güven dolu soru okunuyordu. Sebastian bir rastlantı eseri karşılaşmıştı adamlarıyla. Başları üzerinde vızıldayan kurşunlardan korunmak için başaklar arasında iki büklüm koşarlarken bu ikisiyle karşılaşmışlardı. Yerliler karın üstü yere yatmışlar başlarını toprağa gömmüşlerdi.</p>

  <p class="block6">Sebastian adamları kaldırmak için epey tekmelemek zorunda kalmıştı.</p>

  <p class="block6">O andan beri de Flynn'in öğüdünü akıldan çıkarmayarak dolana dolana Rovuma kıyısına gelmişti. Ancak Fleischer'in askerleri hem saklanmaya gerek duymadıklarından hem de dolambaçsız yoldan geldiklerinden kendilerinden önce varmışlardı kıyıya. Sebastian sazların arasından adamların kumsaldaki yerli kayıklarını parçalamalarını üzüntüyle seyretti.</p>

  <p class="block6">Muhammed'e, «Karşıya kadar yüzebilir miyiz?» diye fısıltıyla sordu. Yaşlı yerlinin yüzü bir anda dehşetle allak bullak olmuştu, ikisi birden çeyrek mil genişliğinde ama çok hızlı aktığı için üstünde girdaplar oluşan suya baktılar.</p>

  <p class="block6">«Hayır,» dedi Muhammed kesin bir sesle.</p>

  <p class="block6">«Çok mu uzak?»</p>

  <p class="block6">«Çok uzak. Çok hızlı. Çok derin ve çok timsah var.»</p>

  <p class="block6">Çaresizlik içinde kıyıdan uzaklaşıp içerlere doğru süzüldüler.</p>

  <p class="block6">Öğleden sonra nehirden iki mil kadar içerde çalılıkla kaplı bir vadideydiler. [126] M'topo'nun köyünden de bir o kadar uzaklaşmışlardı.</p>

  <p class="block6">«Şimdi ne yapacağız, Manali?» Sebastian yerliyi yanıtlamadan önce boğazını temizledi.</p>

  <p class="block6">«Şey...» Yaratıcı bir düşünceye varabilmek için kaşlarını çattı. Birden bir şafak görkemiyle yüzü aydınlandı.</p>

  <p class="block6">«Nehri geçmek için başka bir yol bulmalıyız.» Kendi zekasından gurur duyan bir adam havasıyla söylemişti bunu.</p>

  <p class="block6">«Sen ne dersin, Muhammed?»</p>

  <p class="block6">Topu bir anda temiz bir vuruşla kendi alanında bulan Muhammed bir karşılık veremedi.</p>

  <p class="block6">«Bir sal?» diye Sebastian bir öneri sunmaya çalıştı.</p>

  <p class="block6">Ancak araç gereç, malzeme ve olanak yokluğu öylesine belirgindi ki Muhammed bunu yanıtlamaya gerek bile duymadan başını salladı.</p>

  <p class="block6">«Haklısın,» dedi Sebastian. O klasik güzelliğe sahip çehresi yine zorunlu düşünceyle kırıştı. Sonunda, «Nehir boyunca başka köy yok mu?» diye sordu.</p>

  <p class="block6">«Var. Ama askerler hepsine gidip kayıklarını parçalayacaklardır. Reislere de kimliğimizi anlatıp adamları asmakla tehdit edecekler.»</p>

  <p class="block6">«Ama bütün nehir boyunu dolaşamazlar ki. Beş altı yüz millik bir sınır bu. Bir kayık bulana kadar yürüyelim. Çok uzun zaman alır belki, ama sonunda buluruz.»</p>

  <p class="block6">«Askerler daha önce bizi yakalamazlarsa.»</p>

  <p class="block6">«Onlar bizim sınır bölgesinde kalacağımızı tahmin edecekler. Biz içerden dolaşır yeniden nehire dönmeden beş altı gün yürürüz. Şimdi dinlenelim, gece yola çıkarız.»</p>

  <p class="block6">Rovuma'dan düz bir çizgi üzerinde Alman toprakları içine dalarken bütün gece boyunca hiç durmadılar. Sabahın ilk saatlerinde yürüyüş hızları epey düşmüştü, Sebastian adamlarının yürürken birden yoldan ayrıldıklarını, ancak hemen sonra birden şaşkınlıkla durup çevrelerine bakındıklarını ve koşa koşa arkadaşlarına katıldıklarını farketmişti. [127] Bu duruma çok şaşmış ve bunu neden yaptıklarını soracaktı ki, kendisinin de çok yorgun olduğunu ve konuşmanın bile güç bir iş olduğunun farkına vardı. Aradan bir saat geçmeden bu garip davranışın nedenini buldu.</p>

  <p class="block6">Ayaklarının otomatik denilebilecek bir hareketle kendi kendilerine yürümesi Sebastian'da bir rahatlık duygusu yaratıyordu. Kendini zihnini örten o karanlık ve sıcak unutma dalgasına bırakmakta hiçbir sakınca görmedi.</p>

  <p class="block6">Yanağını yırtan bir çalı birden bilincini yerine getirince şaşkınlıkla baktı çevresine. Muhammed ile iki yerli on metre kadar sağında tek sıra halinde yürüyorlar ve ay ışığında şaşkın ifadeler seçilen yüzlerini çevirmişler kendisini seyrediyorlardı. Sebastian'ın yürürken uyuduğunu anlaması için birkaç saniye geçti. Hemen koşup sıranın başındaki yerini aldı.</p>

  <p class="block6">Ağaçların ardında battıktan sonra bir süre yansıyan iri, gümüş ay ışığının yardımıyla yürümelerini sürdürdüler, ancak ayaklarının altındaki patika artık görülemez hale gelince Sebastian şafak sökmesine bir saat kadar kaldığını hesaplayıp beklemeye karar verdi.</p>

  <p class="block6">Tam durmuş ve konuşmak üzere ağzını açmıştı ki Muhammed, omzunu kavrayan eli ile onu uyardı.</p>

  <p class="block6">«Manali!» Muhammed'in sesinde uyarıcı bir ton vardı; Sebastian bütün sinirlerinin gerildiğini hissetti.</p>

  <p class="block6">«Ne var?» Güdüsel bir hareketle Mavzerini omzundan çıkardı.</p>

  <p class="block6">«Karşıya bak!»</p>

  <p class="block6">Sebastian gözlerini kısarak uzun bir süre karanlığa bakınca uzaklarda hafif bir kızıllık gördü. «Gördüm,» dedi. «Nedir bu?»</p>

  <p class="block6">«Ateş. Yolumuzun üzerinde kamp kurmuş birileri var.» [128]</p>

  <p class="block6">«Askerler mi?»</p>

  <p class="block6">«Olabilir.»</p>

  <p class="block6">Sönmek üzere olan kömürlerin kızıllığına bakan Sebastian ensesindeki tüylerin diken diken olduğunu hissetti. Artık uyanmıştı. «Çevrelerinden dolanalım,» dedi.</p>

  <p class="block6">«Sonra ne olacak?»</p>

  <p class="block6">«Önce kaç kişi olduklarını öğrenelim hele.»</p>

  <p class="block6">Muhammed Sebastian'ın iznini beklemeden bir leopar gibi süzülüp karanlıkta kayboldu. Sebastian beş dakika kadar endişe içinde bekledi. Bir ara bir boğuşma gürültüsü duyar gibi olduysa da pek emin değildi bundan. Birden Muhammed yine yanında belirdi.</p>

  <p class="block6">«On kişiler. İki asker ve sekiz taşıyıcı. Askerlerden biri ateş başında oturuyordu. Beni görünce herifi öldürmek zorunda kaldım.»</p>

  <p class="block6">«Aman Tanrım! «Sebastian'ın sesi elinde olmadan yükselmişti. «Ne yaptın? Ne yaptın?»</p>

  <p class="block6">«Herifi öldürdüm. Ama öyle bağırmayın!»</p>

  <p class="block6">«Nasıl öldürdün?»</p>

  <p class="block6">«Bıçağımla.»</p>

  <p class="block6">«Neden?»</p>

  <p class="block6">«Daha önce davranıp o beni öldürmesin diye.»</p>

  <p class="block6">«Peki ya diğeri?»</p>

  <p class="block6">«Onu da.»</p>

  <p class="block6">«İkisini de mi öldürdün?» Sebastian'ın dili tutulmuştu.</p>

  <p class="block6">«Evet, Tüfeklerini de aldım. Şimdi korkusuzca gidebiliriz artık. Ama taşıyıcıların yanlarında epey sandık var. Bana kalırsa bunlar Alman müfettişi Bwana Intambu'nun eşyalarını taşıyorlar.»</p>

  <p class="block6">«Adamları öldürmemeliydin. Bağlasan falan da olurdu.»</p>

  <p class="block6">«Mamali, tıpkı bir kadın gibi konuşuyorsun.» Muhammed yine söylemek istediği konuya döndü. [129] «Sandıklar arasında bir tanesi çok kocaman, sanırım vergi parası var içinde. Askerlerden biri sanki özel olarak korumak istermiş gibi sırtını o sandığa dayayıp uyumuştu.»</p>

  <p class="block6">«Vergi parası mı?»</p>

  <p class="block6">«Evet.»</p>

  <p class="block6">«Vay canına!» Sebastian'ın bütün vicdan azabı yok olmuştu şimdi. Noel sabahı uyanmış bir çocuk gibi neşeliydi.</p>

  <p class="block6">Başlarına dikilip dipçikleriyle dürterek uyandırdılar yerli taşıyıcıları. Adamları battaniyelerinin altından kaldırıp bir grup halinde topladılar. Ateşe yeni odun atıldı, yükselen alevlerin ışığında Sebastian ganimeti incelemeye başladı.</p>

  <p class="block6">Askerlerden birinin boğazından akan kan küçük tahta sandığı kızıla boyamıştı. Muhammed adamı ayaklarından tutup çekti, battaniyesi ile sandığı sildi.</p>

  <p class="block6">«Manali, şu koca kilide bak. Kapağında da Kayzer'in kuşunun resmi var...» Uzanıp sandığın tutamaklarını kavradı. «... Bir de ağırlığına bak hele!»</p>

  <p class="block6">Ateşin çevresindeki diğer eşyalar arasında Muhammed bir kangal da ince halat bulmuştu. Herman Fleischer'in seferlerinde pek gerekli olan bu nesneyle Muhammed taşıyıcıları bellerinden birbirlerine sıkı sıkı bağladı. Adamlar artık kaçamazlar ama yük taşıyabilirlerdi. Sebastian ağzına tıkıştırdığı sucuk ve kara ekmeği yutarak, «Ne yapıyorsun öyle?» diye sordu.</p>

  <p class="block6">«Kaçmasınlar diye bağlıyorum.»</p>

  <p class="block6">«Onları da yanımızda götürecek değiliz herhalde?»</p>

  <p class="block6">«Götürmezsek bunları kim taşıyacak?» [130]</p>

  <p class="block4"><br class="calibre1" id="calibre_pb_30" /></p>
</body>
</html>
