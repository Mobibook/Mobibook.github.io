<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">62</h2>

  <p class="block6">Flynn O'Flynn yaslandığı palmiye ağacının gövdesine dayanarak ağır ağır doğruldu.</p>

  <p class="block6">Rosa gözlerini açıp babasına baktı. «Nereye gidiyorsun?» [265]</p>

  <p class="block6">«Senin benim için yapamayacağın bir şeyi yapmaya.»</p>

  <p class="block6">«İyi ama son bir saatte üçüncü oluyor bu!» Rosa kuşkulanmıştı.</p>

  <p class="block6">«Zaten onun için adına Doğu Afrika Tangosu derler ya.» Flynn çalılar arasına yürüdü, çömelip görünmediğinden emin olmak için dikkatle çevresine bakındı. Rosa'ya da hiç güvenmiyordu, aklına eser kalkıp kendisini izleyebilirdi.</p>

  <p class="block6">Kimseyi göremeyince diz üstü çöküp yumuşak kumu elleriyle eşeledi. Bir kasa altın çıkaran yaşlı bir korsan havasıyla şişeyi mezarından çıkarıp tıpasını çekti.</p>

  <p class="block6">Şişeyi tam ağzına sokmuştu ki dönen uçağın boğuk hırıltısını duydu. Şişe bir an olduğu yerde kaldı, Flynn birkaç kere yutkundu. Sonra derin bir zevkle göğüs geçirerek şişeyi kapattı, yine yerine gömüp üstünü örttü ve kumsala doğru yürüdü.</p>

  <p class="block6">Palmiyeler arasından çıkarken, «Görüyor musun?» diye seslendi Rosa'ya. Rosa açıklığa çıkmıştı. Başını öylesine geriye atmıştı ki, uzun saç örgüleri kalçalarına kadar sarkıyordu. Rosa babasını yanıtlamadı; yüzü heyecan ve endişeyle gerilmişti. Çevresindeki yerliler de konuşmaya korkarak sessizce duruyorlardı.</p>

  <p class="block6">Flynn uçağın yaralı bir kuş gibi yaklaştığını gördü.</p>

  <p class="block6">Motor durmadan tekliyor, öksürüyor, uçağın arkasından yağlı kara bir duman çıkıyor, kanatlar kopacakmış gibi sallanıyorlar, uçağın altından da tekerleklerin isabet aldığı yerden bir şeyler sarkıyordu.</p>

  <p class="block6">Sonunda uçak tek tekerleği üzerine sert kumların üstüne kondu, elli metre kadar ilerledi, sonra iskele yanındaki kanadı kuma saplandı, uçağı denize doğru çevirdi, kuyruğu havaya kalktı. Bir parçalanma, yırtılma sesi duyuldu, uçak kalkan toz bulutları arasında tepe üstü döndü. [266]</p>

  <p class="block6">Pervanesi kuma saplanıp bin parça olmuştu. Ön pilot yerinden bir insan vücudu havaya fırladı, kollarını iki yana açarak tekerlek gibi havada dönüp sığ suyun içine düştü. Uçak takla atmaya devam ettikçe parçalanıyordu.</p>

  <p class="block6">Alt kanatlardan biri silâh sesi gibi bir çatırtıyla koptu. Uçak suya girince yavaşladı, tepesi üstü düştüğü yerde kaldı. Da Silva arka pilot bölmesinde kayışlarla bağlı olduğu yerde hareketsiz duruyordu, kolları iki yana sarkmıştı.</p>

  <p class="block6">Korkunç sessizliği bozan Rosa oldu. «Siz pilota yardım edin, ben Sebastian'ı kurtarırım.» Muhammed ile iki yerli Sebastian'ın suyun içinde bir tahta parçası gibi yattığı yere koştular.</p>

  <p class="block6">«Haydi!» diye Flynn yanındaki adamlara bağırdı, kumların içinde uçağa doğru koşmaya başladılar. Ancak uçağın yanına varamadılar.</p>

  <p class="block6">Birden kulaklarını sağır eden bir gürültü olmuş, uçağın deposundaki benzin korkunç bir patlamayla alev almıştı.</p>

  <p class="block6">Uçak, çevresindeki deniz bir anda cehennemi andıran bir görüntüye büründü.</p>

  <p class="block6">Sıcak dalgası karşısında gerilediler. Alevler kapkara dumanın da etkisiyle koyu kızıl bir renkteydi, uçağın bez örtüsü altından tahta çatısı göründü bir an.</p>

  <p class="block6">Da Silva alevlerin tam ortasında yanıyordu. Ateş adamı bağlayan kayışları koparınca yanan ceset suya düştü.</p>

  <p class="block6">Sebastian kendisine geldiğinde uçaktan hâlâ dumanlar yükseliyordu. Sebastian dirseği üzerinde doğrulup enkaza baktı.</p>

  <p class="block6">«Da Silva?» Sesi boğuktu. Burnu kırılmış, yamyassı olmuştu. Rosa kanları elinden geldiğince sildiği halde burnunun ve ağzının kenarlarında hâlâ kuru kan izleri vardı. Her iki gözü de morarmış, yerlerinden fırlayacak kadar şişmişti. [267]</p>

  <p class="block6">Flynn başını salladı. «Kurtulamadı.»</p>

  <p class="block6">«Öldü mü?»</p>

  <p class="block6">«Ormana gömdük,» dedi Flynn.</p>

  <p class="block6">«Ne oldu?» diye sordu Rosa. «Ne oldu orada?» Çocuğunu koruyan bir ana gibi oturuyordu kocasının başında. Sebastian ağır ağır çevirdi başını.</p>

  <p class="block6">«Blücher'i bulduk.»</p>

  <p class="softbreak">&nbsp;</p>

  <p class="block12"><br class="calibre1" id="calibre_pb_62" /></p>
</body>
</html>
