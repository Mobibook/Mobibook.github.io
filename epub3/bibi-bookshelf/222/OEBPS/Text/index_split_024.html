<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block12"></p>

  <h2 class="calibre4">23</h2>

  <p class="block6">Bungalov'un görüş alanı dışına çıkar çıkmaz Sebastian yürüyüş kolunu durdurup yol kenarına oturdu, ağır miğferi başından çıkarttı, yerine otlardan örülü bir şapka geçirdi, ayağından da dar çizmeleri atıp bir çift yumuşak deriden sandal ayakkabı giydi. Çıkardığı eşyaları özel taşıyıcısına verdikten sonra ayağa kalktı, en düzgün Swahilicesiyle yürüyüşe devam emrini verdi.</p>

  <p class="block6">Patika üç mil kadar sonra küçük bir çavlanın üzerinden nehri aşıyordu. Burası dev ağaçların dar suyolu üzerinde birleştikleri gölgelik bir yerdi. Sebastian kıyıda durup adamlarının önden geçmelerini bekledi. Onların kayadan kayaya atlayarak sırtlarındaki yüklerle karşıya geçmelerini, oradan da sık çalılıklar arasında kaybolmalarını izledi. [100] Adamların sesi giderek uzaklaştı, birden yapayalnız kaldı olduğu yerde.</p>

  <p class="block6">Güdüsel bir hareketle dönüp Lalapanzi yönüne baktı. İçindeki kayıp duygusu kocaman bir boşluktu sanki. Geri dönme güdüsü öylesine büyüktü ki ne yaptığını farketmeden arkaya doğru bir adım attı.</p>

  <p class="block6">Kararsızlık içindeydi. Adamlarının sesleri çok uzaklardan geliyordu şimdi. Sık çalılıklar, binlerce böceğin vızıltısı, ağaçların yüksek dallarının hışırtısı ve sakin suların mırıltısı arasında kaybolmuşlardı sanki.</p>

  <p class="block6">Birden yakınlarda bir hışırtı duyunca o yana döndü. Rosa, yapraklar arasından süzülen güneş ışığıyla benek benek olmuş karşısında duruyor, ortalığa bir gerçek dışılık, bir peri masalı niteliği katıyordu.</p>

  <p class="block6">«Sana bir yol armağanı, beni hatırlaman için bir şey vermek istedim,» dedi hafifçe. «Ama aklıma hiç bir şey gelmedi.» Erkeğe kolları ve ağzıyla uzandı, dudaklarından uzun uzun öptü.</p>

  <p class="softbreak">&nbsp;</p>

  <p class="block4"><br class="calibre1" id="calibre_pb_25" /></p>
</body>
</html>
