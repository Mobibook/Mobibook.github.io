<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">55</h2>

  <p class="block6">«Nerede bu herif? Burada olmalı. İzciler burada olduğunu söylediler. Göremiyor musun? Rosa Oldsmith'in güneş ve rüzgârdan dudakları kurumuş, güneşten yanan burnunun derisi soyulmuş, gözleri kan çanağına dönmüştü. Mavzeri elinde olduğu halde otlar üzerine yüzüstü uzanmıştı. [234]</p>

  <p class="block6">«Görebiliyor musun?» diye sabırsızlıkla dönüp babasına baktı.</p>

  <p class="block6">Flynn dürbününü kaldırıp vadiyi taradı bir daha. Sonra yine kervana döndü.</p>

  <p class="block6">«Bir beyaz adam görüyorum.»</p>

  <p class="block6">«Fleischer mi?»</p>

  <p class="block6">«Hayır. Sanmıyorum.»</p>

  <p class="block6">«Dikkatli bak, o da buralarda bir yerde olmalı.»</p>

  <p class="block6">«Şu garip şeyler de ne acaba?»</p>

  <p class="block6">Flynn dört tekerleğe dikkatle bakıyordu. Dürbünün merceğinde havanın sıcaklığı yüzünden görüntü çarpılıyor, bir an önemsiz görünürken bir an sonra dev bir biçim alıyorlardı.</p>

  <p class="block6">Fleischer'e bak sen. Bırak o lanet şeyleri, Fleischer'i ara.»</p>

  <p class="block6">«Onlarla birlikte değil diyorum sana.»</p>

  <p class="block6">«Olması gerek.» Rosa dönüp dürbünü babasının elinden kaptı, vadiden ağır ağır kendilerine doğru gelen uzun yürüyüş koluna baktı.</p>

  <p class="block6">«Orada olması gerek. Tanrım, ne olur orada olsun,» diye mırıldandı kupkuru dudakları arasından.</p>

  <p class="block6">«Biraz sonra saldırıya kalkmamız gerekecek. Pusuya girdiler artık.»</p>

  <p class="block6">«Fleischer'i bulmalıyız.» Rosa'nın dürbünü kavrayan güneş yanığı elleri bembeyaz kesilmişti.</p>

  <p class="block6">«Daha fazla bekleyemeyiz. Sebastian işaretimi bekliyor.»</p>

  <p class="block6">«Dur! Biraz beklemelisin.»</p>

  <p class="block6">«Olamaz. Daha yakına gelmemeleri gerek.» Flynn yerinde hafifçe doğrulup alçak sesle seslendi.</p>

  <p class="block6">«Muhammed, hazır mısın?»</p>

  <p class="block6">«Hazırız.» Muhammed ve adamları yamacın aşağısında siperlenmişlerdi. [235]</p>

  <p class="block6">«Allanın seçilmiş kulları, dediklerimi unutmayın! Önce askerleri öldürürseniz diğerleri kaçarlar.»</p>

  <p class="block6">«Sözleriniz kulaklarımda altın çıngırakların güzelliği ve parlaklığıyla çınlıyor,» dedi Muhammed.</p>

  <p class="block6">«Başlarım şimdi senin...» Flynn cebinden aynasını çıkartıp güneş ışıklarını vadinin karşı yamacında bir noktaya yansıttı. Kayalar ve çalılar arasından Sebastian'ın karşılık veren parıltısı göründü.</p>

  <p class="block6">«Ah!» diye Flynn sesine bir tiyatro havası verdi.</p>

  <p class="block6">«Sevgili Bassie'mizin uyuyakaldığından korkuyordum.»</p>

  <p class="block6">Mavzerini önündeki kayadan aldı.</p>

  <p class="block6">«Bekle,» diye yalvardı Rosa. «Ne olur, bekle.»</p>

  <p class="block6">«Bekleyemeyiz. Bunu sen de biliyorsun. Eğer Fleischer oradaysa nasıl olsa yakalayacağız herifi. Eğer değilse o zaman beklemenin bir anlamı yok zaten.»</p>

  <p class="block6">«Sen unuttun Maria'yı... Artık hiç aldırmıyorsun!»</p>

  <p class="block6">«Hayır, unutmadım.» Flynn silâhı omzuna dayadı.</p>

  <p class="block6">Uzun süredir gözlediği bir yerli asker vardı. Kolun başında yürüyen iri yarı bir adam. Flynn bu uzaklıktan bile adamın tehlikeli biri olduğunu seziyordu. Yerli bir leopar tetikliğiyle, başını yana eğmiş kulaklarını dikmiş olarak yürüyordu.</p>

  <p class="block6">Flynn adamı arpacığın ucunda gördü, yamaçtan aşağı ateş edeceğini hesaplayarak silâhı aşağı doğru kaydırdı, tetiğe hafifçe bastı. Mavzerden bir ateş parıltısı uzandı, silâhın geri tepmesiyle Flynn'in omzu sarsıldı.</p>

  <p class="block6">Flynn merminin adamın ayakları dibinde toprağa gömüldüğünü görünce şaşkınlıktan gözlerine inanamadı. Dört yüz metreden vuramamıştı hedefi... Gerçekten yaşlanıyordu artık.</p>

  <p class="block6">Namluya yeni bir mermi sürmeye çalışırken asker silâhını omzundan çıkararak çalıların arasına sinmişti bile. Flynn'in ikinci mermisi kuru otlar arasında kayboldu.</p>

  <p class="block6">«Allah kahretsin!» Çevresindeki silâh sesleri arasında Flynn'in sesi duyulmamıştı bile. [236] Şimdi kendi adamları her iki yamaçtan aşağı vadiyi dolduran insanlara ölüm yağdırıyorlardı.</p>

  <p class="block6">Yerli taşıyıcılar bir an donup kaldılar; kimi dev tekerlekleri çekerken, kimi çalıları kesmek için palalarını kaldırmış olarak, kimi de çalışanları seyrederken... Bütün başlar yamaçlara yönelmişti şimdi. Sonra rüzgâr gibi bir korku iniltisi tüm vadiyi doldurdu.</p>

  <p class="block6">Flynn'in yalnız silahlı askerlere ateş emrini unutan adamları hedef gözetmeksizin kurşun yağdırıyorlardı.</p>

  <p class="block6">Mermilerin ete girerken çıkardıkları boğuk sesler duyuluyordu.</p>

  <p class="block6">Taşıyıcılar birden canlandılar. Sel suları gibi kaçışmaya başladıklarında haki üniformalı askerler de aralarında kalmışlardı.</p>

  <p class="block6">Rosa da Flynn'in yanında ateş ediyordu. Silâhı tutan uzun parmaklı dişi elleri sürgüyü sanki dokuma tezgahıymış gibi çekiyor, ölüm dokuyordu. Dudakları arasından artık kendisi için bir savaş ilahisi olan sözler dökülüyordu.</p>

  <p class="block6">«Maria! Maria!» Her ateş edişte hafifçe mırıldanıyordu aynı sözcüğü.</p>

  <p class="block6">Flynn kütüklüğünden her yeni şarjörü çıkardıkça göz ucuyla kızına bakıyordu. Bu heyecanlı anında bile kızının yüzü bir huzursuzluk uyandırıyordu kendisinde. Kızın gözlerinde çılgınlık vardı, çok uzun saklanan acının getirdiği çılgınlık, çok dikkatle beslenen nefretin getirdiği çılgınlık.</p>

  <p class="block6">Silahını doldurunca dikkatini yine vadiye çevirdi.</p>

  <p class="block6">Görüntü değişmişti şimdi. Daha önce dürbünle gözlediği Alman korkudan çılgına dönmüş yerlileri düzene sokmaya çalışıyordu. Yanında ilk ateş ettiği iri asker vardı. İkisi birden kaçanları yakalıyorlar, yollarını kesiyorlar, dört dev tekerleğin arkasında bir savunma hattı hazırlıyorlardı. [237]</p>

  <p class="block6">Şimdi ateşe karşılık vermeye de başlamışlardı.</p>

  <p class="block6">«Muhammed! O beyaz adamı! Beyazı!» diye kükreyen Flynn adama iki kere ateş edip ikisinde de isabet ettiremedi. Ancak kurşunlan öylesine yakından geçmişti ki, Alman en yakındaki tekerleğin arkasına sığınmak zorunda kaldı.</p>

  <p class="block6">Kolay bir zafer umudunu kaybeden Flynn, «İşte şimdi işler berbat oldu,» diye söylendi. «Oraya yerleşiyorlar, çıkartıp atmamız çok güç olacak.»</p>

  <p class="block6">Durumları parlak olmaktan çok uzaktı. Flynn geçmiş deneylerinden emrindeki başıbozuk alayının pusudan ateş etmek ve stratejik çekilme konularında usta olduklarını iyi bilirdi. Ancak düşmana açık bir saldırıya geçmede pek zayıftılar. Emrindeki yüz adamın ancak sekiz on tanesine güvenebilirdi. Bu yüzden saldın emri vermekte duraksıyordu. «İleri!» diye bağırıp da ardından herkesin yüzüne, «Kim? Ben mi? Dalga geçiyorsun galiba,» diye bakmaları kadar insanı küçük düşüren bir durum olamazdı.</p>

  <p class="block6">Geçen her dakika adamlarının savaşçılığını azaltıyor, savaş çılgınlığının yerini mantıklılık alıyordu. Ciğerlerini doldurup ağzını açtığı anda Rosa kendisini kurtardı.</p>

  <p class="block6">Kızı olduğu yerde dönüp kıvrak bir hareketle ayağa kalkmış bir sıçrayışta açıklığa fırlamıştı. Bir yandan koşarken bir yandan da kalça hizasında tuttuğu silâhından ateş yağdırıyordu. Uzun saçları arkasında dalgalanarak yamaçtan aşağı koşmaya başladı.</p>

  <p class="block6">«Rosa!» diye kükreyen Flynn yaşlı bir boğa gibi kızının arkasından koştu.</p>

  <p class="block6">«Fini!» Muhammed de efendisinin ardına takılmıştı.</p>

  <p class="block6">Vadinin karşı tarafında pusuda olan Sebastian, «Tanrım!</p>

  <p class="block6">Rosa bu!» diye haykırdı ve farkında olmadan aşağıya koşmaya başladı. [238]</p>

  <p class="block6">Yanındaki yerli de, «Akwende!» diye bağırdı, heyecanına kapılıp düşünmeye vakit bulamadan koştu. Bir anda elli kişi koşmaya başlamıştı. Yokuş aşağı indikleri için durmalarına olanak yoktu, ya aşağı kadar koşacaklar ya da durmak istedikleri takdirde yüzüstü düşeceklerdi.</p>

  <p class="block6">Rosa ile Sebastian Alman hatlarına ilk varanlar arasındaydılar.</p>

  <p class="block6">O hızla ilk hattı yarmışlardı. Rosa elindeki boş tüfekle bir kayanın ardından çıkan iri yerliyle yüzyüze geldi. Adam kendisini kavradığı andan attığı çığlık Sebastian'ın beyninde gülle gibi patladı.</p>

  <p class="block6">Rosa iri yerlinin kolları arasında bir çocuk gibi çırpınıyordu.</p>

  <p class="block6">Yerli kadını kaldırdı, az önce arkasına saklandığı sivri kayaya fırlatmak üzere gerildi. Adaleli kollarında, terden ıslak boynunda, kalın bacaklarında öylesine bir güçlülük vardı ki Sebastian Rosa'nın kayalara çarpıp paramparça olacağından bir an bile kuşkulanmadı.</p>

  <p class="block6">Savrulmanın şiddetiyle omurgası, kaburgaları kırılacak, iç organları parçalanacaktı.</p>

  <p class="block6">Sebastian adama doğru saldırdı. Önündeki iki şaşkın yerliyi bir anda yere serdi, ancak karısını vurma korkusuyla ateş edemiyordu. Bir anda aralarındaki açıklıktan fırladı ve iriyarı yerlinin Rosa'yı tam fırlatacağı an yanlarına vardı.</p>

  <p class="block6">«Ah!» Sebastian'ın boğazından kopan vahşi kükremeyle birlikte balta gibi salladığı silâhı da yerlinin beline inmişti. Adamın içinde böbrekleri yerinden fırladı, geri geri devrilirken ölmüştü bile. Rosa da adamın üzerine düştü.</p>

  <p class="block6">Sebastian tüfeği bırakıp karısını kucakladı.</p>

  <p class="block6">Flynn de adamlarıyla yerlilerin üzerine saldırmış, tüfeklerini ellerinden alıyor, önüne çıkanı deviriyordu.</p>

  <p class="block6">Sebastian doğrulup Rosa'yı ayağa kaldıracağı sıra da tehlikenin geçmiş olduğunu umarak arkasına baktı.</p>

  <p class="block6">Birden soluğu tıkanmıştı. [239]</p>

  <p class="block6">On adım ötedeki dev tekerleğin gölgesine sığınmış olan Alman subayı bir Alman için fazla esmer sayılırdı, genç bir adamdı; beyaz üniforması terden sırılsıklam olmuştu.</p>

  <p class="block6">Yüzü gergin, ağzı ince bir çizgi gibiydi. Sağ elindeki Luger tabancasını doğrultup nişan aldı.</p>

  <p class="block6">«Hayır!» diye bağıran Sebastian Rosa'yı kendi vücuduyla korumaya çalıştı. Almanın ateş etmek üzere olduğu kesindi.</p>

  <p class="block6">«Kadın!» diye bağırdı okulda öğrendiği Almancasıyla.</p>

  <p class="block6">«<i class="calibre6">Nein schutzen dis ein Mädchen</i>... Bu bir kadın... Ateş etmek olamaz...» Birden genç subayın yüz ifadesinin değiştiğini farketti. Gözlerinin yeşil parıltısı yumuşamıştı.</p>

  <p class="block6">Yine de tabanca üzerlerine çevriliydi. Bütün bunlar bir iki saniyede olup bitmişti ama bu bile yeterliydi. Subay duraksamış beklerken Flynn tüfeğinin namlusunu Almanın ensesine dayadı.</p>

  <p class="block6">«Bırak onu, güzelim. Yoksa bademciklerini havaya uçururum!»</p>

  <p class="softbreak">&nbsp;</p>

  <p class="block12"><br class="calibre1" id="calibre_pb_55" /></p>
</body>
</html>
