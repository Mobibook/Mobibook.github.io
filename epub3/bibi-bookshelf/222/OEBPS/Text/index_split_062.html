<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block12"></p>

  <h2 class="calibre4">63</h2>

  <p class="block6">Kaptan Arthur Joyce mutlu bir insandı. Kamarasında masasının üzerine eğilmiş, ellerini büyük haritanın üzerine dayamıştı. Mavi kalemle çizilmiş daireye bakarken bunu İngiltere Bankası müdürünün bir milyon sterlinlik çeke attığı imzaymış gibi görüyordu.</p>

  <p class="block6">«İyi, çok iyi!» Tam ıslık çalacakken vazgeçip gülümseyerek Sebastian'a baktı. Sebastian da mor gözleri ve yassı burnuyla gülümsedi adama.</p>

  <p class="block6">«Çok iyi, Oldsmith!» Joyce'un yüz ifadesi birden değişmiş, gözleri parlamıştı. «Oldsmith, ha? Sen 1911 kriket sezonunu Sussex adında açmış değil miydin?»</p>

  <p class="block6">«Evet öyle, efendim.»</p>

  <p class="block6">«Aman Tanrım! O ilk maçını hiç unutmayacağım. Graham ve Penridge'in canına okumuştun o gün. İki iki bitmişti değil mi?»</p>

  <p class="block6">«İki ikiydi, efendim.» Sebastian bu adamdan hoşlanmıştı.</p>

  <p class="block6">«Sonra da elli beş kere komuştun, ha?»</p>

  <p class="block6">«Altmış beş, efendim. Bir rekordu.»</p>

  <p class="block6">«Evet evet, çok iyi hatırlıyorum. Müthiş bir şey! Milli takımda oynamaman büyük talihsizlikti doğrusu.» [268]</p>

  <p class="block6">«Eh, o kadarını bilemem efendim,» dedi Sebastian büyük bir alçak gönüllülükle.</p>

  <p class="block6">«Evet evet, öyle. Büyük talihsizlik.»</p>

  <p class="block6">Flynn O'Flynn konuşulanların tek kelimesini bile anlamamıştı. Sıkıntıdan patlayacak gibiydi oturduğu yerde.</p>

  <p class="block6">Rosa Oldsmith de babası gibi fazla bir şey anlamamıştı ama yine de büyülenmiş gibi bakıyordu. Bu Kaptan Joyce'un Sebastian'ın önemli bir başarısını bildiği anlaşılıyordu; Joyce gibi bir insan biliyorsa o zaman Sebastian ünlü bir kişi demekti. Rosa'nın göğsü gururla kabardı, o da kocasına bakıp gülümsedi.</p>

  <p class="block6">«Bilmiyordum, Sebastian, neden anlatmadın bunu bana?»</p>

  <p class="block6">«Başka zaman anlatır,» diye Joyce araya girdi. «Şimdi şu işimizi bitirmeliyiz.» Tüm dikkatini masanın üzerine yayılı haritaya çevirdi.</p>

  <p class="block6">«Şimdi iyi düşünmeni istiyorum, Oldsmith. Gözlerini kapat ve sahneyi yeniden görmeye çalış. Her ayrıntı çok önemli olabilir. Geminin hasarını görebildin mi?»</p>

  <p class="block6">Sebastian gözlerini kapatınca duyduğu korkudan Blücher'in zihnine nasıl yerleşmiş olduğunu görerek şaşırdı.</p>

  <p class="block6">«Evet, delikler vardı,» dedi. «Yüzlerce delik, küçük kara delikler. Burnunda da su kesiminde iplerle sarkıtılmış iskeleler vardı. Hani yüksek binaları boyamak için iskele kurarlar ya...»</p>

  <p class="block6">Joyce sekreterine not alması için işaret etti.</p>

  <p class="block4"><br class="calibre1" id="calibre_pb_63" /></p>
</body>
</html>
