<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">41</h2>

  <p class="block6">Ellerini arkasına kavuşturmuş, çenesini saldırgan bir biçimde dışarı fırlatmış olan Amiral Sir Percy Howe alt dudağını bir süre çiğnedikten sonra, «Blücher'i en son ne zaman gördük?» diye sordu.</p>

  <p class="block6">«Bir ay önce, efendim. Savaşın başlangıcından iki gün önce. SS Tygeberg gemisinin raporuna göre O derece 27 kuzey boylam ve 52 derece 16 doğu enleminde görülmüş; tahmini hızı on sekiz milmiş.»</p>

  <p class="block6">Sir Percy, «Sanki bunun bize bir yararı varmış gibi,» diye süvarinin sözünü kesip masanın üzerindeki Hint Okyanusunu gösteren büyük haritaya baktı.</p>

  <p class="block6">«Şu anda Bremerhaven'de bile olabilir artık.»</p>

  <p class="block6">«Olabilir, efendim.» Süvari başını salladı. Sir Henry adama bakıp buz gibi bir gülümsemeyle konuştu. «Ama buna inanmıyorsun değil mi, Henry?»</p>

  <p class="block6">«Hayır, inanmıyorum efendim. Son otuz gün içinde Aden ile Lourenço Marques arasında sekiz ticaret gemisi kayboldu. Yaklaşık çeyrek milyon ton emtia. Bunu ancak Blücher yapmış olabilir.»</p>

  <p class="block6">«Doğru.» Amiral uzanıp Blücher yazılı kara işareti alıp Hint Okyanusunun üzerine yerleştirdi.</p>

  <p class="block6">Büyük adamın bir karara varması beklenirken Güney Atlantik ve Hint Okyanusu planlama odasına derin bir sessizlik çökmüştü. [188] Kararı uzun bir süre beklediler.</p>

  <p class="block6">Amiral Blücher'i avucunda tartıp duruyordu. Düşünmekten alnı kırışmış, kaşları havaya dikilmişti.</p>

  <p class="block6">«Teknenin sınıf ve görevini anlat bir kere daha.»</p>

  <p class="block6">Tüm başarılı insanlar gibi Sir Henry de düşünecek zamanı varken aceleye getirilmek istemezdi. Bu bilgiyi isteyeceğini önceden kestiren nöbetçi subay elindeki Alman İmparatorluk Donanması kitabının gerekli sayfası açılmış olarak ileri çıktı.</p>

  <p class="block6">«Blücher. 16 Ağustos 1905'te hizmete girmiş. B sınıfı ağır kruvazörü. Başlıca silâhları sekiz adet dokuz inçlik topları. İkincil silâhları: altı adet altı inçlik top.»</p>

  <p class="block6">Teğmen okumasını bitirip sessizce bekledi.</p>

  <p class="block6">«Kaptanı kimmiş?» Teğmen ek listeye baktı.</p>

  <p class="block6">«Kont Otto von Kleine. Daha önce Sturm Vogel'in komutanıymış.»</p>

  <p class="block6">«Adını duymuştum.» Amiral elindeki işareti haritanın üstüne bıraktı, ama elini üzerinden çekmedi. «Süveyş'in güneyinde tehlikeli bir adam var öyleyse.» Parmağıyla kırmızı gemi yollarının kaim bir hat oluşturduğu Kızıldeniz'i gösterip Ümit Burnuna doğru kaydı, «...ya da burada... »</p>

  <p class="block6">Aynı kırmızı çizgiler Londra'yı Avustralya ve Hindistan'a bağlıyordu. Sir Percy elini kara işaretten kaldırınca Blücher tehdit edici bir durumda kaldı ulaşım yolları üstünde.</p>

  <p class="block6">«Peki, şimdiye kadar karşısına ne gibi bir kuvvet çıkardık?» Süvari yanıt olarak tahta bir işaret sopası alıp Hint Okyanusunda dağınık duran kırmızı işaretleri gösterdi.</p>

  <p class="block6">«Kuzeyde Pegasus ve Renounce. Güney sularında da Eagle ve Plunger, efendim.»</p>

  <p class="block6">«Gönderecek başka gemimiz var mı, Henry?»</p>

  <p class="block6">«Orion ile Bloodhound Simonstown'dalar, efendim.»</p>

  <p class="block6">Süvari işaret sopasıyla Afrika kıtasının burnunu gösterdi. [189]</p>

  <p class="block6">«Orion... Manderson'un gemisi, değil mi?»</p>

  <p class="block6">«Evet, efendim.»</p>

  <p class="block6">«Peki, Bloodhound'un kaptanı kim?»</p>

  <p class="block6">«Little, efendim.»</p>

  <p class="block6">«İyi.» Sir Percy memnun olmuşçasına başını salladı.</p>

  <p class="block6">«Altı inçlik bir kruvazörle bir destroyer Blücher'le başa çıkabilirler.» Gülümsedi. «Özellikle Charles Little gibi delişmen biri. Geçen yaz onunla golf oynamıştım... On altıncı delikte bayağı iyiydi.»</p>

  <p class="block6">Süvari Amirale baktı, destroyer kaptanının ünlülüğü üzerine gereksiz bir söz söyleme cüretini kendinde buldu. «Cape Town'lı genç hanımlar onu arayacaklardır, efendim.»</p>

  <p class="block6">«Kaptan Otto von Kleine'ın da gelişine hiç sevinmeyeceğini umalım,» diye kıs kıs güldü Sir Percy.</p>

  <p class="block6">«Babam seni çok beğeniyor.»</p>

  <p class="block6">«Baban gerçekten zevk sahibi bir insan,» diyen Yarbay Charles Little çam ağacının gölgesine serili kilim üzerinde yanmasında yatan genç kadına dönüp gülümsedi.</p>

  <p class="block6">«Sen hiç ciddi olamaz mısın?»</p>

  <p class="block6">«Helen, sevgilim, Öldürücü derecede ciddi olduğum zamanlar da olmuştur.»</p>

  <p class="block6">«Ah sen yok musun!» Genç kız Charles'ın, babasının yargılarını bir anda değiştirecek son hareketlerini hatırlayınca sevimli bir şekilde kızardı.</p>

  <p class="block6">«Babanın fikirlerine çok değer veririm, ancak benim için önemli olan senin bunu onaylamandır.»</p>

  <p class="block6">Kız ağır ağır doğruldu, bir yandan erkeğe bakarken diğer yandan saçlarına karışan çam iğnelerini ayıkladı, bluzunun düğmelerini ilikledi, parlak çizmelerinin üstünde yükselen bacaklarını örtmek için eteğini indirdi.</p>

  <p class="block6">Charles Little'a baktıkça duyduğu isteğin gücü bir ağrı gibi sancıyordu içinde. [190] Duyduğu cinsel bir gereksinimden çok bu erkeği kendisinin yapabilmek için karşı konulmaz bir saplantıydı. Mücevherlere, kürklere, atlara, tavus kuşlarına ve diğer güzel şeylere sahip olduğu gibi ona da sahip olmak istiyordu.</p>

  <p class="block6">Charles Little dinlenme anındaki bir leoparın bilinçsiz zarafetiyle uzanmıştı halının üstüne. Dudaklarının kenarında gizli bir gülümseme dolaşıyor, gözkapakları gözlerindeki parıltıyı örtüyordu. Az önceki uğraşıları terleyen alnına bir tutam saç yapıştırmıştı.</p>

  <p class="block6">Erkeğin şeytansı bir havası vardı. Helen bunun kaşlarının biçiminden, kulaklarının kafatasına dümdüz yapışmış ancak sivri uçlu ve bir bebeğinkiler kadar pembe ve düz oluşundan ileri geldiğini düşünüyordu.</p>

  <p class="block6">«Şeytan gibi kulakların var,» dedi ve kıpkırmızı kesildi.</p>

  <p class="block6">Charles'ın kendisine uzanan kolundan kaçınmak için ayağa kalktı. «Yeter artık!» diye kıkırdayarak yakınlardaki bir ağaca bağlı saf kan atına doğru koştu. «Haydi yürü!»</p>

  <p class="block6">Charles kalkıp tembelce gerindi. Gömleğini pantolonunun içine soktu, üstünde yattıkları kilimi katlayıp kendi atına yürüdü.</p>

  <p class="block6">Çam ormanının kenarında durup eyerlerini gözden geçirdiler, bir an aşağılarında uzanan Constantia vadisini seyrettiler.</p>

  <p class="block6">«Ne kadar güzel, değil mi?» dedi Helen.</p>

  <p class="block6">«Gerçekten öyle.»</p>

  <p class="block6">«Ben manzaradan söz etmiştim.»</p>

  <p class="block6">«Ben de öyle.» Kızla tanışalı altı gün olmuş, kız ikinci kez kendisini dağa çıkarıp özendirmeye çalışıyordu.</p>

  <p class="block6">Ayakları dibinde tüm Afrika'nın en verimli topraklarının altı bin dönümü yatıyordu.</p>

  <p class="block6">«Ağabeyim Hubert öldürülünce çiftliği yürütecek kimse kalmadı. Yalnız kız kardeşimle ben... iki kız... Zavallı babam artık bu işlerle uğraşamıyor.» [191]</p>

  <p class="block6">Charles sollarındaki Masa Dağından altlarındaki bağlara, oradan da dağların arasındaki körfeze baktı.</p>

  <p class="block6">«Çiftlik buradan ne güzel görünüyor, değil mi?» Helen erkeğin dikkatini Hollanda stili kemerli büyük binayla arkasındaki küçük evlere çevirdi.</p>

  <p class="block6">«Damızlık ücretinin bu kadar yüksek olması beni gerçekten etkiledi.»</p>

  <p class="block6">«Anlamadım.»</p>

  <p class="block6">«Manzara gerçekten güzel dedim.» Kızın kendisini avlamak için bu sürekli ısrarı Charles'ı sıkmaya başlamıştı.</p>

  <p class="block6">Ondan çok daha kurnaz avcılardan kaçınabilmişti o güne kadar.</p>

  <p class="block6">«Charles,» diye fısıldadı Helen. «Ömrünün sonuna kadar burada yaşamak istemez miydin?»</p>

  <p class="block6">Charles şaşırmıştı. Bu küçük taşralının flört oyunlarından hiç mi hiç haberi yoktu. Gerçekten öylesine şaşırmıştı ki başını geri atıp kahkahayla güldü.</p>

  <p class="block6">Charles güldüğü zaman yüz metre çevresindeki tüm kadınlar zevkle titrerlerdi. Şehvet dolu neşeli bir gülüştü bu. Güneş yanığı yüzünde dişleri bembeyaz parlıyor, üzerindeki ipekli gömleğinin altında göğüs ve pazı adalelerinin kasıldığı hissediliyordu.</p>

  <p class="block6">Bu özel gösterinin tek tanığı olan Helen fırtınaya tutulmuş bir serçe kadar çaresizdi. Atları arasındaki açıklıktan uzanarak erkeğin koluna dokundu. «Bunu isterdin, değil mi Charles?»</p>

  <p class="block6">Helen, Charles Little'ın yılda yirmi bin sterlinlik özel geliri olduğunu ve babası ölünce Viscount Sutherton unvanı ile bütün kontluğa bağlı toprakların kendisine kalacağını bilmiyordu. Bu malikânelerden birinin bile babasının topraklarının üç katı değerinde olduğunu, Charles'ın kendisinden iki kat güzel, on kat zengin ve yüz kat daha iyi yetiştirilmiş kızları sikip attığını bilmiyordu. [192]</p>

  <p class="block6">«Bunu isteyeceğinden eminim, Charles. Biliyordum bunu!»</p>

  <p class="block6">Öylesine genç, öylesine incitilmesi kolay bir kızcağızdı ki Charles dudaklarına kadar yükselen alaycı yanıtı güçlükle yuttu.</p>

  <p class="block6">Kızın elini tutarak, «Helen, ben deniz çocuğuyum,» dedi. «Bizler dalgalara ve rüzgârlara esir olmuşuz bir kere.» Kızın elini öptü.</p>

  <p class="block6">Helen bir an hiç kıpırdamadan oturdu, eli üzerindeki erkeğin dudaklarının sıcaklığını, gözleri ardındaki yaşların yakıcılığını hissetti. Sonra elini çekti, atının başını çevirdi, kamçısını kaldırıp indirdi. Ürken hayvan bir sıçrayışta Constantia vadisine doğru uçtu.</p>

  <p class="block6">Charles başını salladı, pişmanlıkla yüzü buruşmuştu.</p>

  <p class="block6">Kızı incitmek istememişti. Bloodhound son hazırlıklarını tamamlarken biraz gönül eğlendirmişti, hepsi o kadar.</p>

  <p class="block6">Ancak Charles serüvenlerinin sonu olan gözyaşı ve dramlar karşısında yumuşamamaya alışmıştı artık.</p>

  <p class="block6">«Utanmaz herif, n'olacak?» diye mırıldanıp atını mahmuzlayarak koşan hayvanın ardına düştü.</p>

  <p class="block6">Ata ancak avluda yetişebilmişti. Seyislerden biri hayvanı yürütüyordu, atın göğsü hâlâ körük gibi inip kalkmaktaydı.</p>

  <p class="block6">Helen görünürlerde yoktu, ancak babası ahır kapısı önündeydi. Kara sakallı iri yarı bir adam.</p>

  <p class="block6">«Gezintinizden memnun kaldınız mı?»</p>

  <p class="block6">«Teşekkür ederim, Bay Uys.» Charles'ın sesinden hiç bir şey anlaşılmıyordu. Yaşlı adam sözüne devam etmeden hâlâ soluyan ata baktı.</p>

  <p class="block6">«Denizcilerinizden biri bir saattir sizi bekliyor.»</p>

  <p class="block6">«Nerede?» Charles birden ciddileşmişti.</p>

  <p class="block6">«Buradayım, efendim.» Ahır kapısının gölgesi altında genç bir denizci belirdi.</p>

  <p class="block6">«Ne var? Neden geldin?» [193]</p>

  <p class="block6">«Kaptan Manderson'un selâmı var, efendim. Derhal HMS Orion'a gelmenizi istiyor. Sizi üsse getirmek için bir araba gönderdi.»</p>

  <p class="block6">«Çok zamansız bir çağrı Yarbayım,» diye taş duvara yaslanan Uys düşüncesini belirtti. «Artık uzun bir süre sizi göremeyeceğiz sanırım.»</p>

  <p class="block6">Ama Charles adamı dinlemiyordu bile. Vücudu heyecandan titremeye başlamıştı. İyi bir av köpeğinin bir kuş kokusu aldığı zaman olduğu gibi. «Sonunda denize açılacağım,» diye mırıldandı. «En sonunda!»</p>

  <p class="block6">Bloodhound Hangklip burnunu dönüp Güney Atlantik'ten gelen dalgalara yanını verince top kulelerine kadar suya gömüldü. Tekne buna karşılık olarak bir sonraki dalganın üstüne atlayınca kaptan köprüsündeki Charles Little ayaklan altındaki güvertenin bu canlı hareketiyle sevincinden coşmuştu.</p>

  <p class="block6">«Sıfır beş sıfır!»</p>

  <p class="block6">«Sıfır beş sıfır,» diye seyir subayı tekrar etti.</p>

  <p class="block6">«On yedi mil.»</p>

  <p class="block6">Makinelerin sesi birden değişti. Charles küçük kaptan köprüsünün küpeştesine dayanıp False Körfezinin dağlarla çevrili ağzına baktı. İki mil kadar arkasında günün son ışıklarında Orion'u ancak görebiliyordu.</p>

  <p class="block6">«Haydi yavrum, biraz gayret.» Charles Little yirmi mile varamayan tüm tekneleri küçümseyen bir destroyerciydi. Orion'un ardındaki karaya baktı sonra. Table dağının altında, Constantia vadisinin başında tek bir ışık görünüyordu.</p>

  <p class="block6">Charles'ın yanına gelen dümenci, «Bu gece sis olacak, efendim,» dedi. Charles hiçbir pişmanlık duymadan dönüp yaklaşan geceye baktı.</p>

  <p class="block6">«Öyle, korsanlar için bulunmaz bir gece olacak.» [194]</p>

  <p class="softbreak">&nbsp;</p>

  <p class="block4"><br class="calibre1" id="calibre_pb_41" /></p>
</body>
</html>
