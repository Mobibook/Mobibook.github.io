<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">15</h2>

  <p class="block6">«Kesip çıkarman gerek,» diye öğle güneşi altında tir tir titreyen Flynn mırıldandı.</p>

  <p class="block6">«İyi ama bu konuda hiç bir şey bilmiyorum ki.» Ne var ki Sebastian Flynn'in ölmek üzere olduğunu biliyordu.</p>

  <p class="block6">«Ben de öyle. Ama yapmak da gerek... Hem de çok çabuk...» Flynn'in gözleri çukura kaçmıştı, soluğu çoktan ölmüş bir şey gibi kokuyordu.</p>

  <p class="block6">Sebastian arkadaşının bacağına baktıkça bulantısını güç tutuyordu. Bacak şişmiş, morarmıştı. Kurşun deliği kara bir kabuk bağlamıştı, ancak hemen altından gelen çürüme kokusunu duymamak olanaksızdı. [64]</p>

  <p class="block6">Sebastian boğazına kadar yükselen safrasını yuttu.</p>

  <p class="block6">«Yapman gerek, Bassie oğlum.»</p>

  <p class="block6">Sebastian başını sallayıp elini Flynn'in bacağının üzerine değdirdi. Sonra sanki yanmış gibi çekti bir anda.</p>

  <p class="block6">«Kurşunu arayacaksın, Bassie. Çok derinde değil, derinin hemen altındadır.»</p>

  <p class="block6">Sebastian kurşunun üzerinde dolaştırdı parmaklarını.</p>

  <p class="block6">Gergin ve sıcak derinin hemen altında yeşil bir palamut boyundaydı.</p>

  <p class="block6">«Çok acıyacak ama» dedi kısık bir sesle.</p>

  <p class="block6">Kürekçiler küreklerini bırakmışlar, gizlemeye gerek duymadıkları bir ilgiyle seyrediyorlardı olanları. Sal Mozambik akıntısına kapılmış sürükleniyordu. Sebastian'ın denizden topladığı tahta parçaları ve bezlerden yaptığı uydurma yelken hafif hafif sallanıyor, yaralı bacağın üzerine gölgesi düşüyordu.</p>

  <p class="softbreak">&nbsp;</p>

  <p class="block6">«Muhammed, siz ikiniz efendinin omuzlarından tutun, siz ikiniz de bacaklarını sıkı tutun.»</p>

  <p class="block6">Flynn adamların çelik gibi elleri altında kımıldamadan yatıyordu salın üzerinde.</p>

  <p class="block6">Sebastian kararlılıkla eğildi arkadaşının üzerine. Bıçağını salın madeni kenarına sürterek bilemiş, ucunu Hindistan cevizi lifleri ve deniz suyuyla temizlemişti. Bacağı da yıkamış, ellerini derisi kazınacak kadar ovuşturmuştu.</p>

  <p class="block6">Yanındaki yarım Hindistan cevizi içinde salın üzerinden kazıdığı tuz, açık yaraya boşaltılmak üzere hazırdı.</p>

  <p class="block6">«Hazır mısın?» diye fısıldadı.</p>

  <p class="block6">«Hazırım.»</p>

  <p class="block6">Sebastian kurşunun yerini saptayıp bıçağı hafifçe sürdü üzerine. Flynn'in soluğu kesildi. Ancak insan derisi Sebastian'ın sandığından daha sertti. [65]</p>

  <p class="block6">Flynn terlemeye başlamıştı bile. «Hay Allah belânı versin! Oyun oynama be! Kes şunu diyorum sana, kes!»</p>

  <p class="block6">Sebastian bu kez bıçağı bastırdı, et yarıldı. Yaranın içinden iltihap fışkırırken korkuyla çekti bıçağı. Hardal rengi iltihabın kokusu burnunu ve boğazını doldurmuştu.</p>

  <p class="block6">«Parmaklarınla ara kurşunu.» Flynn kendisini yere bastıran adamların elleri arasında kıvranıyordu. «Çabuk ol. Daha fazla dayanamayacağım.»</p>

  <p class="block6">Her an ağzından fışkıracak kusmuğunu önlemek için çenelerini sıkı sıkı kapatan Sebastian küçük parmağını yarığa soktu. Kurşunu buldu, tırnağının ucuyla hafif hafif oynatıp çekmeye başladı. Kurşun yaranın içinden fırlayıp sala düştü. Ardından sıcak zehirli iltihap akmaya başladı. Sebastian'ın eli kan ve iltihapla örtülmüştü.</p>

  <p class="block6">Boğulacak gibi olup salın kenarına kaydı.</p>

  <p class="block4"><br class="calibre1" id="calibre_pb_17" /></p>
</body>
</html>
