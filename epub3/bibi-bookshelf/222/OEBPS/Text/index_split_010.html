<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">9</h2>

  <p class="block6">Tekne, Köpekler Adası açığında güneş altında demirlemişti. Ancak ağaçlar arasındaki dar kanaldan esen rüzgâr yelkeni dalgalandırmaktaydı. [41]</p>

  <p class="block6">Koltuk altlarına bağladıkları iplerin yardımıyla Flynn'i kayıktan çekip güvertede bekleyen Sebastian'a uzattılar.</p>

  <p class="block6">«Haydi, şu yelkeni kaldırın da bir an önce gidelim buradan,» diye Flynn soluk soluğa söylendi.</p>

  <p class="block6">«Önce bacağına bir bakayım.»</p>

  <p class="block6">«Onun acelesi yok. Bir an önce açık denize çıkmalıyız. Almanların buharlı gemileri var. Bizi arayacaklardır. Her dakika üstümüze çullanabilirler.»</p>

  <p class="block6">«Bize dokunamazlar... Bayrağın koruması altındayız.»</p>

  <p class="block6">«Bana bak sersem İngiliz, o katil Alman bayrak falan dinlemeden ipe çeker bizi. Benimle tartışmaya girme, aç şu yelkeni.»</p>

  <p class="block6">Flynn'i küpeştenin gölgesine yatıran Sebastian ambardan Arap tayfaları çıkartmaya koştu. Adamlar terden sırılsıklam, güneşte gözleri kamaşarak dışarı çıktılar.</p>

  <p class="block6">Muhammed onlara on beş saniyede durumu anlattı, yerlerine koşuşmadan bir an felce uğramış gibi kalakaldılar oldukları yerde. Dördü birden demir halatını çekmeye çalıştılarsa da demir yerine kullanılan koca mercan parçası dibin çamurları arasına sıkışıp kalmıştı. Sebastian yerlileri sabırsızca bir yana iteleyip tek bıçak darbesine halatı kesti.</p>

  <p class="block6">Flynn'in silâh taşıyıcılarının da teşvikiyle harekete geçen tayfalar koşup yelkeni açtılar. Rüzgâr bir anda şişirdi lime lime olmuş yelken bezini. Güverte hafifçe yana yattı, iki Arap dümene koştular. Burundan suyun hışırtısı duyuldu, arkadan geniş bir yağ tabakası yayıldı.</p>

  <p class="block6">Burundaki Araplar dümendekilere bağıra çağıra yol göstermeye başladılar, yaşlı teknenin burnu açık denize çevrildi.</p>

  <p class="block6">Sebastian Flynn'in yanına dönünce yaşlı Muhammed'in efendisinin yanında korkuyla çömelmiş olduğunu gördü. [42] Flynn şişeyi dikmiş, yarısından çoğunu boşaltmıştı bile.</p>

  <p class="block6">Yaralı adam cin şişesini ağzından çekti. «Şurup gibi mübarek.»</p>

  <p class="block6">«Haydi, şimdi bacağına bakalım.» Sebastian Flynn'in çıplak ve çamurlu vücuduna eğildi. «Tanrım! Ne pislik bu böyle. Muhammed çabuk biraz su getir, bir de temizce bez ara bakalım.»</p>

  <p class="softbreak">&nbsp;</p>

  <p class="block4"><br class="calibre1" id="calibre_pb_11" /></p>
</body>
</html>
