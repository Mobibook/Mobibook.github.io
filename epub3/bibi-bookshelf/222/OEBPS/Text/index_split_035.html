<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h2 class="calibre4">37</h2>

  <p class="block6">Herman Fleischer kanına pompalanan adrenalinin de etkisiyle biraz daha kafası karışmış olarak yağmalanmış karargâhını dolaşıyordu. Her yeni hakareti daha kısılan gözler ve güçlükle çıkan soluklarla gözetlemekteydi.</p>

  <p class="block6">Ancak ilk yapması gereken şey askerlerini kapatıldıkları yerden çıkarmaktı. Herman delikten çıkartılan askerlere ilk iş olarak, görevlerindeki beceriksizlikleri nedeniyle yirmişer kırbaç vurulmasını emretti. Çıplak ete inen kırbaç darbeleri ve kopan yaygara doğrusu kendisini pek keyiflendirmemişti.</p>

  <p class="block6">Ne var ki o kadar özenle doldurduğu kilerini tamtakır bulunca kırbaçlanmadan aldığı o küçük zevk de uçup gitti. Herman yıkılmış bir insandı artık. Yanakları titriyor, melankolik bir özlemle tükürükleri akıyordu. Yalnız sosisleri yerine koymak bir ay sürerdi, anavatandan getirttiği peynirleri yenilemek ise kimbilir bir daha kendisine nasip olacak mıydı?</p>

  <p class="block6">Kilerden odasına geçince Flynn'in ince esprisiyle burun buruna geldi. Herman'ın güldürü anlayışı duruma hiç uygun değildi.</p>

  <p class="block6">«Domuz herif! Pis İngiliz!» diye umutsuzca mırıldandı. Yağmacıların ardına düşmenin hiçbir anlamı olmadığını çok iyi biliyordu. Herifler iki gün önce yola çıktıklarına göre Rovuma'ya varmadan kendilerini yakalaması olanaksızdı. [172] iş eleştiriye gelince üstünde adam olmayan Vali Schee bir geceliğine askerleriyle nehri geçmesine ve Lalapanzi'yi ziyaret etmesine izin verseydi, ertesi sabah Portekiz Hükümetine sınır tecavüzünü şikâyet edecek kimse kalmayacaktı.</p>

  <p class="block6">Herman içini çekti. Yorgundu, morali bozulmuştu.</p>

  <p class="block6">Karargâhını düzene sokmadan önce gidip biraz dinlenecekti.</p>

  <p class="block6">Çalışma odasından çıkıp ağır ağır binanın özel dairesine yürüdü, yatak odasının kapısını açtı.</p>

  <p class="softbreak">&nbsp;</p>

  <p class="block6">Yatak odası bir süre için içine girilmez bir hal almış olan Herman o geceyi açık verandada geçirdi. Düşünde hep Flynn O'Flynn'i kovalıyor, ancak aralarındaki mesafe hiç daralmıyor, başı üstünde de biri Vali Schee'nin ciddi, diğeri o İngiliz haydudunun genç yüzüne sahip iki iri kuş dolaşıyor ve düzenli aralıklarla barsaklarını boşaltıyorlardı. Bir gün öncesinin deneyinden sonra düşlerinin kokusal hayâlleri korkunç derecede gerçekçiydi.</p>

  <p class="block6">Uşaklardan biri tarafından uyandırılınca gözlerinin ardında bir ağrı, ağzında acı bir tatla yatağında doğruldu.</p>

  <p class="block6">«Ne var?»</p>

  <p class="block6">«Dodoma'dan gelen bir haberci üstünde Bwana Mkuba'nın kırmızı işareti olan bir kitap getirdi.»</p>

  <p class="block6">Herman inledi. Vali Schee'nin mühürlü zarfı her zaman belâdan başka bir şey getirmemişti başına. Flynn O'Flynn'in son serüvenini bu kadar çabuk öğrenmiş olamazdı ya...</p>

  <p class="block6">«Kahve getir!»</p>

  <p class="block6">«Kahve yok efendi. Hepsini çalmışlar.» Herman bir daha böğürür gibi inledi.</p>

  <p class="block6">«Pekâlâ, haberci gelsin öyleyse.» Bir fincan kahvenin tedavi edici yardımı olmadan Vali Schee'nin yakınmalarını okumak zorundaydı. [173] Mühürü söküp okumaya başladı:</p>

  <p class="whitespace1">&nbsp;</p>

  <p class="block10">4 Ağustos, 1914</p>

  <p class="block10">Valilik Makamı</p>

  <p class="whitespace1">&nbsp;</p>

  <p class="block10">Dar üs Selam</p>

  <p class="whitespace1">&nbsp;</p>

  <p class="block10">Alıcı: Müfettiş (Güney Bölgesi)</p>

  <p class="block10">Mahenge</p>

  <p class="whitespace">&nbsp;</p>

  <p class="block10">Sayın Bay,</p>

  <p class="softbreak">&nbsp;</p>

  <p class="block10">İmparatorluğumuzla İngiltere, Fransa, Rusya ve Portekiz Devletleri arasında bugünden başlayarak savaş hali ilân edilmiş olduğunu bildiriyorum.</p>

  <p class="block10">Bu yazıyla Alman Doğu Afrikası Güney Bölgesi geçici Askeri Komutanlığına getirilmiş bulunmaktasınız.</p>

  <p class="block10">Sınırlarımızı korumak ve düşmanı şaşırtmak için gerekli her önlemi almakta özgürsünüz.</p>

  <p class="block10">Şu anda Dar üs Selam'da toplanmakta olan askerî bir birlik bir süre sonra bölgenize gönderilecektir.</p>

  <p class="block10">Ancak bunun daha bir süre gecikeceğini bildirmek isterim.</p>

  <p class="block10">Bu arada siz elinizdeki güçlerle üstünüze düşeni yapmaya başlayabilirsiniz...</p>

  <p class="softbreak">&nbsp;</p>

  <p class="block6">Mektup daha uzayıp gidiyordu ama Herman Fleischer bundan sonrasına şöyle bir göz gezdirmekle yetindi.</p>

  <p class="block6">Başağrısı geçmiş, ağzındaki o pis tat unutulmuştu.</p>

  <p class="block6">Şişman yanaklarını hoplata hoplata başını kaldırdı.</p>

  <p class="block6">«Evet, O'Flynn şimdi sana o kovanın hesabını ödeteceğim...»</p>

  <p class="block7"><span class="text">Yeniden mektubun başına döndü, «...</span> <span class="text5">Sınırlarımızı korumak ve düşmanı şaşırtmak için gerekli her önlemi</span><span class="text">...»</span></p>

  <p class="block6">Sonunda o kadar istediği emir gelmişti işte. Heyecanla çavuşuna çağırdı.</p>

  <p class="block4"><br class="calibre1" id="calibre_pb_36" /></p>
</body>
</html>
