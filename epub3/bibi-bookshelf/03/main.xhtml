<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="calibre2">Yazmak Üzerİne </span>/ Ernest Hamingvvay</p>
<p class="calibre1"><span class="calibre3">On VVrİtİng </span>1.baskı: Ocak 2015</p>
<p class="calibre1"><span class="calibre4">Yayın Yönetmenleri</span></p>
<p class="calibre1">Kaan Çaydamlı, Şenol Erdoğan <span class="calibre4">Kapak Tasarımı </span>Erol Egemen <span class="calibre4">Baskı</span></p>
<p class="calibre1">Çınar Matbaacılık Sertifika no: 12638 (0-212) 628 96 00</p>
<p class="calibre1"><span class="calibre4">© ALTI </span>Kİ RKBEŞ YAYIN Sertifika no: 17613</p>
<p class="calibre1">Kadıköy’ün yağmurlu ve puslu sokaklarında hazırlanan bu kitap sizi uçurumdan aşağı atabilecek güce sahip olabilir. Herhangi bir şekilde ve özellikle izinsiz olarak iktibas edildiğindeKadıköy'ün o bilinen, serin ve rutubetli laneti, yıllar boyunca bunu yapanı takip eder, saçları dökülür, rüyasında sürekli olarak Kadıköy sokaklarından akın akın geçerek yıllık intiharlarını gerçekleştirmeye giden lemur sürüleri görür ve derin bir yalnızlığa gömülür.</p>
<p class="calibre1">ALTIKIRKBEŞ YAYIN</p>
<p class="calibre1">bir Kaybedenler Kulübü tribidir.</p>
<p class="calibre1">Kadife sokak 22/4 Bahariye - Kadıköy</p>
<p class="calibre1">Tel: (0-216) 4180413</p>
<p class="calibre1"><a href="http://www.altikirkbes.wordpress.com">www.altikirkbes.wordpress.com</a></p>
<p class="calibre1">E-satış: <a href="http://www.645dukkan.com">www.645dukkan.com</a></p>
<p class="calibre1"><a href="mailto:altikirkbespublishing@gmail.com">altikirkbespublishing@gmail.com</a></p>
<p class="calibre1">Emest Hamingvvay</p>
<p class="calibre1"><span class="calibre5">k</span></p>
<p class="calibre1">Hazırlayan: Deniz Cansever Çeviriler: Deniz Kurt</p>
<p class="calibre1"><span class="calibre4">ALTIKIRKBEŞ YAYIN Kadıköy, 2015</span></p>
<p class="calibre1"><span class="calibre4">YAZARLIK NEDİR?</span></p>
<p class="calibre1">Ömrüm bitmeden tüm dünyanın, en azından gördüğüm kadarının resmini yapmak istiyorum; yüzeysel bir şekilde değil derinlemesine, özünü yakalayarak.</p>
<p class="calibre1">Mrs. Paul Pfeiffer'a, 1933</p>
<p class="calibre1"><span class="calibre5">Selected Letters, s. 397</span></p>
<p class="calibre1">Bütün iyi kitapların ortak bir özelliği vardır; gerçekte olanlardan daha sahicidirler. Birini okumayı bitirdiğinde olan biten senin başından geçmiş gibi hissedersin ve sonra iyisi, kötüsü, coşkusu, pişmanlığı ve hüznü, insanları ve yerleri ve havasıyla tamamen sana ait bir parça olur.</p>
<p class="calibre1"><span class="calibre5">By-Line: Ernest Hemingvvay, s. 184</span></p>
<p class="calibre1">Kimse gerçekten bilemez, anlayamaz ve hiç kimse işin sırrını veremez. İşin sırrı şiiri düzyazı gibi yazmak ve bu da yapılması en zor şey.</p>
<p class="calibre1">Mary Hemingvvay'den, <span class="calibre5">How İt Was, p.352</span></p>
<p class="calibre1">Bir şey daha. Sembolizm falan yoktu. Deniz denizdir. Yaşlı adam yaşlı adamdır. Çocuk çocuktur ve balık balıktır. Aynı şekilde köpek balıkları da sırf köpek balıklarıdır. İnsanların sembolizm dediği şey saçmalık. Bundan ötesini ancak zaten biliyorsan görürsün.</p>
<p class="calibre1">Bernard Berenson'a, 1952</p>
<p class="calibre1"><span class="calibre5">Selected Letters, s. 780</span></p>
<p class="calibre1">Sahiden iyi bir eseri defalarca okusan da nasıl yapıldığını anlayamazsın. Çünkü iyi edebiyatta daima bir gizem vardır ve bu gizem didiklenip incelenemez. Sonu gelmez ve her zaman mevcuttur. Her okuyuşta yeni bir şey görür veya öğrenirsin.</p>
<p class="calibre1">Harvey Breit'a, 1952</p>
<p class="calibre1"><span class="calibre5">Selected Letters, s. 770</span></p>
<p class="calibre1">Birinci ağızdan öyküler yazmaya başladığında, insanların inanacağı kadar gerçekçi şeyler yazarsan okuyucular neredeyse her zaman yazdıklarının senin başından geçmiş olduğunu düşünür. Bu gayet doğal, çünkü o öyküleri uydururken onları anlatıcının başına gelmiş gibi yazman gerekir. Eğer bunu yeterince iyi kotarırsan, okuyucuyu da olayların kendi başından geçtiğine inandırabilirsin. Böylelikle asıl hedefine yaklaşır, öykünü her türlü gerçekliğin ötesinde gerçek kılarak okuyucunun yaşantısına dahil olmaya ve hafızasının bir parçası haline gelmeye başlarsın. Okurun öykü veya romanı okurken fark etmediği, ama ruhu duymadan hatıralarına ve deneyimlerine sızıp hayatının parçası haline gelen bazı şeyler olmalıdır. Bu da hiç kolay iş değil.</p>
<p class="calibre1">Kennedy Kütüphanesi'nin koleksiyonu yayınlanmamış el yazmalarından,</p>
<p class="calibre1">Rulo 19,178</p><div class="calibre6"><div class="calibre6"><img src="main-1.png" alt="" class="calibre7"/></div></div>
<p class="calibre1"><span class="calibre4">YAZARIN ÖZELLİKLERİ</span></p>
<p class="calibre1">Hayatım boyunca sözcüklere onları ilk defa görüyormuşçasına baktım....</p>
<p class="calibre1">Mary VVelsh'e, 1945</p>
<p class="calibre1"><span class="calibre5">Selected Letters, s. 583</span></p>
<p class="calibre1">Öncelikle yetenek olmalı, hem de büyük yetenek. Kipling'inki gibi bir yetenek. Sonra disiplin olmalı, Flaubert'de olan cinsten. Sonra ise olasılıkları kucaklayan bir kavrayış ve taklitçiliği önleyecek, Paris'teki standart metre kadar değişmez, katışıksız bir bilinç gerekli. Bunlardan başka, yazar zeki olmalı, önyargısız olmalı ve en önemlisi hayatta kalabilmeli. Bir insanda tüm bu özellikler olsun, üstüne de bir yazarı bunaltan tüm o baskıdan da sağ çıksın. Zaman öylesine kıt ki, yazarın en büyük başarısı hayatta kalmak ve işini bitirebilmektir.</p>
<p class="calibre1"><span class="calibre5">Green Hills ofAfrica, s. 27</span></p>
<p class="calibre1"><span class="calibre5">. . .</span> yazarlığı son derece ciddiye almak iki mutlak gereklilikten biridir. İkincisi ise maalesef yetenektir.</p>
<p class="calibre1"><span class="calibre5">By-Line: Ernest Hemingway, p. 214</span></p>
<p class="calibre1">İyi bir yazarın en mühim yeteneği içindeki sarsıntıya dayanıklı bir zırva dedektörüdür. Bu bir yazarın radarıdır ve tüm büyük yazarlarda vardır.</p>
<p class="calibre1">George Plimpton, "An lnterview with Ernest Hemingvvay"</p>
<p class="calibre1"><span class="calibre5">The Paris Review</span> 18, İlkbahar 1958</p>
<p class="calibre1">Hak ve haksızlık anlayışı olmayan bir yazar roman yazacağına kalkıp özel çocukların gittiği bir okulun yıllığını düzenlesin daha iyi.</p>
<p class="calibre1">George Plimpton, "An Intervievv with Ernest Hemingvvay"</p>
<p class="calibre1"><span class="calibre5">The Paris Review</span> 18, İlkbahar 1958</p>
<p class="calibre1">iyi bir yazar mümkün olduğunca her şeyi bilmelidir. Tabii ki her şeyi bilemeyecektir. Büyük yazarlar adeta bilgiyle doğmuş</p>
<p class="calibre1">gibi görünürler. Fakat esasında, diğer insanlara göre daha kısa bir sürede ve bilinçli pratik olmadan öğrenme becerisiyle ve bilgi olarak sunulan şeyi kabul edecek veya reddedecek zekayla doğmuşlardır. Çabucak öğrenilemeyecek bazı şeyler vardır ve onları öğrenmenin bedelini elimizdeki tek şey olan zamanla ağır bir şekilde öderiz, ki onlar hayattaki en basit şeylerdir. Onları bile öğrenmek hayat boyu sürdüğü için insanın hayattan aldığı her bir küçük yenilik çok pahalıya mal olur ve ardında bırakabileceği tek miras da budur. Düzgün yazılmış her roman sıradaki yazarın kullanımına açık toplam bilgiye katkıda bulunurken gelen yeni yazar da doğuştan kullanım hakkına sahip olduğu birikimi anlamak ve özümsemek ve vakti gelince çıkış noktası olarak kullanmak için yaşamının göstermelik de olsa bir kısmını mutlaka bedel olarak ödemek zorundadır.</p>
<p class="calibre1"><span class="calibre5">Death in the Afternoon, s. 191-192</span></p>
<p class="calibre1">İyi yazarlık gerçek yazarlıktır. Eğer bir adam bir öykü uyduruyor-sa öykünün gerçekliği adamın sahip olduğu hayat bilgisiyle ve işine gösterdiği özenle doğru orantılıdır. Böylece uydurduğu şey gerçeğe uygun olur.</p>
<p class="calibre1"><span class="calibre5">By-Line: Ernest Hemingvvay, p. 215</span></p>
<p class="calibre1">Fare<a id="footnote1"></a><sup class="calibre8"><a href="#bookmark0">1</a></sup><sup class="calibre8"></sup>: Peki ya hayal gücü?</p>
<p class="calibre1">M.: Dürüstlük dışında iyi bir yazarın sahip olması gereken tek şeydir. Hayattan ne kadar çok şey öğrenirse hayal ettikleri o kadar gerçekçi olur. Gerçeğe yeterince yakın hayaller kurabilirse insanlar anlattığı şeylerin sahiden olduğunu, onun yalnızca aktardığını düşünecektir.</p>
<p class="calibre1"><span class="calibre5">By-Line: Ernest Hemingvvay, p. 215</span></p>
<p class="calibre1">Fare: Bir yazar için küçük yaşta en iyi alıştırma nedir?</p>
<p class="calibre1">M.: Mutsuz bir çocukluk.</p>
<p class="calibre1"><span class="calibre5">By-Line: Ernest Hemingvvay, p. 215</span></p>
<p class="calibre1">1</p>
<p class="calibre1"><span class="calibre4">YAZMANIN EZİYETİ VE HAZZI</span></p>
<p class="calibre1">Muhabir: Yazar olmaya karar verdiğiniz net bir an hatırlayabiliyor musunuz?</p>
<p class="calibre1">Hemingvvay: Hayır, kendimi bildim bileli yazar olmak istedim.</p>
<p class="calibre1">George Plimpton, "An Intervievv vvith Ernest Hemingvvay"</p>
<p class="calibre1"><span class="calibre5">The Paris Revievv</span> 18, İlkbahar 1958</p>
<p class="calibre1">Bence temelde iki kişi için yazarsın. Öncelikle tamamen mükemmelleştirmek amacıyla kendin için, ki durum bu değilse ne ala, sonra da okuma yazma bilsin bilmesin, hayatta olsun olmasın sevdiğin kadın için.</p>
<p class="calibre1">Arthur Mizener'e, 1950</p>
<p class="calibre1"><span class="calibre5">Selected Letters, s. 694</span></p>
<p class="calibre1">Bugün yine romanım üzerinde çalışacağım. Yazmak güç iş Max, ama hiçbir şey daha iyi hissettirmiyor.</p>
<p class="calibre1">Maxwell Perkins'e, 1938</p>
<p class="calibre1"><span class="calibre5">Selected Letters, s. 474</span></p>
<p class="calibre1">Bu aralar her gün çalışıyorum ve iyi gidiyor. Hayat çok durağan oldu. Yine de başka her şeyden daha eğlenceli. Hatırlar mısın yaşlı Ford [Maddox] nasıl da sürekli yazardı, [Joseph] Conrad yazarken nasıl acı çekerdi? Yapılacak iş değil vs. derdi. Sen de yazarken acı çeker misin? Ben hiç çekmem. Yazmadığım zaman, veya yazmaya başlamadan hemen önce anam ağlar; sonrasında da bomboş ve bombok hissederim. Fakat hiçbir zaman yazarkenki kadar iyi hissedemem</p>
<p class="calibre1">Malcolm Covvley'e, 1945</p>
<p class="calibre1"><span class="calibre5">Selected Letters, s. 604-605</span></p>
<p class="calibre1"><span class="calibre5">. .</span> .yazmak asla yapılabileceği kadar iyi yapılamayan bir şeydir. Sürekli bir meydan okumadır ve hayatımda yaptığım her şeyden daha zor. Bu yüzden yapıyorum, ve iyi yapınca mutlu oluyorum.</p>
<p class="calibre1">Ivan Kashkin'e, 1935</p>
<p class="calibre1"><span class="calibre5">Selected Letters, s. 419</span></p>
<p class="calibre1">La Coruna'da oturmuş kanıt bekliyorum.... Şimdiye kadar gelmiş olması lazımdı, dua ediyorum gelsin. Yazdığım kahrolası bir şeyi okumam lazım ki kendimi herhangi bir şey yazmış olduğuma inandırıp nihayet yeni bir şeye girişebileyim. Belki bu hissi bilirsin.</p>
<p class="calibre1">Barklie McKee Henry'ye, 1927</p>
<p class="calibre1"><span class="calibre5">Selected Letters, s. 254</span></p>
<p class="calibre1">Charlie, hiçbir şeyde gelecek yok. Umarım aynı fikirdesindir. Bu yüzden savaşa benziyor. Her gün ve her gece yüksek olasılıkla öl-dürülebilir ve bir daha yazmak zorunda kalmayabilirsin. Bana para ödense de ödenmese de mutlu olmak için yazmak zorundayım. Bu berbat hastalıkla doğmuşum. Seviyorum yazmayı. Bu daha beter. Durumumu hastalıktan kabahate çeviriyor. Şimdiye kadarki herkesten daha iyi yazma isteğim ise saplantıya. Saplantı korkunç bir şey. Umarım sende hiç olmamıştır. Bende kalan bir tek o.</p>
<p class="calibre1">Charles Scribner'a, 1940</p>
<p class="calibre1"><span class="calibre5">Selected Letters, s. 503-504</span></p>
<p class="calibre1">Bilirsin kurgu, daha doğrusu düzyazı yazarlığın en zor kısmıdır. Sırtını yaslayabileceğin güvenilir bir dayanağın yoktur. Elindekiler yalnızca boş sayfan, kalemin ve gerçekliğin kendisinden daha sahici şeyler yaratma zorunluluğundur. Somut olmayanı alıp somutlaştırman ve onu okuyucunun yaşamının bir parçası olabilecek kadar normal göstermen gerekir.</p>
<p class="calibre1">Bernard Berenson'a, 1954</p>
<p class="calibre1"><span class="calibre5">Selected Letters, s. 837</span></p>
<p class="calibre1">"Yazarlığınızı kendisi başlı başına bir amaç olarak yapmaya değer buluyor musunuz?"</p>
<p class="calibre1">"Ah, evet."</p>
<p class="calibre1">"Emin misiniz?"</p>
<p class="calibre1">"Tamamen."</p>
<p class="calibre1">"Bu çok hoş olmalı."</p>
<p class="calibre1">"Öyle," dedim. "Zaten başka hoş yanı yok."</p>
<p class="calibre1"><span class="calibre5">Green Hills ofAfrica, s. 26</span></p>
<p class="calibre1">Hep Helen iyi değilken iyi çalışırdı. Tam kararında huzursuzluk ve sürtüşme varken. Bazen de kaçınılmaz olarak yazmak zorunda olduğu zamanlar olurdu. Bilinçli olarak değil de bağırsağın peristaltik hareketleri gibi. Kimi zaman bir daha asla yazamayacakmış gibi hissetse de eninde sonunda tekrar iyi bir öykü daha yazabileceğini bilirdi.</p>
<p class="calibre1">Her şeyden daha eğlenceliydi. Bu yüzden yaptığını daha önce fark etmemişti. Bu bilinçli bir seçim değil, yalnızca olabilecek en muhteşem zevkti. Bu zevke yaklaşan başka hiçbir şey yoktu.</p>
<p class="calibre1"><span class="calibre5">The Nick Adams Stories, s. 238</span></p>
<p class="calibre1">Yazmanın kuralı yoktur. Bazen kendiliğinden ve kusursuz bir şekilde gelir. Bazen kayayı matkapla delip parçalamaya benzer.</p>
<p class="calibre1">Charles Poore'a, 1953</p>
<p class="calibre1"><span class="calibre5">Selected Letters, s. 800-801</span></p>
<p class="calibre1"><span class="calibre4">NE HAKKINDA YAZMALI</span></p>
<p class="calibre1">Bir kitabın en iyi kısımları yazarın sadece tesadüfen kulak misafiri olduğu şeylerden de oluşabilir koca hayatının enkazından da. Biri diğerinden daha iyi değildir.</p>
<p class="calibre1">F. Scott Fitzgerald'a, 1929</p>
<p class="calibre1"><span class="calibre5">Selected Letters, s. 305</span></p>
<p class="calibre1">Kişisel trajedini unut. Hepimiz zaten baştan hapı yutmuş olsak da adamakıllı yazabilmen için ciddi ciddi incinmen gerekir. Fakat incindiğin zaman da acınla sahtekarlık yapma, kullan onu. Bir bili-madamı tarafsızlığında yaklaş, ancak sırf senin veya tanıdığın birinin başına geliyor diye lüzumsuz önem atfetme.</p>
<p class="calibre1">F. Scott Fitzgerald'a, 1934</p>
<p class="calibre1"><span class="calibre5">Selected Letters, s. 408</span></p>
<p class="calibre1">Çok komik bir kitap yazmak için önce büyük eziyet çekmek gerekir.</p>
<p class="calibre1">VVilliam B. Smith, Jr.'a, 1924</p>
<p class="calibre1"><span class="calibre5">Selected Letters, s. 139</span></p>
<p class="calibre1">Dostoyevski Sibirya'ya sürgün edilince Dostoyevski oldu. Yazarlar haksızlıkla tıpkı kılıçlar gibi dövülür.</p>
<p class="calibre1"><span class="calibre5">Green Mills of Af rica, s. 71</span></p>
<p class="calibre1">Demek ki çocuklar öykü anlatamaz. Neden biliyor musun? Tahtaya kaldırsan bile anlatamazlar. Eğer bir öykün varsa anlatması kolaydır. İnsanlar inanmasa bile sen dosdoğru ve gerçek bir şekilde anlatabilirsin.</p>
<p class="calibre1">Bir yazar öykülerinin derli toplu olması ve fotoğraflar gibi derinliksiz olmaması için doğal olarak onları uydurmak zorundadır. Ama öyküler yine de bildiklerine dayanır.</p>
<p class="calibre1">Charles Scribner'a, 1949</p>
<p class="calibre1"><span class="calibre5">Selected Letters, s. 678</span></p>
<p class="calibre1">... yazarlıkta ne başarı edindiysem bildiğim şeyleri yazarak edindim.</p>
<p class="calibre1">Maxwell Perkins'e, 1928</p>
<p class="calibre1"><span class="calibre5">Selected Letters, s. 273</span></p>
<p class="calibre1">Üst kattaki o odada bildiğim her şey hakkında birer öykü yazmaya karar verdim. Yazarlık kariyerim boyunca da bunu yapmaya çalıştım; sıkı ama faydalı bir disiplindi.</p>
<p class="calibre1"><span class="calibre5">A Moveable Feast, s. 12</span></p>
<p class="calibre1">Yazabileceğin şeyler hakkında yazıp düzgün bir iş çıkartmaya çalışmanın çığır açan dev tablolardan daha iyi olduğuna inanıyorum. Romancıların o muhteşem kitapları kaç yaşında yazdıklarına bir bak.</p>
<p class="calibre1">Maxwell Perkins'e, 1926</p>
<p class="calibre1"><span class="calibre5">Selected Letters, s. 229-230</span></p>
<p class="calibre1">Asla yapmayacağım tek şey yeni şeyler eskiler kadar popüler değil gerekçesiyle kendimi herhangi bir konuda tekrarlamaktır. İnsanlar daima okudukları en sonuncuya benzeyen öyküler bekler.</p>
<p class="calibre1">Maxwell Perkins'e, 1932</p>
<p class="calibre1"><span class="calibre5">Selected Letters, s. 377</span></p>
<p class="calibre1">Keşke uçaklar hakkında yazabilecek kadar iyi bir yazar olsaydım. Faulkner bunu <span class="calibre5">Pylori</span>da ne güzel becermişti. İlk olsam tamam da, birinin zaten yapmış olduğu şeyi bir daha yapamazsın.</p>
<p class="calibre1">Hervey Breit'a, 1956</p>
<p class="calibre1"><span class="calibre5">Selected Letters, s. 863</span></p>
<p class="calibre1"><span class="calibre5">...</span> Tolstoy'u ve savaşın bir yazar için ne kadar faydalı bir deneyim olabileceğini düşündüm. Savaş en önemli temalardan biri olmanın yanı sıra, hakkında dürüstlükle yazmanın en zor olduğu olduğu konulardandır. Savaşa tanık olmamış yazarlar savaşı kıskançlıkla bir oyuncak, bir garabet, veya bir hastalık gibi göstermeye çalışsalar da, savaş aslında sadece kaçırdıkları telafi edilemez bir deneyimdir.</p>
<p class="calibre1"><span class="calibre5">Green Hills ofAfrica, s. 70</span></p>
<p class="calibre1">Savaş hakkındaki öykülerimde konuyu dikkatli ve dürüst bir şekilde ele alıp birçok açıdan inceleyerek savaşın tüm yüzlerini göstermeye çalıştığımı bilmenizi isterim. Yani sakın bir öykünün salt benim bakış açımı anlattığını düşünmeyin çünkü durum kesinlikle bu kadar basit değil.</p>
<p class="calibre1">Savaşın kötü olduğunu biliyoruz. Yine de bazen savaşmak şart oluyor. Ne var ki savaş hala kötüdür ve bunu söyleyen kimseye yalancı diyemeyiz. Savaş hakkında dürüstçe yazmak son derece karmaşık ve zor bir iş. Örneğin çok basitçe ve kişisel bir şekilde ele alırsak, İtalya'daki savaşta bir çocuk olarak çok korkmuştum. İspanya'da ise ilk birkaç haftadan sonra korkum kalmamıştı hatta gayet mutluydum. Ancak başkalarındaki korkuyu anlamamak veya varlığını inkar etmek kötü yazarlık olur. Sadece bütün olayı şimdi daha iyi anlıyorum....</p>
<p class="calibre1">Asker kaçakları ve kahramanlar, korkaklar ve cesurlar, hainler ve asla hain olamayacak insanlar hakkında eşit derecede anlaşılabilir yazabilmek isterdim. Bu tür insanlar hakkında çok şey öğrendik.</p>
<p class="calibre1">Rus eleştirmen Ivan Kashkin'e, 1939</p>
<p class="calibre1"><span class="calibre5">Selected Letters, s. 480</span></p>
<p class="calibre1"><span class="calibre5">...</span> ihtilaller bir yazar için en iyi, en eksiksiz savaşlardır. Stendhal bir savaş gördü ve ona yazmayı Napoleon öğretti. Aslında herkese öğretiyordu da, başka kimse öğrenmedi.</p>
<p class="calibre1"><span class="calibre5">Afrika'nın Yeşil Tepeleri, s. 71</span></p>
<p class="calibre1">Sana "Konunun Önemi" başlıklı bir deneme yazmamı ister misin? Savaşı kaçırmaktan dolayı bu kadar hassas olmanın sebebi savaşın olabilecek en iyi konu olması. Azami materyali bir araya getiriyor, aksiyonu hızlandırıyor ve normalde görmen için bir ömür geçmesi gereken türlü şeyi meydana çıkarıyor. <span class="calibre5">Three Soldiers't</span> müthiş bir kitap yapan savaştı. <span class="calibre5">Streets of Night'ı</span> berbat yapan da Boston. . .</p>
<p class="calibre1">. İkisi de diğeri kadar güzel yazılmıştı; bana yanıldığımı söylediğini duyar gibiyim. Belki de yanılıyorumdur. Senin de görünüşe göre keşfetmiş olduğun üzere aşk da iyi bir konu. Diğer önemli konular zenginleri ve fakirleri yaratan para konusu. Ayrıca açgözlülük. Beyler, bu çocuk nutuk çekmekten yoruldu. Yavan bir konuda yazmanın acizlik olduğunu söylemek zorundayım. Cinayet iyi bir konu, bir dahaki kitabına nefis bir cinayet koy ve gerisini düşünme.</p>
<p class="calibre1">F. Scott Fitzgerald'a, 1925</p>
<p class="calibre1"><span class="calibre5">Selected Letters, s. 176-177</span></p>
<p class="calibre1">Dünyada yapılabilecek en zor şey insan üzerine gerçekten dürüst düzyazı yazmak. Önce konuyu tanımalı, sonra da nasıl yazılacağını bilmelisin. İkisi de bir ömürlük işler...</p>
<p class="calibre1"><span class="calibre5">By-Line: Ernest Hemingvvay. S. 183</span></p>
<p class="calibre1">Madam, bütün öyküler yeterince uzayınca ölüme çıkar, ve hiçbir gerçek öykücü de bunu sizden saklamaz.</p>
<p class="calibre1"><span class="calibre5">Death in the Afternoon, p. 122</span></p>
<p class="calibre1"><span class="calibre4">£</span></p>
<p class="calibre1"><span class="calibre2">Yazarlara Tavsİyeler</span></p>
<p class="calibre1">En temelden başlayarak yazmayı öğrenmeye çalışıyordum.</p>
<p class="calibre1"><span class="calibre5">Death in the Afternoon, s. 2</span></p>
<p class="calibre1">Başta nasıl olduğuna bak. Yazar tepeden tırnağa enerji ve heves doludur ama okuyucuya hiçbir şey aktaramaz. Sonra enerjini harcarsın, hevesin geçer ama nasıl yazacağını öğrenirsin ve gençliği geride bıraktığında yaptığın iş gençken yaptığından daha iyi olur.</p>
<p class="calibre1">F. Scott Fitzgerald'a, 1929</p>
<p class="calibre1"><span class="calibre5">Selected Letters, s. 306</span></p>
<p class="calibre1"><span class="calibre5">. . .</span> bazen bir öyküye başlayıp da tıkandığımda ateşin önüne oturur ve küçük portakalların kabuklarını ateşin ucuna doğru sıkıp yanarken çıkardıkları mavi alevleri izlerim. Ayağa kalkar, Paris'in çatıları üzerinden bakarak: "Endişelenme. Nasıl her zaman yazdıysan şimdi de yazacaksın. Tek yapman gereken doğru bir cümle yazmak. Bildiğin en doğru cümleyi yaz," diye düşünürüm. Sonunda o cümleyi yazar ve böylece devam ederim. O sıralar kolaydı bunu yapmak, çünkü daima bildiğim, gördüğüm ya da birinden işittiğim doğru bir cümlem olurdu. Titizlikle veya bir şeyi tanıtır, takdim edermiş gibi yazmaya başlarsam o özenilmiş süslü püslü kısmı kesip atabileceğimi ve yazmış olduğum ilk doğru, yalın açıklayıcı cümle ile yeniden başlayabileceğimi keşfettim.</p>
<p class="calibre1"><span class="calibre5">A Moveable Feast, s. 12</span></p>
<p class="calibre1">Yazmaya çalışırken, senden beklenenden veya sana öğretilenden farklı hissettiğini bilmenin dışında en zor şeyin olan biteni, yaşadığın duyguları uyandıran esas eylemleri yazıya dökmek olduğunu fark ettim. Gazetede yazarken ne olup bittiğini anlatır, bir veya başka bir taktikten faydalanarak o gün olmuş herhangi bir şeyi belli bir algı çerçevesine oturtan güncelliğin de yardımıyla okuyucuya amaçladığın duyguyu iletebilirsin. Ama esas mevzuya, duyguyu yaratan ve bundan bir ya da on yıl sonra, hatta biraz şans ve sade bir anlatımla</p>
<p class="calibre1">sonsuza dek aynı doğrulukta olacak eylem ve olgu sekansına hakim değildim ve buna ulaşmak için elimden geleni yapıyordum.</p>
<p class="calibre1"><span class="calibre5">Death in the Afternoon, s. 2</span></p>
<p class="calibre1">Benim için . . . mesele bir tasvir sorunuydu ve bir gece uyanıp gerçekten görmüş olduğum ama sanki hafızamın sınırlarımın tam dışında kalan şeyi hatırlamaya çalışıp sonunda tamamen başardığımda çözdüm. (Matador) suratı beyaz ve kirli, pantolonunun ipek kumaşı belden dize kadar yırtılmış bir şekilde ayağa kalkarken kiralık pantolonun, yırtık iç çamaşırının pisliği ve uyluk kemiğinin temiz, dayanılmaz derecede temiz beyazlığıydı gördüğüm ve önemli olan şey buydu.</p>
<p class="calibre1"><span class="calibre5">Death in the Afternoon, s. 20</span></p>
<p class="calibre1">Fare: Bir yazar kendini nasıl eğitebilir?</p>
<p class="calibre1">M.: Önünde olup biteni izle. Balığa gittik diyelim, herkesin tam olarak ne yaptığını gör. Balığın zıplaması seni keyiflendiriyorsa bu duyguyu uyandıran eylemi net olarak bulana dek hafızanı tara. Oltanın sudan yükselişi mi, misinanın üzerindeki damlalar düşene dek bir keman teli gibi gerilmesi mi, yoksa suya vurması ve zıpladığında sıçrattığı sular mı? Etraftaki sesleri ve söylenenleri hatırla. Sende duygu uyandıran şeyi, heyecanı yaratan eylemi bul. Sonra bunu net olarak okuyucunun da anlayabileceği ve seninle aynı şekilde hissedebileceği şekilde yaz. Bu dört dörtlük bir egzersizdir.</p>
<p class="calibre1">Fare: Tamamdır.</p>
<p class="calibre1">M.: Veya değişiklik olsun diye başkasının kafasına gir. Sana fırça attığımda kendini nasıl hissettiğin kadar benim kafamdan geçenleri de duyumsamaya çalış. Carlos Juan'a küfrederken ikisinin tarafından da bak. Sadece kimin haklı olduğunu düşünme. Bir insan olarak durum ya olması gerektiği gibidir, ya da değildir. Bir insan olarak kimin haklı kimin haksız olduğunu bilirsin. Karar vermen ve bu kararları uygulaman gerekir. Bir yazar olarak ise yargılayamazsın, anlamalısın.</p>
<p class="calibre1">Fare: Tamamdır.</p>
<p class="calibre1">M.: Şimdiyi dinle, insanlar konuşurken onları tamamıyla dinle. Kendi söyleyeceğin şeyi düşünme. İnsanların büyük kısmı çoğu zaman ne dinler ne de izler. Bir odaya girdikten sonra çıktığında odadaki her şeyi biliyor olmalısın ve üstelik sadece bununla da kalmamalısın. Eğer o oda sana bir şey hissettirdiyse, sana o hissi verenin ne olduğunu net bir şekilde bilmelisin. Bunun pratiğini yap. Şehre indiğinde tiyatronun önünde bekle ve insanların taksi veya otomobillerden inişlerinin bile birbirinden ne kadar farklı olduğuna bak. Pratik yapmanın binlerce yolu vardır. Ayrıca daima diğer insanları düşün.</p>
<p class="calibre1"><span class="calibre5">By-Line: Ernest Hemingvvay, s. 219-220</span></p>
<p class="calibre1">İkinci olarak, insanların sorularına verdikleri cevaplar dışında söylediklerini dinlemeyi uzun zaman önce bıraktın. Dinlemene gerek bıraktırmayacak kadar iyi malzemen de vardı. Bir yazarı kurutan budur işte, (hepimiz kururuz, bunu kişisel bir hakaret olarak alma) dinlememek. Her şeyin kaynağı budur. izlemek, dinlemek. Yeterince iyi görüyorsun. Ama dinlemeyi bıraktın.</p>
<p class="calibre1">F. Scott Fitzgerald'a, 1934</p>
<p class="calibre1"><span class="calibre5">Selected Letters, s. 407</span></p>
<p class="calibre1"><span class="calibre5">...</span> Pamplona değişti elbet, ama esas biz yaşlandık Her şeyin</p>
<p class="calibre1">yok olduğunu gördük ve yine göreceğiz. Harika olan ise dayanmak, işini yapmak, görmek, duymak, öğrenmek ve anlamak; ve bildiğin bir şey varsa onu vakti gelince öyle çok da geç kalmadan yazmak. Eğer bir bütün olarak net bir şekilde görebiliyorsan dünyayı, bırak kurtarmak isteyenler kurtarsın. Zira o zaman gerçeğine uygun yaptığın her parça bütünü yansıtır. Mesele çalışmak ve bunu yapmayı öğrenmektir.</p>
<p class="calibre1"><span class="calibre5">Death in the Afternoon, s.278</span></p>
<p class="calibre1"><span class="calibre5">..</span> önceden bilmiyormuşum gibi okumaya çalışıyorum, böyle-ce oku oku bitmeyecek.</p>
<p class="calibre1"><span class="calibre5">A Moveable Feast, s. 138</span></p>
<p class="calibre1">Görüyorsun, tüm öykülerimde karşı tarafa gerçek hayat hissini vermeye çalışıyorum. Bunu hayatı yalnızca betimlemek veya eleştirmek için değil gerçekten yaşatmak için yapıyorum. Yani benim bir yapıtımı okurken onu yaşarsın. Bunu da kitabına güzel olan kadar kötüyü ve çirkini de koymadan yapamazsın. Çünkü her şeyin güzel olması inandırıcı olmaz. Hayat böyle değil. İstediğim şekilde yazmanın tek yolu her iki tarafı, üç hatta dört boyutu göstermek.</p>
<p class="calibre1">Dr. C. E. Hemingvvay'e, 1925</p>
<p class="calibre1"><span class="calibre5">Selected Letters, s. 153</span></p>
<p class="calibre1">Yazarlığımı analiz etmeye ve el işçiliğini bir kenara bırakarak betimlemek yerine yaratmaya başladığımdan beri yazmak harikulade bir işe dönüştü. Ancak çok da zordu ve bir roman kadar uzun bir şeyi nasıl yazacağımı hiç bilmiyordum. Bazen tüm sabahı bir paragraf üzerinde çalışarak geçiriyordum.</p>
<p class="calibre1"><span class="calibre5">A Moveable Feast, s. 156</span></p>
<p class="calibre1">İstediğim etkiyi yaratmak için sözcükler ve doğrudan ifadeler yerine dolaylı anlatım kullanmaya çalışırım her zaman. Ama belki de doğrudan ifadeler kullanmaya da ihtiyacımız var.</p>
<p class="calibre1">Owen VVister'a, 1929</p>
<p class="calibre1"><span class="calibre5">Selected Letters, s. 301</span></p>
<p class="calibre1">Hayatım boyunca üstünde çalıştığım, kolayca ve rahatça okunmasını, kısa gözükmesine rağmen gözle görülür dünyanın ve insanın iç dünyasının tüm boyutlarını içermesini amaçladığım roman <span class="calibre5">[Yaşlı Adam ve Deniz]</span> işte bu. An itibariyle yazabileceğim en iyi düzyazı örneği.</p>
<p class="calibre1">Charles Scribner'a, 1951</p>
<p class="calibre1"><span class="calibre5">Selected Letters, s. 738</span></p>
<p class="calibre1">[Ezra Pound] . . . bana tıpkı sonradan belli durumlarda belli insanlara güvenmemeyi öğreneceğim gibi sıfatlara güvenmemeyi öğreten adamdı.</p>
<p class="calibre1"><span class="calibre5">A Moveable Feast, s. 134</span></p>
<p class="calibre1">Bir ülkeye ilk bakışın çok kıymetlidir. Belki de başkalarından çok senin için ama olsun. Yine de, yazdığını sonradan ne yaparsan yap ama bunu mutlaka kelimelere dökerek ifade etmeye çalışmalısın.</p>
<p class="calibre1"><span class="calibre5">Green Hills ofAfrica, s. 193</span></p>
<p class="calibre1">Gertrude'un [Stein] beni haşlamasını seviyorum çünkü insanın burnunu Kaf Dağı'ndan indiriyor, hatta yere sürtüyor. Kitabı çok beğendiğini söyledi ama esas bilmek istediğim neresini ve neden beğenmediğiydi. Başarısız kısımların hayal gücüm yerine görsel hafızamdan yola çıkarak yazdığım kısımlar olduğunu söyledi.</p>
<p class="calibre1">F. Scott Fitzgerald, 1929</p>
<p class="calibre1"><span class="calibre5">Selected Letters, s. 310</span></p>
<p class="calibre1">İspanya'ya gittim— Amacım Cezanne gibi taşraya odaklanmak,</p>
<p class="calibre1">ufak ufak çalışıp günümü gün ediyorum 100 sayfa uzunluğunda ve</p>
<p class="calibre1">hiçbir şey olmuyor, taşra müthiş ve hepsini kafamdan uydurduğum için hepsi gözümün önünde ve bir kısmı tam olması gerektiği gibi oluyor...</p>
<p class="calibre1">Gertrude Stein'a, 1924</p>
<p class="calibre1"><span class="calibre5">Selected Letters, s. 122</span></p>
<p class="calibre1">Yapmaya çalıştığım şey taşrayı öyle bir anlatmak ki bitirdiğinde sözcükleri unutmuş olacaksın ama Taşra bir parçan olmuş olacak. Bunu yapmak çok zor çünkü yazdığın sürece taşrayı bütünüyle ve sürekli görmek, ama romantikleşmekten kaçınmak zorundasın.</p>
<p class="calibre1">Edward O'Brian'a, 1924</p>
<p class="calibre1"><span class="calibre5">Selected Letters, s. 123</span></p>
<p class="calibre1">Bazı günler taşrayı o kadar iyi yazardım ki neredeyse bir açıklığa çıkmak ve tepeye tırmanıp gölün ucunun ötesindeki dağları görmek için ormanın içine dalabiliyordum.</p>
<p class="calibre1"><span class="calibre5">A Moveable Feast, s. 91</span></p>
<p class="calibre1">Cezanne'ın çizdiği gibi yazmak istiyordu.</p>
<p class="calibre1">Cezanne önce işin tüm püf noktalarıyla başlamıştı. Sonra hepsini en ufak parçalarına ayırıp esas istediğini inşa etmişti. Bunu yapmak felaket zordu. O en iyisiydi; daima en iyisi. Buna tapınma denemezdi. Nick taşra hakkında yazmak ve Cezanne'ın resimde yaptığını edebiyatta yapmak istemişti. Bu insanın içinden gelmeliydi. Püf noktasıyla falan yapılacak şey değildi. Kimse taşra hakkında daha önce böyle yazmamıştı. Kendisini bu sebepten neredeyse kutsalmış gibi hissediyordu ve ölümüne ciddiydi. Dişinle ve tırnağınla bunu sen de yapabilirdin; ve eğer gözlerini iyi kullanırsan</p>
<p class="calibre1"><span class="calibre5">The Nick Adams Stories, s. 239</span></p>
<p class="calibre1">Hava durumunu şu lanet kitabına koymayı unutma. Havanın nasıl olduğu çok önemlidir.</p>
<p class="calibre1">John Dos Passos'a, 1932</p>
<p class="calibre1"><span class="calibre5">Selected Letters, s. 355</span></p>
<p class="calibre1">Noktalama konusundaki tavrım olabildiğince gelenekseldir. Eğer sahada kriket sopalarıyla bilardo istekalarına izin verilseydi golfün ne anlamı kalırdı? Kendi reformlarını yapma hakkını elde etmen için önce sıradan ekipmanla herkesten çok daha iyi olabileceğini kanıtlaman gerekir.</p>
<p class="calibre1">Horace Liveright'a, 1925</p>
<p class="calibre1"><span class="calibre5">Selected Letters, s. 161</span></p>
<p class="calibre1">Sözlüğe ihtiyaç duyan bir yazarın aslında yazmaması lazım. Sözlüğü baştan sona en az üç defa okuyup bitirmiş ve çoktan ihtiyacı olan bir başkasına ödünç vermiş olmalıydı. Bir yere uyan yalnızca belli sözcükler vardır ve benzetmeler (getirin bakayım sözlüğümü) arızalı mühimmattan farksızdır (şu an için daha aşağılayıcı bir şey düşünemiyorum).</p>
<p class="calibre1">Bernard Berenson'a, 1953</p>
<p class="calibre1"><span class="calibre5">Selected Letters, s. 809</span></p>
<p class="calibre1">Muhabir: Genç yazarlara gazetede çalışmayı önerir misiniz? <span class="calibre5">Kansas City Star'</span>daki eğitiminizin size ne kadar yardımı dokundu?</p>
<p class="calibre1">Hemingvvay: <span class="calibre5">Star'da</span> basit, açıklayıcı cümlelerle yazmayı öğrenmek zorundaydık. Bunun herkese faydası vardır. Gazetede çalışmanın bir yazara kesinlikle zararı olmaz; hatta zamanında bırakmayı</p>
<p class="calibre1">becerebilirse faydası dokunur.</p>
<p class="calibre1">George Plimpton, "An lnterview with Ernest Hemingvvay"</p>
<p class="calibre1"><span class="calibre5">The Paris Revievv</span> 18, İlkbahar 1958</p>
<p class="calibre1">Bu kitap için çok çalıştım. Neredeyse bitti. Geriye kalan tek şey şu olağanüstü sihirli son dokunuşu gerçekleştirmek.</p>
<p class="calibre1">Archibald MacLeish'e, 1936 <span class="calibre5">Selected Letters, s. 453</span></p>
<p class="calibre1">Bir kitabı bitirdikten sonra duygusal olarak tükenmiş oluyorum. Eğer değilsem duyguyu okuyucuya bütünüyle aktaramamışım demektir. Her neyse, en azından bende böyle oluyor.</p>
<p class="calibre1">Charles Scribner'a, 1952 <span class="calibre5">Selected Letters, s. 778</span></p>
<p class="calibre1"><span class="calibre4">ÇALIŞMA ALIŞKANLIKLARI</span></p>
<p class="calibre1">Fare: Öykülerinizi sonunda ne olacağını bilerek mi yazıyorsunuz?</p>
<p class="calibre1">M.: Neredeyse hiçbir zaman. Uydurmaya başlıyorum ve yazarken ne olacaksa olmasına izin veriyorum.</p>
<p class="calibre1"><span class="calibre5">By-Line: Ernest Hemingvvay, s. 21</span>7</p>
<p class="calibre1">Fare: Bir yazar günde ne kadar yazmalı?</p>
<p class="calibre1">M.: Durmak için en iyi zaman kitabın en rahat ilerlediği ve sırada ne yazacağını bildiğin zamandır. Her gün bunu yaparsan asla tıkanmayacağın bir kitap yazarsın. Sana söyleyebileceğim en değerli şey bu, unutmamaya çalış.</p>
<p class="calibre1">Fare: Tamamdır.</p>
<p class="calibre1">M.: Rahatça yazabiliyorken bırak ve ertesi gün başına tekrar oturana kadar hiç düşünme ve endişelenme. Böylece bilinçaltın sürekli olarak bu konu üzerinde çalışacaktır. Eğer bilinçli olarak düşünür ve tasalanırsan fikri öldürürsün ve beynin daha çalışmaya başlamadan yorulmuş olur. Bir roman yazmaya başladığında ertesi gün ne yazacağını hakkında endişelenmek kaçınılmaz olandan korkmaya benzer. Her halükarda devam etmek mecburiyetindesin. Yani korkunun ecele faydası yok. Roman yazabilmek için bunu öğrenmek zorundasın. İşin en zor kısmı romanı bitirmektir.</p>
<p class="calibre1">Fare: Endişelenmemek nası öğrenilir?</p>
<p class="calibre1">M.: Düşünmeyerek. Düşünmeye başladığın anda kendini durdur. Başka şeyler düşün. Bunu öğrenmen şart.</p>
<p class="calibre1"><span class="calibre5">By-Line: Ernest Hemingvvay, s. 216-217</span></p>
<p class="calibre1">Yazı yazdığım zaman yazdıklarımı sonradan okumak benim için elzemdi. Ne yazdığını düşünmeyi bırakmazsan ertesi gün devamını getirene kadar konuyu öldürürsün. Alıştırma yapmak, bedenen yorulmak gerekliydi ve sevdiğin kişiyle sevişmek harika bir duyguydu. Her şeyden daha güzeldi. Fakat sonrasında, için boşaldığında, tekrar başlayana dek konu hakkında düşünmemek ve tasalanmamak için okumak lazım. Yazarlığımın pınarını son damlasına dek kurutmak yerine dibinde hala ilham varken durmayı ve gece boyunca kendisini besleyen kaynaklarla yeniden dolmasına izin vermeyi öğrendim.</p>
<p class="calibre1">Çalıştıktan sonra kafamı yazmaktan uzaklaştırmak için bazen Aldous Huxley, D. H. Lawrence veya o ara kimin kitabı basıldıysa onu veya Sylvia Beach'in kitaplığından veya rıhtımdaki dükkanlardan bulabildiğim kitapları okurdum.</p>
<p class="calibre1"><span class="calibre5">A Moveable Feast, s. 25-26</span></p>
<p class="calibre1">Kalemi bıraktığım andan itibaren ertesi gün yeniden yazmaya başlayana kadar yazdıklarımı hiç düşünmemeyi de yine o odada öğrendim. Böylelikle bilinçaltını konu üzerinde çalışmaya devam ederdi. Bu sırada diğer insanlara kulak vermeyi, çevremdeki şeylerle ilgilenmeyi, öğrenmeyi umuyordum. Bir yandan da okuyarak işim hakkında fazla düşünüp yazma yetimi kaybetme riskinden kurtulurdum. Hem şans hem disiplin yardımıyla iyi biş iş çıkardığımı düşünerek o merdivenlerden inmek muhteşem bir duyguydu ve işte o zaman Paris'te istediğim her yere gitmekte özgürdüm.</p>
<p class="calibre1"><span class="calibre5">A Moveable Feast, s. 13</span></p>
<p class="calibre1">Bir öyküyü bitirdikten sonra hep bomboş hissederim kendimi. Aynı anda hem mutlu hem de mutsuz, sanki seviştikten sonraki gibi. Çok güzel bir öykü yazdığıma emin olsam da ancak ertesi gün oku-madam tam olarak ne kadar iyi olduğunu anlayamazdım.</p>
<p class="calibre1"><span class="calibre5">A Moveable Feast, s. 6</span></p>
<p class="calibre1">Fare: Yazmaya başlamadan önce daha önce yazdıklarınızın ne kadarını okursunuz?</p>
<p class="calibre1">M.: En iyisi her gün en baştan başlayıp düzelte düzelte kaldığınız yere kadar gelerek oradan devam etmektir. Yazdıklarınız artık bunu her gün yapmanıza izin vermeyecek kadar uzadıysa her gün iki üç bölüm kadar geriye gidin, haftada bir de baştan sona okuyun. Böy-lece bütünlük sağlayabilirsiniz. Ayrıca yazı rahatça akarken durmanız gerektiğini unutmayın. Bu, kendinizi kurutana dek devam etmenin aksine akışı canlı tutar. Eğer durmazsanız ertesi gün kendinizi bitap ve devam edemeyecek halde bulursunuz.</p>
<p class="calibre1"><span class="calibre5">By-Line: Ernest Hemingvvay, s. 217</span></p>
<p class="calibre1">Scott'ın EDEBİYATA yaklaşımı fazla ciddi. Olayın yalnızca elinden geldiğince iyi yazabilmek ve başladığın şeyi bitirmek olduğunu anlayamadı.</p>
<p class="calibre1">Arthur Mizener'a, 1950</p>
<p class="calibre1"><span class="calibre5">Selected Letters, s. 695</span></p>
<p class="calibre1">En berbat ve çaresiz haldeyken devam etmelisin. Bir roman için yapılacak tek şey vardır, o da lanet şeyin sonunu getirene kadar durmadan devam etmektir.</p>
<p class="calibre1">F. Scott Fitzgerald, 1929</p>
<p class="calibre1"><span class="calibre5">Selected Letters, s. 306</span></p>
<p class="calibre1">Şunu <span class="calibre5">[Silahlara Veda</span>] mümkünse burada bitirip birkaç ay bir kenara kaldırmak ve sonra yeniden yazmak istiyorum. Bitmiş bir kitabı tekrar yazmak bir buçuk iki aydan daha uzun sürmüyor. Ama benim için tekrar yazmaya girişmeden önce kitabın iyice dinlenmesini beklemek çok önemli.</p>
<p class="calibre1">Maxwell Perkins'e, 1928</p>
<p class="calibre1"><span class="calibre5">Selected Letters, s. 276-277</span></p>
<p class="calibre1">Teslim tarihine kadar kitaptan uzaklaşmak için ne kadar sürem olduğunu bana bildir. Ne kadar vaktim olursa o kadar iyi, çünkü uzaklaşmak sıcağı sıcağına göremediğim şeyleri görmeme, öyküdeki boşlukları doldurmama ve gereken yerleri sağlamlaştırmama imkan tanıyor.</p>
<p class="calibre1">Charles Scribner'a, 1949</p>
<p class="calibre1"><span class="calibre5">Selected Letters, s. 684</span></p>
<p class="calibre1">Buraya dönünce kitabı <span class="calibre5">[Silahlara Veda]</span> yeniden yazmaya başlamak için can atar oldum. Fakat bitireli yalnızca bir ay oldu ve büyük ihtimalle Florida'ya iyice yerleşene kadar bir kenara bırakmak daha iyi olacak. <span class="calibre5">Güneş'i [Güneş de Doğar]</span> Eylül'de bitirmiş ve yeniden yazmaya Aralık'a kadar başlamamıştım. Bu kitap üzerinde çalışırken hep bir gün önce yazdıklarımın üzerinden gittiğim için bunu yeniden yazmak çok değişiklik gerektirmeyecek. Yine de yazarken keyif aldığım ama bunu okuyucuya aktaramadığımı hissettiğim yerleri bulabilmek için bir süre dokunmayacağım.</p>
<p class="calibre1">Maxwell Perkins'e, 1928</p>
<p class="calibre1"><span class="calibre5">Selected Letters, s. 285</span></p>
<p class="calibre1">Genellikle sabahları yazmaya başlamadan önce hiçbir şey okumam ki işe kimsenin yardımı olmaksızın, etkisi altında kalmaksızın ve sunduğu muhteşem örneklere veya omzumun üstünden beni izlemesine maruz bırakılmaksızın girişebileyim.</p>
<p class="calibre1">Bernard Berenson'a, 1952</p>
<p class="calibre1"><span class="calibre5">Selected Letters, s 790</span></p>
<p class="calibre1">Tek gerekenler mavi kaplı not defterleri, iki kurşun kalem ve bir kalemtıraş (çakı çok ziyan ediyordu), mermer kaplı masa, sabahın erken saatlerinin kokusu ve biraz temizlik yapmaktı. Sağ cepte şans için bir at kestanesi ve tavşan ayağı taşınırdı. Tavşan ayağının kürkü çoktan yıpranmış, kemikler artık aşınmaktan pürüzsüzleşmişti. Pençeler cebin astarını tırmalarken şansın yanında olduğunu bilirdin.</p>
<p class="calibre1"><span class="calibre5">A Moveable Feast, s. 91</span></p>
<p class="calibre1">işte bitirene kadar bunu [Çanlar Kimin İçin Çalıyor?] yazmaya devam edeceğim. Keşke yazdığım kadarını gösterebilseydim sana ama uğursuzluk getirir. Hakkında konuşmak da öyle.</p>
<p class="calibre1">Maxwell Perkins'e, 1939</p>
<p class="calibre1"><span class="calibre5">Selected Letters, s. 482</span></p>
<p class="calibre1">Harika bir roman yazacağım. Ne var ki, konuşmanın yazmaya göre kolay olmasının cazibesine kapılıp da ondan bahsetmeyeceğim.</p>
<p class="calibre1">F. Scott Fitzgerald'a, 1927</p>
<p class="calibre1"><span class="calibre5">Selected Letters, s. 261</span></p>
<p class="calibre1">Göstermenin veya anlatmanın kelebeklerin kanatlarını ve şahinin tüylerindeki düzeni bozacağına inandığımdan yazdıklarımı kimseye okutmam, ama iki hafta önce Miss Mary'ye okuttum. Kuleye kapanmış kendi kendimle mi oynuyorum yoksa kimseyi kandırmadan harıl harıl çalışıyor muyum bilmek ister diye düşündüm.</p>
<p class="calibre1">Lillian Ross'a, 1948</p>
<p class="calibre1"><span class="calibre5">Selected Letters, s. 649</span></p>
<p class="calibre1">Bu zenginliklerin cazibesi altında elinde silah olan her adamla dışarı çıkmaya hevesli bir av köpeği veya sonunda kendisini olduğu şey için takdir eden birini bulmuş bir eğitimli bir sirk domuzu gibi saf ve budalaydım. Her günün yeni bir parti olabileceği gerçeği hayatıma güneş gibi doğmuştu. Hatta romanın düzelttiğim kısımlarını yüksek sesle okuma raddesine bile gelmiştim ki bu bir yazarın düşebileceği en zavallı durumdur ve onun için kar yağışı çatlakları tamamen kapatmadan önce buz üstünde ipsiz kaymak kadar tehlikelidir.</p>
<p class="calibre1">"Olağanüstü olmuş, Ernest. Tek kelimeyle harika. Ne kadar harika anlatamam," dediklerinde "bu dallamalar beğeniyorsa bir sorun vardır," demek yerine kuyruğumu memnuniyetle sallıyor ve güzel bir çubuk kapıp getirmek için hayat denen partiye balıklama atlıyordum. Eğer profesyonelce davranabilseydim ilkini yapardım, gerçi bir profesyonel gibi davransaydım zaten yazdıklarımı kimseye okumazdım.</p>
<p class="calibre1"><span class="calibre5">A Moveable Feast, s. 209</span></p>
<p class="calibre1">Kendi çalışmaların hakkında konuşmak çok zordur çünkü eğer iyiyse ne kadar iyi olduğunu sen biliiyorsundur ama bunu söylemek çok boktan hissettirir.</p>
<p class="calibre1">Malcolm Cowley'e, 1945</p>
<p class="calibre1"><span class="calibre5">Selected Letters, 603</span></p>
<p class="calibre1">Yazarlığım hakkında konuşmaya başlayınca dinlemeyi bıraktım. İnsanların yazarlığım hakkında yüzüme karşı konuşmaları midemi bulandırıyordu.</p>
<p class="calibre1"><span class="calibre5">A Moveable Feast, s. 127</span></p>
<p class="calibre1">Yazmak ve gezmek zihnini, olmadı kıçını büyütür ve ben yazarken ayakta durmayı severim.</p>
<p class="calibre1">Harvey Breit'a, 1950</p>
<p class="calibre1"><span class="calibre5">Selected Letters, s. 700</span></p>
<p class="calibre1">Yazarlığa ilk başladığında sen çok eğlenirsin, okurların ise hiç. Bu yüzden daktilo kullansan da olur; hem daha pratik hem de daha zevkli. Yazmayı öğrendikten sonra tüm amacın her şeyi, her algıyı, görüntüyü, hissi, mekanı ve duyguyu okuyucuya aktarmak olur. Bunun için de yazdığın şey üzerinde tekrar tekrar çalışman gerekir. Kalemle yazarsan okuyunun istediğin şeyi alıp almadığından emin olmak için üç farklı bakış açın olur. Yazdığını önce okuduğunda, ikinci olarak da daktilo ettiğinde, son olarak da redaksiyon sırasında tekrar inceleme fırsatın olur. Önce kalemle yazmak yazdığını üçte bir oranında daha fazla düzeltme şansı sunar. 0.333 bir sporcu için epey iyi bir ortalamadır. Ayrıca eserin katılaşmasını geciktirir ve bu da düzeltmeyi kolaylaştırır.</p>
<p class="calibre1"><span class="calibre5">By-Line: Ernest Hemingvvay, s. 216</span></p>
<p class="calibre1">Kimse sıcak aylarda bitap düşmeden aralıksız çalışamaz. Çalışma rutinini kırmak için ilkbahar, yaz ve sonbaharda Golf Stream'de balık tutmaya gideriz.</p>
<p class="calibre1"><span class="calibre5">By-Line: Ernest Hemingvvay, s. 472</span></p>
<p class="calibre1">İyi miyim kötü mü depresyonu sanatçının ödülü olarak bilinir...</p>
<p class="calibre1">Yaz çalışma şevkini kıran bir zaman. Ölümün geldiğini sonbaharda çocuklar kağıda kalem koyduklarında hissettiğin gibi hissetmezsin.</p>
<p class="calibre1">Herkes tomurcuklarını yitirir. Sonuçta bu şeftali gibi çürüyeceğiz anlamına gelmez. Bir silah veya eyer yıprandıkça iyileşir, insanlar da tanrının gözünde öyledir. Taze olan, rahat olan her şeyini kaybedersin ve bir daha asla yazamayacakmışsın gibi gelir. Fakat meşguliyetinle beraber birikimin de artar ve eski enerjinden daha çok malzeme çıkartabildiğin anlar yakalarsın.</p>
<p class="calibre1">F. Scott Fitzgerald'a, 1929</p>
<p class="calibre1"><span class="calibre5">Selected Letters, s. 306</span></p>
<p class="calibre1">Hiçbir yazım bu kadar hızlı geçmemişti. Nisan'ın ilk haftasından beri yaptığım gibi hızlı çalışınca günler bulanıklaşıp birbirine karışıyor. ... Yedi buçuk gibi uyanıp kahvaltı ediyorum ve genelde dokuz civarı masanın başına geçip öğleden sonra ikiye kadar aralıksız yazıyorum. Sonrası ise bir dahaki güne kadar adeta tamamen boşlukta süzülmek gibi.</p>
<p class="calibre1">Mrs. Paul Pfeiffer'a, 1939</p>
<p class="calibre1"><span class="calibre5">Selected Letters, s. 491</span></p>
<p class="calibre1">Hoş, sıcak, temiz ve sevimli bir kafeydi. Eski yağmurluğumu kuruması için askıya asıp kullanılmaktan eski yüz bağlamış ıslak fötr şapkamı sıranın üstündeki rafa koydum ve bir <span class="calibre5">cafe au lait</span> söyledim. Garson kahvemi getirdiğinde yağmurluğumun cebinden bir not defteri ve tükenmez kalem çıkardım ve yazmaya koyuldum. Michigan hakkında yazıyordum, ve öyküdeki gün de gerçekteki gibi hoyrat, soğuk ve fırtınalıydı.</p>
<p class="calibre1"><span class="calibre5">A Moveable Feast, s. 5</span></p>
<p class="calibre1">Önümüzde katlanmamız gereken sadece altı haftalık kötü hava kaldı. Ondan sonra kendini yazmaya zorladığın havalar yerine insanın içinden yazmak getirecek havalar başlayacak. Ben basit bir yazarım, kitaplarımdaki hava neredeyse her zaman dışarıdaki havayla aynıdır. Yazdıklarımı okuyan hiç kimseyi bu yazın havasına maruz bırakmak istemem. Zaten klimalı bir odada yazıyorum ve bir uçağın basınçlı kabininde yazmak kadar yanlış bir şey bu. Yazmasına yazıyorsun ama sanki bir serada olanın tam tersi oluyor. Büyük ihtimalle hepsini yırtıp atacağım ama bir ihtimal sabahlar tekrar hayat dolduğunda yazdıklarımın iskeletini kullanabilir ve kemiklerin arasını sabah saatlerinin kokuları, kuş sesleri ve bu bağ evinin kış aylarında Afrika'ya benzeyen tüm güzellikleriyle doldurabilirim.</p>
<p class="calibre1">Bernard Berenson'a, 1954</p>
<p class="calibre1"><span class="calibre5">Selected Letters, s. 838</span></p>
<p class="calibre1">Mayıs'ta tempomu biraz düşürdüm . . . çünkü doktor Nisan'da çok çalıştığımı söyledi ve Mayıs balık tutmak ve Miss Mary'yle sevişmek için güzel bir ay. Kendimi yazmaya verdiğimde sevişmeyi azaltmam gerekiyor çünkü ikisi aynı depodan yiyor.</p>
<p class="calibre1">Charles Scribner'a, 1948</p>
<p class="calibre1"><span class="calibre5">Selected Letters, s. 636</span></p>
<p class="calibre1">Kitap yayınlamak yazmak için çok örseleyici. Fazla sevişmekten bile daha beter. En azından çok seviştiğinde başka hiçbir ışığa benzemeyen berrak, belli belirsiz bir parıltın olur.</p>
<p class="calibre1">Bernard Berenson'a, 1952</p>
<p class="calibre1"><span class="calibre5">Selected Letters, s. 785</span></p>
<p class="calibre1">Rahat ve huzurlu bırakıldığım ölçüde işlev gösterebiliyorum.</p>
<p class="calibre1">Grace Hail Heminway'e, 1929</p>
<p class="calibre1"><span class="calibre5">Selected Letters, s. 296</span></p>
<p class="calibre1">Yazmayı çok seviyordum ve yazmaktan başka hiçbir şeyden almadığım kadar zevk alıyordum. Charlie'nin [Scribner] günlük yazdığım sözcük sayısıyla dalga geçmesi beni veya yazarlığı pek iyi anlamamasından ve 422 sözcüğü tam istediğin biçimde kağıda dökmüş olmanın verdiği mutluluğu asla bilemeyecek olmasındandı. 1200 veya 2700 yazdığın günler ise inanamayacağı kadar mutlu ederdi insanı. Günlük iyi yazılmış 400 ve 600 sözcük arasının benim için en uygun hız olduğunu fark ettiğimden beri bu sayıyla mutluyum. Yine de sadece 320 sözcük yazmışsam da iyi hissediyordum.</p>
<p class="calibre1">Maxwell Perkins'e, 1944</p>
<p class="calibre1"><span class="calibre5">Selected Letters, s. 557</span></p>
<p class="calibre1">Sözcükler hakkında endişelenme. Bunu 1921'den beri yapıyorum. Paydos edip ilk viski-sodamı içerken sözcükleri sayarım. Sanırım buna telgraf yazarken alıştım. Çünkü bazı yerlerden haber yollamak sözcük başına bir dolar yirmi beş sentti ve bu paraya değmesi için aşırı ilginç şeyler yazmak zorundaydın yoksa kovulurdun.</p>
<p class="calibre1">Charles Scribner'a, 1940</p>
<p class="calibre1"><span class="calibre5">Selected Letetrs, s. 503</span></p>
<p class="calibre1">Büyük ve okunaklı bir şekilde yazıyorum, okuyabilirsen bana büyük yardımı olur çünkü daktilodan (yeni aldığım) nefret ediyorum ama tozlanmasın diye örtülü duran eski daktiloda da yazamam çünkü içinde hala kitabın <span class="calibre5">[Afrika'nın Yeşil Tepeleri]</span> 594. sayfası var ve çıkarmak uğursuzluk getirir.</p>
<p class="calibre1">Bernard Berenson'a, 1955</p>
<p class="calibre1"><span class="calibre5">Selected Letters, s. 847</span></p>
<p class="calibre1">Yazarken yazmaya ilk başladığım otel odasının kasvetine geri dönerim. Herkese bir otelde kaldığını söyle ama aslında bir diğerine yerleş. Yerini bulduklarında da taşraya taşın. Orada da bulduklarında başka bir yere. Gazete okumaktan daha zor bir şey yapamayacak kadar bitkin düşene dek çalışmaya devam et. Sonra ye, tenis oyna, yüz veya iş sersemliğiyle ne yapıyorsan onu yap ki organların çalışsın ve ertesi gün yine yaz.</p>
<p class="calibre1">Thomas Shevlin'e, 1939</p>
<p class="calibre1"><span class="calibre5">Selected Letters, s. 484</span></p>
<p class="calibre1">Yazmadığım için utanç duyuyorum. Gazeteciler, fotoğrafçılar ve gösterişli gösterişsiz türlü çılgınlıklara boğulmuştum. Bir kitabın tam ortasındaydım ve biraz seks sırasında rahatsız edilmeye benziyordu.</p>
<p class="calibre1">Gen. E. E. Dorman-0'Gowan'a, 1954</p>
<p class="calibre1"><span class="calibre5">Selected Letters, s. 843</span></p>
<p class="calibre1">Şu anki durum organizasyon becerisine sahip bir adamın yaratıcı yazarlığın bir aşağı bir yukarı eşya taşıyan bir asansör gibi iş görme, tesisatçıları denetleme, sızıntı yapan çatıyı baştan yapma, evin elektrik kablolarını döşeme, su tesisatını kurma ve doktorların merdiven çıkmasını yasakladığı birini merdiven çıkmaktan alıkoyma gibi birçok işle aynı anda yapılabileceğini göstermesi için harika bir fırsat. Malesef bu harika fırsat benim gibi kadrini bilmeyen birinde ziyan oluyor. Aslında yazmaya çalışmayı bıraksam gerisi kolay.</p>
<p class="calibre1">Mrs. Paul Pfeiffer'a, 1932</p>
<p class="calibre1"><span class="calibre5">Selected Letters, s. 348</span></p>
<p class="calibre1">Mazeretlerin geçerli olmadığı çetin bir iş kolundayım. Yazdığın iyidir ya da kötüdür ve bir kitabın olabileceği kadar iyi olmasını sağlayabilecek binlerce sebep aynı şekilde kötü olmasına neden olduğunda bahane yerine geçmez. İyi iş çıkartmak zorundasın ve gerçekten yazar olmak isteyen biri önündeki engellere yenilerini ekliyorsa aptaldır. Küçük başarılara sığınmak, fakir arkadaşlara iyilik yapmak gibi şeyler yalnızca pes etmenin farklı bir yoludur.</p>
<p class="calibre1">Mrs. Paul Pfeiffer'a, 1932</p>
<p class="calibre1"><span class="calibre5">Selected Letters, s. 350</span></p>
<p class="calibre1">İşte tüm bunlar yüzünden sana yazmadım. Başka çeşit çeşit gecikmeler da oldu ama hiç müsamaha göstermiyorum. Kapımda İspanyolca Bay H. önceden randevu almayan kimseyle görüşmemektedir yazan bir tabelam var. İçeri kabul edilmeme sıkıntısından evime gelmeyerek kurtulabilirsiniz. Böylece buna rağmen gelenlere küfretme hakkım doğuyor.</p>
<p class="calibre1">Maxwell Perkins'e, 1947</p>
<p class="calibre1"><span class="calibre5">Selected Letetrs, s. 616-617</span></p>
<p class="calibre1">Muhabir, çalışırken gelen ziyaretçilerin gözünü korkutmak için cüzzam benzeri tuhaf bir hastalığı varmış gibi görünen ve gelenleri kapıda karşılayıp "Bay Hemingvvay ben, bayıldı ben size." diyen ihtiyar bir zenci kiraladı.</p>
<p class="calibre1"><span class="calibre5">By-Line: Ernest Hemingvvay, s. 192</span></p>
<p class="calibre1">Charles Baudelaire'in mor bir ıstakoza tasma takıp Latin Mahallesi'nin aynı sokaklarında gezdirdiği o eski güzel günlerden beri kafelerde iyi şiir pek yazılmıyor. Bence o zaman bile Baudelaire ıstakozunu birinci kattaki resepsiyoniste teslim ediyor, kloroform şişesini tıpalanmış bir şekilde lavabonun başına koyup <span class="calibre5">Fleurs du Mal'ı </span>kendisinden önceki ve sonraki tüm sanatçılar gibi kendi fikirleri ve kağıdıyla tek başına ter dökerek dokuyordu.</p>
<p class="calibre1"><span class="calibre5">By-Line: Ernest Hemingvvay, s. 25</span></p>
<p class="calibre1">Prensip olarak asla yemekten sonra, yazmadan önce ve yazarken içki içmezdim.</p>
<p class="calibre1"><span class="calibre5">A Moveable Feast, s. 174</span></p>
<p class="calibre1">P.S. Sen içmez misin? Alkolden hafif hor görürcesine bahsettiğini fark ettim. Ben on beş yaşımdan beri içiyorum ve bana o kadar zevk veren az şey var. Bütün gün beynini çalıştırıyor ve ertesi gün tekrar çalıştırman gerektiğini biliyorsan viski dışında ne fikirlerini değiştirmeni ve onları farklı düzlemlere çekmeyi sağlayabilir ki?</p>
<p class="calibre1">Ivan Kashkin'e, 1935</p>
<p class="calibre1"><span class="calibre5">Selected Letters, s. 420</span></p>
<p class="calibre1">Hiçbir zaman bir ayyaş, hatta düzenli içici bile olmadım. (Olduğuma dair dedikodular duyarsın, böyle yakıştırmalar içki içen insanlarla ilgili yazan herkese yapılır.) Tek istediğim sükunet ve yazmak için fırsat. Yazdığım hiçbir şeyi sevmeyebilir ama bir anda bir şeye bayılabilirsin de. Ama en azından içten bir şekilde yazdığıma inan.</p>
<p class="calibre1">Grace Hail Hemingvvay'e, 1927</p>
<p class="calibre1"><span class="calibre5">Selected Letters, s. 244</span></p>
<p class="calibre1">Bir süredir içmiyorum, bara gitmiyorum. Dingo'ya gitmiyorum, Dome veya Select'e de. Kimseyle görüşmüyorum. Görüşmeyi de düşünmüyorum. Alışılmamış bir yazarlık tecrübesi deniyorum. Büyük ihtimalle sonu kibire çıkacak.</p>
<p class="calibre1">F. Scott Fitzgerald'a, 1926</p>
<p class="calibre1"><span class="calibre5">Selected Letters, s. 217</span></p>
<p class="calibre1">Yazarlar yalnız çalışmalıdır. Birbirlerini sadece işlerini bitirdiklerinde, o zaman bile çok sık olmamak şartıyla görmelidirler. Aksi takdirde New York'taki yazarlar gibi olurlar. Sadece etrafındakilerden ve içinde bulundukları şişeden bilgi ve besin almaya çalışan bir dolu sülük. Bu şişe bazen sanat olur, bazen para bazen de paraya tapma. Ama bir kere o şişeye girmişlerse orada kalırlar. Şişeden çıkarlarsa yalnızlık çekerler. Yalnız olmayı istemezler. İnançlarını paylaşacak biri yokken korkarlar.</p>
<p class="calibre1"><span class="calibre5">Green Hills ofAfrica, s. 21-22</span></p>
<p class="calibre1">Sanat yalnızca birey tarafından üretilebilir. Mühim olan tek şey bireydir ve akımların tek yaptığı mensuplarını başarısızlık olarak nitelendirmektir.</p>
<p class="calibre1"><span class="calibre5">Death in the Afternoon,</span> s. <span class="calibre5">99-100</span></p>
<p class="calibre1">Gerçek manada yazmak yalnız bir hayattır. Cemiyetler yazarın yalnızlığını bir ölçüde hafifletse de sanmıyorum ki yazısını iyileştirsin. Yazar yalnızlığını üzerinden attıkça sosyal çevrelerde itibarı artar ama genellikle yazdıkları kötüleşir. Çünkü bu iş yalnız yapılan bir iştir ve eğer yeterince iyi bir yazarsa her gün ya ebediyetle yahut ebediyetin yokluğuyla yüzleşmek zorundadır.</p>
<p class="calibre1">Nobel ödülü kabul konuşmasından alıntı</p>
<p class="calibre1">Carlos Baker'dan</p>
<p class="calibre1"><span class="calibre5">Ernest Hemingway: A Life Story, s. 528-529</span></p><div class="calibre6"><div class="calibre6"><img src="main-2.png" alt="" class="calibre9"/></div></div>
<p class="calibre1"><span class="calibre2">Karakterler</span></p>
<p class="calibre1"><span class="calibre5">K.C.</span> Sfar'daki eleştiriye ilişkin güzel mektubun için teşekkür ederim. Doktorlu öyküyü beğenmiş olmana sevindim. . . . Dick Bo-ulton ve Billy Tabeshavv'u öyküye gerçek isimleriyle koydum çünkü Transatlantic Review'u asla okumayacaklarına adım gibi emindim. Michigan taşrasıyla ilgili birkaç öykü yazdım. Taşra daima gerçektir, öykülerde olup biten ise kurgu.</p>
<p class="calibre1">Dr. C. E. Hemingvvay'e, 1925</p>
<p class="calibre1"><span class="calibre5">Selected Letters, s. 153</span></p>
<p class="calibre1">Mac'in olayı buydu. Mac hayata çok yakın çalışırdı. Evvela hayatı özümsemen, ardından kendi insanlarını yaratman gerekir. Gerçi Mac'in malzemesi vardı.</p>
<p class="calibre1">Öykülerinde Nick hiçbir zaman kendisi değildi. Nick'i o uydurmuştu. Tabii ki hiç doğum yapan kızılderili bir kadın görmemişti. İyi olan da tam olarak buydu. Bunu kimse bilmiyordu. Karaağaç yolunda doğum yapan bir kadın görmüş ve ona yardım etmeye çalışmıştı. Olayın aslı bundan ibaretti.</p>
<p class="calibre1"><span class="calibre5">The Nick Adams Stories, s. 238</span></p>
<p class="calibre1">Olay şu: Oak Park hakkında yazacak harika bir romanım vardı, fakat yazmadım çünkü yaşayan insanları incitmek istemedim. Bence bir adam babasının kendini vurmasından ya da annesinin babasına bunu yaptırmasından para kazanmamalı. . . . Tom Wolfe etkili bir dille kaleme alınmış kendi hayatı dışında hiçbir şey hakkında yazmadı. Ben ise artık becerebilirdiğim kadarıyla anasını sattığım dünyanın tümü hakkında yazmak istiyordum. Başlangıçta gerçek olaylar hakkında birkaç kısa öykü yazmıştım ve bunlardan iki tanesi insanları incitti. Kendimi çok kötü hissettim. Ondan sonra öykülerimde gerçek insanları yazdığımda yalnızca kendisine karşı saygımı tamamen yitirdiğim ve silkip kendine getirmek istediğim kişileri tercih ettim. Kulağa ne kadar asilce geldiğinin farkındayım ama zırvadan ibaret değil. <span class="calibre5">Güneş de Doğar</span>'da kendisini Coen'le özdeşleştiren herif [Ha-</p>
<p class="calibre1">rold Loeb] bir gün gelip "Ama neden beni sürekli ağlattın?" demişti.</p>
<p class="calibre1">Dedim ki: "Bak, eğer o sensen öykü benim ağzımdan yazılmış demektir. Bir silah mermisiyle kamışım kopmuş gibi bir halim var mı, veya olur da seninle dövüşsek ağzını burnunu dağıtacağımdan şüphen? Bunu bilecek kadar boks yaptık seninle. Hem sana bir sır vereyim, gerçekten bir erkek için çok sık ağlıyorsun."</p>
<p class="calibre1">Şimdi, tekrar Oak Park konusuna dönecek olursak bir edebiyatçı olarak ben hala hayattayken aile sırlarımı deşmenin görevin olduğunu hissedebilirsin. Sanıyorum Oak Park'taki kimse beni sevmiyordun iyi arkadaşım olanlar ya öldü ya da gitti. Ben Oak Park'ı boş verdim ve bir daha da hedef almadım. Memleketini bombalamak istemezsin neticede, orayı terk ettiğin gün memleketin olmayı bırakmış olsa bile.</p>
<p class="calibre1">Aile işlerime bulaştığında bu artık özel hayatın ihlaline giriyor ve sana durman için ihtarname çektim. Her türlü ahlak ve görgü kuralı ihlalinin savunulabilir olduğu yorumlamalar vardır. Fakat eminim ki sen de Oak Park hakkında yazmış olsaydım incelemekte sonuna kadar hakkın olduğunu kabul edersin. Ne var ki yazmadım.</p>
<p class="calibre1">Charles A. Fenton'a, 1952</p>
<p class="calibre1"><span class="calibre5">Selected Letters, s. 754</span></p>
<p class="calibre1">Hatırlar mısın Charlie ilk savaşta en çok yaptığım şey özellikle hastanede ve nekahat dönemindeki adamların konuşmalarını dinlemekti. Onların deneyimleri insanın hafızasında kendisininkilerden daha canlı kalabiliyor. Kendi deneyimlerini ve onlarınkileri kullanarak yaratıyorsun. Ülkeyi biliyorsun, iklimi de. Bir de elinde tüm cephenin veya bölgenin 1/50000, veya bulabilirsen 1/5000 ölçekli bir haritası oluyor. Sonra başka insanların deneyimlerini, birikimini ve kendi bildiğini harmanlayarak yaratıyorsun.</p>
<p class="calibre1">Sonra orospu çocuğunun teki çıkıp o savaşta savaşmadığını ispatlıyor. Pekala. Dr. Tolstoy Borodino'daki savaşta bulunmadı ama o da Sivastopol'e tanık oldu. Borodino sırasında daha yoktu. Ama bildiklerinden yola çıkıp uydurabilirsin, sonuçta hepimiz allahın cezası bir savaş görmedik mi?</p>
<p class="calibre1">Charles Poore's, 1953</p>
<p class="calibre1"><span class="calibre5">Selected Letters, s. 800</span></p>
<p class="calibre1">Kitabı <span class="calibre5">[Buruktur Gece]</span> hem beğendim hem beğenmedim. Sara ve Gerald'ın muhteşem bir tasviriyle başladı. . . . Sonra ise onlarla oynamaya başladın, kökenlerini değiştirmeye, başka insanlara dönüştürmeye, ama bunu yapamazsın Scott. Gerçek insanlar hakkında yazıyorsan onlara sahip olduklarından farklı anne babalar veremezsin. (Onları oldukları şey haline getiren aileleri ve başlarından geçenlerdir.) Onlara yapmayacakları şeyleri yaptırtamazsın. Kendini, beni, Zelda'yı, Pauline'i, Hadley'i, Sara'yı veya Gerald'ı alıp kullanabilirsin, ancak onları gerçektekiyle aynı tutar ve normalde davranacakları gibi davrandırırsın. Birini başkasına dönüştüremezsin. Yaratmak harika bir şeydir fakat gerçekte olamayacak bir şeyi yaratmamalısın.</p>
<p class="calibre1">En iyi işlerimizi çıkarmak için de yapmamız gereken tam olarak budur. Her şeyi kafadan uydurmalı fakat bunu gerçeğe o kadar yakın bir şekilde yapmalıyız ki, sonradan her şey aynen kitaptaki gibi gerçekleşmeli.</p>
<p class="calibre1">Kahretsin, insanların geçmiş ve gelecekleriyle o kadar fütursuzca oynamışsın ki gerçek karakterler değil fevkalade sahte siciller oluşturmuşsun. Sen ki herkesten daha iyi yazabilirsin ve yetenekle öylesine dolup taşıyorsun ki herkesten iyi yazmak mecburiyetinde-sin de, bu ne böyle? Scott, tanrı aşkına yaz ve kimi üzüp kırdığına aldırmadan gerçeği yaz ama bu salakça tavizleri verme. Örneğin Gerald ve Sara hakkında yeterince şey biliyorsan öyle iyi bir kitap yazarsın ki hissettikleri tek şey gerçekten başlarından geçenleri okuyormuş duygusu olur.</p>
<p class="calibre1">F. Scott Fitzgerald, 1934</p>
<p class="calibre1"><span class="calibre5">Selected Letters, s. 407</span></p>
<p class="calibre1"><span class="calibre5">...</span> bildiklerine dayanarak yazmalı, yaratmalı ve insanların mazilerine sadık kalmalısın.</p>
<p class="calibre1">F. Scott Fitzgerald's, 1934</p>
<p class="calibre1"><span class="calibre5">Selected Letters, s. 407</span></p>
<p class="calibre1">Gerçek insanlar hakkında öyküler yazmak çok iyi bir fikir değil ama yazıyorsan da telefon numaraları ve adresleri dışında gerçek hayattakinin birebir aynısı olmalılar. Gerçek insanlar hakkında yazıyor olmanın tek geçerli mazereti bu. McAlmon'ın da her zaman yaptığı budur. Sonra da kim olduğu anlaşılmasın diye karakterlerini flulaştırır ama sanatçı olmadığı için genelde okuyucunun da görüşünü bulandırır.</p>
<p class="calibre1">Ernest VValsh'a, 1926</p>
<p class="calibre1"><span class="calibre5">Selected Letters, s. 186-187</span></p>
<p class="calibre1">Bir şeye çok dikkat et. Üçüncü ciltte kalkıp de mükemmel karakter yaratayım deme. Stephen Daedelus'lar istemiyoruz, Joyce'u kurtaranların Bay ve Bayan Bloom olduğunu unutma. Şu boku şahane bir edebi yapıt haline gelmekten alıkoyacak tek şey bu. Şerefli bir komünist yazarken herifin muhtemelen sürekli otuzbir çektiğini ve bir yılan gibi haset dolu olduğunu aklından çıkarma. Bırak insan, insan, insan olsunlar, sembole dönüşmelerine izin verme. Türlerin ekonomik sistemden önce ortaya çıktığını unutma ...</p>
<p class="calibre1">John Dos Passos'a, 1932</p>
<p class="calibre1"><span class="calibre5">Selected Letters, s. 354</span></p>
<p class="calibre1">Yazar bir roman yazarken karakter değil yaşayan kişiler yaratmalıdır. Karakter bir karikatürdür. Kitabında harika karakterler olmasa da bir yazar kişileri yaşatmayı başarıyorsa kitabın kendi içinde bir bütün olarak, bir roman olarak kalıcı olma şansı vardır. Yazarın konuşturduğu kişiler müziğin, modern resmin, edebiyatın veya bilimin büyük ustalarından bahsediyorlarsa o zaman kitapta da bu konulardan bahsetmeliler. Eğer kişiler bu konularda kendiliklerinden değil de yazar tarafından konuşturuluyorlarsa o zaman yazar sahtekardır. Bunu ustalar hakkında ne çok şey bildiğini göstermek için yapıyorsa da gösteriş yapmaya çalışıyordun Yazarın bir cümlesi veya bir benzetmesi ne kadar iyi olursa olsun tam olarak ihtiyaç duyulduğu ve başka bir şeyin dolduramayacağı yere konmuyorsa eser hodbinlik uğruna rezil ediliyor demektir. Düzyazı mimarlıktır, dekorasyon değil; kaldı ki barok çoktan geçmişte kaldı. Yazarın makaleler halinde ucuza satabileceği entelektüel kanaatlarini bir kitaptaki kişiler olarak sunulunca daha çok kar getiren yapay yaratım karakterlerin ağzına koyması karlı bir kariyer seçimi sayılabilir ancak katiyen edebiyat değildir. Kitaptaki kişiler ustalıkla oluşturulmuş karakterler olmamalı, yazarın özümsediği deneyimlerinden, birikiminden, kafasından, kalbinden, varlığının her zerresinden çıkmalıdır. Yazar gerekli ciddiyet kadar şansa da sahipse onları bütünüyle dışarı yansıtabilir ve bu sayede çok boyutlu ve uzun süre kalıcı olurlar.</p>
<p class="calibre1"><span class="calibre5">Death in the Afternoon, s. 191</span></p>
<p class="calibre1">Sanırım üç veya dört tanesi dışında <span class="calibre5">Silahlara Veda'</span>daki her sözcük ve olayı ben yarattım. Kitabın en güzel kısımları hep kurmaca. <span class="calibre5">Güneş de Doğar'</span>ın da yüzde doksan beşi safi hayal ürünü. Onda da gerçek insanları aldım ve onların hareketlerini yönlendirdim. Her şeyi uydurdum.</p>
<p class="calibre1">Maxwell Perkins'e, 1933</p>
<p class="calibre1"><span class="calibre5">Selected Letters, s. 400</span></p>
<p class="calibre1">Her yazar eserlerinin çoğunda vardır. Ama bu o kadar da basit değil. Bay Young'a <span class="calibre5">Güneş de Doğat'm</span> yaratılış hikayesini anlatabilirdim örneğin. Fikri, yaralandığım zaman yün kumaş parçalarının testislerimde neden olduğu enfeksiyon verdi. Bu vesileyle idrar ve üreme yollarından yaralanmış diğer gençlerle tanıştım ve penisini kaybetmiş, ama testisleri ve sperm kanalı hasar görmemiş bir erkeğin hayatı nasıl olur diye merak etmeye başladım. Bunu yaşayan bir genç tanıyodum. Böylece onu aldım, Paris'te yabancı bir muhabire çevirdim ve düşünüp birine aşık olduğunu ve aşkına karşılık bulmasına rağmen bu konuda hiçbir şey yapamayacak olmalarının yol açabileceği sorunları bulmaya çalıştım.</p>
<p class="calibre1">Thomas Bledsoe'ya, 1951</p>
<p class="calibre1"><span class="calibre5">Selected Letters, s. 745</span></p>
<p class="calibre1">Bazı öyküleri aynen oldukları gibi yazıyorum. <span class="calibre5">Wyoming Şarabı’nt, </span>şu mektup olanı <span class="calibre5">[Bir Okuyucu Yazıyor], Bir Günlük Bekleyiş’t,</span> bir diğerini <span class="calibre5">[Fırtınadan Sonra]</span> tam Bra'nın başından geçtiği şekilde, <span class="calibre5">Kraliçenin Annesi’rıi, Kumarbaz, Rahibe</span> ı/e <span class="calibre5">Radyo’yu</span> mesela... Diğerlerini ise tamamen ben uydurdum; <span class="calibre5">Katiller, Beyaz Fillere Benzeyen Tepeler, Yenilmez Adam, 50,000 Dolar, Denizin Değişimi, Basit Bir Sorgu </span>gibi. Benden başka hiç kimse hangilerini sıfırdan uydurduğumu bilemez.</p>
<p class="calibre1">Mesele şu ki ben hepsinin gerçekten olmuş gibi gözükmesini istiyorum. Böylece bunu becerdiğimde o zavallı salak dalyaraklar alt tarafı olanları başarılı bir şekilde aktardığımı söyleyecekler.</p>
<p class="calibre1">Maxwell Perkins'e, 1933</p>
<p class="calibre1"><span class="calibre5">Selected Letters, s. 400</span></p>
<p class="calibre1">Hadley'nin olduğu tek öykü <span class="calibre5">Mevsim Dışı,</span> o da zaten gerçekte olanın neredeyse birebir aynısı. Kulağın bir hırgürden sonra her zaman daha isabetli oluyor, yani en azından benimki öyle ve öyküyü bereketsiz bir balık avından döner dönmez daktiloda noktalama bile kullanmadan yazıverdim.</p>
<p class="calibre1">F. Scott Fitzgerald'a, 1925</p>
<p class="calibre1"><span class="calibre5">Selected Letters, s. 180</span></p>
<p class="calibre1"><span class="calibre5">k</span></p>
<p class="calibre1"><span class="calibre4">ÖYKÜYE NEYİ KOYMAYACAĞINI BİLMEK</span></p>
<p class="calibre1">Kılıç balıklarının çiftleşmesini gördüm yani bu konuda bilgim var. Bu yüzden bunu dışarda bırakıyorum. Aynı alanda elliden fazla ispermeçet balinasından oluşan bir balina sürüsü gördüm. Bir defasında neredeyse altmış ayak uzunluğunda bir tanesini zıpkınlamış ve elimden kaçırmıştım. Bunu da dışarda bıraktım. Balıkçı kasabasından öğrendiğim tüm öyküleri de dışarda bırakıyorum. Ama yine de bütün bu bilgiler buz dağının su altındaki kısmını oluşturuyor.</p>
<p class="calibre1">George Plimpton, "An lnterview with Ernest Hemingway"</p>
<p class="calibre1"><span class="calibre5">The Paris Review</span> 18, İlkbahar 1958</p>
<p class="calibre1">Öğlen ışığı omuzlarımın üzerinden süzülürken bir köşede oturup not defterime yazdım. Garson bir <span class="calibre5">cafe creme</span> getirdi, soğuyunca yarısını içtim ve kalanını bırakıp yazmaya devam ettim. Yazmayı bıraktığımda göletteki alabalıkları, köprünün derme çatma ayaklarındaki tatlı çalkantıları görebildiğim nehri bırakmak istemedim. Öykü savaştan dönüş hakkındaydı ancak içinde savaşın bahsi geçmiyordu.</p>
<p class="calibre1"><span class="calibre5">A Moveable Feast, s. 76</span></p>
<p class="calibre1"><span class="calibre5">Mevsim Dışı</span> adlı oldukça basit bir öyküydü ve yaşlı adamın kendisini astığı gerçek sonunu atmıştım. Bunu, bir kısmı bilinçli olarak çıkartmanın öyküyü daha da güçlendireceği ve okuyucuya anladığından fazlasını hissettireceği teorime dayanarak yapmıştım.</p>
<p class="calibre1"><span class="calibre5">A Moveable Feast, s. 75</span></p>
<p class="calibre1">Eğer bir romancı yazdığı konuya yeterince hakimse bildiği şeylerin bir kısmını kitabına koymayabilir. Okuyucu da eğer yazar yeteri kadar sahici yazabiliyorsa kitapta olmayan bazı şeyleri sanki yazar açıkça yazmışçasına hissedebilir. Bir buz dağının hareketindeki vakar yalnızca sekizde birinin suyun üzerinde olmasından kaynaklanır. Öte yandan kitaplarına bazı şeyleri bilmediği ikoymayan yazarın tek yaptığı eserinde boşluklar bırakmaktır.</p>
<p class="calibre1"><span class="calibre5">Death in the Afternoon, s. 192</span></p>
<p class="calibre1"><span class="calibre5">Gettysburg Konuşması'</span>nın bu kadar kısa olması tesadüf değildi. Düzyazının kuralları uçuş, matematik veya fizik kanunları kadar değişmezdir.</p>
<p class="calibre1">Maxwell Perkins'e, 1945</p>
<p class="calibre1"><span class="calibre5">Selected Letters, s. 594</span></p>
<p class="calibre1">Fazla yazmak bana daima cazip geliyor. Ivır zıvırı çıkartmak ve yeniden yazmak zorunda kalmamak için bunu kontrol altında tutmaya çalışıyorum. Daktilonun çağrısına hayır demeyi bilmedikleri için kendini dahi zanneden insan sayısı çok. Halbuki istediğin çok sözcük yazmaksa yapman gereken tek şey yapmacık bir stil benimsemek.</p>
<p class="calibre1">Maxwell Perkins'e, 1940</p>
<p class="calibre1"><span class="calibre5">Selected Letters, s. 501</span></p>
<p class="calibre1">Kalanların çoğundan daha iyi olmalarına rağmen 100.000 kadar sözcüğü kestim. Dünyanın en çok kesilen kitabı oldu <span class="calibre5">[Ya Hep Ya Hiç], </span>İnsanların sinirine dokunan bu olabilir. Bay Dickens'ın kitaplarındaki gibi ekonomik aile boyu paket havası yok.</p>
<p class="calibre1">Lillian Ross'a, 1948</p>
<p class="calibre1"><span class="calibre5">Selected Letters, s. 648-649</span></p>
<p class="calibre1">Ed Hotchner geçen hafta <span class="calibre5">Life</span> [&gt;4 <span class="calibre5">Short Happy Life]</span> için kullanacaklarımızı otuz-kırk bin kelimeye indirmeme yardım etmek için uğradı, fakat elimizdekileri bozmadan ancak yetmiş bine düşürebildik. Yazdıklarım kısaltmaya gelmiyor pek, hatta alıntı yapmak bile güç. Çünkü ben yazarken de devamlı kısaltıyorum ve böylece her şey bir başka şeye bağlı olduğu için mekan veya kişileri çıkartmak <span class="calibre5">Güneş de Doğar'</span>dan çıkartmaktan farksız oluyor.</p>
<p class="calibre1">Charles Scribner, Jr.'a, 1960</p>
<p class="calibre1"><span class="calibre5">Selected Letters, s. 905</span></p>
<p class="calibre1">Kontratta yalnızca kısaltmalar geçtiği için sözcük sayısında benim onayım olmadan herhangi bir değişik yapılamayacağı elbette yeterince açık. Bu sizin olduğu kadar benim de yaranma çünkü benim öykülerim o kadar sıkı ve katı bir şekilde oluşturulmuştur ki bir sözcüğü değiştirmek bile tüm öykünün akordunu bozabilir.</p>
<p class="calibre1">Horace Liveright'a, 1925</p>
<p class="calibre1"><span class="calibre5">Selected Letters, s. 154</span></p>
<p class="calibre1">Av kitabı muazzam olmuş ama çok yavan. Muazzamı boşver. Epiği geç. Devasa resimleri güzel yapabilen herkes küçük resimleri de güzel yapar.</p>
<p class="calibre1">Maxwell Perkins'e, 1932</p>
<p class="calibre1"><span class="calibre5">Selected Letters, s. 352</span></p>
<p class="calibre1">Şunu da unutmamak gerekir. Eğer biri yeterince açık yazıyorsa herkes sahtekar olup olmadığını anlayabilir. Eğer yazar başka hiçbir şekilde elde edilemeyecek bir gizem perdesi yaratmak uğruna sözde sentaks ve gramer kurallarını bozmak yerine direkt ifadelerden kaçınma yolunu seçiyorsa sahtekar olup olmadığının anlaşılması daha uzun sürer. Aynı dertten muzdarip diğer yazarlar da kendi çıkarları için onu yüceltirler. Gerçek gizem, öyküde esrarengiz bir unsur olmadığı hale sırf bilgi eksikliğini ve açıkça ifade etme yetisindeki yetersizliği maskeleme amacı güden beceriksiz yazarlıkla karıştırılmamalıdır. Gizem bir bilinmeyeni ima eder ve birçok bilinmeyen vardır; ancak beceriksizlik ve göstermelik epikle sıvanarak edebileştirilmiş zorlama habercilik bunlardan biri değildir. Şunu da unutma, bütün kötü yazarlar epik tutkunudur.</p>
<p class="calibre1"><span class="calibre5">Death in the Afternoon, s. 54</span></p>
<p class="calibre1">Tolstoy gibi yazarak kitabı daha büyük, daha bilgece falan filan hale getirebilirim. Ama hemen sonra Tolstoy'u neden atlaya atlaya okuduğumu hatırlıyorum....</p>
<p class="calibre1">Tanrı gibi yazmaktan hoşlanmıyorum. Eleştirmenler bunu beceremediğimi varsayıyorlar, halbuki tek sebep istememem.</p>
<p class="calibre1">Maxwell Perkins'e, 1940</p>
<p class="calibre1"><span class="calibre5">Selected Letters</span></p>
<p class="calibre1"><span class="calibre4">MÜSTEHCENLİK</span></p>
<p class="calibre1">Madam, bol keseden kullanmaktan tüm kelimelerimiz anlamını yitirdi...</p>
<p class="calibre1"><span class="calibre5">Death in the Afternoon, s. 71</span></p>
<p class="calibre1">Örneğin benim suçum da yazılarımda "kıyak" sözcüğünü kullanmak. Ancak doğru sıfatın yerine değil yalnızca diyaloglarda kullanıyorum. Düzgün İngilizceyle yazmaya çalışmak ve argoyu sadece diyaloglarda, o da muhakkak gerekiyorsa kullanmak lazım. Çünkü argo kısa zamanda bıktırır. Argo kullanacağım zaman da vadesini doldurup bıktıracak bir şey yazma korkusundan en az bin yılı devirmiş küfürleri tercih ederim.</p>
<p class="calibre1">Carol Hemingvvay'e, 1929</p>
<p class="calibre1"><span class="calibre5">Selected Letters, s. 308</span></p>
<p class="calibre1"><span class="calibre5">[Güneş de Doğa?</span>daki] küfürleri azaltmaya çalıştım ama yazarken o kadar çoğunu çıkarmıştım ki artık daha fazla çıkarmak olmaz sanırım. Belki de sadece ağzı bozuk bir kitap olduğunu kabullenmeli ve sıradaki kitabın daha az ağzı bozuk ve daha temiz olmasını um-malıyız.</p>
<p class="calibre1">Maxwell Perkins'e, 1926</p>
<p class="calibre1"><span class="calibre5">Selected Letters,</span> s. <span class="calibre5">213</span></p>
<p class="calibre1">Anladığım kadarıyla senin kullandığım belli sözcüklerden ötürü eteklerin tutuştu ama bana ne kadarını kabul edebileceğini söylemen lazım ki bu işi çözelim. Ukalalıktan duvarlara küfürlü yazılar yazan bir oğlan çocuğu değilim. Eğer istediğim etkiyi küfür kullanmadan verebiliyorsam mutlaka öyle yapıyorum ama bu her zaman mümkün olmuyor. Ayrıca dilin kanaya kanaya kaybettiği yaşam enerjisini geri kazanması iyidir. Bu çok önemli.</p>
<p class="calibre1">Maxwell Perkins'e, 1933</p>
<p class="calibre1"><span class="calibre5">Selected Letters, s. 396</span></p>
<p class="calibre1">Durum böyle. "Düzüşmek" diyemiyorsan yerine "cinsel ilişkiye girmek" yazabilir misin, veya "çiftleşmek"? O da olmadı "sevişmek" diyebilirsin sanırım. Senin zevk ve taksirine kalmış.</p>
<p class="calibre1">Arnold Gingrich'e, 1935</p>
<p class="calibre1"><span class="calibre5">Selected Letters, s. 413</span></p>
<p class="calibre1">Sanırım bazı sözcüklerin kullanımı konusunda anlaşmaya varmışız ve ben de bir sözcüğü yerine bir başkasını koyabilir miyim diye düşünmeden katiyen kullanmıyorum. . . . Bence esas sorun bir sözcüğü sahip olduğu gerçek anlam ve çağrışımlarından bağımsız olarak kullanmakta. Eğer tüm pasaj Rabelaisvari bir müstehcenliğe sahip değilse "osuruk" benzeri bir sözcük tamamen abartılı, yanlış ve aşırı vurgulanmış görünecek ve sayfada sırıtacaktır. Yellenme anlamına gelen eski ve yerleşik bir sözcük olsa da "osuruk"u kullanamazsınız. Yine de aklıma bir ihtimal kullanılabileceği bir durum geliyor. Durum yeterince trajikse makul görülebilir.</p>
<p class="calibre1">Maxwell Perkins'e, 1926</p>
<p class="calibre1"><span class="calibre5">Selected Letters, s. 211</span></p>
<p class="calibre1">Artık yazı dilinde genellikle kullanılmayan bazı sözcükleri kullandım çünkü hakkında yazdığım insanların kelime dağarcıklarının bir parçasıydılar ve o sözcükleri kullanmadan okuyucuya istediğim duyguyu tam olarak aktarmam mümkün değildi. Arenada gerçekte söylenen lafların onda birini bile yazsam kitabımı kimse basmazdı. İstediğim duyguyu fark ettiysen Ölümün Doğal Tarihi'nde de yaptığım gibi birkaç sözcükle, onları da dolaylı bir şekilde kullanarak ifade etmeye çalıştım.</p>
<p class="calibre1">Yazı dilinden çıkartılmış sözcükleri kullanmamın çocukların yeni öğrendiği ayıp lafları tebeşirle duvarlara yazmasıyla hiç alakası yok. Bunu yapmamın iki sebebi var. İlkini yukarıda yazdım. İkinci sebebim de başka hiçbir sözcüğün tamamen aynı anlamı vermemesi ve söylendiğinde aynı etkiyi yaratmaması.</p>
<p class="calibre1">Böyle sözcükleri kullanırken daima tutumlu davranırım ve zaman zaman okuyucuyu planlı bir şekilde dürtmenin gerekli olduğuna inansam da hiçbir zaman yok yere şoke etmeye çalışmam.</p>
<p class="calibre1">Everett R. Perry'ye, 1933</p>
<p class="calibre1"><span class="calibre5">Selected Letters, s. 380 ve 382</span></p>
<p class="calibre1">Muhabir: Yazarken hiç o dönemde okuduğunuz şeylerden etkilendiğiniz oluyor mu?</p>
<p class="calibre1">Hemingvvay: Joyce'un U/ysses'inden beri hayır. O da direkt bir etki değildi. Ancak o zamanlar bildiğimiz kelimeler bize yasaklanmışken, tek bir sözcük için savaş vermemiz gerekiyorken Joyce'un kitabının yarattığı etki her şeyi değiştirdi ve zincirlerimizi kırmamızı sağladı.</p>
<p class="calibre1">George Plimpton, "An Intervievv with Ernest Hemingvvay"</p>
<p class="calibre1"><span class="calibre5">The Paris Review</span> 18, İlkbahar 1958</p>
<p class="calibre1"><span class="calibre5">Afrika'nın Yeşil Tepeleri</span> İngiltere'de 3 Nisan'da çıktı. Henüz haber almadım. Göze bayağı hoş gelen bir kitap olmuş. Ne fark edecek görmek için, Ovven VVister ve diğerlerini memnun etmek için kitaptan kendi isteğimle yedi "lanet olası", bir "orospu çocuğu" ve dört ya da beş "bok" çıkarttım. Bakalım bu şekilde batacak mı çıkacak mı. Doğrusu Jonathan Cape Ltd.'nin hatrına bir "saksocu lavuk"u silemediğim için üzgünüm.</p>
<p class="calibre1">Maxwell Perkins, 1936</p>
<p class="calibre1"><span class="calibre5">Selected Letters, s. 444-445</span></p>
<p class="calibre1">Sözcükler konusuna takan tek kişi sen değilsin. Kitabına uygun olsun diye birkaç mektubu kesmek istersen o senin bileceğin iş. Sana kopyasını yollarım hangisi hapse yollar hangisinde sorun yok görürsün. Bütün bu işin içine sıçayım. Böyle tamam gibi. Yasaya uygun, değil mi?</p>
<p class="calibre1">Maxwell Perkins'e, 1932</p>
<p class="calibre1"><span class="calibre5">Selected Letters, s. 362</span></p>
<p class="calibre1"><span class="calibre4">BAŞLIKLAR</span></p>
<p class="calibre1">Bir öykü kitabı başlığı bulmaya çalışıyorum. Yeterince vakit ayırırsan mutlaka iyi bir başlık bulursun. Zor olan kısım iyi gözüken birçok seçenek arasında doğru olanı bulabilmek, bu da vakit alıyor. Arnold Gingrich'e, 1933 <span class="calibre5">Selected Letters, s. 386</span></p>
<p class="calibre1">Şöyle bir başlığa ne dersin Çanlar Kimin İçin Çalıyor Bir Ernest Hemingvvay Romanı</p>
<p class="calibre1">. . . Bence bir başlıkta olması gereken sihre sahip. Belki söylemesi birazcık zor. Ama belki de kitap sayesinde kolaylaşır. Her neyse, buna kadar otuzdan fazla başlık düşündüm, hepsi de olurdu ama çanları benim için çaldıran bir tek bu oldu.</p>
<p class="calibre1">Maxwell Perkins'e, 1940 <span class="calibre5">Selected Letters, s. 504</span></p>
<p class="calibre1">Ne alemdesin? Sence <span class="calibre5">Kadınsız Erkekler</span> iyi bir başlık olur mu? Eski Ahit'teki Vaiz kitabını baştan sona okudum ama bir türlü başlık bulamıyorum Fitz. Belki tanışmışsıdır, Perkins kitap için bir başlık istedi. Perkins ne tuhaf herif diye düşündüm, fikrin antikalığına bak. Kitap için bir başlık istiyor. Garip ama gerçek. O ara Gstaad'daydım ve başlık bulmak için bütün kitapçıları dolaşıp İncil aradım. Ama puştların küçük kahverengi ahşap oyma ayıcıklardan başka bir şey sattığı yoktu ki. Bir süre "Küçük Ahşap Oyma Ayıcık" diye kitap seslendirip eleştirmenlerin yorumlarını dinlemeyi düşünmedim değil. Şansıma İngiliz bir rahip ertesi gün kasabadan ayrılıyordu da Pauline onun İncil'ini ödünç aldı... Sonuç olarak, Fitz, kitabı baştan sona gözden geçirdim. Yazı ufacıktı ve bayıldığım Vaiz kitabını dinlemeyi kabul eden herkese okudum. Bir süre sonra yalnız kaldığımda allahın belası İncil'e küfretmeye başladım çünkü hiçbir başlık bulamamıştım; gerçi şimdiye kadar duymuş olabileceğin tüm iyi başlıkların kaynağı oradaydı. Ama Kipling gibi adamlar benden önce gelip iyi olanları silip süpürmüşlerdi. Ben de nonoşlarla entel kokanaları tavlama umuduyla kitabın adını <span class="calibre5">Kadınsız Erkekler</span> koydum.</p>
<p class="calibre1">F. Scott Fitzgerald'a, 1927 <span class="calibre5">Selected Letters, s. 260</span></p>
<p class="calibre1">Martha [Gellhom] harıl harıl başlık arıyor <span class="calibre5">[Liana,</span> 1944], Başlık bulmaya çalışmak pokerde kart çekmeye çok benzer. Çeker durursun ve elinde bir sürü işe yaramaz kart birikir, ama eğer azimle devam edersen sonunda iyi bir elin olur. Ama bayağı zorlanıyor bu ara, çünkü her yıl daha çok cevher keşfedilip kullanılıyor ve bulunacak güzel başlık sayısı azalıyor. John Donne'da hala kullanılmamış birkaç harika örnek var ama bir aileden iki kişinin aynı madene dadanması utanç verici olur. İncil'den araklayan o kadar çok kişi oldu ki artık kimsenin umrunda değil. Bu yüzden bence Marty'nin hala nice kıymetli fikrin gömülü olduğu Vaiz veya Meseller'i okumasını sağlamalıyız. Maxwell Perkins'e, 1943 <span class="calibre5">Selected Letters, s. 547-548</span></p>
<p class="calibre1"><span class="calibre5">Silahlara Veda'</span>nın başlığını Yzb. Cohn'un eserinde okuyana kadar kendim uydurdum sanıyordum, halbuki oradan almışım. <span class="calibre5">Bizim Zamanımızda'</span>danınkini de benzer şekilde. Ezra Pound'un fark ettiği üzere <span class="calibre5">English Book of Common Prayer'</span>dan yürütmüşüm. Gişe coşkusu biraz sönsün de, <span class="calibre5">Silahlara Veda</span> güzel bir başlık olacak bence. "Veda" zaten sanırım dildeki en güzel sözcük, "silahlar» da kitabın hak ettiğinden daha çok ses getirecektir. Bu başlık daha çok ve iyi savaş sahneleri içeren bir kitaba layık.</p>
<p class="calibre1">Arnold Gingrich'e, 1932 <span class="calibre5">Selected Letters, s. 378</span></p><div class="calibre6"><img src="main-3.png" alt="" class="calibre10"/></div>
<ul class="calibre11"><li class="calibre12"><a href="main-1.xhtml">SL</a></li></ul>
<p class="calibre1"><a id="bookmark0"><sup class="calibre8"><a href="#footnote1">1</a></sup></a></p>
<p class="calibre1"> Editörün notu: “Muhabir” olarak yazan Hemingvvay “M.” Olarak kısaltılmıştır. “Fare” M.’nin genç yazara taktığı addır.</p>
</body>
</html>
