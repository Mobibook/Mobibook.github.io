<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="calibre5">SL</span></p>
<p class="calibre1"><span class="calibre2">Dİğer Yazarlar</span></p>
<p class="calibre1">Bence bugüne kadar sana bir şey katabilecek herhangi bir yazı yazmış herkesten yazarlık hakkında bir şey öğrenebilirsin.</p>
<p class="calibre1">F. Scott Fitzgerald, 1925</p>
<p class="calibre1"><span class="calibre5">Selected Letters, s. 176</span></p>
<p class="calibre1">Fare: Bir yazar nasıl kitaplar okumalı?</p>
<p class="calibre1">M.: Neleri alt etmesi gerektiğini bilmek için her şeyi okumuş olmalıdır.</p>
<p class="calibre1">Fare: Her şeyi okuması mümkün değil.</p>
<p class="calibre1">M.: Neyin mümkün olduğundan bahsetmiyorum. Ne yapması gerektiğinden bahsediyorum. Tabii ki okuyamaz her şeyi.</p>
<p class="calibre1">Fare: Peki o zaman hangi kitaplar olmazsa olmaz?</p>
<p class="calibre1">M.: Tolstoy'dan <span class="calibre5">Savaş ve Barış</span> ve <span class="calibre5">Anrıa Karerıina,</span> Yüzbaşı Marryat'ten <span class="calibre5">Midshipman Easy, Frank Mildway</span> ve <span class="calibre5">Peter Simp-le,</span> Flaubert'den <span class="calibre5">Madame Bovary</span> ve <span class="calibre5">Duygusal Eğitim,</span> Thomas Mann'dan <span class="calibre5">Buddenbrooklar,</span> Joyce'tan <span class="calibre5">Dublinliler, Sanatçının Bir Genç Adam Olarak Portresi</span> ve <span class="calibre5">Ulysses,</span> Fielding'den <span class="calibre5">Tom Jones</span> ve <span class="calibre5">Joseph Andrews,</span> Stendhal'den <span class="calibre5">Kırmızı ve Siyah</span> ile <span class="calibre5">Parma Manastırı, </span>Dostoyevski'nin <span class="calibre5">Karamazov Kardeşler’i</span> ve herhangi diğer iki kitabı, Mark Tvvain'den <span class="calibre5">Huckleberry Finn'in Maceraları,</span> Stephen Crane'den <span class="calibre5">The Open Boat</span> ve <span class="calibre5">The Blue Hotel,</span> George Moore'dan <span class="calibre5">Hail and Fare-well,</span> Yeats'den <span class="calibre5">Autobiographies,</span> De Maupassant'dan, Kipling’den, Turgenyev'den ne varsa, W. H. Hudson'dan <span class="calibre5">FarAway and Long Ago, </span>Henry James’in başta <span class="calibre5">Madame de Mauves, Yürek Burgusu, Bir Kadının Portresi</span> ve <span class="calibre5">The American</span> olmak üzere kısa öyküleri...</p>
<p class="calibre1">Fare: Çok hızlısınız hepsini yazamıyorum. Daha kaç tane var?</p>
<p class="calibre1">M.: Kalanını başka bir gün söylerim, bunun bir üç katı kadar daha var.</p>
<p class="calibre1">Fare: Bir yazar bunların tümünü okumalı mı?</p>
<p class="calibre1">M.: Bunları ve çok daha fazlasını. Aksi takdirde neyi alt etmeye çalıştığını bilemez.</p>
<p class="calibre1">Fare: Alt etmek derken neyi kastediyorsunuz?</p>
<p class="calibre1">M.: Bak şimdi. Eğer daha iyisini yapamayacaksan önceden yazılmış bir şeyi bir daha yazmanın hiçbir anlamı yoktur. Bizim zamanımızda bir yazarın yapması gereken ya daha önce yazılmamış bir şeyi yazmak ya da ölmüş birini yaptığı işte geçmektir. Ölmüş adamlarla nasıl yarışacağını öğrenmesinin tek yolu....</p>
<p class="calibre1">Fare: Ama bütün bu iyi yazarları okumak cesaretini kırabilir.</p>
<p class="calibre1">M.: O zaman demek ki cesaretinin kırılması gerekiyormuş.</p>
<p class="calibre1"><span class="calibre5">By-Line: Ernest Hemingvvay, s. 217-218</span></p>
<p class="calibre1">Modern Amerikan edebiyatının tamamı yalnızca tek bir kitaptan, Mark Tvvain'in <span class="calibre5">Huckleberry Finn'in Maceraları’</span>ndan başlar. Okurken Zenci Jim'in çocuklardan çalındığı yerde bırakın. Asıl son orasıdır. Ondan sonrası safi üçkağıt. Yine de okuduğum en iyi kitaptır. Tüm Amerikan edebiyatı o kitaptan başlar. Öncesi yok, sonrasında da onun kadar iyisi gelmedi.</p>
<p class="calibre1"><span class="calibre5">Green Hills of Af rica, s. 22</span></p>
<p class="calibre1">"Amerika'da yetenekli yazarlarımız vardı. Poe yetenekli bir yazardır. Poe yeteneklidir, olağanüstü bir kurgucudur, ancak ölüdür. Gerek başkasının günlükleri, gerek kendi seyahatlerinden faydalanarak belli şeylerin, gerçek şeylerin, söz gelişi balinaların, iç yüzünü görme şansını yakalamış söz ustalarımız oldu ve bu bilgiyi gösterişli söz sanatlarıyla kekin içindeki kuş üzümleri gibi sarmaladılar. Nadiren de olsa keksiz kuş üzümü bulanlar oldu. Melville mesela. Fakat insanlar söz sanatları yüzünden övdüler onu, halbuki mühim olan o değildi. Aslı astarı olmayan bir gizem atfettiler "</p>
<p class="calibre1">"Hiçbir zaman bir parçası olmadıkları bir İngiltere'den yeni oluşturdukları bir İngiltere'ye sürgün edimiş sömürgeciler gibi davranarak yazanlar oldu. Bunlar muhafazakarların ufak, kupkuru ve kusursuz bilgeliğine sahip iyi adamlardı, entelektüeller, espri anlayışına sahip Hristiyan mehzebi mensuplan."</p>
<p class="calibre1">"Kimdi bunlar?"</p>
<p class="calibre1">"Emerson, Havvthorne, VVhittier ve avanesi... Hepsi beyefendi takımındandı ya da öyle olmaya çalışırdu. Hepsi saygıdeğer adamlardı. Yazılarında dilde hayatta kalan, insanların konuşurken kullandığı sözcükleri kullanmazlardı. İnsan bu adamların da bir bedeni olduğuna dair bir emare görmezdi. Kafaları çalışıyordu, orası öyle; cici, yavan ve temiz kafalar.</p>
<p class="calibre1"><span class="calibre5">Green Hills ofAfrica, s. 20-21</span></p>
<p class="calibre1">"Peki ya iyi yazarlar?"</p>
<p class="calibre1">"İyi yazar dediğin Henry James, Stephen Crane ve Mark Tvvain'dir. Büyüklüklerine göre sıralamadım. Büyük yazarları sıralayacak bir ölçü yoktur."</p>
<p class="calibre1"><span class="calibre5">Green Hills ofAfrica, s. 22</span></p>
<p class="calibre1">Joyce'a tapmıyorum. Kendisini bir arkadaş olarak çok seviyorum ve teknik olarak kimsenin ondan daha iyi yazabileceğine inanmıyorum. Joyce'tan, çoğunlukla sohbetlerimiz sırasında Ezra'dan, G. Stein'dan çok şey öğrendim . . . Balataları sıyırmadan önce çok şey öğrendim ondan da. Yaşlı Ford'dan onun yaptığı hataları yapmamak dışında hiçbir şey öğrenmedim... Anderson'dan öğrendim bir şeyler ama etkisi çabuk geçti. Küçükken Ring Lardner'ı taklit ederdim ama ondan da bir şey öğrenmedim. Öğrenecek bir şey yoktu, çünkü bir şey bilmiyordu. Tek özelliği gerçek hayattaki konuşmaları iyi taklit etmesi ve uzun zamandır ortalıkta olması. Zavallı adam gerçekten masumiyet dışında her şeyden nefret ediyor olmalı. D. H. Lawrence'tan taşra hakkındaki hislerimi yazmayı öğrendim.</p>
<p class="calibre1">Arnold Gingrich'e, 1933</p>
<p class="calibre1"><span class="calibre5">Selected Letters, s. 384-385</span></p>
<p class="calibre1">Gertrude Stein'ı geçen sonbahardan beri görmedim. <span class="calibre5">Making of Americans’\</span> hayatımda okuduğum en harika kitaplardan biri.</p>
<p class="calibre1">Shervvood Anderson'a, 1926</p>
<p class="calibre1"><span class="calibre5">Selected Letters, s. 206</span></p>
<p class="calibre1">E. E. Cummings'in <span class="calibre5">Enormous Room'</span>u geçen yıl yayınlanan kitaplar arasında okuduklarımın en iyisiydi.</p>
<p class="calibre1">Edmund Wilson'a, 1923</p>
<p class="calibre1"><span class="calibre5">Selected Letters, s. 105</span></p>
<p class="calibre1">Miss Stein'dan Karındeşen Jack hakkındaki şu müthiş hikaye <span class="calibre5">The Lodger'i</span> ve bir de Paris'in dışında bir yerde, Enghien les Bains olması lazım, işlenen bir cinayet hakkında bir kitap ödünç aldım. İkisi de kafa dinlendirirken okumak için mükemmeldi. Kişiler inandırıcı, aksiyon ve korku da tamamen gerçekçiydi. Çalışmanın üzerine okumak için bire birdi ikisi de, hatta Mrs. Belloc Lovvndes'ın bulduğum bütün kitaplarını okudum. Ama hem çok fazla yoktu hem de hiçbiri ilk okuduğum ikisi kadar iyi değildi. Ben de Simenon'un ilk iyi kitapları çıkana kadar günün veya gecenin o boş saatlerinde okuyabileceğim daha iyi bir şey bulamadım.</p>
<p class="calibre1"><span class="calibre5">A Moveable Feast, s. 27</span></p>
<p class="calibre1">Fielding veya diğer heriflerin her birinden çok daha iyi bir yazarsın sen, bunu bil ve yazmaya devam et. Senin yazdığın şeyler bana diğer hepsininkilerden daha iyi geliyor ve ben de sersemin teki sayılmam. Yaşayan yazarlar hakkındaki hiçbir haltı okuma. Elinden gelenin en iyisini daima büyüklüklerini (büyüklük değil de çağrışım kabiliyetlerini) bildiğimiz ölmüş yazarlara karşı yapmalı ve teker teker hepsinin hakkından gelmelisin. Neden ilk dövüşünde Dostoyevski'yi istiyorsun? İkimizin de daha önce adamakıllı yaptığı gibi Turgenyev'i yen; üstelik üzerimdeki süre baskısına rağmen (işler çok daha kötü gidebilirdi.) Sonra De Maupassant'ı hakla. (Ciğerlerinde o hırıltı başlayana kadar sıkı çocuktu, hala üç raunt için tehlikeli.) Sonra Stendhal'i haklamayı dene. (Hakla da hepimiz rahatlayalım.) Ne yaparsan yap ama isimlerini bile vermeyeceğim günümüzün zavallı iflah olmaz karakterleriyle dövüşme. Sen de ben de en çok saygı duyduğumuz, en şerefli ustamız Flaubert'i yenebiliriz. Fakat bunun için önce bir tabur olarak verilen komutlara itaat etmeyi öğrenmelisin....</p>
<p class="calibre1">VVİlliam Faulkner'a, 1947</p>
<p class="calibre1"><span class="calibre5">Selected Letters, s. 624</span></p>
<p class="calibre1">Faulkner'ın kötü durumda olduğundan haberim yoktu ama <span class="calibre5">Por-table'</span>ını <span class="calibre5">[The Portable Faulkner]</span> hazırlıyor olmana çok sevindim. Yetenek olarak herkesten üstün, ama onda bir tür anlayış eksikliği var. Bir ulusun hem köle hem özgür olamayacağı gibi bir yazar da şüphesiz aynı anda hem kendini pazarlayıp hem de içinden geldiği şekilde yazamaz. Bir gün tamamen içinden geldiği gibi yazabilecek ve kendisini bunu yapmaktan alı koyamayacak. Keşke yazarlık konusunda onu sahip olduğum bir at gibi terbiye edip yarıştırabilseydim. Ne kadar güzel yazabiliyor oysa, bir bahar veya güz mevsimi kadar yalın ve karmaşık.</p>
<p class="calibre1">Malcolm Cowley'e, 1945</p>
<p class="calibre1"><span class="calibre5">Selected Letters, s. 603-604</span></p>
<p class="calibre1">Umarım kulağa çok ukala gelmez ama ben dünya şampiyonu olmak dışında başka hırsı olmayan bir adamım. Mesela Dr. Tolstoy'la katiyen 20 rauntluk bir maça çıkmam çünkü ağzımı burnumu dağıtır. Doktorun dayanıklılığı beni halletmeye yeter de artar bile. Ama altı rauntluğa çıkarım ve bana vurmasına izin vermezsem pestilini çıkarır, belki nakavt bile edebilirim. Ona vurmak kolay olmasına kolay da yumrukları öyle feci ki. Altmış yaşıma gelirsem yenebilirim onu (BELKİ).</p>
<p class="calibre1">Bilgin olsun artık ne kadar iyi olduğunu bildiğim ölmüş yazarları yenmeye çalışıyorum. (Kullandığım dili mazur gör.) Önce Bay Turgenyev'i denedim ve çok zorlanmadım. Bay Maupassant'ı denedim ("de"yi bahşetmeyeceğim ona) ve en iyi öykülerimin dördü yetti yenmeye. Yenildi ve hala yaşıyor olsaydı kendisi de bilecekti yenildiğini. Sonra başka bir adamı denedim (övünmekten ve anlatmaktan utanmaya ya da iyice şımarmaya başlıyorum) ve sanıyorum ki berabere kaldık. Şu diğer ölmüş adam.</p>
<p class="calibre1">Beni kaptığı anda Bay Henry James'in gözüne parmağımı sokar, olmayan taşaklarına bir defa vurup hakeme itiraz ederdim.</p>
<p class="calibre1">Bay Shakespeare (Şampiyon) veya Bay Anonim gibi kimsenin yenmeyi hayal dahi edemeyeceği bazı isimler var. Fakat Bay Cervantes'le hazır olduğu her an memleketi Alcala de Henares'te yirmilik bir maça çıkıp ağzını burnunu kırmaktan memnuniyet duyarım. Yine de Bay C. Çok zekidir ve tüm zamanını çalışarak geçirir, bu nedenle rövanşı onun alması çok muhtemel. İnsanlar işte o üçüncü maçı izlemek için çok şey verecektir...</p>
<p class="calibre1">Romanda Bay Melville ve Bay Dostoyevski'yi alt etmeyi ümit ediyorum. İstikrarlı bir eküri ve pist şartları da zor olduğundan suratlarından çamurdan nasibini almış. Ancak böyle yarışları sonsuza dek koşamazsın. Acısı çıkar.</p>
<p class="calibre1">Biliyorum böbürleniyormuşum gibi geliyor ama ne yapayım, şampiyon olmak istiyorsan kendine güvenin olacak ve tanrı biliyor ki hayatımda başka bir şey istemedim.</p>
<p class="calibre1">Charles Scribner'a, 1949</p>
<p class="calibre1"><span class="calibre5">Selected Letters, s. 673</span></p>
<p class="calibre1">"Dostoyevski'yi düşünüyordum," dedim. "Bir adam bu kadar kötü, hatta berbat yazıp da nasıl insanın içine böylesine işleyebiliyor?"</p>
<p class="calibre1"><span class="calibre5">A Moveable Feast, s. 137</span></p>
<p class="calibre1">Burada vaktimi sürekli okuyarak geçiriyorum. Benim gözümde Turgenyev yaşamış en büyük yazar. Belki en büyük kitapları yazmadı ama en büyük yazar oydu. Elbette, bu yalnızca benim görüşüm. <span class="calibre5">Tekerleklerin Tıngırtısı</span> adlı kısa öyküsünü okudun mu? <span class="calibre5">Avcının Notları'nm</span> ikinci cildinde. Savaş ve Barış bildiğim en iyi kitap ama bir de Turgenyev yazmış olsa ne kitap olurdu bir düşün. Çehov'un toplaşan altı yane iyi öykü yazdı. Fakat o amatör bir yazardı. Tolstoy bir peygamberdi. Maupassant profesyonel bir yazardı, Balzac profesyonel bir yazardı; Turgenyev bir sanatçıydı.</p>
<p class="calibre1">Archibald MacLeish'e, 1925</p>
<p class="calibre1"><span class="calibre5">Selected Stories, s. 179</span></p>
<p class="calibre1">Sylvia Beach'in kitaplığını keşfettiğimden beri Turgenyev'in tüm eserlerini, Gogol'ün İngilizcede basılmış her şeyini, Constance Garnett'ın Tolstoy çevirilerini ve Çehov'un İngilizce çevirilerini okudum. Paris'e gelmeden önce Toronto'dayken Katherine Mansfield'ın iyi, hatta harika bir kısa öykü yazarı olduğunu duymuştum, ancak Çehov'un ardından onu okumak iyi ve ne dediğini bilen anlaşılır ve donanımlı bir hekimin ardından bir kız kurusunun cicili bicili suni hikayelerini dinlemek gibiydi. Mansfield düşük alkollü biraya benziyordu. Su içsen daha iyi. Halbuki Çehov'un suya benzer tek yanı anlatı-minin duruluğuydu. Gazete haberlerini andıran öyküleri yok değildi ama bazıları da fevkaladeydi.</p>
<p class="calibre1">Dostoyevski'de inandırıcı olmasına karşın inanılmaması gereken şeyler kadar okurken insanı değiştirecek kadar sahici şeyler de vardı. Dostoyevski'de zaaf ve delilik, kötülük ve saflık, kumarın coşkusu Tur-genyev'deki manzara ve yollar kadar, Tolstoy'daki askeri manevralar, arazi, subaylar, adamlar ve savaş kadar somuttu. Tolstoy Stephen Crane'in iç savaş hakkında yazdıklarını savaşı sadece büyükbabamın evindeki gibi anı ve günlüklerden ve Brady'nin fotoğraflarından tanımış hasta bir çocuğun dahiyane hayal ürünlerinden farksız gösterdi. Stendhal'in <span class="calibre5">Parma Manastm'na</span> kadar Tolstoy dışında savaşı olduğu gibi yazan birini okumadım. Kaldı ki Stendhal'in bu muhteşem Wa-terloo tarifi kitabın geri kalanının yavanlığındaki bir vahaydı adeta. Yeni bir edebiyat dünyasına girmek, Paris gibi bir şehirde okumaya vakit bulabilmek ... bir hazine bulmak gibiydi.</p>
<p class="calibre1"><span class="calibre5">A Moveable Feast, s. 133-134</span></p>
<p class="calibre1">Turgenyev'in <span class="calibre5">Babalar ve Oğullar'\y\a</span> Thomas Mann'ın <span class="calibre5">Buddenb-rooklar'</span>inin ilk cildini okudum. <span class="calibre5">Babalar ve O.lar</span> açık ara en iyi kitabı. İçinde müthiş şeyler yok değil ama hiçbir zaman ilk yazıldığı kadar heyecan verici olmayacak; bu bir kitap için ağır bir eleştiri...</p>
<p class="calibre1"><span class="calibre5">Buddenbrooklar</span> da hakikaten hayli iyi bir kitap. İyi de bir yazar yazsaymış müthiş olurmuş. Böyle bir kitabın 1902'de basıldığını ve geçen yıla kadar İngilizceye çevrilmediğini düşündüğünde <span class="calibre5">Ana Cadde, Babbitt</span> gibi veya sırf artık iyice sömürülmüş Amerikan ortamıyla ilgili diye küçük arkadaşın Menken'in [H. I. Mencken] heyecanla karşıladığı diğer kitaplar için galeyana gelen insanlara sahip olduğun azıcık saygıyı da kaybediyorsun.</p>
<p class="calibre1">Hiç <span class="calibre5">Toprak Yeşerince’y\</span> [Knut Hamsun] okudun mu? Sonra da allah aşkına Thom Boyd'u...</p>
<p class="calibre1">F. Scott Fitzgerald'a, 1925</p>
<p class="calibre1"><span class="calibre5">Selected Letters, s. 176</span></p>
<p class="calibre1">[Ezra Pound] Yazılarında temposunu bulduğunda öyle kusursuz, hatalarında öyle samimi, kusurlarında öyle tutkulu ve insanlara karşı öyle nazikti ki hep bir çeşit aziz olduğunu düşünürdüm. Aynı zamanda çok da çabuk öfkelenirdi ama belki diğer birçok aziz de öyledir....</p>
<p class="calibre1">Ezra tanıdığım en cömert ve ön yargısız yazardı. Güvensin ya da güvenmesin şairlere, ressamlara, heykeltıraşlara, yazarlara ve başı dertte olan herkese yardımcı olurdu. Herkes için endişelenirdi. Onunla ilk tanıştığım zamanlarda en çok söylediğine göre Londra'da bir bankada işe girmek zorunda kalan ve çalışma saatlerinin yoğunluğu ve biçimsizliği yüzünden şiire vakit ayıramayan T. S. Eliot için endişeliydi.</p>
<p class="calibre1"><span class="calibre5">A Moveable Feast, s. 108 ve 110</span></p>
<p class="calibre1">VVilder da Dos Passos da "iyi yazar" değiller. VVilder kendi kapasitesinin farkında olan küçük bir yazar. Eleştirmenlerin verdiği gazla kısa sürede şişirilmesine rağmen aynı hızla söndü.</p>
<p class="calibre1">Dos Passos ise genelde mükemmel bir yazardır ve her kitabında kendini her bakımdan geliştiriyor.</p>
<p class="calibre1">Dos da VVilder da aynı sınıftan gelir ancak ikisi de sınıflarını temsil etmez. VVilder <span class="calibre5">Library<sup class="calibre8">1</sup></span> nin temsilcisidir. Zola da Hugo da berbat yazarlardı, fakat Hugo büyük adamdı.. . . Flaubert ise büyük bir yazardı ama tek bir büyük kitap (<span class="calibre5">Madame Bovary),</span> yarısı iyi bir kitap <span class="calibre5">(Duygusal Eğitim)</span> ve kahrolası berbat bir kitap <span class="calibre5">(Bilir Bilmezler)</span> yazdı.</p>
<p class="calibre1">Stendhal tek iyi kitabı <span class="calibre5">Kırmızı ve Siyah</span> olan büyük bir yazardı. <span class="calibre5">Parma Manastırı'nm</span> bazı kısımları muhteşem olsa da çoğu işkembeden sallama geri kalanı da çöp.</p>
<p class="calibre1">Paul Romain'e, 1932</p>
<p class="calibre1"><span class="calibre5">Selected Letters, s. 366</span></p>
<p class="calibre1">Arkadaşlarımın arasında [Joseph Conrad'ı] yermek moda oldu. Hatta bir gereklilik haline geldi. Tek bir yanlış hükmün ölümcül olabileceği edebiyat arenasında yazarken dikkatli olmak gerekir....</p>
<p class="calibre1">Tanıdığım insanlar arasında T. S. Eliot'ın iyi bir yazar olması konusunda olduğu gibi Conrad'ın da kötü bir yazar olduğuna dair görüş birliği var. Bay Eliot'ı öğütüp ince bir toz haline getirerek mezarı üstüne serpmenin Bay Conrad'in geri getirilmekten dolayı öfkeli bir şekilde ortaya çıkmasını ve yazmaya başlamasını sağlayacağını bilsem yarın sabah ilk iş elimde bir rendeyle Londra'ya doğru yola çıkarım.</p>
<p class="calibre1"><span class="calibre5">By-Line: Ernest Hemingvvay, s. 132-133</span></p>
<p class="calibre1">Basmak istememen için aklıma Shervvood'u incitmekten korkman dışında bir sebep gelmiyor. Bence yazarlık yapan hiç kimse hicivden alınmaz.</p>
<p class="calibre1">Horace Liveright'a, 1925</p>
<p class="calibre1"><span class="calibre5">Selected Letters, s. 173</span></p>
<p class="calibre1">[F. Scott Fitzgerald'ın] yeteneği bir kelebeğin kanatlarındaki tozun deseni kadar doğaldı. O zamanlar o da aynı kelebek gibi desenin ne zaman süpürülüp bozulduğundan bihaberdi. Sonradan zarar görmüş kanatlarının ve yapılarının bilincine vardı ve düşünmeyi öğrendi. Fakat artık uçamıyordu çünkü içindeki uçma aşkı bitmişti ve hatırladığı yalnızca uçmanın bir zamanlar ne kadar zahmetsiz olduğuydu.</p>
<p class="calibre1"><span class="calibre5">A Moveable Feast, s. 147</span></p>
<p class="calibre1">[Fitzgerald] Closeries de Lilas'tayken bana aslında <span class="calibre5">Post</span> için de uygun ve iyi olduğunu düşündüğü öyküler yazdığını, fakat sonradan boyun eğip üzerlerinde dergi çok satsın diye değişiklikler yaptığını anlattı. Bu fikir beni dehşete düşürdü ve bunun fahişelikten farksız bulduğumu söyledim. Kabul etti etmesine ama ileride adam gibi kitaplar yazabilmek için lazım olan parayı dergilerden kazandığını söyledi. Yazarken elinden gelenin en iyisini yapmak için uğraşmadan yazan herkesin yeteneğini ziyan ettiğini düşündüğümü belirttim. Başta öykünün gerçek halini yazdığı için sonradan yaptığı tahribat ve değişikliğin ona zararı olmadığını iddia etti. Dediklerine inanamadım ve fikrini değiştirmek istedim, ancak onu ikna etmek için kullanacağım düşündüklerimi destekleyecek bir romanım olması lazımdı ve henüz öyle bir kitap yazmamıştım.</p>
<p class="calibre1"><span class="calibre5">A Moveable Feast, s. 155-156</span></p>
<p class="calibre1">Çalışmak ona iyi gelirdi. Paragraf paragraf ilerleyip ticari kaygı gütmeden içten bir şekilde çalışmak. Ama [Fitzgerald] bir paragrafa bakınca bundan kaç para kazanacağını görüyor ve tüm enerjisini anlık tatmin uğruna buna kanalize ediyor. Adam gibi para kazanmayıp bir de biri çıkıp "olmamış" diyecek diye korkuyor.</p>
<p class="calibre1">Maxwell Perkins'e, 1936 <span class="calibre5">Selected Letters, s. 438</span></p>
<p class="calibre1">Öykü yazmak fahişelik değil, sadece yanlış bir tercih. Roman yazarak da geçinebilirdin ve geçinebilirsin. Allahın salağı. Şu kitabı yaz artık.</p>
<p class="calibre1">F. Scott Fitzgerald'a, 1929 <span class="calibre5">Selected Letters, s. 307</span></p>
<p class="calibre1"><span class="calibre4">SİYASET</span></p>
<p class="calibre1">Sola kaymanın falan benim için özel bir anlamı olmasını ummana gelirsek bu saçmalığın daniskası. Siyasette, edebiyatta, dinde vs. modayı takip etmem ben. Eğer edebiyatçılar sola kayıyorlarsa bir sonraki salınım da kaçınılmaz olarak sağa doğru olur. Bazı sarı piçler de iki yana doğru kayacaklardır. Edebiyatta sağ sol olmaz. Yalnızca iyi edebiyat veya kötü edebiyat vardır....</p>
<p class="calibre1">Devrimi geçtim, daha sokak dövüşü görmemiş zavallı serseriler gelmiş şu büyük politik bilmemneye nasıl kayıtsız kalabiliyorsun diye yazıp çiziyor. Yanılmıyorsam lowa Davenport'taki bir ekipten bahsediyorum. Bak, hiçbiri hayatlarında o kayıtsızlık dedikleri ruh halini meydana getiren ve biçimlendiren ateşli öfke, nefret, hiddet ve hayal kırıklığı duygularını tatmamışlar.</p>
<p class="calibre1">Şimdi de komünizmi sanki bir Y.M.C.A. (Genç Hristiyan Erkekler Birliği) toplantısının bir boy büyüğü gibi veya zamanında omuz omuza vatan kurtarmışız gibi yutturmaya çalışıyorlar.</p>
<p class="calibre1">Ben allahın belası bir vatansever değilim ve ne sola ne de sağa kayacağım.</p>
<p class="calibre1">Hayatını çalışarak kazanmayan, yani siyaset yaparak veya çalışmadan geçinen sağ, sol, merkez fark etmez bütün politikacı piçleri makineli tüfekle tararım daha iyi.</p>
<p class="calibre1">Paul Romaine, 1932</p>
<p class="calibre1"><span class="calibre5">Selected Letters, s. 363</span></p>
<p class="calibre1">Eğer kendin işçi sınıfından gelmiyorsan sırf son zamanlarda siyasete aymış eleştirmenleri memnun edeceğim diye proletarya hakkında yazmaya başlayayım deme. Bu adamlar kısa zaman sonra başka bir şeye dönüşürler. Oldukları birçok şeyi gördüm ve hiçbirinin hoş olduğunu söyleyemeyeceğim. Bildiğini yaz, gerçekçi yaz ve isterlerse nerelerine sokabileceklerini söylemekten çekinme.... Kitaplar tanıdığın insanlar hakkında olmalıdır, sevdiğin veya nefret ettiğin insanlar; hakkında araştırma yapmanı gerektiren insanlar değil. Eğer yeterince gerçeğe yakın yazabilirsen bir kitabın sahip olabileceği</p>
<p class="calibre1">tüm iktisadi altyapıyı zaten sağlamış olursun.</p>
<p class="calibre1">Bu arada, hazır Noel gelmişken ne hakkında yazdığını çok iyi bilen ve bunu muhteşem bir şekilde yapan birini okumak istersen John O'Hara'nın <span class="calibre5">Appointment in Samarra'</span>sını oku.</p>
<p class="calibre1">Sonra vaktin olunca Tolstoy'un <span class="calibre5">Savaş ve Barış'</span>ını oku ve Tolstoy'un yazarken büyük ihtimalle kitabın en iyi kısımları olduğunu düşündüğü dev siyasal düşünce pasajlarını nasıl da atlaya atlaya okuyorsun bir gör. Çünkü güncellikleri dışında bir özellikleri vardıysa bile artık ne doğruluk ne de önem arz ediyorlar. Bir de kişilerin ve eylemlerinin ne kadar gerçek, kalıcı ve önemli olduğuna bak. Şu aralar moda diye bir kitabın ne olduğu konusunda seni kandırmalarına izin verme.</p>
<p class="calibre1"><span class="calibre5">By-Line: Ernest Hemingvvay, s. 184</span></p>
<p class="calibre1">Belki daha önce sana bundan bahsettim ama yine de bu riski alacağım. Bir vatansever gibi yazıyor olman senin zayıf noktan. Birçok vatansever gördüm ve hepsi de tıpkı çok yara alan diğer herkes gibi öldü ve öldükten sonra vatanseverliklerinin masallardan başka hiçbir şeye hayrı dokunmadı. Düzyazılarına zarar verdiği gibi onlara kötü şiirler de yazdırdı.</p>
<p class="calibre1">Ivan Kashkin'e, 1936</p>
<p class="calibre1"><span class="calibre5">Selected Letters, s. 432</span></p>
<p class="calibre1">Bir yazar yaşarken siyasi bir davayı benimseyip onun için emek sarf ederek, inancını bir mesleğe dönüştürerek kendisine harika bir kariyer hazırlayabilir. Hele bir de dava başarılı olursa sırtı yere gelmez. Siyaset para almadan çalışmaya veya bir gün voliyi vurma ümidiyle bir süre asgari ücretle yetinmeye benzer. Bir adamın, faşist veya komünist fark etmez, desteklediği grup seçilirse gidip büyükelçi olabilir, milyonlarca kitabı devlet eliyle bastırılabilir veya insanların hayal ettiği daha birçok şey gerçekleşebilir. Çünkü devrimci edebiyatçıların hepsi hırslıdır. Ben devrimlerin evlerin salonlarından, yayıncıların çay muhabbetlerinden, ufak grevlerden ötesine geçtiği zamanları gördüm ve biliyorum. Birçok arkadaşım mükemmel işler bulurken bir kısmı da hapse girdi. Yazdıklarıyla insanlığın bilgi birikimine katacak yeni bir şey bulamadığı takdirde bunların hiçbiri yazara yazmasında yardımcı olamaz. Aksi takdirde gömüldüğünde ölmüş herhangi bir yazar kadar kötü kokacaktır. Tek fark, siyasi ilişkileri varsa cenazesine daha çok çiçek gelir ve sonradan biraz daha kötü kokar.</p>
<p class="calibre1"><span class="calibre5">By-Line: Ernest Hemingway, s. 183</span></p>
<p class="calibre1"><span class="calibre4">YAZARIN YAŞAMI</span></p>
<p class="calibre1">"Önce bana yazara zarar veren gerçek, somut şeyler nedir onu söyle." ...</p>
<p class="calibre1">"Siyaset, kadınlar, içki, para, hırs. Ayrıca siyaset, kadın, içki, para ve hırsın olmaması." dedim içtenlikle.</p>
<p class="calibre1"><span class="calibre5">Green Hills ofAfrica, s. 28</span></p>
<p class="calibre1">Herkes [kurtu] öldürmeye çalışıyor. Herkes ona karşı ve o bir sanatçının olduğu gibi tek başına.</p>
<p class="calibre1">Harvey Breit'a, 1952</p>
<p class="calibre1"><span class="calibre5">Selected Letters, s. 771</span></p>
<p class="calibre1">Yazıyorum ve satıyorum stop ama zengin olamadım stop tüm yazarlar başta fakirdir sonradan zengin olur stop ben de istisna değilim stop...</p>
<p class="calibre1">James Gamble'a telegraf, 1921</p>
<p class="calibre1"><span class="calibre5">Selected Letters, s. 45</span></p>
<p class="calibre1">İşini yapıp bundan zevk alana yoksulluk koymaz. . . . Bunların tümü para harcamamak dışında kazanma ihtimalinin olmadığı yoksulluğa karşı savaşın bir parçasıydı. Özellikle kıyafet değil de resim satın alıyorsan. Fakat biz kendimizi hiç yoksul gibi görmezdik. Kabullenmezdik bunu. Seçkin insanlar olduğumuzu ve küçümsediğimiz ve haklı olarak güvenmediğimiz insanların zengin olduğunu düşünürdük.</p>
<p class="calibre1"><span class="calibre5">A Moveable Feast, s. 50-51</span></p>
<p class="calibre1">Yemeği azaltmak gerektiğinde açlığa çok odaklanmamak için kendine iyi hakim olman gerekir. Açlık insanı disipline sokar ve eğitir. Bunu anladığın sürece diğerlerinden ileridesin demektir. Ah tabii, diye düşündüm, param düzenli yemek yemeye bile yetmediğine göre tur bindirmişim demek. Arayı biraz kapatsalar hiç fena olmaz.</p>
<p class="calibre1"><span class="calibre5">A Moveable Feast, s. 75</span></p>
<p class="calibre1">Glenvvay VVescott, Thornton VVilder ve Julian Green'in üçü de son bir yılda zengin olurken ben muhabirlikten kazandığım kadarını bile kazanamadım. Üstelik bakacak bir karısı ve çocukları olmayan bir benim. Şu anki telif haklarını zamanları gelene kadar istemiyorum. Tek seferde büyük para kazanmak istiyorum ki yatırım yapabileyim. Edebiyat piyasasının bu canlılığı sonsuza dek sürmeyecek ve sonsuza dek kazanabileceği parayı kazanamamış ve hala da kazanamayan adam kalmak istemiyorum.</p>
<p class="calibre1">Maxwell Perkins'e, 1928</p>
<p class="calibre1"><span class="calibre5">Selected Letters, s. 278</span></p>
<p class="calibre1">Edebiyatçılık hayatımda henüz telif hakkı ücretlerimi almak kısmet olmadı. Ancak peşinatı düşük tutarak bir gün bunu gerçekleştirmeyi umuyorum.</p>
<p class="calibre1">Maxwell Perkins'e, 1927</p>
<p class="calibre1"><span class="calibre5">Selected Letters, s. 257</span></p>
<p class="calibre1"><span class="calibre5">. . .</span> Sanatçının dürüstliüğüyle ilgili bir sorun olduğunu düşünmüyorum. Yazmanın kendisi yazmak için para almaktan daima daha heyecan vericidir ve yazmaya devam edebilirsem eninde sonunda para kazanılır.</p>
<p class="calibre1">Maxwell Perkins'e, 1926</p>
<p class="calibre1"><span class="calibre5">Selected Letters, s. 216</span></p>
<p class="calibre1">Finansal bir darbe konusunda fiziksel olarak yediğim bir darbeden edeceğimden daha fazla mızıldanmak istemiyorum. Paraya feci ihtiyacım var ama şerefsiz, şaibeli veya "hızlı" bir iş yapacak kadar da değil. Umarım bu kadarı yeterince açıktır.</p>
<p class="calibre1">Alfred Rice'a, 1948</p>
<p class="calibre1"><span class="calibre5">Selected Letters, s. 655</span></p>
<p class="calibre1">Her zaman en önemli şeyin kariyer olduğunu düşündüm. Tıpkı savaş alanındaki bir general gibi işimi yapmak için her şeyi göze alabilirim ve kaybedebileceğim bir şeye katiyen bağlanmam. Fakat artık yaşadığım sürece başarılı sayılmayacağımı öğrendim. Yaşarken başarı sayılabilecek tek şey para kazanmak, ben de bunu reddediyorum. Bu nedenle ölümümden sonraki şöhretim için çalışacağım, elimden geldiğince askerlerimin (ailem) zayiat vermesini engelleyeceğim ve sahip olduğum sürece elimdekilerin keyfini çıkaracağım.</p>
<p class="calibre1">Mrs. Paul Pfeiffer'a, 1936</p>
<p class="calibre1"><span class="calibre5">Selected Letters, s 436</span></p>
<p class="calibre1">Gelecek nesiller konusuna gelirsek, tek umrumda olan gerçeğe uygun yazmak. Gelecek nesiller kendi başının çaresine baksın.</p>
<p class="calibre1">Arthur Mizener'a, 1950</p>
<p class="calibre1"><span class="calibre5">Selected Letters, s. 698</span></p>
<p class="calibre1"><span class="calibre5">..</span> Yazarlarımızı çok tuhaf bir hale getiriyoruz biliyor musun?"</p>
<p class="calibre1">"Anlayamadım."</p>
<p class="calibre1">"Onları birçok yolla mahvediyoruz. Başta ekonomik olarak. Para kazanıyorlar. İyi kitaplar eninde sonunda para eder ancak bir yazarın para kazanması sadece tesadüftür. Yazarımız parayı bulunca yaşam standartları yükselir ve işte orada artık zokayı yutmuştur. Evini barkını, karısını vesaire elinde tutmak için çerçöp yazmaya başlar. Kasıtlı değil acele yazdığı için kötü olur yazdıkları. Söyleyeceği bir şey olmadığı, ilham pınarı kuruduğu halde yazar. Çünkü gözünü hırs bürür. Kendisini iyice bir kandırdıktan sonra da bir mazeretin arkasına sığınır ve çerçöp üretmeye devam eder.</p>
<p class="calibre1"><span class="calibre5">Green Hills ofAfrica, s. 23</span></p>
<p class="calibre1"><span class="calibre5">Vanity Fair, Cosmopolitan</span> vesaireden makale, öykü, yazı dizisi isteyen mektuplar alıyorum fakat bir altı ay ya da bir yıl boyunca hiçbir şey yayınlamayacağım ... çünkü şimdi çok kritik bir dönemdeyim ve benim için huzur içinde, aklımda piyasanın vaziyeti nasıl, yazdığım başarılı olur mu, hatta basılır mı şüphesi olmaksızın yazabilmek Amerikalı yazarları benim şu akrabamın kıyma makinesine kaptırdığı baş parmağı gibi öğüten para kazanma tuzağına düşmekten çok daha önemli....</p>
<p class="calibre1">Grace Hail Hemingway&gt;e, 1927</p>
<p class="calibre1"><span class="calibre5">Selected Letters, s. 244</span></p>
<p class="calibre1">Kitabı bitirmek üzere olduğun için nasıl mutluyum anlatamam. Bu aralar moda herkesin yaptığı şeyleri küçümseyip tuvalete mümkün olan en vakur ve zengin şekilde gitmeye çalışmak. Yazmayı bırakıp bunu yapmaya başlayan zavallı piçlere düşen de hiçbir şey beceremeyen ve tek yaptığı tuvalete gitmek olan tiplerle yarışmak.</p>
<p class="calibre1">F. Scott Fitzgerald&gt;a, 1929</p>
<p class="calibre1"><span class="calibre5">Selected Letters, s. 304-305</span></p>
<p class="calibre1">Bir sanatçı için yapabileceğin iki şey vardır. Ona para ver ve eserlerini sergile. Kişisel olanlar dışındaki tek ihtiyaçları bu ikisidir.</p>
<p class="calibre1">Ernest VValsh'a, 1926</p>
<p class="calibre1"><span class="calibre5">Selected Letters, s. 188</span></p>
<p class="calibre1">İyi iş çıkarmam için bir süre daha sağlıklı bir istirahate ihtiyacım var. Sağlığım en değerli sermayem ve onu akıllıca kullanmak istiyorum.</p>
<p class="calibre1">Wallace Meyer&gt;e, 1952</p>
<p class="calibre1"><span class="calibre5">Selected Letters, s. 752</span></p>
<p class="calibre1">Son zamanlarda sıkı çalışıyorum. Başta bayağı içim sıkılıyordu, çok verimsizdim, ondan yazamadım ve üç hafta kadar uykusuzluk çektim. Sabaha karşı iki civarı uyanıp güneş doğana dek çalışmak için küçük eve geçmeye başladım. Çünkü bir kitap yazarken uykusuzluk çekiyorsan beynin geceleri vızır vızır çalışır, kafandaki her şeyi yazarsın ve sabah bomboş ve bitap hissedersin. Fakat yeterince hareket etmediğime kanaat getirdiğim için artık yağmur soğuk dinlemeden çıkıp tekneyle dolanıyorum biraz ve iyi geldi. Beynin normallikten çıkana dek gaza basmaktansa tempoyu yarıya düşürmek, bol bol hareket etmek ve çıldırmamak çok daha iyi. Daha önce şu meşhur melankoliyi hiç tatmamıştım ama deneyimlediğime memnunum, çünkü artık insanların ne yaşadığını anlayabiliyorum. Babamın başına gelenlere daha hoşgörüyle bakıyorum. Fakat şimdi anlıyorum, hayatı boyunca sürekli fiziksel aktivitede bulunmuş birinin vücudunun ve beyninin iyi çalışması için buna bir motorun yağa duyduğu kadar ihtiyacı var. Nevv Yorbta hareketsiz geçirdiğim onca zamandan sonra dönüp kafamı bu denli yormak bir tarafı yağlamadan diğer tarafı çalıştırmak gibiydi. Her neyse, artık iyiyim.</p>
<p class="calibre1">Mrs. Paul Pfeiffer&gt;a, 1936</p>
<p class="calibre1"><span class="calibre5">Selected Letters, s. 435-436</span></p>
<p class="calibre1">Yazmaya bir veya iki ay ara verdiğim andan itibaren seyahat ederken acayip çılgınca mutlu oluyorum. Öte yandan yazarken bir şey tam istediğin gibi çıkınca da müthiş bir mutluluk hissediyorum. İkisi birbirinden çok farklı ama hayatın ne kadar kısa olduğunu düşünürsen ikisi de bir diğeri kadar önemli.</p>
<p class="calibre1">Ivan Kashkin'e, 1916</p>
<p class="calibre1"><span class="calibre5">Selected Letters, 431</span></p>
<p class="calibre1">Key West'e gidip bütün bunlardan uzaklaşmak istiyorum. Hayatımda hiçbir şeyden bu kitabın bahsi kadar bıkmamıştım. İnsanlar kitap hakkında güzel güzel mektuplar yazıyorlar ama ben o kadar bıktım ki her mektup bende utanç, rahatsızlık ve hafif bir mide bulantısı uyandırıyor. Yazmak başlı başına zor iş. Düzyazı yazmak zaten tam zamanlı bir iş ve büyük kısmı bilinçaltında yürüyor. Eğer bilinçal-tın iş, eleştiri, yorum falan doluysa bir bok yapamıyorsun.</p>
<p class="calibre1">Maxwell Perkins'e, 1929</p>
<p class="calibre1"><span class="calibre5">Selected Letters, 316-317</span></p>
<p class="calibre1">Piggott'ta [Arkansas] herhalde insanlardan gelip beni rahatsız edemeyecekleri kadar uzaklaşmış olurum ve çalışabilirim. Yeni bir roman üzerinde çalışacağım. Bazı beyefendiler kitap yazarken sosyal kelebekler olabilir ama yazıyorken benimle vakit geçirmek ayak parmaklarında çıban çıkmış huysuz bir ayıyla takılmaktan farksız.</p>
<p class="calibre1">Dr. C. E. Hemingvvay, 1926</p>
<p class="calibre1"><span class="calibre5">Selected Letters, s. 207</span></p>
<p class="calibre1">Bana Hotel Quintana/Pamplona/İspanya adresinden yazabilir-</p>
<p class="calibre1">sin. Yoksa sevmez misin mektup yazmayı? Ben yazarım çünkü işten kaytarırken bir yandan bir şeyler yapmış gibi hissetmek için süper bir yol.</p>
<p class="calibre1">F. Scott Fitzgerald'a, 1925</p>
<p class="calibre1"><span class="calibre5">Selected Letters, s. 166</span></p>
<p class="calibre1">Aptal uzun mektuplarımın kusuruna bakma lütfen.... Öykü yazacağıma mektup yazıyorum. Bana zevk veren ufak lüksler bunlar, umarım sana da veriyordur bir nebze.</p>
<p class="calibre1">Bernard Berenson'a,</p>
<p class="calibre1"><span class="calibre5">Selected Letters, s. xxi</span></p>
<p class="calibre1">Bu mektup baştan savma ve hata dolu. Edebi bir düzyazı denemesi olarak değil haberleşme amacıyla alelacele yazıldı.</p>
<p class="calibre1"><span class="calibre5">Selected Letters, s. ix</span></p>
<p class="calibre1">Kendine iyi bak ve lütfen bu dandik mektubun kusuruna bakma. Tüm enerjimi şu lanet kitaba saklıyorum. Güzel mektuplar yazıyorsam anla ki Tubby, çalışmıyorumdur.</p>
<p class="calibre1">Gen. R. O. Barton'a, 1945</p>
<p class="calibre1"><span class="calibre5">Selected Letters, s.606</span></p>
<p class="calibre1">Umarım bu bahar iyi balık yapar. Mektupların için minnettarım ve daha fazla yazamadığım için son derece üzgünüm, ancak hayatını yazarak kazanıyorsan mektup yazmak zor oluyor.</p>
<p class="calibre1">Dr. C. E. Hemingvvay'e, 1923</p>
<p class="calibre1"><span class="calibre5">Selected Letters, s. 81</span></p>
<p class="calibre1">Seni görmeyi ve muhabbet edebilmeyi özledim. Konuşurken mektuplarda tumturaklı bir şekilde yazdığımız ıvır zıvırı es geçip doğru düzgün anlaşabiliyoruz.</p>
<p class="calibre1">F. Scott Fitzgerald'a, 1935</p>
<p class="calibre1"><span class="calibre5">Selected Letters, s. 425</span></p>
<p class="calibre1">Her türlü dedikoduyu anlatmak için çok uygun bir adamım çünkü kulağımdan girdiği gibi ağzımdan çıkıyor.</p>
<p class="calibre1">John Dos Passos'a,</p>
<p class="calibre1"><span class="calibre5">Selected Letters, s. xil</span></p>
<p class="calibre1">Sana sakinleşmek için yazıyorum lütfen kusuruma bakma. İnsanlar neden yazışmayacakmış anlamıyorum zaten. Eskiden yazıyorlardı. Fakat sanırım artık herkes televizyona çıkma derdinde.</p>
<p class="calibre1">Arthur Mizener'a, 1950</p>
<p class="calibre1"><span class="calibre5">Selected Letters, s. 697</span></p>
<p class="calibre1">Hayatım boyunca tarafımdan yazılmış hiçbir mektubun yayınlanmasını istemiyorum. Bu vesile ile herhangi bir mektubumu yayınlamamanızı ve başka tarafların yayınlamasına onay vermemenizi talep ediyorum.</p>
<p class="calibre1">Vasilerine</p>
<p class="calibre1"><span class="calibre5">Selected Letters, s. xxiii</span></p>
<p class="calibre1">Bay H. kendisini Floyd Gibbons veya Tom Mix'in atı Tony gibi parlak bir şöhrete dönüştürmek için yürüttüğünüz reklam teşebbüslerini takdir etmekle beraber katiyen onaylamıyor ve sinema sektörünün özel hayatını rahat bırakmasını rica ediyor.</p>
<p class="calibre1">Maxwell Perkins'e, 1932</p>
<p class="calibre1"><span class="calibre5">Selected Letters, s. 379</span></p>
<p class="calibre1">Çok rica ediyorum, sakın bana kaç defa ateş edildiği veya kaç defa vurulduğumla ilgili bir şey yazmayın. Cape ve Scribnerlara da askerlik vazifemle ilgili hiçbir şeyi reklam etmemelerini tembihledim. Bundan bahsetmeyi çok yakışıksız buluyorum ve bana verdiği gururu ezip yok ediyor. Savaşa gitmiş, bar kavgalarına katılmış bir adam, bir avcı, bir at yarışçısı veya bir ayyaş olarak değil bir yazar olarak var olmak istiyorum. İsteğim düzgün bir yazar olmak ve bir yazar olarak değerlendirilmek....</p>
<p class="calibre1">Üç yüz mankafa keçi ve sadık köpeğin Karabaş'la beraber küçük, tablo gibi evinde yaşasan ne fark eder? Önemli olan, yazabiliyor musun?</p>
<p class="calibre1">Robert Cantville'e, 1950</p>
<p class="calibre1"><span class="calibre5">Selected Letters, s. 712</span></p>
<p class="calibre1">İnsan sürekli evde oturamaz ve ne zaman dışarı çıksa olan biten gazetelere çıkıyor. Ancak hiçbir gazete günün ilk ışıklarıyla uyandığımı veya ülkeme gerektiği gibi hizmet ettiğimi yazmaz. . . . Aynı şekilde hayatın boyunca tek arzumun yaşamış en iyi Amerikalı yazar olmak olduğunu ve bunun için canımı dişime taktığımı da gazetelerde bulamazsın.</p>
<p class="calibre1">Robert Cantvvell'e, 1950</p>
<p class="calibre1"><span class="calibre5">Selected Letters, s. 709</span></p>
<p class="calibre1">Lillian Ross okurken açıkçası biraz dehşete düştüğüm kısa bir biyografimi yazmış. Ancak arkadaşım olduğu ve niyetinin iyi olduğunu bildiğim için beni dilediği şekilde göstermeye hakkı var. Bir kızılderili melezi gibi konuştuğumu veya hayatının çoğunu sabahın ilk ışıklarıyla uyanıp harıl harıl yazarak geçiren biri gibi göründüğümü hiç zannetmiyorum. Ama okuduğumda bir romanı yeni bitirmiştim ve böyle zamanlarda birkaç hafta boyunca hiçbir şeyi kafaya takmıyorsun. Bu nedenle bana Life'ta çıkan yazı kadar zarar vereceğini bilmeme rağmen hiç sallamadım. Niyet iyi olsa da bana etkisi fazlasıyla kötü oldu. Ancak hala Lillian'ı çok severim.</p>
<p class="calibre1">Thomas Bledsoe'ya, 1951</p>
<p class="calibre1"><span class="calibre5">Selected Letters, s. 744</span></p>
<p class="calibre1">Nevv Yorker'daki yazıdan sonra bir daha hiçbir konuda röportaj vermemeye ve benimle röportaj yapmak isteyebilecekleri hiçbir yere gitmemeye karar verdim. Eğer hiçbir şey söylemezsem, hiçbir şeyin yanlış anlaşılma ihtimali de olmaz.</p>
<p class="calibre1">Thomas Bledsoe’ya, 1951</p>
<p class="calibre1"><span class="calibre5">Selected Letters, s. 746</span></p>
<p class="calibre1">Ama BB, bence iyi yaptığımızı bildiğimiz hiçbir şey hakkında kötümser olmamalıyız çünkü bunun mutlaka bir ödülü vardır ve yegâne ödül içimizdedir....</p>
<p class="calibre1">Şöhretin, takdirin, hayranlığın veya rağbet görmenin bile hiçbir</p>
<p class="calibre1">kıymeti yoktur...</p>
<p class="calibre1">Bernard Berenson'a, 1954</p>
<p class="calibre1"><span class="calibre5">Selected Letters, s. 837</span></p>
<p class="calibre1">Charlie'ye de yazdığım sebeplerden dolayı hayatta olan yazarların özel hayatları hakkında yazmaya ve onları psikanalize tabi tutmaya karşıyım.</p>
<p class="calibre1">Eleştirmenliği dedektiflik, Freud ve Jung kırıntıları, röntgencilik ve magazin gazeteciliğiyle karıştırıyorlar. Mizener Scott hakkındaki kitabıyla para kazandı ama büyük zalimlik de yaptı (genç Scotty'ye ve sahip olmuş olabileceği çocuklarına) ve şimdi ne kadar İngilizce profesörü varsa yazarların kirli çamaşırlarına bir altın madeniymiş gibi bakıyor. Bir yazarın dört evlilik yatağının kirli çarşaflarından neler çıkarabileceklerini ve ağızlarının nasıl da sulandığını (doğru sözcük bu mu emin değilim, değilse doğrusuyla değiştir lütfen) tahmin edebilirsin sanırım.</p>
<p class="calibre1">Wallace Meyer'e, 1952</p>
<p class="calibre1"><span class="calibre5">Selected Letters, s. 751</span></p>
<p class="calibre1">Beni bugüne getiren yalnızca kitaplarımda yazdıklarım ve insanların özel hayatıma burnunu sokmaması gerektiğini düşünüyorum. Kimin ne hakkı var? Söyleyeyim, hiç kimsenin.</p>
<p class="calibre1">Charles A. Fenton, 1952</p>
<p class="calibre1"><span class="calibre5">Selected Letters, s. 765</span></p>
<p class="calibre1">Merhum Bay Charles Scribner ve Bay Blendsoe'ya hayattaki yazarların biyografilerinin yazılmasına neden karşı olduğumu anlatmıştım. Şimdi tekrarlamama gerek yok.</p>
<p class="calibre1">Hem siz yazan bir adama işinin ortasındayken nevroz geçirmekte olduğunu söylemenin kanser olduğunu söylemek kadar zarar vereceğini bilmiyor musunuz? Belki adam "ha siktir" diyecek. Yine de kendisini okuyan herkesin gözünde zarar görmüştür. Ayrıca böyle ifadelerden dolayı artık yazamayacak kadar zarar gören yazarlar tanıdım ben....</p>
<p class="calibre1">Ayrıca hayattaki insanların umuma açık psikanalizine itirazım ve bunun kişiye verebileceği zararla ilgili fikirlerim yalnızca kişisel değil. Bu bir prensip meselesi....</p>
<p class="calibre1">Bana yaşayanları huzur içinde yazmaları için rahat bırakmamıza yetecek kadar ölmüş yazar var gibi geliyor. Kendi adıma söyleyeyim, bir yazar olarak bu kitap yüzünden şimdiye kadar endişe, rahatsızlık ve çalışmalarımın ciddi manada bölünmesinden şikayetçiyim.</p>
<p class="calibre1">Philip Young'a, 1952</p>
<p class="calibre1"><span class="calibre5">Selected Letters, s. 760 ve 761</span></p>
<p class="calibre1">[Charles] Fenton denen adam edebiyat tarihinin, veya yaratıcı yazarlığın sırrının kirli çamaşırlarda olduğuna inanıyor....</p>
<p class="calibre1">Şu an hayatımın Toronto'da geçen dönemini yazmakla meşgul ve söylemeliyim ki okuduğum kadarı tamamen asılsız ve ahmakça. Geçen yıl ona <span class="calibre5">Kansas City Star<sup class="calibre8">1</sup></span> daki stajım hakkında araştırma yaparken yardım etmek için sayısız saatimi harcadım. Bana mal olduğu sürede en az üç iyi öykü yazabilirdim....</p>
<p class="calibre1">Dorothy, hala hayattayken insanların özel hayatın hakkında bir şey yazması gerçekten berbat bir şey. Elimden geldiğince engel olmaya çalışıyorum ama güvendiğim insanlardan çok kazık yedim.</p>
<p class="calibre1">Dorothy Connoble'a, 1953</p>
<p class="calibre1"><span class="calibre5">Selected Letters, s. 805</span></p>
<p class="calibre1">Bir yazar için erken dönem işlerinin düzenlenip değiştirilerek onayı olmadan kendi adıyla basılması kadar kötü bir şey düşünemiyorum.</p>
<p class="calibre1">Hatta aklıma bir yazarın başka bir yazarın değersiz bulduğu için saklamamayı tercih ettiği materyali toplaması ve basması kadar kötü az şey geliyor....</p>
<p class="calibre1">Basılmasını istemediğim materyali basmaya hakkınız yok. Nasıl seninle kağıt oynarken katiyen hile yapmaz, masanı veya çöpünü karıştırmaz veya kişisel yazışmalarını okumazsam böyle bir şeyi de asla yapmazdım.</p>
<p class="calibre1">Charles A. Fenton'a, 1952</p>
<p class="calibre1"><span class="calibre5">Selected Letetrs, s. 787</span></p>
<p class="calibre1">Bir eleştirmenin istediği kadar yanlış düşünüyor olsun bir yazarın eserleri konusunda dilediğini yazmakta serbest olduğunu kanısındayım. Aynı zamanda bir eleştirmenin hayatta olduğum müddetçe özel hayatım hakkında bir şey yazmaya hakkı olmadığını da düşünüyorum. Burada bahsettiğimiz yasal değil etik haklar....</p>
<p class="calibre1">Hayatta olan yazarların umuma açık psikanalizi kesinlikle özel hayatın ihlalidir.</p>
<p class="calibre1">Thomas Bledsoe'ya, 1952</p>
<p class="calibre1"><span class="calibre5">Selected Letters, s. 748</span></p>
<p class="calibre1">Alınma ama seni bir eleştirmen olarak düşünmüyorum. Yani seni yazar olarak görüyorum demek istedim. Yoksa açıklama yapmazdım. Açıkçası, kitapları okuyanlar açıklamalı, yazanlar değil.</p>
<p class="calibre1">Robert M. Coates'a, 1932</p>
<p class="calibre1"><span class="calibre5">Selected Letters, s. 368</span></p>
<p class="calibre1">Kitap <span class="calibre5">[Irmaktan Öteye Ağaçların İçine]</span> gerçekten de iyi. Beğen-mediysen dilediğin kadar yerin dibine sokabilirsin. Bu senin hakkın ve de görevin. Fakat güzelleştirmek ve hatalı veya adaletsiz davrandığım kısımları silmek için kşitabı 206 defa okudum ve son okuyuşumda o kadar sevdim ki allahın cezası içime 206. defa dokundu. Tabii bu yalnızca kişisel bir görüş olduğu için ona göre dikkate alınmalı. Ama kaç senelik bir yazar ve okur olarak edebiyattan boktan şeyleri ayırt edecek kadar anlıyorum....</p>
<p class="calibre1">Eğer gerekiyorsa veya yapabiliyorsan yerin dibine sok, rezil et, mahvet.</p>
<p class="calibre1">Robert Cantvvell'e, 1950</p>
<p class="calibre1"><span class="calibre5">Selected Letters, s. 711</span></p>
<p class="calibre1">Allah aşkına elalem ne der diye kaygılanmadan, başyapıt çıkartıyor muyum diye düşünmeden sadece yaz. Ben yazdığım her muhteşem sayfa başına doksan tane de boktan sayfa yazıyorum. Boktan olanları çöpe atmaya çalışıyorum. Dilediğin gibi yaşamak için para kazanmak uğruna berbat şeyler yayınlamak zorunda olduğunu sanıyorsun. Anlıyorum, ancak sürekli ve olabildiğince iyi yazarsan (Yale'de dediğimiz gibi) bir o kadar da başyapıt materyali çıkartırsın. Oturup da bilinçli olarak bir şaheser üretecek kadar aklını başına top-layamıyorsun. Ama eser iyiyse kendini alkışlatıp ve kötüyse yuhalatır ve [Gilbert] Seldes gibi neredeyse canına okumuş adamları mümkün olduğunca etrafından kışkışlarsan her şey yoluna girecektir.</p>
<p class="calibre1">F. Scott Fitzgerald'a, 1934</p>
<p class="calibre1"><span class="calibre5">Selected Letters, s. 408</span></p>
<p class="calibre1">Yaşayan yazarların çoğu aslında yok. Şöhretleri her sezon yeni bir dehaya, tamamen anlayabilecekleri ve güvenle pohpohlayabilecekleri yazarlara ihtiyaç duyan eleştirmenlerin üretimi. Gel-gelelim bu yapay dehalar öldüklerinde yok olacaklar.</p>
<p class="calibre1"><span class="calibre5">By-Line: Ernest Hemingvvay, s. 218</span></p>
<p class="calibre1">Eleştirilerin azımsanmayacak bir kısmı şaka yapmanın, takılmanın, hatta komikliğin değersizlik göstergesi olduğunu düşünen aşırı resmi kişiler tarafından yazılıyor. Yani herhalde Hz. İsa'yı çarmıhta görsem gidip takılmazdım. Ama tüccarları tapınakten kovalarken karşılaşsak şakalaşmayı denerdim.</p>
<p class="calibre1">Harvey Breit'a, 1952</p>
<p class="calibre1"><span class="calibre5">Selected Letters, s.767</span></p>
<p class="calibre1">Fare: Üniversitede yazmayı böyle öğretmiyorlar.</p>
<p class="calibre1">M.: O kadarını bilemem. Üniversiteye gitmedim. Herif kendisi yazabilse zaten üniversitede yazarlık dersi vermek zorunda kalmazdı.</p>
<p class="calibre1"><span class="calibre5">By-Line: Ernest Hemingvvay, s. 217</span></p>
<p class="calibre1"><span class="calibre5">...</span> herkesin bir teorisi var, seni de bu teorilerine oturtmaya çalışıyorlar. . . . P. Young'a sorsan her şey bir travma. Eminim Archie Moore'un bacakları kopsa P. Young yine travma teşhisi koyardı. Car-los Baker'a hayret ediyorum. Kendisini bir yere bilerek ve isteyerek bir sembol yerleştireceğime inandırıyor olabilir mi? Sadece bir paragraf yazmak bile başlı başına yeterince zor.</p>
<p class="calibre1">Harvey Breit'a, 1956</p>
<p class="calibre1"><span class="calibre5">Selected Letters, s. 867</span></p>
<p class="calibre1">Biliyor musun, kitabı yazarken sahiden de gerçek köpek balıklarını düşünüyordum, eleştirmenleri sembolize ettikleri teorisiyle alakam yoktu. Bunu kim çıkarttı bilmiyorum. Hayatım boyunca düzgün ve akılcı eleştiriye kucak açtım çünkü yazarlık çok yalnız bir meslek. Fakat Kashkin ve senin dışındaki neredeyse kimseden umduğumu bulamadım. Bazı eleştirilerine katiyen katılmasam da, bir kısmı oldukça aydınlatıcı ve faydalıydı.</p>
<p class="calibre1">Edmund VVİlson'a, 1952</p>
<p class="calibre1"><span class="calibre5">Selected Letters, s. 793</span></p>
<p class="calibre1"><span class="calibre5">. . .</span> [eleştirileri] . . . okumaktan hiçbir hayır gelmez. Bir kitap yayınlayıp eleştirileri okumak çok zararlıdır. Seni anlamamışlarsa öfkelenirsin; anlamışlarsa zaten bildiğin şeyleri yazmışlar demektir ve bunun da sana ne faydası var. O kadar berbat olmasa da Strega içmek gibi bir şey.</p>
<p class="calibre1">Bernard Berenson'a, 1952</p>
<p class="calibre1"><span class="calibre5">Selected Letters, s. 791</span></p>
<p class="calibre1"><span class="calibre5">[Güneş de Doğar'</span>a] Getirilen en büyük eleştiri kitaptaki kişilerin çok tipsiz olmasıydı, ki eleştirmenlerin bayıldığı <span class="calibre5">Ulysses,</span> Eski Ahit, Yargıç [Henry] Fielding ve diğer örneklerdeki kişilerin tipini düşünürsen bu eleştiri ne kadar da gülünç. Şu ciddi manada çekici insanlar nerelere takılıyor, sarhoşken nasıl davranıyor ve gece hakkında onlar ne düşünüyor merak ediyorum.</p>
<p class="calibre1">Maxwell Perkins'e, 1926</p>
<p class="calibre1"><span class="calibre5">Selected Letters, s. 240</span></p>
<p class="calibre1">Kabul, <span class="calibre5">Many Marriages</span> [Shervvood Anderson] konusunda muhtemelen yanıldım ... Şans verebileceğim bir ara tekrar okuyacağım. Bir şeyin hakkı tefrika halinde okuyarak verilmiyor. Kaldı ki tüm eleştiriler zaten boş laftan ibaret. Kendin dışında kimsenin bir şey bildiği yok. Tanrı biliyor ki bir konu hakkında fikir sahibi olmak için para alan profesyonel eleştirmenler midemi bulandırıyor. Edebiyatın orta malı hadımları. Yaptıkları fahişelik bile değil. Hepsi son derece erdemli ve pirüpak. Hem de nasıl da iyi niyetli ve alicenaplar.</p>
<p class="calibre1">Neticede hepsi orta malı.</p>
<p class="calibre1">Shervvood Anderson'a, 1925</p>
<p class="calibre1"><span class="calibre5">Selected Letters, s. 161-162</span></p>
<p class="calibre1">Eleştirmenlerde . . . bazı özellikleri sana fikrini sormadan yakıştırma alışkanlığı vardır. Sonra gerçekte öyle olmadığını anladıklarında ise seni döneklikle suçlarlar...</p>
<p class="calibre1">Maxwell Perkins'e, 1926</p>
<p class="calibre1"><span class="calibre5">Selected Letters, s. 240</span></p>
<p class="calibre1">Mizah hakkında dediklerine gelirsek, puştlar espri yapılmasından hoşlanmıyor çünkü sınıflandırmalarını bozuyor.</p>
<p class="calibre1">Arnold Gingrich'e, 1933</p>
<p class="calibre1"><span class="calibre5">Selected Letters, s. 385</span></p>
<p class="calibre1">Alkış almadan çalışmaya hazırlıklı olmalısın. Esas heyecan duyduğun an ilk taslağı hazırladığın zamandır. Ancak sen arzuladığın duyguyu, manzarayı ve sesi okuyucuya aktarabilene kadar tekrar tekrar üzerinden geçmeden önce kimse yazdıklarını okumayacak ve bu olana dek sen öyle çok okumuş olacaksın ki sözcükler anlam ifade etmemeye başlayacak. Kitap basılana kadar çoktan başka bir şeye başlamış, onu geride bırakmış olacaksın ve bahsini duymak bile istemeyeceksin. Ancak kitabını kapaklarda görmeye, gittiğin her yerde duymaya mecbursundur ve bu konuda yapabileceğin hiçbir şey yoktur. Şöhretlerini seni keşfetmeye borçlu olmayan tüm eleştirmenler, bunu yaklaşan iktidarsızlığını, başarısızlığını ve doğal yeteneğindeki genel sönüşü öngörme umuduyla elde etmeye çalışacaklar. Siyasi bir görüşe yakınlığın olmadığı sürece kimse sana şans dilemeyecek veya yazmaya devam etmeni ummayacak. Halbuki olsa etrafına toplanıp ismini Homer, Balzac, Zola ve Link Steffens'la aynı cümlede zikrederler. Böyle eleştiriler olmasa da olur. En sonunda, başka bir yer ve zamanda çalışamadığın ve berbat hissettiğin bir an gelecek, kitabını eline alıp okumaya başlayacaksın ve bir süre sonra karına dönüp, "Vay canına, müthiş bir şey bu." diyeceksin.</p>
<p class="calibre1">O da, "Aynısını her zaman dememiş miydim hayatım?" diyecek, ya da belki seni duymayacak "Ne dedin?" diye soracak ama sen tekrarlamayacaksın.</p>
<p class="calibre1">Ama eğer kitap iyiyse, hakim olduğun bir konu hakkındaysa, gerçekçi yazılmışsa bir gün tekrar okuduğunda o heriflerin havlamaları kulağına soğuk bir gecede kendi ellerinle inşa ettiğin veya parasını çalışarak ödediğin sıcak bir kulübede otururken dışarıda karda uluyan çakalların sesi kadar tatlı gelecek.</p>
<p class="calibre1"><span class="calibre5">By-Line: Ernest Hemingvvay, s. 185</span></p>
</body>
</html>
