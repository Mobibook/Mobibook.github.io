<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ev</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_15">IX</h2>

  <p class="normal">İvan Petroviç, 17 Kasım’da, şehir postanesinden adına gelmiş iki mektup aldı. Birinci zarfı açarak, özensizce ve hızlıca yazılmış mektubu çıkardı. Karısının el yazısıydı. 4 Ağustos’ta Yevgeniy Nikolaiç’e gönderilmişti. Zarfta başka bir şey yoktu. İvan Petroviç şu satırları okudu:</p>

  <p class="normal">Elveda, elveda Yevgeniy Nikolaiç! Tanrı sizden razı olsun! Siz mutlu olun, benim payıma felaket düşse de olur! Siz iradeli davrandınız. Teyzem olmasa, size inanıp güvenebilirdim. Yine de ne benimle ne de teyzemle alay edin. Yarın beni kilisede evlendirecekler. Teyzem, iyi bir beyefendi bulunduğu ve beni çeyizsiz almayı kabul ettiği için çok mutlu. Bense ilk kez bugün adama dikkatlice baktım. İyi birine benziyor. Acele etmem için sıkıştırıyorlar. Elveda, elveda... canım benim!! Arada sırada beni düşünün, ben ise sizi hiçbir zaman unutmayacağım. Elveda. Bu son mektubu da aynı ilk mektubum gibi imzalayacağım... ilk mektubu hatırlıyor musunuz?</p>

  <p class="normal">Tatyana</p>

  <p class="normal">İkinci mektup ise şöyleydi:</p>

  <p class="normal">İvan Petroviç!</p>

  <p class="normal">Yeni galoşları yarın alırsınız, başkalarının cebinden bir şey çalmak gibi bir alışkanlığım yok, sokaktan çerçöp toplamayı da sevmem.</p>

  <p class="normal">Yevgeniy Nikolaiç de sizinle aynı günlerde dedesinin bazı işlerini halletmek için Simbirsk’e gidecek ve yol arkadaşı olmanız için sizi ikna etmemi istedi, ister miydiniz?</p>
</body>
</html>
