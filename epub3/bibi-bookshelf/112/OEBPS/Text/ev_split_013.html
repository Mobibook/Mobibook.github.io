<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ev</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_8">II</h2>

  <p class="normal1">(İvan Petroviç’ten Petro İvanıç’a)</p>

  <p class="normal">Saygıdeğer Beyefendi Petro İvanıç,</p>

  <p class="normal">Mektubunuzu dün aldım, okudum ve hayrete düştüm. Tanrı bilir beni nerelerde aradınız, ama ben evdeydim. Saat ona kadar İvan İvanıç Tolokonov’u bekledim. Sonra karımı aldım, bir araba tuttum, parasını verdim ve altı buçuk civarı size geldim. Siz evde yoktunuz ve bizi karınız karşıladı. On buçuğa kadar sizi bekledim, daha fazla bekleyemedik. Karımı aldım, bir araba tutup eve götürdüm ve ben de sizi görebilme ümidiyle Perepalkinlere gittim, ama size rastlayamadım. Eve döndüm, endişeden bütün gece uyuyamadım, sabah tam üç kere, saat dokuz, on ve on birde araba tutup size geldim, ama her defasında kıl payı kaçırmışım.</p>

  <p class="normal">Mektubunuzu okuyunca çok şaşırdım. Yevgeniy Nikolaiç’ten bahsetmişiniz, kulağına fısıldamamı söylemişiniz, ama nedenini yazmamışınız. İhtiyatlı olmanızı takdir ediyorum, ama mektup var mektup var ve sizin mektubunuz benim için, saçını kıvırırken kullanması için karıma verdiğim mektuplar gibi değersiz değil. Üstelik bütün bunları bana hangi düşünceyle yazdığınızı anlayamadım. Eğer ortada belirli bir durum varsa beni niye bu işe karıştırıyorsunuz? Burnumu her şeye sokmam. Bu tavrıma karşı çıkabilirsiniz, ama bence bir an önce bu konuyu konuşmalı, açıklığa kavuşturmalıyız. İki arada bir derede kaldım ve siz bu tavrımı onaylamazsanız ne yaparım bilmiyorum. Karşıma neyin çıkacağını bilmediğim bir yolda ilerliyorum ve karım da sürekli sızlanıyor: Son moda kadife bir elbise diktirmemi istiyor. Yevgeniy Nikolaiç hakkında bir an önce sizinle konuşmak istiyorum: Dün, hazır Pavel Semyonıç Perepalkin’e gitmişken, kapsamlı bir soruşturma yaptım. Yaroslav ilinde beş yüz tane canı olduğunu, büyükannesinden de Moskova yakınlarında üç yüz can daha kalma ihtimali olduğunu öğrendim. Ne kadar parası var bilmiyorum, ama bunu sizin daha iyi bildiğinizi tahmin ediyorum. Buluşacağımız yeri bana bildirmenizi rica ediyorum. Dün İvan Andreiç’e rastladığınızı ve onun karımla birlikte Aleksandr tiyatrosuna gittiğimi söylediğini yazmışsınız. Yalan söylediğini, bu gibi konularda pek güvenilecek biri olmadığını belirtmek isterim, daha üç gün önce büyükannesini kandırmış ve sekiz yüz rublesini almış. Şimdilik hoşça kalın, görüşmek üzere.</p>

  <p class="normal">P.S. Eşim hamile olduğunu söyledi; korkmasının yanı sıra arada bir hüzünleniyor da. Tiyatro oyunlarında bazen silah sesleri ve gök gürültüsü efektleri oluyor. Korkmasından çekindiğim için tiyatroya götüremiyorum. Ben de pek tiyatro meraklısı sayılmam.</p>
</body>
</html>
