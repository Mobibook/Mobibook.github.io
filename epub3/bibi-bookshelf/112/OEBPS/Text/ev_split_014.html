<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ev</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_9">III</h2>

  <p class="normal1">(Petro İvanıç’tan İvan Petroviç’e)</p>

  <p class="normal">Sevgili Dostum İvan Petroviç,</p>

  <p class="normal">Suçluyum, suçluyum, bin defa suçluyum, ama temize çıkmak için sabırsızlanıyorum. Dün saat altıda, tam da tüm kalbimizle sizden bahsederken dayımız Stepan Alekseiç’in gönderdiği bir haberci dörtnala geldi ve teyzemizin durumunun kötü olduğunu söyledi. Karımı endişelendirmemek için ona tek bir kelime bile etmeden, önemli işlerim olduğumu prétexte<sup class="calibre2"><a href="../Text/ev_split_022.html#footnote-600-22" id="footnote-600-22-backlink">[22]</a></sup> ederek çıktım ve teyzemizin evine gittim. Onu ölüm döşeğinde buldum. Saat beşte kötüleşmiş ve son iki yıl içinde üçüncü defa böyle oluyormuş. Aile doktorları Karl Fedorıç bir geceyi daha sağ çıkarmasının zor olduğunu söyledi. Değerli dostum, ne hale geldiğimi tahmin edersiniz sanırım. Bütün geceyi ayakta, telaş ve üzüntü içinde geçirdim! Ancak sabahleyin tüm gücüm tükenip, bedensel ve ruhsal olarak halsiz düşünce divana uzandım, beni uyandırmalarını söylemeyi unuttuğum için ancak on bir buçukta uyanabildim. Teyze daha iyiceydi. Karımın yanına döndüm; zavallım beni beklerken kendini yiyip bitirmiş. Biraz kendime geldim, bebeği kucağıma aldım, karımı rahatlattım ve size geldim. Evde yoktunuz. Yevgeniy Nikolaiç sizdeydi. Eve döndüm, kâğıdı kalemi aldım ve bu mektubu yazmaya başladım. Hemen kızıp şikâyet etmeye başlamayın dostum. Vurun, başımı omzumdan kesip ayırın isterseniz, ama beni o güler yüzünüzden mahrum etmeyin. Eşinizden akşam Slavyanovıy’larda olacağınızı öğrendim. Ben de kesinlikle geleceğim. Büyük bir sabırsızlıkla sizi bekliyorum.</p>

  <p class="normal">Şimdilik hoşça kalın.</p>

  <p class="normal">P.S. Bizim ufaklık, bizi çok üzdü. Karl Fedorıç, raventten<sup class="calibre2"><a href="../Text/ev_split_022.html#footnote-600-23" id="footnote-600-23-backlink">[23]</a></sup> yapılan bir ilaç yazmıştı. Sürekli inliyor, dün kimseyi tanımıyordu. Bugün biraz tanımaya ve “anne, baba, bu...” diye sayıklamaya başladı. Karım bütün sabahı ağlayarak geçirdi.</p>
</body>
</html>
