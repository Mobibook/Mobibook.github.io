<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ev</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_10">IV</h2>

  <p class="normal1">(İvan Petroviç’den Petro İvanıç’a)</p>

  <p class="normal">Saygıdeğer Beyefendi Petro İvanıç,</p>

  <p class="normal">Size sizde, sizin evinizde, sizin çalışma odanızda yazıyorum ve kalemi elime almadan önce iki buçuk saatten fazla sizi bekledim. Artık izin verirseniz, bu garip durum hakkındaki açık fikrimi olduğu gibi anlatmak istiyorum Petro İvanıç. Son mektubunuzdan Slavyanovıy’larda beklediğiniz, beni oraya çağırdığınız anlamını çıkardım, oraya gittim, beş saat oturup bekledim, ama gelmediniz. Yoksa benim insanları güldürüp eğlendirmek zorunda olduğumu mu düşünüyorsunuz? Rica ederim, saygıdeğer beyefendi... İnsanların hangi saatte evde olacağını bilmesine rağmen, o saatte başka yerlerde arayan düzenbazlar gibi davranmadım ve sabah sizi bulabilmek umuduyla evinize geldim. Zatıaliniz yine evde yoktu. Tüm acı gerçekleri dile getirmekten beni alıkoyan ne, bilmiyorum. Sadece görüşme konusundaki anlaşmamızın şartlarını yerine getirmekten kaçındığınızı söyleyebilirim. Bütün bu yaşananları düşündükten sonra, kurnazca planlar yaptığınızı görmekten oldukça şaşırdığımı kabul etmeliyim. Uzun süredir kötü niyetler beslediğinizi artık açıkça görebiliyorum. Bu düşünceme kanıt olarak, sizin de çok iyi bildiğiniz konu hakkında son derece uygunsuz bir dille yazılmış, tutarsız ve ne dediği pek anlaşılmayan, üzerinde adım ve adresim olan bir mektubun elime geçtiğini söyleyebilirim. Bu kanıtlardan korkup onları ortadan kaldırıyorsunuz ve beni de aptal yerine koyuyorsunuz. Ama beni aptal yerine koymanıza izin vermem, çünkü bugüne kadar kimse benim hakkımda böyle düşünmedi, aksine hep iyi bir insan olduğum söylendi. Gözüm açıldı artık. Aklımı karıştırıp, Yevgeniy Nikolaiç’e düşman etmek istiyorsunuz, bu ay yazdığınız yedi mektuptan sonra sizinle buluşup sorunları çözmek istiyorum, siz bana yanlış randevular verip saklanıyorsunuz. Bütün bunları anlayamayacağımı mı düşündünüz beyefendi? Size tavsiye ettiğim çeşitli insanlar için beni ödüllendireceğinizi söylüyorsunuz ve bu arada, nedendir bilinmez, daha geçen hafta önemli miktarda bir parayı benden senetsiz alabilmek için düzen kuruyorsunuz. Şimdi, parayı aldıktan sonra ortadan kayboluyorsunuz, sizin için yaptıklarımı unutuyorsunuz ve bahane olarak Yevgeniy Nikolaiç’i öne sürüyorsunuz. Belki de kısa bir süre sonra Simbirsk’e gideceğime güveniyor ve sizinle hesaplaşacak zamanım kalmayacağını düşünüyorsunuz. Ama size kesinlikle ve namusum üzerine yemin ederek şunu söyleyeyim, işimi halledebilmek, amacıma ulaşabilmek ve sizi bulabilmek için gerekirse iki ay daha Peterburg’da kalırım. Ve gerektiğinde elimizden geleni ardımıza koymamayı biliriz. Son olarak şunu söyleyeyim, eğer bugün bana<br class="chapter"/>
  ilkönce mektupla, sonra da yüz yüze, ikimizin arasında kalacak bir açıklama yapmazsanız, mektubunuzda aramızdaki anlaşmanın tüm şartlarını ortaya koymazsanız ve Yevgeniy Nikolaiç hakkındaki görüşünüzü açıkça anlatmazsanız, sizin için pek hoş olmayan ve benim de başvurmak istemediğim yollara başvuracağım.</p>

  <p class="normal">Sağlıcakla kalın.</p>
</body>
</html>
