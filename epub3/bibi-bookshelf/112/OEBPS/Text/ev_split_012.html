<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ev</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_7">I</h2>

  <p class="normal1">(Petro İvanıç’tan İvan Petroviç’e)</p>

  <p class="normal">Saygıdeğer Beyefendi ve Değerli Dostum İvan Petroviç!</p>

  <p class="normal">Doğrusunu söylemek gerekirse, çok önemli bir işi görüşmek için üç gündür peşinizden koşuyorum değerli dostum. Ama size hiçbir yerde rastlayamıyorum. Dün gece Semyon Alekseiç’teyken karım, Tatyana Petrovna ile sizin yerinde durmayan bir çift olduğunuza dair şakalar yaptı. Evleneli üç ay oldu, hâlâ normal ev hayatına geçmediniz. Hepimiz çok güldük –size karşı olan içtenliğimizden cesaret aldığımızı söylememize gerek yok sanırım– ama şaka bir yana, bana çok zahmet verdiniz değerli dostum. Semyon Alekseiç’in dediğine göre, Toplum Birliği Kulübü’nün balosunda kulüpteymişsiniz, öyle mi? Ben de karımı Semyon Alekseiç’in karısıyla bıraktım ve hemen Toplum Birliği’ne koştum. Sevinç ve hüznü aynı anda hissettim! Düştüğüm durumu düşünün: Balodayım – ama yanımda karım olmadan, bir başıma! Beni kapıcı bölmesinin orada karşılayan İvan Andreiç, yalnız başıma olduğumu görünce danslı toplantılara alışılmadık bir tutkum olduğu sonucunu çıkardı (hınzır şey!), kolumdan yakalayıp dans salonuna götürmek istedi ve götürmeye çalışırken de Toplum Birliği’nin onu çok sıktığını, genç ruhunu açacak bir ortam olmadığını ve ağır kokuların da başını ağrıttığını anlattı. Ne sizi, ne de Tatyana Petrovna’yı bulabildim. İvan Andreiç sizin kesinlikle Aleksandr tiyatrosundaki “Akıldan Bela”<sup class="calibre2"><a href="../Text/ev_split_022.html#footnote-600-19" id="footnote-600-19-backlink">[19]</a></sup> oyununda olduğunuza dair yeminler etti.</p>

  <p class="normal">Uçar gibi Aleksandr Tiyatrosu’na gittim: Orada da yoktunuz. Sizi bu sabah Çistoganov’da bulabileceğimi düşündüm –orada da yoktunuz, Çistoganov da Perepalkin’e gitmiş– oraya da baktım, sonuç aynı. Uzun lafın kısası, ayaklarıma kara sular indi; ne kadar yorulduğumu siz düşünün artık! Size bu mektubu yazmaya karar verdim (başka çare kalmadı!), ama kalemim derdimi anlatmaya yeterli değil (ne demek istediğimi anlarsınız); derdimi sizinle mümkün olduğu kadar çabuk bir biçimde ve yüz yüze konuşsak çok daha iyi olur, bu yüzden Tatyana Petrovna’yla birlikte bu akşam çaya buyurun. Eşim Anna Mihaylovna da bu ziyaretinize çok sevinecektir. Nasıl denir, iki eliniz kanda olsa gelin.</p>

  <p class="normal">Bu arada değerli dostum –iş buraya, bu satırlara kadar vardı– bana oynadığınız küçük, masum bir oyun yüzünden sizi biraz kınamak, hatta size sitem etmek zorundayım sevgili dostum... hain, vicdansız bir adamsınız! Geçen ayın ortalarında evime bir tanıdığınızı, Yevgeniy Nikolaiç’i getirmiş ve arkadaşınız olarak assurence<sup class="calibre2"><a href="../Text/ev_split_022.html#footnote-600-20" id="footnote-600-20-backlink">[20]</a></sup> vermiştiniz ve sizin referansınız benim için çok kutsaldır; ben de o genç beyi memnuniyetle kabul ettim ve kucağımı açtım, ama başıma büyük bir çorap örmüşüm. Basit bir çorap değil, tam anlamıyla bir dalavere. Bunu şimdi açıklayacak vaktim yok, hem de mektupla açıklamam biraz garip olur ve sizden küçük bir ricam var, başkalarının kötü duruma düşmesine sevinen arkadaşınıza biraz daha düşünceli olmasını söyleyebilir misiniz, bir de arkadaşınızın kulağına başkentte bizimkinden başka daha bir sürü ev olduğunu gizlice söylerseniz sevinirim. Siz üzülmeyin dostum! Aslında dostumuz Simenoviç’in deyişiyle padam do nog<sup class="calibre2"><a href="../Text/ev_split_022.html#footnote-600-21" id="footnote-600-21-backlink">[21]</a></sup> diyeceğimiz bir genç. Görüştüğümüz zaman size her şeyi anlatırım. Bunları delikanlının tarzını ya da ruhsal durumunu ya da yaptığı yanlış bir davranışı kötülemek için söylemiyorum. Tersine, çok hoş ve sevimli bir genç; ama görüştüğümüz zaman anlatacaklarım da var; bu arada onu görürseniz, Tanrı aşkına, kulağına fısıldayıverin dostum. Bunu kendim yapacaktım, ama karakterimi biliyorsunuz: Yapamam. Onu benimle siz tanıştırmıştınız. Neyse, akşam daha ayrıntılı konuşuruz. Görüşmek üzere. Hoşça kalın.</p>

  <p class="normal">P.S. Benim ufaklık bir haftadır rahatsız, her gün gitgide huysuzlaşıyor. Diş çıkarıyor. Karım hep onunla uğraşıyor, zavallım çok üzülüyor. Gelin dostum. Bizi gerçekten çok sevindirirsiniz.</p>
</body>
</html>
