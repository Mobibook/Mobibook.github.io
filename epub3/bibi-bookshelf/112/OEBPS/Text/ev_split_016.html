<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ev</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_11">V</h2>

  <p class="normal1">(Petro İvanıç’tan İvan Petroviç’e)</p>

  <p class="normal">11 Kasım</p>

  <p class="normal">Sevgili, Saygıdeğer Dostum İvan Petroviç!</p>

  <p class="normal">Mektubunuz yüreğimi en derin yerinden yaraladı. Çok vicdansızca davranmışınız azizim, ve dostum hayırseverliğinizle hiç bağdaşmayacak bir biçimde haksızlık etmişsiniz. Meselenin tamamını öğrenmeden hemen bir sonuca varmak, suçlamalar yaparak beni zan altında bırakmak?! Suçlamalarınıza cevap vermek için hemen kaleme sarıldım. Dün beni bulamadınız İvan Petroviç, çünkü aniden, hiç beklenmedik bir anda cenaze törenine çağırıldım. Teyzem Yevfimiya Nikolavna dün akşam, saat on birde vefat etmiş. Akrabalar bu acıklı ve üzücü törenin düzenlenmesi işini bana verdi. Sabah o kadar yoğundum ki bir önceki mektubumda yazmama rağmen sizinle görüşme olanağı bulamadım. Aramızda doğan anlaşmazlıktan dolayı gerçekten büyük bir teessür içindeyim. Yevgeniy Nikolaiç hakkındaki şaka yollu ve laf arasında söylediklerimi tamamen ters anlamışsınız ve tüm meseleyi beni incitecek bir anlayışla değerlendirmişiniz. Paradan da bahsediyor ve bu konudaki rahatsızlığınızı dile getiriyorsunuz. Merak etmeyin, tüm isteklerinizi ve arzularınızı yerine getirmeye hazırım, bu arada sizden geçen hafta aldığım üç yüz elli gümüş rubleyi borç olarak değil, ikimizin de bildiği şartlar dahilinde aldığımı hatırlatırım. Son yaşananlardan sonra kesinlikle senet vereceğim. Mektubunuzdaki diğer konular hakkında açıklama yapmaya tenezzül bile etmiyorum. Bu anlaşmazlığın sizin her zamanki aceleciliğinizden, çabuk öfkelenmenizden ve dürüstlüğünüzden kaynaklandığını anlıyorum. İyi huylu ve açıkyürekli karakterinizin içinizde herhangi bir şüphe kalmasına ve sonunda ilk eli uzatanın siz olmasına izin vermeyeceğini biliyorum. Ama bu meselede haklı değilsiniz İvan Petroviç, hem de hiç değilsiniz!</p>

  <p class="normal">Mektubunuz yüreğimi derinden yaralamasına rağmen, ilk eli uzatan olup bugün size gelmeye ve suçumu itiraf etmeye hazırdım, ama dünden beri öyle bir koşuşturma içerisindeyim ki yorgunluktan öldüm, ayakta zor duruyorum. Felaketler de geldi mi üst üste geliyor; karım yatağa düştü, ciddi bir hastalığı olmasından korkuyorum; bizim ufaklığa gelince, Tanrıya şükür, daha iyi. Neyse, artık kalemi bırakıyorum... yapılacak bir yığın işim var.</p>

  <p class="normal">Lütfen aziz dostum, bu konuda tartışmayı bırakıp başka şeylerden bahsedelim.</p>
</body>
</html>
