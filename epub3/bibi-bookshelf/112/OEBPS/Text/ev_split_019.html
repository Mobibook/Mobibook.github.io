<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ev</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_14">VIII</h2>

  <p class="normal">Petro İvanıç, 16 Kasım’da, şehir postanesinden kendi adına gelmiş iki mektup aldı. Birinci zarfı açarak, soluk pembe renkli, ustalıkla katlanmış mektubu çıkardı. Karısının el yazısıydı. 2 Kasım’da Yevgeniy Nikolaiç’e gönderilmişti. Zarfta başka bir şey yoktu. Petro İvanıç şu satırları okudu:</p>

  <p class="normal">Sevgili Eugene! Dün bir türlü görüşemedik. Kocam bütün gece evdeydi. Yarın saat on birde mutlaka gel. Kocam saat on buçukta Çar Köyü’ne gidecek ve gece yarısı dönecek. Bütün gece çok öfkeliydim. Gönderdiğin haberler ve mektuplar için teşekkür ederim. Kaç sayfaydı öyle! Hepsini gerçekten o kadın mı yazdı? Kendine has bir üslubu var, teşekkür ederim; beni sevdiğini anladım. Dün için kızma ve Tanrı aşkına yarın gel.</p>

  <p class="normal">A.</p>

  <p class="normal">Petro İvanıç diğer mektubu da açtı.</p>

  <p class="normal">Petro İvanıç!</p>

  <p class="normal">Böyle bir insan olduğunuzu bilseydim ayağımı sizin eve hiç basmazdım. Mektup kâğıtlarımı boş yere harcamazdım.</p>

  <p class="normal">Önümüzdeki hafta Simbirsk’e gidiyorum, en değerli ve sevgili dostunuz Yevgeniy Nikolaiç sizinle kalacak; başarılar dilerim, bu arada galoşlar için de üzülmeyin.</p>
</body>
</html>
