<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x9.html" xml:lang="tr-TR">
    <div class="Basic-Text-Frame">
      <p class="B-l-m-Ba-l----4" id="toc_marker-5">- EK - Sık Sorulan Sorular</p>

      <p class="alt-4" id="toc_marker-5-1"><span class="Font-Style49-5" style="font-size:1em;">Ne sıklıkta dizim yapmalı?</span></p>

      <p class="Basic-Paragraph-7 para-style-override-8" xml:lang="en-GB"><span class="Font-Style48-5" xml:lang="tr-TR">Aile Dizimi tek seanslık bir yöntemdir ve bu yönüyle kişisel sorunu “çalışarak çözme” yöntemini benimseyen diğer terapilerden ayrılır. Üç yıl boyunca her hafta seansa gitmenize gerek yoktur. Dizim danışanın kendi gerçeğiyle derinden yüzleşmesini sağlayarak diğer aile bireyleriyle nasıl kilitlendiği konusunda yeni bir anlayış kazanmasına yardımcı olur ve böylece noktalanır.</span></p>

      <p class="Basic-Paragraph-7 para-style-override-8" xml:lang="en-GB"><span class="Font-Style48-5" xml:lang="tr-TR">Bu çal ışma yaşamda yeni bir yön bulmak ya da yeni bir bakış açısı kazanmak gibidir. İçte bir şeyler hareketlenir ve bu hareket­lenmeyle ayrıntılar kendiliklerinden çözülür. Ancak tüm önemli kilitlerin tek seansta çözülmediği de olur. Özellikle de köken ailede karmaşık ilişkiler çoksa. O zaman bir dizim daha yapılır. Benzer şekilde danışan hem güncel hem de köken ailesi için birer dizime gereksinim duyabilir. Ya da aradan geçen süre sonunda danışan ailesiyle ilgili yeni bir şeyler öğrenmiş, yeni içgörüler kazanmış ola­rak tekrar dizim yapmak isteyebilir.</span></p>

      <p class="Basic-Paragraph-7 para-style-override-8" xml:lang="en-GB"><span class="Font-Style48-5" xml:lang="tr-TR">Danışan derinden etkilendiğinde dizimi tekrar edip etmemek aklına gelmez bile. Dizimde gördüklerini içselleştirme süreci seans­tan sonra uzunca bir süre devam eder.</span></p>

      <p class="alt-4" id="toc_marker-5-2">Dizimden sonra neler yapmalı?</p>

      <p class="Basic-Paragraph-7 para-style-override-24" xml:lang="en-GB"><span class="Font-Style48-5" xml:lang="tr-TR">Bu sorunun altında dizimde ortaya çıkan sonucu kontrol etme isteği yatar. Genelde dizimden sonra yapılacak en iyi şey ne yapa­cağını düşünmeyi bırakıp, ailenin durumuyla ilgili varılan derin anlayışla “yapma”nın ötesindeki değişimlerin kendiliğinden gerçek­leşeceğine güvenmektir.</span></p>

      <p class="Basic-Paragraph-7 para-style-override-21" xml:lang="en-GB"><span class="Font-Style48-5" xml:lang="tr-TR">Seansın sonunda kişinin yaşam tarzının veya tavrının değişme­si gerektiğini savunan uygulayıcılar danışanın hayatına müdahale etmiş olurlar. Danışanın seanstan sonra ne yaptığı terapistin işi değildir. Dolayısıyla bir seansın başarılı mı başarısız mı olduğunu ölçmekte kullanılan değerlendirmeler bu yöntemde uygulanamaz.</span></p>

      <p class="alt-4" id="toc_marker-5-3"><span class="Font-Style49-5" style="font-size:1em;">“Çözüm odaklı” ne demektir?</span></p>

      <p class="Basic-Paragraph-7 para-style-override-8" xml:lang="en-GB"><span class="Font-Style48-5" xml:lang="tr-TR">Aile Dizimi çözüm odaklı bir yaklaşımdır dediğimizde, terapis­tin dizim sırasında danışan üzerinde neyin olumlu etkisi olduğunu görüp bunu en az müdahaleyle desteklemesini kastederiz. Kimi zaman bir cümle önerir veya birine sırtını dönmesini ya da gözlerini açmasını söyler. Bunlar durumun gelişmesi için yeterli olabilir. Aile Dizimindeki tehlikelerden biri, kilitlenmenin nedenlerini keşfetme çabası içinde kaybolmaktır. Bundan dolayı terapist danışanın yara­rına olmayacaksa ne aile sistemiyle ne de bir olayla ilgili meraka kapılmamalıdır. Uygulayıcı bir yönetici ya da rehber değildir. O daha çok koordine edendir. Sorunun çözülmesini engelleyen kilit taşını arar. Bunu bulduğunda her şey kendiliğinden yerine oturur. Dizime fazladan temsilci sokmak gibi gereğinden fazlasını yapmak dikkatin asıl konudan sapmasına ve seansın etkisinin azalmasına neden olur.</span></p>

      <p class="alt-4" id="toc_marker-5-4"><span class="Font-Style49-5" style="font-size:1em;">Danışanı dizime sokmak ne kadar önem taşır?</span></p>

      <p class="Basic-Paragraph-7 para-style-override-8" xml:lang="en-GB"><span class="Font-Style48-5" xml:lang="tr-TR">Genel olarak dizimde danışanın kendisinin mi yoksa temsilcisinin mi duruyor olduğu fark etmez, çünkü çalışırken tüm aile sisteminin enerji alanını göz önüne alırız. Aile Diziminin özelliği ve güzelliği, danışanın bir izleyici, bir tanık olarak kalabilmesi ve doğrudan katıl­madan yüreğinin etkilenmesine izin vermesidir. Bir anlamda, uygulayıcı danışanla doğrudan değil, dolaylı olarak çalışıyordur. Sistemik alanda temsilcilerle çalışan bu yöntem, danışanın yüzleşmek isteme­diği gerçeklere direncini dolaylı yoldan bertaraf etmiş olur. Böylece danışan gördüklerini kendi zamanında ve kendine özgü bir şekilde, uygulayıcının gerçek veya hayali beklentileriyle uğraşmadan içselleş-tirebilir. Özgürdür. Danışanı çoğunlukla seansın sonunda ailedeki yerini doğrudan hissetmesi veya bir aile bireyini onurlandırması için dizime yerleştiririz. Ancak uygulayıcı danışanın bunu kaldıramayaca­ğını veya sonucu almaya hazır olmadığını hissedebilir. Bu durumda danışan, oturduğu yerde izleyici olarak kalır.</span></p>

      <p class="alt-4" id="toc_marker-5-5"><span class="Font-Style49-5" style="font-size:1em;">Dizim ne zaman yarıda bırakılır?</span></p>

      <p class="Basic-Paragraph-7 para-style-override-8" xml:lang="en-GB"><span class="Font-Style48-5" xml:lang="tr-TR">Genelde, ilerlemek için yeterli enerji olmadığında, verilen bilgi­de önemli eksiklikler olduğunda ya da uygulayıcı danışanda güçlü bir dirençle karşılaştığında dizimi bırakması gerekir. Dizimi yarıda bırakmak bir ceza değildir. Tam tersine, danışanın yaklaşımını değiştirmekte son derece etkili bir müdahaledir. Böylece sonradan dizime kaldığı yerden devam edilir.</span></p>

      <p class="Basic-Paragraph-7 para-style-override-8" xml:lang="en-GB"><span class="Font-Style48-5" xml:lang="tr-TR">Bazen, dizimin çıkmazda olup olmadığını anlamak, durdurmak mı, yoksa yeni bir içgörü ya da bel irsiz bir düğümün ortaya çık­masını sabırla beklemek mi gerektiğine karar vermek ustalık ister.</span></p>

      <p class="alt-4" id="toc_marker-5-6"><span class="Font-Style49-5" style="font-size:1em;">Kişi bir başkası için dizim yapabilir mi?</span></p>

      <p class="Basic-Paragraph-7 para-style-override-8" xml:lang="en-GB"><span class="Font-Style48-5" xml:lang="tr-TR">Dizime aslında tek bir aile bireyi katılıyor olsa da bundan tüm aile sisteminin etkilendiğini biliyoruz. Yani kişi orada olmasa bile onun için bir dizim yapılabilir ve üzerinde iyileştirici bir etkisi ola­bilir. Bu “vekaleten” dizimleri eğitim seminerlerinde yaparız. Örne­ğin, öğrencilerden biri uygulayıcı olarak yaptığı bir dizimi sunar ve böylece odada olmayan birinin dizimine bakmış oluruz. Eğitimci, danışanı tanımadan dizimini yapmış olur ve öğrencisi danışanla nasıl ilerlemesi gerektiği konusunda yeni bir anlayış kazanır.</span></p>

      <p class="Basic-Paragraph-7 para-style-override-7" xml:lang="en-GB"><span class="Font-Style48-5" xml:lang="tr-TR">Ancak bunun dışındaki durumlarda, kişinin yardım istemesi ve kendisi yokken diziminin yapılmasına izin vermiş olması gerekir. Eğer danışan terapiste dizim yaptırmak için gittiyse, bu ona izin verdiğini gösterir ve bir eğitim seminerinde ele alınabilir. Ancak yardıma ihtiyacı olduğunu düşündüğünüz bir arkadaşınıza, onun Aile Dizimi eğitiminin konusu olacağını söylemeden dizimini yap­maya yeltenmek ayrı bir şeydir ve desteklenmemelidir.</span></p>

      <p class="alt-4" id="toc_marker-5-7"><span class="Font-Style49-5" style="font-size:1em;">Dizimden sonra hiçbir değişim olmazsa?</span></p>

      <p class="Basic-Paragraph-7 para-style-override-8" xml:lang="en-GB"><span class="Font-Style48-5" xml:lang="tr-TR">Kişisel dönüşüm, insanın kendisi ve yaşamıyla ilgili anlayış ve bilincinin gelişme sürecidir. Bazen yaşamımızda bir şeyin değişme­sini ne kadar çok istersek, değişim o kadar zor olur. Bu da yaşadığı­mız şeyin nedenini tam olarak anlamadığımızı gösterir, çünkü anla­dığımız anda kurtulmak istediğimiz alışkanlığımız, davranışımız, durumu değiştirme arzumuz yok olur ve bu noktada değişim ken­diliğinden gerçekleşir. Biz yapmayız. İçsel dönüşümün sırrı budur.</span></p>

      <p class="Basic-Paragraph-7 para-style-override-8" xml:lang="en-GB"><span class="Font-Style48-5" xml:lang="tr-TR">Dizim yapmak istemenin nedeni bir şeyi değiştirmek değil, bir şeyi daha iyi anlamak olmalıdır, çünkü Aile Dizimi “kabul etmenin özgürlüğü”dür. Yararını hemen görürsünüz, gelecekte değil. Ancak etkisi kalıcıdır.</span></p>

      <p class="Basic-Paragraph-7 para-style-override-8" xml:lang="en-GB"><span class="Font-Style48-5" xml:lang="tr-TR">Kısaca, eğer dizimden sonra bir değişim yaşanmamışsa, bir gerçek henüz gün ışığına çıkmamıştır ya da anlayış yeterince derin-leşememiştir —bu danışan veya terapistin anlayışı olabilir— ya da danışan henüz bir bağlılıktan vazgeçmeye hazır değildir.</span></p>

      <p class="alt-4" id="toc_marker-5-8"><span class="Font-Style49-5" style="font-size:1em;">Nesneler, Duygular ve Soyut kavramlarla dizim</span></p>

      <p class="Basic-Paragraph-7 para-style-override-8" xml:lang="en-GB"><span class="Font-Style48-5" xml:lang="tr-TR">Bazen terapist dizime soyut bir kavramın temsilcisini dahil eder. Örneğin, temsilci bir ülkeyi, Tanrıyı, ölümü, kaderi, savaşı, hastalı­ğı temsil etmek için seçilebilir. Hatta bazen dizim bu şekilde başlar. Örneğin amansız bir hastalık söz konusu olduğunda ölümü temsi-len biri seçilebilir. Alkolizm gibi sorunları veya korku gibi duyguları da bu şekilde temsil edebiliriz.</span></p>

      <p class="Basic-Paragraph-7 para-style-override-8" xml:lang="en-GB"><span class="Font-Style48-5" xml:lang="tr-TR">Bu durumlarda özellikle dikkat ederim, çünkü bu çalışmada esas konumuz ilişkilerdir ve duygularımız ilişkiler sonucu oluşur. Genelde bir ülkeyi temsil eden kişinin aslında danışanın köken ailesinden birinin veya bir grubun yerinde durduğu ortaya çıkar. İstismar ya da hastalığın temsil edildiği durumlarda da benzer olay­la karşılaşırız; bunlar, çoğunlukla sonradan hatırlanan dışlanmış bir aile bireyini temsil ederler.</span></p>

      <p class="Basic-Paragraph-7 para-style-override-8" xml:lang="en-GB"/>

      <p class="Basic-Paragraph-7 para-style-override-8" xml:lang="en-GB"><span class="Font-Style48-5" xml:lang="tr-TR">Bununla birlikte, bazen bir seansın enerjisini hareketlendirmek için soyut bir kavramın temsilcisini dizime eklemek asıl sorunu açığa çıkarabilir. Örneğin, savaş için bir temsilciyi dizime soktu­ğumuzda danışan, aile geçmişinin bireyin kontrolü dışında büyük bir hareketle şekillenmiş olduğunu kavrayabilir; zamansız ölen bir annenin yanına kaderin temsilcisini yerleştirdiğimizde, oğlu yaşa­mın derin, bilinmeyen güçleri karşısında hepimizin ne kadar çaresiz olduğunu hatırlayabilir.</span></p>

      <p class="Basic-Paragraph-7 para-style-override-8" xml:lang="en-GB"><span class="Font-Style48-5" xml:lang="tr-TR">Hastalık ya da kişinin kendi ölümüyle yüzleştiği durumlar dışında dizime soyut bir kavramla başlamayı tercih etmem. Aksi halde dizim derinlik ve açıklıktan yoksun kalabilir. Örneğin, eğer danışan, bir kadına kızgınsa danışan ile öfkesi için birer temsilci seçmek bizi olasılıkla pek uzağa götürmeyecektir. Genelde danışanı ve öfke duyduğu kadını ya da bu kadının aileden simgelediği kişiyi yerleştirmek daha doğru olur. Ancak dizimlerde soyut kavramları bu şekilde kullanıp başarılı sonuçlar elde eden uygulayıcılar oldu­ğunu da belirtmeliyim.</span></p>

      <p class="G-vde-4"/>
    </div>

    <div class="Basic-Text-Frame">
      <p class="Basic-Paragraph-7" xml:lang="en-GB"/>
    </div>

    <div class="Basic-Text-Frame">
      <p class="Basic-Paragraph-7" xml:lang="en-GB"/>
    </div>
  </div>
</body>
</html>
