<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>8-1.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x8-1.html" xml:lang="en-GB">
    <div class="Basic-Text-Frame">
      <p class="baslik" id="toc_marker-4-1" xml:lang="tr-TR">22 - Meditasyon Sanatı</p>

      <p class="Basic-Paragraph"><span class="Font-Style46 char-style-override-9">B</span><span class="Font-Style48">u bölümde meditasyonun ne olduğunu, terapi sürecine ve Aile Dizimine olası katkılarını ayrıntılı olarak ele alıyorum. Meditasyon sözcüğünün iki geleneksel kullanımı vardı</span><span class="Font-Style48">r:</span></p>

      <p class="Basic-Paragraph"><span class="Font-Style48" xml:lang="tr-TR">Kişinin kendi zihninin derinliklerini gözlemlemesine ve içsel gerçeğini keşfetmesine yarayan meditasyon yöntemlerinin hepsini kapsar. Meditasyon sözcüğü bu anlamıyla zihnin nasıl işlediğini gözlemlemek ve zihnin ötesinde yer alan bilinç hallerine ulaşmak için kullanılan belli bir tekniğe gönderme yapar.</span></p>

      <p class="Basic-Paragraph"><span class="Font-Style48" xml:lang="tr-TR">Aydınlanmış bilinç, düşünme sürecinin bittiği, sadece sessiz­lik, huzur ve dinginliğin hüküm sürdüğü bir devamlılık hali anla­mına gelir. Bu olma halinin çeşitli tanımları vardır: Zen rahipleri bunun için “Zihnin Yokluğu” veya daha renkli olarak “Gürleyen Sessizlik”, Hintli mistikler “Samadhi” veya “Moksha”, Hıristiyan mistikler ise “anlayışın ötesindeki huzur” ifadelerini kullanmışlar­dır.</span></p>

      <p class="Basic-Paragraph para-style-override-7"><span class="Font-Style48" xml:lang="tr-TR">Meditasyon yöntemlerinin amacı sürekli ve kalıcı bir meditas-yon haline ulaşmak olduğundan iki tanım da birbiriyle yakın bir ilişki içindedir.</span></p>

      <p class="Basic-Paragraph para-style-override-7"><span class="Font-Style48" xml:lang="tr-TR">Bu bölümde meditasyon sözcüğünü, insanların derinliklerinde­ki gerçeğe ulaşmalarını sağlayarak içsel huzur ve sessizlik deneyimi kazanmalarına yardımcı olan yöntemlerin tamamını kapsayan ilk anlamıyla kullanıyorum. Bu noktada son 28 yıldır, Hintli mistik Osho’nun rehberliğinde deneyimlediğim pek çok değişik meditas-yon tekniğini çeşitli terapi yöntemleriyle iç içe kullandığımı belirt­mek yerinde olur.</span></p>

      <p class="Basic-Paragraph para-style-override-16"><span class="Font-Style48" xml:lang="tr-TR">Tıpkı Aile Diziminde olduğu gibi meditasyon sırasında da</span> <span class="Font-Style48" xml:lang="tr-TR">düşüncelerimiz, arzularımız ve ümitlerimizden ötede bir şeyle bağ­lantı kurmaya çalışırız. Mistikler bu “şeye” varlığımız, yüksek ben­liğimiz, özümüz, maneviyat veya Tanrı der. Hellinger buna “ruh” der. Ne isim verdiğimiz in pek önemi yokt ur. Ben herhangi bir ideolojiyi yansıtmadığından “içsel varlık” ifadesini tercih ederim.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Genelde günlük yaşamımızdaki bilincimizle içsel varlığımızın farkında olmayız. Dış dünyanın koşuşturmaları, yapılması gere­kenler, yetişmesi gereken işler, buluşmamız gereken kişiler, bir de üstüne kendi ruh halimiz, duygularımız, fikirlerimiz, inanç ve tavırlarımız, yani kısaca dış olaylar ve bitmek bilmeyen zihinsel ve duygusal gevezeliğimiz içinde kaybolur gideriz.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Bütün bunların gerisinde duranın, bunların tümünü fark ede­nin, bir anlamda bunların tümüne seyirci kalanın farkına bile var­mayız. Bu izleme ya da tanık olma sadece çevremizde olan bitene değil, aynı zamanda olan bitene bizim verdiğimiz tepkilere de tanıklık etme, kısacası an be an nasıl hissettiğimize tanık olmaktır.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Örneğin, “Öfkeliyim” demekle “Öfkenin içimde yükseldiğinin farkındayım” demek aynı şey değildir. Kulağa aynı gelebilir, ancak deneyimsel ve varoluşsal olarak farklıdırlar. Meditasyon araların­daki bu farkta gizlidir. Bu küçük ayrımda olayları izleme kapasite­mizin farkında olmamız vardır. Bu fark sayesinde, başımıza gelen her şeye tanık olana ulaşırız. Tüm zamanların mistikleri özümüzün bu — her şeyi izleyen ama hiçbir şeyden etkilenmeyen- olduğunu söylerler.</span></p>

      <p class="Basic-Paragraph para-style-override-21"><span class="Font-Style48" xml:lang="tr-TR">Osho, tanık olmanın tüm özgün meditasyon tekniklerinin kökeninde yer aldığına dikkatleri çekerek, meditasyon sanatının daha ulaşılır ve gündelik bir hale gelmesine katkıda bulundu. 108 meditasyon tekniği içeren kadim Hint metni Vigyan Bhairav Tan-tra konusunda yaptığı yorumlara bakacak olursak, tüm tekniklerin temelindeki sürekli farkındalık halinin ısrarla üzerinde durduğunu görürüz.</span></p>

      <p class="Basic-Paragraph para-style-override-21"><span class="Font-Style48" xml:lang="tr-TR">Sinemada oturup film seyretmeye benzer bu. Perdede sürekli hareket vardır ve eğer iyi bir yapımsa bir ya da birden çok karakterle özdeşleşiriz. Kendimizi ağlarken, gülerken veya başrol oyuncuları­nın içinde bulundukları zor durumdan kurtulmaları için endişeyle dua ederken bulabiliriz.</span></p>

      <p class="Basic-Paragraph para-style-override-8"/>

      <p class="Basic-Paragraph para-style-override-8"><span class="Font-Style48" xml:lang="tr-TR">Bununla aynı anda bilincimizin bir yanı bunun film olduğu­nu bilir; sırtımızı koltuğa yaslayıp eğlenmemiz için tasarlanmış bir hikaye izlemekteyizdir, bunun da bizimle hiçbir ilgisi yoktur. Bunu hatırladığımızda rahatlasak da unuttuğumuz an adalelerimiz gerilir, filmin bir parçası olur, duygulanır ve heyecanlanırız.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Meditasyon da buna benzer. Yaşamımız boyunca başımıza ne gelirse gelsin, ne hissedersek hissedelim, bilincimizin derinliklerin­deki koltuğunda oturup bütün bunları sessizce izleyen biri vardır. Bu izleyicinin başına hiçbir şey gelmez, tüm olaylar filmde rol ala­nın başına gelir.</span></p>

      <p class="Basic-Paragraph para-style-override-11"><span class="Font-Style48" xml:lang="tr-TR">Gerçekte her ikisi de biziz: Yüzeyde rol yapanız, özümüzde izle­yen. İzleyen derin gerçeğimizdir, ancak çoğumuz içsel varlığımızın bu derinliklerine inecek farkındalığa henüz ulaşmadığımızdan başrol oyuncusuyla daha çok özdeşleşiriz.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">İçsel varlığımızın keşfiyle ortaya çıkan önemli niteliklerden biri kendimizi olduğumuz gibi kabul etme ya da kendimizi sevme hali­dir. Bu keşifle dış dünyada aradığımız huzur ve bütünlük hissinin başından beri kendi doğamızın özünde olduğunun derin anlayışına ulaşırız. Bu anlayış, kendimizi yargılamamızın, eleştirmemizin ve kendimizden şüphe duymamızın sonu olur. Kendimizi olduğumuz gibi kabul eder ve düzeltip değiştirmeye çalışmadan, yaşama bu haliyle “evet” deriz.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Aile Dizimi meditasyona bu açıdan benzer: Her ikisinde de olay­ların nasıl olması gerektiği konusundaki isteğimizin değil, gerçekte nasıl olduğunun peşine düşeriz. Hellinger kitaplarından birine çok yerinde olarak “Kabul Etmenin Özgürlüğü” adını vermiştir. Meditasyonun sunduğu da budur: İçe bakmak, olanı görmek ve ona “evet” demek.</span></p>

      <p class="Basic-Paragraph para-style-override-7"><span class="Font-Style48" xml:lang="tr-TR">Kendimize ve yaşamımızdaki olaylara “evet” demenin hissi­ni katılımcılara tattırmak için çalışmalarımda küçük bir egzersiz yaparım. Bu basit ama etkili tekniği yıllarını meditasyonla terapiyi bağdaştırmaya adayan Amerikalı psikoterapist Sagarpriya Delong Miller geliştirmiştir.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Bu egzersizde, katılımcılardan odanın içinde bedenlerini kon­trol etmeden, içlerinden ne geliyorsa onu yaparak hareket etmele­rini isteriz. Bunu yaparken kendi kendilerine, “Eğer bedenime evet dersem yaparım” cümlesini, bedenleri o an kendiliğinden ne yapmak istiyorsa onunla tamamlayarak yüksek sesle söylerler. Örneğin sağ kolu havada dolaşan birinin, “Bedenime evet dersem kolum yukarıya kalkar”, koşmaya başlayan birinin, “Bedenime evet dersem odanın içinde koşarım” demesi gibi.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Katılımcılar, bedenlerinin kendiliğinden ne yaptığını yüksek sesle söyleyip an’a tanık olurken, içlerindeki hislerin niteliğinde bir değişim olup olmadığını da gözlemlerler. Bir süre sonra his­settiklerini tek kelimeyle tanımlamaları istendiğinde, “genişlemiş”, “rahatlamış”, “hafif”, “neşeli”, “canlanmış” gibi olumlu bir deneyi­mi çağrıştıran kelimeleri seçerler.</span></p>

      <p class="Basic-Paragraph para-style-override-7"><span class="Font-Style48" xml:lang="tr-TR">Meditasyon teknikleri de benzer deneyimler sunar. Örneğin, yüzyıllardır uygulanan bir Budist yöntemi olan “Vipassana”, hiçbir şey yapmadan sessizce oturmak, dikkati nefese, bedendeki duyum­lara ve zihinden geçen düşüncelere vermekten ibarettir. Beliren hiçbir his ya da düşünce değerlendirilip yargılanmaz. Meditasyonu yapan kişi, olan her şeyi fark edip izleyerek, bu yöntem sayesinde kendini olduğu gibi kabul eder ve içsel dinginliğe, yaşamla ahenk içinde olduğu hissine kavuşur.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Meditasyonda kişi bir şeyi değiştirmeyi veya tedavi etmeyi değil, içsel varlığının ve bilincindeki tanığın farkına varmayı amaçlar. Bu olduğu anda tüm çaba ve mücadele sona erer. Bundan ötürü pek çok mistik, benliğimizin gerçek doğasını deneyimlememiz için rahatlama ve çabasız var olma yöntemlerini öğretirler.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Aile Diziminde katılımcılar, kendi aileleriyle ilişkilerini gözden geçirip köklerini kabullenerek hepimizi harekete geçiren evrensel yaşam gücüyle temas kurarlar. Kişi ebeveynine şükran duyduğunda kendini de derinden kabul etmiş demektir ve böylece tüm yaşamla uyum içinde olur.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Kişi kendi ailesine bağlılığını görüp anladığında davranışlarının nedenlerini de anlar. Kendini bu şekilde kabul ettiğinde başka bir şey, kişiliğin yüzeysel düzlemlerine değil de içsel varlığa, ruha ya da öze ait ölümsüz bir şey ışımaya başlar.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Böyle anlarda spiritüel bir nitelik ortaya çıkar. Bir an için gözü­nüzde engelli birini canlandırın. Sıradan insanların yaptığı ve dene-yimlediği pek çok şeyi yapamayan birini. Çoğu “normal” insan, bu kişiye aciz gözüyle bakar, bu kişi de kendini aciz hissediyor olabilir. Ancak eğer kaderini tümden kabul edip barışırsa diğer insanların hiçbir zaman deneyimleyemeyeceği bir güce kavuşur.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Aslında yaşama yönelik itirazımız ve isyanımız da sakatlık gibi­dir. Çocukluğumuz farklı olsaydı, ana babamız farklı davransaydı, ilişkimizde farklı bir tutum izleseydik vb. şimdi her şeyin yolunda olacağını sanırız. Kişisel geçmişimizde pişmanlık duymak için son­suz fırsat vardır. Ancak yaşananların gerçekliğini değiştirmek eli­mizde olmadığına göre, böyle davranarak kendimizi bir şeylerden mahrum ederiz. Oysa kendimizi ve geçmişimizi olduğu gibi kabul edebilirsek, bu kabullenişin bize sunduğu olumlu deneyimleri kaçırmamış oluruz.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Aile Diziminde olduğu gibi meditasyonda da kendimizden büyük bir şeyle ahenk içinde olmaya çalışırız. Hellinger buna “Büyük Ruh” der, ben “Varoluş” sözcüğünü tercih ediyorum. Kanımca kişisel büyüme ve olgunluk bu büyük güçle gitgide daha barışık olup ondan ayrı olmadığımızı anlamaktan geçer.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Aile dinamiği açısından bu söylediğim, ebeveynimizi ve ailemi­zin tüm bireylerini yüreğimize alarak geçmişte yaşananları “iyi” ya da “kötü” diye yargılamadan, hatta yorum bile yapmadan kabul etmek anlamına gelir.</span></p>

      <p class="Basic-Paragraph para-style-override-21"><span class="Font-Style48" xml:lang="tr-TR">Bu gerçek bir kişisel başarıdır. Yapması hiç de kolay değildir. Ana babası öldürülen bir kişi için bunun ne anlama geldiğini gözü­nüzde bir canlandırın. Katile duyduğu nefretten vazgeçip ebeveyni­ni gerçekten onurlandırmanın tek yolunun onların kaderine saygı duymak olduğunu anlaması gerekir. Kişi bunu yapmayı başardığı an hem kişisel hem de kolektif vicdanın ötesine geçer.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">İşin ilginç yanı, kişi vicdanın esaretinden kurtulmak istediğinde tam tersi olur. “Ailem için taşıdığım yükleri geride bırakmak istiyo­rum” diyen, o yüklerin esiridir. Gerçek bir kurtuluş, kişinin ailenin kaderini kabullenmesini ve yükleri taşımaya razı olmasını gerektirir. Başka bir deyişle, atalarımız için taşıdıklarımızı bırakmaktan çok, taşıdıklarımızdan kurtulma fikrini bırakmamız gerekir. Buna rıza gösterdiğimiz an geçmişin pençesinden kurtulup yepyeni bir güce ve özgürlüğe kavuşuruz.</span></p>

      <p class="Basic-Paragraph para-style-override-11"><span class="Font-Style48" xml:lang="tr-TR">Meditasyon da aynı deneyimi sunar. Varlığımızın merkezine</span> <span class="Font-Style48" xml:lang="tr-TR">yaklaşıp kişiliğimizle özdeşleşmemizi kırdığımızda kendimizi oldu­ğumuz gibi kabul ederiz. Kendimizle ilgili bir şeyleri değiştirme arzusu yerine yaşamın bize verdiklerine gönülden razı oluruz.</span></p>

      <p class="Basic-Paragraph para-style-override-7"><span class="Font-Style48" xml:lang="tr-TR">Her arzu bir engeldir. Buna bir şeyleri geride bırakma arzusu da dahildir. Osho’nun söylediği gibi: “Bir şeyleri aşmak deneyim­le olur. Elinizde olan bir şey değildir. Yapmanız gereken bir şey yoktur. Pek çok deneyim yaşarsınız ve bu deneyimler sizi giderek olgunlaştırır.”</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Meditasyon konusunda eklemek istediğim bir iki nokta daha var: Düzenli meditasyon yaparsak iç dünyamızı, yani beden­sel duyumların, düşüncelerin, duyguların dünyasını gözlemleme alışkanlığı ediniriz ve duyarlığımız artar. Böylece aile bireylerinin yerinde duran temsilciler içlerinde olan değişimleri daha kolay fark eder ve daha doğru algılarlar. Kişisel davranışlarına ve inançlarına seyirci kalmayı öğrenen danışan da, onlarla özdeşleşmekten kur­tularak aile sisteminin kendinden önceki bireyleri adına üstlenmiş olduğu yükleri daha kolay bırakabilir.</span></p>
    </div>
  </div>
</body>
</html>
