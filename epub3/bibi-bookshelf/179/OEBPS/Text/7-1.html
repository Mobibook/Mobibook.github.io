<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-1.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-1.html" xml:lang="en-GB">
    <div class="Basic-Text-Frame">
      <p class="baslik-1" id="toc_marker-3-1" xml:lang="tr-TR">16 - Dizim Oluşturma Aşamaları</p>

      <p class="Basic-Paragraph-3"><span class="Font-Style46-1 char-style-override-9">H</span><span class="Font-Style48-2">em terapistin hem de danışanın seansa başlamadan önce durup içsel bir berraklık kazanmaları önemlidir. Burada­ki en büyük düşman aceleciliktir. Bazı uygulayıcılar sanki danışan bozulmuş bir makine, terapist de onu anında tamir edecek tamir-ciymiş gibi aceleyle danışana, “Sorunun nedir?” ya da “Neye bak­mak istiyorsun?” sorularını soruverirler. Bazen de başlamak için sabırsızlık duyan danışandır ve hislerinin derinliğine inmektense sanki önceden yazılmış bir metni okurmuşçasına yaşamında olan biten hakkında kurguladığı hikayeyi anlatmaya başlar.</span></p>

      <p class="Basic-Paragraph-3"><span class="Font-Style48-2" xml:lang="tr-TR">İnsan aklının entelektüel ve mantık boyutları göreceli olarak yüzeyseldir ve sonuca çabuk ulaşmak ister. Oysa derin boyutların daha yavaş bir temposu vardır ve nüfuz edilmesi daha zordur — bu derin düzlemde yaşamımız boyunca değişmeden kalan pek çok şey vardır. Bu yüzden danışanla terapistin birbirlerini anlamaları ve dörtnala harekete geçmeden önce içinde oldukları ana “ulaşmaları” çok önemlidir. Bazen başta hiçbir şey söylenmese bile, kendimizi ana açıp zaman tanıdığımızda, içsel bir algılama süreci başlatmış oluruz.</span></p>

      <p class="Basic-Paragraph-3 para-style-override-28"><span class="Font-Style48-2" xml:lang="tr-TR">Bir süre sonra terapist danışana gelme nedenini, bir sorusu mu, yoksa onu rahatsız eden bir sorunu mu olduğunu sorabilir. Danışan cevap verdiğinde terapistin onun uzun hikayelere dalmasına izin vermemelidir. Birkaç basit cümle yeterlidir. Hellinger bir keresinde, katılımcılara kendilerini ifade etmek için üç cümlelik hak tanıdığı­nı, bundan fazlasının terapistin kafasını karıştırmak için yaratılan bir sis perdesi olduğunu ve çözüme bir şey katmadığını söylemiştir. Benim kişisel yaklaşımım daha az katı olsa da Hellinger’e katılıyo­rum: Çoğu danışan sadece sorunları hakkında konuşmak ister, aslın­da çok da değişmek istemezler. “Sorunlarını” defalarca kendilerine ve diğerlerine tekrar etmeleri onlarla yüzleşmemenin bir yoludur. Uzun bir hikaye, uzun bir analizin habercisidir ve süreç içinde tera­pist, olay “hakkında konuşma” tuzağına düşerse çözüm için enerjisi kalmayabilir.</span></p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Pek çok çalışma şekli ve her uygulayıcının kendi tarzı veya tarz­ları vardır. Burada bir seansın gelişimindeki genel ilkelerden söz edeceğim.</span></p>

      <p class="alt-1" id="toc_marker-3-1-1" xml:lang="tr-TR">Gerçek Sorunu Teşhis Etmek</p>

      <p class="Basic-Paragraph-3"><span class="Font-Style48-2" xml:lang="tr-TR">Danışanın sorununu açık seçik ifade edip edememesi önem­lidir, örneğin, “Babamla anlaşamıyorum” ya da “Kızım benimle konuşmak istemiyor” veya “İlişki kurmakta zorlanıyorum” gibi. Bu ilk yanıtlar kişinin sorunuyla ne kadar bağlantıda olduğunu ifade eder ve seansın hemen başlayabileceğini mi, yoksa danışanın gerçek sorununu ortaya çıkarmak için terapistle daha çok zaman mı geçir­mesi gerektiğini ortaya koyar.</span></p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Yakın bir geçmişte, Tayvan’da benimle dizim yapmak isteyen orta yaşlı bir kadınla çalıştım. Tüm aile bireylerini ve başların­dan geçenleri bir kağıda yazmıştı. Öyle hızlı konuşuyordu ki nefes almayı unutuyordu. Sezgilerim bana anlattığı konuyla çalışmanın doğru olmadığını söyledi ve susup gözlerini kapamasını istedim. Konuşmak için gözlerini her açışında ben usulca sessiz kalmamız gerektiğini belirttim. Tek bir sözün dahi edilmediği birkaç dakika sonunda, içinde bir şeyler hareketlendi ve ben hiçbir şey yapmadan gözlerinden yaşlar boşandı. Konuşmasıyla örtmeye çalıştığı derin hisle yüzleşiyordu. Hafifçe başını eğdi, sakinleşti. Gözlerini açtığın­da değişmiş görünüyordu. Tatmin olduğunu söyledi. Başka bir şey yapmadık. Hiçbir şey sormadım. Yaşanan yeterliydi.</span></p>

      <p class="Basic-Paragraph-3 para-style-override-17"><span class="Font-Style48-2" xml:lang="tr-TR">Böyle durumlar istisnadır. Genellikle terapist danışandan, köken ve güncel aileleriyle ilgili bilgi alır. Bu bilgiyi dinlerken çok dikkatli olmak gerekir, çünkü danışanın sesindeki ufak bir değişim ya da yüzünde dalgalanan bir his, gerçek sorunun nerede olduğunu gösterir. Bu ipuçlarını değerlendiren deneyimli bir terapist, seansa doğru noktadan başlar ve tüm aile tarihçesini dinlemesine gerek kalmaz.</span></p>

      <p class="Basic-Paragraph-3 para-style-override-21"><span class="Font-Style48-2" xml:lang="tr-TR">Bazen durum açıkça ortaya çıkmaz ve terapist, aile sistemine ait bireyler ve ailede olup bitmiş önemli olaylar hakkında danışandan daha ayrıntılı bilgi isteyebilir. Hellinger, “ruhun hareketleri” dediği yeni yaklaşımında bu uygulamayı büyük ölçüde değiştirmiştir ve kişiden ailesiyle ilgili ayrıntılı bilgi istemeye gerek duymaz. Danı­şanın anlattıklarından çok onun genel görünüşü, beden duruşu ve enerjisine ilişkin sezgilerine güvenmeyi bilir. Bu konuyu 21. Bölümde ayrıntılı olarak ele alacağız.</span></p>

      <p class="alt-1" id="toc_marker-3-1-2" xml:lang="tr-TR">Önce Hangi Aileyi Ele Almalı?</p>

      <p class="Basic-Paragraph-3 para-style-override-17"><span class="Font-Style48-2" xml:lang="tr-TR">Danışanla yaptığı ön görüşmeden sonra uygulayıcı ya da tera­pistin hangi sistemi dizeceğine karar vermesi gerekir: Köken aileyi mi, yoksa güncel aileyi mi? Bazen bir aile sistemiyle başlanır ve sonradan dizime diğer sistemden kişiler eklenebilir — bunun bir sakıncası yoktur. Nasıl olacağı tamamen danışanın sorununa ya da sorunlarına ve önceliğin nerede olduğuna bağlıdır. Genel ola­rak, danışanın kişisel tarihinde, en yakın zamanda yaşamış olduğu sorunlarla işe başlarız, eğer çözülemiyorsa geçmişe gideriz. Kısaca, genel bir kural olarak öncelikle güncel aileye bakarız —özellikle de çocuklar varsa— ve danışanın sorununun kökü oraya uzansa da köken aileyi daha sonra ele alırız.</span></p>

      <p class="Basic-Paragraph-3 para-style-override-19"><span class="Font-Style48-2" xml:lang="tr-TR">Güncel ailenin üzerinde ısrarla durmamız, danışanın kendi yaşamıyla ilgili vermiş olduğu tüm kararların sorumluluğunu alma­sının ne kadar önemli olduğunu vurgulamak içindir. Örneğin, kişi çocuk sahibi olmaya karar verdiği anda, geçmişten taşıdıklarının hiçbir önemi yoktur; kararından tümüyle sorumludur ve hiçbir “mazeret” kabul edilemez. Aile dinamikleri, yaşamımızda yaptığı­mız seçimlerin, nelere yol açabileceklerini anlamadan bilinçsizce veya düşüncesizce yapılmış olsa bile, sonuçlarına katlanmamızı talep eder. Başka bir deyişle, kendimizi bir çocuk gibi hissetsek bile kendi çocuğumuz dünyaya geldiği anda bir yetişkin ve ebeveyn olu</span><span class="Font-Style48-2" xml:lang="tr-TR">ruz. Daha önce de belirttiğim gibi aile dinamiklerinde önemli olan davranışımızdır, onun hakkında ne hissettiğimiz değil. Aile sistem terapisinin bu önemli boyutunu çoğu kişi kavrayamaz ve sonuçta olanla yüzleşmekten çok kişisel duyguya önem verirler.</span></p>

      <p class="Basic-Paragraph-3 para-style-override-21"><span class="Font-Style48-2" xml:lang="tr-TR">Dolayısıyla genel olarak, güncel aileyle başlarız ama bunun sade­ce genel bir kural olduğunu ve bazı durumlarda geçerli olmadığını vurgulamak istiyorum. Örneğin, köken ailede acil çözüm bekleyen çok önemli bir olay olabilir. Her danışan kendine özgüdür ve tera­pist nereden başlayacağını, hangi aile sistemiyle çalışacağını her seferinde yeniden gözden geçirmelidir.</span></p>

      <p class="alt-1" id="toc_marker-3-1-3" xml:lang="tr-TR">Kimlerin Temsil Edilmesi Gerekir?</p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Terapist nereden başlayacağına karar verdikten sonra sıra dizim­de kimlerin temsil edileceğine ve danışanı çözüme götürecek önem­li bireylerin sistemde kimler olduğuna karar vermeye gelir. Bu adım kolay görünse de seans boyunca hedefimizin aile sistemindeki diğer bireylere değil de, sadece danışanın yaşamına daha fazla anlayış ve iyileşme getirmek olduğunu aklımızdan çıkarmamamız gerekir.</span></p>

      <p class="Basic-Paragraph-3"><span class="Font-Style48-2" xml:lang="tr-TR">Genel bir ilke olarak, en az sayıda temsilciyle çalışırız —daha az sayıda insanla çalışmak daha çok sayıda insanla çalışmaktan iyidir. Örneğin, danışanın birçok kardeşi olabilir ve hepsi de sisteme ait­tir. Ancak bu dizimde hepsine gerek yoktur. Çok fazl a temsilci dizimin gücünü azaltıp gereksiz karışıklık yaratabilir. Eksik birisi olduğunu fark ettiğinizde sonradan ekleyebilirsiniz.</span></p>

      <p class="Basic-Paragraph-3 para-style-override-21"><span class="Font-Style48-2" xml:lang="tr-TR">Kişisel olarak, ben önemli olduğunu düşündüğüm aile bireylerini dizime sonradan dahil etmeyi tercih ederim. Böylece herkes bu kişi­nin resme girmesiyle yaratılan etkiyi görüp hissedebilir. Eğer bir etki yaratmıyorsa bunu görmem de önemlidir, çünkü baştaki hipotezimin yanlış olduğunu anlarım.</span></p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Uygulayıcı, dizimde kimlerin yer alacağına karar verdiğinde, danışandan katılımcılar arasından aile bireyleri (annesi, babası, balası vb.) için temsilciler seçmesini ister. Bazen uygulayıcı olarak temsilcileri kendim seçerim.</span></p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Temsilcinin temsil ettiği aile bireyine benzemesi hiç önemli değildir. Hatta danışanın seçim yaparken benzerlik aramaması daha iyidir; bu, danışanın temsil edilecek kişinin karakter veya fiziksel görüntüsünün ötesindeki özüyle temasta olduğunu gösterir.</span></p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Eğer dizimde pek çok temsilciye gerek varsa, karışıklığı önle­mek için dizime başlamadan, ailenin önce gelen bireylerinin sıranın başında durduğu doğal düzene göre bir sıra oluşturmak ve herkesin hangi aile bireyini temsil ettiğini tekrar etmekte fayda vardır. Bun­dan sonra danışan, her temsilciyi iki elinden tutup daha önceden belirlenmiş bir plana göre değil de, tamamen sezgilerine göre onları ortadaki alana yerleştirir. Danışan her temsilciyi, onlara hiçbir şey söylemeden ve talimat vermeden birbirlerine ilişkili olarak dizer. Ayrıca temsilcilerden özel bir duruş şekli de istememelidir. Bu süreç tamamlandığında, dizim ortaya çıkmıştır ve danışan yerine döner. Terapistle danışan beraberce, beliren aile resmine bakarlar. Bu resim bir izlenim yaratır ve her gözlemci üzerinde bir etkisi vardır.</span></p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Bazen dizim yapmanın bu klasik yolundan ayrılırız. Bu konuyu 21. Bölümde daha ayrıntılı ele alacağım. Bu durumlarda, temsilcile­ri danışan yerleştirmez ve temsilciler hiçbir şey söylemeden kendi iç dürtülerini dinleyerek hareket ederler.</span></p>

      <p class="alt-1" id="toc_marker-3-1-4" xml:lang="tr-TR">Geribildirim almak</p>

      <p class="Basic-Paragraph-3"><span class="Font-Style48-2" xml:lang="tr-TR">Dizim yapmanın klasik yönteminde, terapist ortadaki aile res­mine ve neyi işaret ettiğine baktıktan sonra temsilcileri tek tek dola­şarak konumlarında ve diğer aile bireylerine karşı kendilerini nasıl hissettiklerini, hissettikleri fiziksel bir şey olup olmadığını sorar.</span></p>

      <p class="Basic-Paragraph-3"><span class="Font-Style48-2" xml:lang="tr-TR">Bu geribildirim süreci etkilidir, çünkü her temsilci aile sistemi­nin genel enerji alanından ve kendisinin bu alandaki özgün konu­mundan etkilenir. Geribildirim kişinin, “karakter” özellikleriyle ilgili değildir; aile bireyinin karakteriyle ilgili bilgi toplamaktan özellikle kaçınırız. Biz bu kişinin nasıl biri olduğunu değil, kişiyi derinden harekete geçirenin ne olduğunun peşindeyizdir.</span></p>

      <p class="Basic-Paragraph-3"><span class="Font-Style48-2" xml:lang="tr-TR">Deneyimli bir uygulayıcı, temsilcinin dizimdeki yerinde kendi­ni nasıl hissettiğini aşağı yukarı bilir ve bu bilgi ona nasıl ilerleyece­ği konusunda rehberlik eder. Ancak bazen her temsilciye doğrudan sorarak ayrıntılı bilgi almakta da yarar vardır. Temsilcinin cevabı kendi kişiliğiyle renklense de bunun bir önemi yoktur. Önemli olan, belli bir yerde dururken ne hissettiğidir. Farklı temsilcilerin aynı aile bireyini temsil ettiklerinde benzer şeyler hissetmeleri “bilgi alanı”yla bağlantıda olduklarını gösterir.</span></p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Aslında herkes, hem uygulayıcı hem de temsilciler bu bilmeceyi beraber çözer. Temsilciler aile bireyleriyle özdeşleşirken uygulayıcı da dışarıda kalarak genele bakar. Uygulayıcı, ne aile bireyleriyle ne de danışanla özdeşleşmemelidir. Danışan için en iyi olanı yüreğin­de tutarken tarafsız konumunu korumalıdır — bu konuya gelecek bölümde tekrar değineceğiz.</span></p>

      <p class="alt-1" id="toc_marker-3-1-5" xml:lang="tr-TR">Teşhisten Çözüme</p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Seansın bu bölümünde terapist, kendi sezgileri aracılığıyla veya temsilcilerden aldığı geribildirimle, aile sisteminde yaşananlara ön “teşhis” koyarak çözüme ilerleyebilir. Bunu yaparken temsilcilerin yerini değiştirebilir, onlardan içsel hareketlerini izlemelerini isteye­bilir, “eksik” kişileri dizime ekleyebilir, ihtiyaç duyduğunda danı­şandan ek bilgi isteyebilir ve temsilcilerin birbirlerine söylemeleri için çözüm cümleleri önerebilir.</span></p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Uygulayıcı bu hareketleri, kendi gözlemlerine ve temsilcilerden aldığı sözlü veya sözsüz geribildirime dayanarak yönlendirir. Her adımla aile sisteminin gizli gerçeğinin farklı düzlemleri ve danışanın içinde bulunduğu kilitlenmeler ortaya çıkar. Dizimin amacı, daha önce tartıştığımız Kutsal Düzenin ilkeleri, aidiyet ve denge kuralla­rı doğrultusunda herkesin aile sistemi içinde daha uyumlu olacağı yeri bulmaktır.</span></p>
    </div>
  </div>
</body>
</html>
