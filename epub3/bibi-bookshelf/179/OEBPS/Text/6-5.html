<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-5.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-5.html" xml:lang="en-GB">
    <div class="Basic-Text-Frame">
      <p class="baslik-3" id="toc_marker-2-5" xml:lang="tr-TR">14 - Sevginin Boyutları</p>

      <p class="Basic-Paragraph-6"><span class="Font-Style46-3 char-style-override-9">S</span><span class="Font-Style48-4">evgi ve ilişki konusunu eşler arasındaki karşılıklı alışveriş açısından ele aldık. Ancak sevgi çok boyutludur ve farklı düzlemlerde işler. Bu bölümde sevginin yaşamımızda kendini nasıl gösterdiğini ele alacağız.</span></p>

      <p class="alt-3" id="toc_marker-2-5-1" xml:lang="tr-TR">Cinsellik</p>

      <p class="Basic-Paragraph-6 para-style-override-8"><span class="Font-Style48-4" xml:lang="tr-TR">Sevginin ilk ve en temel boyutu cinselliktir. Cinsellik hayvansal bir enerjidir ve yaşamın temelidir. Cinsel arzu, türün devamlılığıyla bağlantılıdır ve kadın-erkek ilişkisinde doğal olarak önemli bir yeri vardır. Tıpkı yemek ve uyumak gibi bedende şiddetle kendini his­settiren biyolojik bir dürtüdür. Cinsel birleşme çiftler arasında bağ oluşturur. Daha önce de belirttiğimiz gibi cinselliğin yanında sevgi varsa bu bağ daha da güçlenir.</span></p>

      <p class="Basic-Paragraph-6"><span class="Font-Style48-4" xml:lang="tr-TR">Sevgi olmadan yaşanan cinsellik bir enerji alışverişidir. Karşı tarafa saygı veya minnet duymamızı gerektirmez ve bazen dizim sırasında karşılıklı yaşanmış bir sömürü olarak ortaya çıkar; bede­nin biyolojik ihtiyacını doyurmak için diğeri kullanılmıştır. Eğer durum böyleyse, karşı tarafta sevgi beklentisi yaratmadan bunun ifade edilmesi gerekir. Aslında her iki taraf da ne olup bittiğini yüreğinden bilir ve bunu gizliden onaylamıştır. Ancak bunun açık­ça ifade edilmesi iki taraf için de rahatlatıcı olur.</span></p>

      <p class="Basic-Paragraph-6"><span class="Font-Style48-4" xml:lang="tr-TR">Bazen insanlar karşı tarafın sadece seks istediğini söyleyerek cinsel birleşme konusunda suçlayıcı bir tavır takınırlar ve arala­rında olup biten konusunda kendi sorumluluklarını üstlenmek istemezler. Böyle bir durumla karşılaşan uygulayıcı, dizim sırasında eşlerden birinin diğerine, “Seni kullandım” demesini isteyerek, bu kişinin sadece cinsel haz peşinde olduğunu açıkça ortaya koymalı­dır. Diğer taraf da buna, “Beni kullanmana izin verdim” cümlesiyle cevap verir. Bu cümleler olaya açıklık getirerek bir tarafın kurban rolünden çıkmasını, diğer tarafın da utanç ve suçluluk duygusun­dan kurtulmasını sağlar. Her iki taraf da cinsel açıdan tatmin olmak istemiştir ve işin içine suçlama veya beklentiler girmeden olduğu gibi kabul edildiğinde bunda bir yanlış yoktur.</span></p>

      <p class="Basic-Paragraph-6"><span class="Font-Style48-4" xml:lang="tr-TR">Gerçekleri olduğu gibi görmek ve kabul etmek, eşlerin birbirle­rine karşı sorumlu davranmalarını sağladığı gibi aralarında bir den­ge oluşmasını da sağlar. Böylece birbirlerine saygı göstermiş olurlar. İlişkileri cinsel boyutun yanı sıra ayrı bir boyut daha kazanır, çünkü saygı, bir sevgi biçimidir.</span></p>

      <p class="Basic-Paragraph-6 para-style-override-8"><span class="Font-Style48-4" xml:lang="tr-TR">Aile dinamikleri açısından, cinsel birleşme olduktan sonra onu reddetmek ve suçl amak hiçbir yarar sağl amaz. Çok kısa ve sığ bir birliktelik bile hatırlanmalı ve onurlandırılmalıdır.</span></p>

      <p class="alt-3" id="toc_marker-2-5-2" xml:lang="tr-TR">Sevgi</p>

      <p class="Basic-Paragraph-6 para-style-override-28"><span class="Font-Style48-4" xml:lang="tr-TR">Biyolojik boyutun ötesine geçtiğimizde sevgi psikolojik bir ihti­yaç ve diğerine duyulan ilgi, duyarlık ve şükran gibi insan yüreği niteliklerinin deneyimlenmesidir. Sevgi olmasaydı kendimizi dün­yada soyutlanmış, yalnız hissederdik. Bu anlamda sevgi bir alma ve verme ilişkisidir, iki kişi arasında saygı ve şükranla yapılan bir değiş tokuştur. Sevgi sayesinde karşımızdakini bir nesne olarak değil, insan olarak algılarız.</span></p>

      <p class="Basic-Paragraph-6 para-style-override-17"><span class="Font-Style48-4" xml:lang="tr-TR">Eğer cinsel ilişki yaşayan iki kişi aynı zamanda birbirlerini sevi­yorlarsa, birbirlerine şükran da duyarlar. Sadece kendi ihtiyaçlarının değil, eşlerinin ihtiyaçlarının da farkındadırlar. Karşı tarafa ihtiyacı olanı verip ihtiyaçları olanı karşıdan alırlar. Sevginin bu boyutunda karşı tarafa duyduğumuz ihtiyacı göstermeye hazır olmamız önem­lidir. Söz konusu olan, ebeveyninden almaya muhtaç bir çocuğun ihtiyacı değildir; kadın ya da erkek olarak kendi natamamlığının farkında olan bir yetişkinin ihtiyacıdır.</span></p>

      <p class="Basic-Paragraph-6 para-style-override-14"><span class="Font-Style48-4" xml:lang="tr-TR">Seks gibi sevgi de karşılıklı bir enerji değiş tokuşudur ama bu sefer işe yakınlık, güven ve saygı gibi nitelikleriyle yürek boyutu da eklenmiştir. Verdiğim hediyeleri aldığı için ve kendi hediyelerini de benimle paylaştığı için eşime şükran duyarım. Böylece birbirimize daha yakın, uyum içinde ve hayatla daha barışık oluruz.</span></p>

      <p class="Basic-Paragraph-6 para-style-override-19"><span class="Font-Style48-4" xml:lang="tr-TR">Genelde terapilerde sevginin ilişkilerdeki ifadesiyle karşılaşırız. Aile Dizimindeki “sevgi, düzeni izlemelidir” anlayışı, ebeveyn-ço-cuk arasındaki ilişkiyle eşler arasındaki ilişkinin farklı doğalarını göz önünde tutar. Ancak ilişki kendi içinde bir sonuç değildir, sevgiyi keşfin yoludur; sevmek ve sevilmek konularında bir yaşam dersidir. İlişkimiz anlayış ve farkındalıkla birleştiğinde bize sevgi­yi tümüyle öğretme kapasitesine sahiptir. Böylece nesne olmadan sevmeyi, sevgi dolu dostluk halini öğrenebiliriz. Sevgi, belli birine değil de, herkese açık olduğunda şefkate dönüşür.</span></p>

      <p class="alt-3" id="toc_marker-2-5-3" xml:lang="tr-TR">Şefkat</p>

      <p class="Basic-Paragraph-6 para-style-override-24"><span class="Font-Style48-4" xml:lang="tr-TR">Mistikler sevginin yüksek bir boyutundan bahseder. Bunu en iyi şefkat kelimesiyle ifade edebiliriz. Şefkat bir alma verme ilişkisi değildir; tamamen vermedir ve karşılığında alma beklentisi yoktur. Aslında bir ilişki de değildir. Şefkat, bir olma hali, sevginin taşması, paylaşmanın en saf şeklidir.</span></p>

      <p class="Basic-Paragraph-6 para-style-override-11"><span class="Font-Style48-4" xml:lang="tr-TR">Sıradan sevgide eşimiz bize verdiği için şükran duyarız, şefkatte ise karşı taraf bizden aldığında şükran duyarız. Bu şekliyle şefkat koşulsuz sevgidir. Hiçbir şey istemez ve bu nedenle karşılıklı ihti­yaçları dengeleme dürtüsüyle sınırlanmamıştır; kontrat yoktur, belir­lenmiş bir düzen yoktur, beklenti yoktur; cinsiyetin ötesindedir, ne kadın ne erkek olmakla ne de iki kişinin aşkıyla sınırlıdır. Şefkat sevginin saf şeklidir ve ne akrabalık ne de cinsiyet tanır.</span></p>

      <p class="Basic-Paragraph-6"><span class="Font-Style48-4" xml:lang="tr-TR">Bu da şefkatin aile sistemi terapisinde incelediğimiz ilişkilerin ötesinde olduğu anlamına gelir. Ancak gene de burada şefkate değinmek istememin nedeni sevginin en yüksek hali olması ve özel­likle de aile dinamiklerinin ötesinde var olmasıdır.</span></p>

      <p class="Basic-Paragraph-6"><span class="Font-Style48-4" xml:lang="tr-TR">Şefkati hepimiz biliriz. Günlük yaşamlarımızda çoğumuz şart­sız sevgi anları yaşamış, karşılığında hiçbir şey beklemeden vermiş, sadece paylaşmanın zevki için kısmetimizi çevremize dağıtmışızdır.</span></p>

      <p class="Basic-Paragraph-6 para-style-override-11"><span class="Font-Style48-4" xml:lang="tr-TR">Bu üç hale — cinsellik, sevgi ve şefkat — değinmemin nedeni sevginin çok boyutlu olduğunu, teori ve kavramlarla açıklanama­yacağını göstermektir. Yaşam konusunda teoriler geliştirmek bey­nimizin akılcı, mantıklı bölümünün işidir. Mantık, doğası gereği her şeyi pratik ifadelerle açıklama arayışındadır ve bir formüle sığdıramadığı şeylerden rahatsızlık duyar. Bu açıdan baktığımızda ilişkiler hakkındaki tüm fikirler ve teoriler -ki bunlara Aile Dizimi de dahildir- sevgiye ilişkin her şeyi açıklayamazlar; anlayış için sun­dukları kalıplar küçük kalır.</span></p>

      <p class="Basic-Paragraph-6"><span class="Font-Style48-4" xml:lang="tr-TR">İlişki dinamikleri önemli içgörüler sunar ama sevginin kendisi bir gizemdir ve hep öyle kalacaktır. Dizimlerde ilişkileri gözlem­lerken bunu hatırlamamızda fayda vardır. Çoğu zaman dışarıdan biri olarak, insanları harekete geçiren sevginin muhteşem gücünü hayranlıkla izleriz. Sevgiyi tanımlamak veya anlam çıkarmak ola­naksızdır. Neyse ki buna yeltenmemiz de gerekmez; yaşamımızda belirip kendini ifade etmesi yeterlidir.</span></p>

      <p class="alt-3" id="toc_marker-2-5-4" xml:lang="tr-TR">Kendimizi Keşfetmek</p>

      <p class="Basic-Paragraph-6 para-style-override-7"><span class="Font-Style48-4" xml:lang="tr-TR">İlişki teorisi konusunda bir başka sorun da kişisel gelişimin diğer boyutlarını görmezden gelmesidir. Bert Hellinger’in, bir ilişkinin yürümesi için erkeğin erkek olması ve dişi niteliklerini geliştirme­mesi, kadının da kadın olması ve erkek niteliklerini geliştirmemesi gereklidir şeklindeki görüşlerine katılmıyorum.</span></p>

      <p class="Basic-Paragraph-6 para-style-override-17"><span class="Font-Style48-4" xml:lang="tr-TR">Bu görüş sadece belli bir çerçevede, karşılıklı ihtiyaçlara dayalı ve kadınla erkeğin birbirine bağlılığının önemli olduğu sıradan iliş­kilerde geçerli olabilir. Ancak iki eşin ilerleyerek kendilerini daha derinlemesine keşfetme arzularını kapsam dışı bırakır.</span></p>

      <p class="Basic-Paragraph-6 para-style-override-8"><span class="Font-Style48-4" xml:lang="tr-TR">Herkesin psikolojik açıdan hem dişi hem de erkek yönleri oldu­ğunu öne süren ilk Batılı düşünür, C. G. Jung’dur. Erkek daha çok erkek tarafıyla özdeşleşir ve dişi yanı zihninin bilinçdışı bölümünde saklı kalır. Bu saklı unsur yaşamına giren kadın tarafından ona geri yansıtılır. Hatta pek çok açıdan, çekim duyduğu kadınların seçi­minde kendi içindeki dişinin rolü büyüktür. Aynı şekilde kadın da daha çok kendi dişi yönüyle özdeşleşir ve erkek yanı bilinçdışı kala­rak birlikte olduğu erkek tarafından ona geri yansıtılır.</span></p>

      <p class="Basic-Paragraph-6 para-style-override-16"><span class="Font-Style48-4" xml:lang="tr-TR">Jung’un teorisi geniş bir çevre tarafından kabul görür ve hatta</span> <span class="Font-Style48-4" xml:lang="tr-TR">Tantra gibi bazı kurslar, erkeğin “içindeki dişiyi”, kadının da “için­deki erkeği” keşfettiği çalışmalar sunar. Bu tür Tantrik keşiflerin ana hedefi her iki tarafın da sevişme deneyimine zenginlik katarak karşı cinsin sevişirken neler hissettiğini anlamaktır. Bu keşif, iliş­kilerde karşı tarafın düşünme şeklini, isteklerini ve deneyimlerini anlamamıza da yardımcı olur.</span></p>

      <p class="Basic-Paragraph-6 para-style-override-8"><span class="Font-Style48-4" xml:lang="tr-TR">Amacım kadın erkek karşıtlığının psikolojisini tartışmak olma­sa da, insan dinamiklerinde kendini anlama aşamalarının farklı modelleri olduğunu, kadın-erkek ilişkilerinin de farklı boyutlara sahip olduğunun altını çizmeden geçemeyeceğim. Aile Dizimi yar­dımıyla ilişkilerin bir boyutunu anlarız. Bu geçerli bir boyuttur ama hikayenin tümü değildir.</span></p>

      <p class="Basic-Paragraph-6"><span class="Font-Style48-4" xml:lang="tr-TR">Başkalarıyla kurduğumuz her ilişkide aslında kendimizi keşfede­riz. Bir diğerine duyduğumuz ihtiyaç, kendi bireyselliğimizde sahip çıkmadığımız parçalarımızı keşfetmeye ve kendi bütünlüğümüze duyduğumuz ihtiyaçtır. Aslında diğeri yoluyla kendimizle ilişki kurarız. Bastırdığımız, sakladığımız ve keşfedilmemiş tüm yönleri­mizi sevmeyi ve onlara sahip çıkmayı öğreniriz.</span></p>

      <p class="Basic-Paragraph-6"><span class="Font-Style48-4" xml:lang="tr-TR">Kendi bütünlüğüne ulaşmış bireyler olduğumuzda diğerlerine duyduğumuz bağımlılık azalır, hatta belki tamamen ortadan kalkar. O zaman sevgi bir ihtiyaç veya bağımlılık olmaktan çıkar ve yeni bir nitelik kazanır. Gelişmemiz için iki şey gereklidir: Bir başkasına ihtiyaç duyduğumuzun farkına vararak yakın ilişkinin zorluklarına hodri meydan demek ve bunu yaparken anlayışımızı ve sevgimizi ilişkinin bilinen boyutunun ötesine taşımak.</span></p>
    </div>
  </div>
</body>
</html>
