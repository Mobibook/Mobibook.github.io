<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>8-2.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x8-2.html" xml:lang="en-GB">
    <div class="Basic-Text-Frame">
      <p class="baslik" id="toc_marker-4-2" xml:lang="tr-TR">23 - Bireysel Seans ve Seminerler Bireysel Seanslar</p>

      <p class="Basic-Paragraph"><span class="Font-Style46 char-style-override-9">A</span><span class="Font-Style48">ile Dizimi genelde bir grup çalışmasıdır. Ancak temsilci bulmanın zor olduğu durumlarda bireysel seans da verile­bilir. Danışanın aile bireylerinin dizimdeki konumlarını belirlemek için semboller kullanırız. Bu sembollerin aile bireyinin nereye bak­tığını anlamamızı sağlayacak şekilde bir yönleri olmalıdır.</span></p>

      <p class="Basic-Paragraph"><span class="Font-Style48" xml:lang="tr-TR">Kimi uygulayıcılar ayakkabı kullanır, kimi bir yanı işaretli kağıt kullanır. Ben yastık kullanırım ve yönü belirtmek için de bir kena­rına peçete koyarım. Yanımda fazladan ayakkabı bulundurmadı­ğımdan ve dizime uzaktan baktığımda yastıkları kağıtlardan daha rahat görebildiğimden bu yöntemi tercih ederim. Bireysel seans­larda aile bireylerinin hangi nesnelerle temsil edileceği konusunda hayal gücünüzü kullanabilirsiniz. Dikkat edilecek nokta ne yöne baktıklarının açıkça anlaşılıyor olmasıdır.</span></p>

      <p class="Basic-Paragraph para-style-override-9"><span class="Font-Style48" xml:lang="tr-TR">Aile bireylerini temsil edecek sembollerin seçiminden sonra terapist danışandan onları dizime yerleştirmesini ister ya da benim tercih ettiğim gibi danışan sembollerden birini alıp terapiste verir ve o kişiyi düşünerek sembolü tutan terapisti odada o kişinin yeri­ne yerleştirir. Terapist elindeki sembolü baktığı yön belirgin olacak şekilde yere koyar. Bu işlem tüm aile bireyleri yerlerine yerleşene kadar sürer.</span></p>

      <p class="Basic-Paragraph para-style-override-11"><span class="Font-Style48" xml:lang="tr-TR">Bu yöntem daha uzun sürse de, terapist elindeki yastıkla aile bire­yinin yerine yerleşirken o bireyle ilgili fikir edinebilir.</span></p>

      <p class="Basic-Paragraph para-style-override-16"><span class="Font-Style48" xml:lang="tr-TR">Tüm aile bireyleri yerleştirildikten sonra, terapist danışanın dizime bakmasını ve gördüklerini, özellikle de bu portrede gördü­ğü en çarpıcı şeyi kendisiyle paylaşmasını ister. Ardından terapist de dizimdeki ilişkilerle ilgili kendi izlenimlerini danışanla paylaşır. Diğer bir seçenek de terapistin tek tek her yastığın üstüne çıkarak ne hissettiğini danışana aktarmasıdır.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Bazen danışandan da aynı şekilde her kişinin nasıl hissettiğini hayal etmesini isteyebiliriz. Burada danışanın diğer aile bireylerini hissedebilme kapasitesi önemli olsa da bu uygulama çoğunlukla sonuç verir. Danışanın her aile bireyinin neler hissettiğini deneyim-lemesi onun için ilginç bir tecrübedir. Bu noktada terapistin dikkat etmesi gereken, danışanın aile bireyleriyle ilgili geçmişteki fikirleri­ni değil, şu anda gerçekten ne hissettiğini aktarmasıdır.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Bazı seanslarda danışandan bir aile bireyine, yani o kişiyi temsil eden yastığa bakarak, söylemesi için bir cümle vermekle işe baş­layabiliriz. Başka bir seçenek de terapistin diğer aile bireylerinin yerlerinden geribildirimde bulunmasıdır. Her seans farklı gelişir; terapist neyin işe yarayacağı ve ne kadar ileri gidilebileceği konu­sunda kendi sezgilerine güvenmelidir.</span></p>

      <p class="Basic-Paragraph para-style-override-17"><span class="Font-Style48" xml:lang="tr-TR">Sembollerle çalışmak gerçek temsilcilerle çalışmaya benzer: Yerlerini değiştiririz, cümleler veririz, danışandan seans süresince yaşadığı duygu iniş çıkışlarının farkında olmasını isteriz. Terapist gerçek insanlarla çalıştığında kolayca gördüğü enerji değişimlerini bireysel seansta göremez. Temsilcisiz çalışmanın bir mahsuru bu olsa da grup çalışmasına pratik bir alternatiftir ve benzer sonuç verir.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Bireysel seansın asıl zorluğu yetersiz bilgiyle önceki kuşaklara gitmemiz gerektiğinde ortaya çıkar. Temsilciler olmadan her bir aile bireyinin nasıl hissettiğini salt yastıklara ya da diğer sembollere bakarak anlamak zordur.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Bu nedenle bireysel seansta, terapist şimdiki zamana yoğun-laşmalı ve çalışmayı aile dinamiklerinin bu yönüyle sınırlamalıdır. Aynı zamanda sembol sayısını sınırlı tutmasında da yarar vardır. Kimi zaman danışanı annesinin ya da babasının önüne yerleştirmek başlangıçta yeterli olabilir. Danışan ebeveyninin önünde uzunca bir süre durur ve terapist, enerjisi ve beden dilindeki değişiklikleri gözlemleyerek danışandan bir cümle söylemesini ya da bir harekette bulunmasını ister.</span></p>

      <p class="Basic-Paragraph"><span class="Font-Style48" xml:lang="tr-TR">Grup çalışmasında terapist, bir danışanla yaptığı seansa daha sonra devam etmek üzere ara verebilir. Böylece danışan arkasına yas­lanıp diğer insanların aile sistemlerini izleme fırsatı bulur. Bireysel çalışmada böyle bir şansımız yoktur. Danışan bir seans istemiştir ve kısıtlı bir süresi vardır. Bundan dolayı seansa başlamadan önce doğ­ru yaklaşımı belirlemek için ön konuşmaya biraz daha zaman ayır­mak, hatta kısa bir meditasyon yaparak danışanın duygularını his­setmesine ve sorununu tespit etmesine yardımcı olmak gerekebilir.</span></p>

      <p class="alt" id="toc_marker-4-2-1" xml:lang="tr-TR">Seminerler: Grup Çalışmaları</p>

      <p class="Basic-Paragraph para-style-override-9"><span class="Font-Style48" xml:lang="tr-TR">Aile Diziminin güzelliği ve eşsizliği grup çalışmalarında ortaya çıkar. Temsilciler danışan tarafından yerleştirildikleri andan itiba­ren danışan, önündeki dizimde oynanan ilişkilerin gözlemcisidir. Bunların içine işlemesine izin vermek ya da görmezden gelmek kendi seçimine kalmıştır.</span></p>

      <p class="Basic-Paragraph para-style-override-7"><span class="Font-Style48" xml:lang="tr-TR">Çoğu zaman danışan oturur ve önünde olan bitenin yüreğine dokunmasına izin verir. Danışanın aile sistemiyle ilgili fazla bir bilgimiz olmasa da temsilcilerin o ailenin enerji alanının bir parça­sı haline gelmesiyle dizim gelişmeye başlar. Bu yöntem danışanın direncini bertaraf etmenin son derece zeki ve etkin bir yoludur. Terapist temsilciler üzerinden dolaylı bir şekilde danışanla çalışmış olur.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Seminerlerde en az 15, en fazla 50 kişiyle çalışırım. Daha küçük gruplarda kadın erkek sayısının dengeli olmasını sağlamaya çalışı­rım.</span></p>

      <p class="Basic-Paragraph para-style-override-17"><span class="Font-Style48" xml:lang="tr-TR">Seminerlerde, her katılımcıya kişisel dizim yapacağım garantisi vermem. Sadece gözlemlemek ya da farklı dizimlerde temsilci ola­rak rol almak bile herkesin farkındalığını artırarak yararlanmasını sağlar. Kişisel deneyimime göre kendi diziminin yapılmasında ısrar eden katılımcılar, çalışmanın özünü iyi kavrayamamış olanlar­dır. Pratikte kimin dizimini yaptığımızın pek bir önemi yoktur; herhangi birinin dizimi, katılımcıyı etkileyerek içinde çözüme ve iyileşmeye giden hareketi başlatabilir. Genelde o anın enerjisine, yani “doğru” kişinin “doğru” zamanda diziminin yapılacağına</span> <span class="Font-Style48" xml:lang="tr-TR">güvenirim. Katılımcıların çözüme zorla varılmayacağını anlamaları ve çözümün kendi zamanında gerçekleşeceğine dair güven geliştir­meleri önemlidir.</span></p>

      <p class="Basic-Paragraph para-style-override-7"><span class="Font-Style48" xml:lang="tr-TR">Bulunduğum yere göre genelde katılımcıların sandalyelerde oturmalarını tercih ederim. Böylece herkes dizimi rahatça görebilir ve yerde oturmanın neden olduğu rehavet ve uyuşukluk sorunu ortadan kalkar. Sandalyeler daire şeklinde dizilir. Yanımdaki san­dalye dizimi yapılacak danışana ayrılmıştır ve dizim dairenin orta­sında yapılır.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Seminerin başında Aile Dizimiyle ilgili birkaç açıklamada bulunduktan sonra kısa bir “paylaşıma” geçerim. Buna aşağıda tekrar değineceğim. Tipik bir grup çalışması bireysel dizimlerden, paylaşımlardan, egzersiz ve farklı meditasyonlardan oluşur.</span></p>

      <p class="alt" id="toc_marker-4-2-2" xml:lang="tr-TR">Paylaşım</p>

      <p class="Basic-Paragraph para-style-override-8"><span class="Font-Style48" xml:lang="tr-TR">Bu grup paylaşımı Bert Hellinger’in bir uygulamasıdır, ben de ufak tefek değişikliklerle aynını kullanırım. Paylaşımda sırayla her­kes ne hissettiğini veya şu an neler yaşadığını birkaç cümleyle özet­ler. Seminerin başındaki ilk paylaşımda herkesten kendini kısaca tanıtmasını ve neden geldiğini söylemesini, sonunda da seminere katılmaktan ne kazandığını paylaşmasını isterim.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Paylaşım genelde kısa sürer. İnsanların uzun uzun öykülerini anlat­malarına ya da yaşamlarındaki olayları yorumlamalarına izin vermem; bazen grup enerjisinin nereye odaklandığını anlamak için herkesten o an ne hissettiklerini tek kelimeyle ifade etmelerini istediğim de olur.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Paylaşımlarda kimse bir diğeri üzerine yorumda bulunamaz, herkes eşit konuşma hakkına sahiptir ve paylaşımının kişisel olması gerekir —yani sadece kendileri hakkında konuşabilirler. Aile Dizimi uygulayıcısı herkesin bu kurala uymasına özellikle dikkat etmelidir.</span></p>

      <p class="Basic-Paragraph"><span class="Font-Style48" xml:lang="tr-TR">Grubun bütün olarak nasıl hissettiğini, dizim yapmaya en çok kimin hazır olduğunu veya kimin sorununun şu an için en uygun olduğunu anlamak istediğimde paylaşım yaparım. Özellikle yoğun bir dizimden sonra, katılımcıların kendilerini etkileyen şeyi içsel-leştirmelerini sağlamak veya çalışmaya devam etmek üzere grubun enerjisini toparlamak için paylaşım yapmak da yarar sağlar.</span></p>

      <p class="Basic-Paragraph para-style-override-4"/>

      <p class="Basic-Paragraph para-style-override-8"/>

      <p class="Basic-Paragraph para-style-override-8"><span class="Font-Style48" xml:lang="tr-TR">Bazen biriyle hemen çalışmak için paylaşımı keserim ve sonra bıraktığım yerden devam ederim.</span></p>

      <p class="alt" id="toc_marker-4-2-3" xml:lang="tr-TR"><span class="Font-Style49" style="font-size:1em;">Egzersizler</span></p>

      <p class="Basic-Paragraph para-style-override-17"><span class="Font-Style48" xml:lang="tr-TR">Çalışmalarımda zaman zaman herkesin katıldığı bazı egzersizler yaparız. Bunlar, içte olan enerji hareketlerini tetikleyerek katılım­cıları seansa hazırlar. Sürekli oturup izlemeyi dengelemek için bu egzersizlerle fiziksel enerjiyi harekete geçiririz. Bedenle zihin birdir ve Aile Dizimi gibi “iç hareketin” veya psikolojik çalışmanın yoğun olduğu durumlarda bedeni hareket ettirerek denge sağlamakta yarar vardır. Bu nedenle her gün çeşitli aktif meditasyonlar, dans ve egzersizler yaparız.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Katılımcıların bu egzersizler için verdiğim talimatlara birebir uymalarını beklemem. Her katılımcının farklı bir doğası ve farklı bir huyu vardır. Bir egzersizden kimi çok memnun kalırken bir baş­kası aynı egzersizden hiç haz almayabilir.</span></p>

      <p class="Basic-Paragraph para-style-override-7"><span class="Font-Style48" xml:lang="tr-TR">İlk paylaşımdan sonra, katılımcılar kendilerine bir eş bularak karşılıklı otururlar ve kendi köken aileleri, ana babalarının aileleri, aile sistemlerine dahil olanlar ve olmuş önemli olayları hatırlatan sözlü bir meditasyon yaparız. Aile Dizimi için önemli sayılan olay­ları meditasyon sırasında belirtirim. Meditasyon bittikten sonra eşlerine ailelerini anlatmalarını söylerim. Eşlerden ise sessizce dinlerken yüreklerine neyin dokunduğunun farkına varmalarını isterim. Bu meditasyon katılımcıların aile sistemleri ve sistemde yaşanmış önemli olaylarla temasa geçmelerini sağlayarak onları çalışmaya hazırlar.</span></p>

      <p class="Basic-Paragraph"><span class="Font-Style48" xml:lang="tr-TR">Seminer boyunca kullandığım bir başka egzersizde de eşler kar­şılıklı ayakta durur; biri kendi çocuk halini, diğeri ise bu kişinin ebeveynini oynar.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Ebeveyni oynayan eşin tek yapacağı orada bulunmaktır. Çocuk ebeveynine bakar ve onun karşısında kendini nasıl hissettiğinin far­kına varır. Kendini ebeveyninden “büyük” mü, “küçük” mü hisset­tiğini, ona yakınlaşmak mı, yoksa ondan uzaklaşmak mı istediğini fark eder. İçinden geldiğinde ve içinden geldiği şekilde ebeveyni önünde saygıyla eğilmesini isterim. Sonra eşler rolleri değiştirirler</span> <span class="Font-Style48" xml:lang="tr-TR">ve sonunda kendilerinde ve karşı tarafta gördüklerini birbirleriyle paylaşırlar. Böylece kendi ebeveynleriyle ilişkilerinin gerçekte nasıl olduğunu görebilirler. Gerçek, çoğu zaman düşündüklerinden çok farklı çıkar.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Bazen katılımcıları dört ya da beş kişilik küçük gruplara ayı­rırım; her grupta bir danışan, bir uygulayıcı ve temsilciler olur. Uygulayıcı danışanın annesi, babası ve kendisi için birer temsilci seçmesini isteyerek küçük bir dizim yapar. Bu dizimde fazla deri­ne inilmez; katılımcıları sürece hazırlamak için oluşturulan bir aile portresidir. Uygulayıcı rolündeki kişi, temsilcilerin konumlarında ne hissettiklerini sorabilir ama iletişim düzenini kurmak dışında bir müdahalede bulunmaz. Eğitim seminerlerinde bu egzersizi daha ileri götürürüz.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Uzun seminerlerde uyguladığım bir başka egzersizde ise — 4. Bölümde anlattığım gibi— katılımcılardan sembol olarak kullanmak üzere şekilli, ufak nesneler getirmelerini isterim. Üç kişilik gruplara ayrılarak her katılımcı, yerde veya masa üstünde kendi köken aile­sinin dizimini, aile bireylerini sembollerle temsil ederek oluşturur. Her katılımcı sırayla aile portresini oluştururken diğerleri de ortaya çıkan resmi izler ve gördükleri hakkında yorum yapar. Katılımcı sırayla her sembolün yerindeki aile bireyinin neler hissediyor oldu­ğunu anlamaya çalışır.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Başvurduğum pek çok başka strüktür ve egzersiz vardır. Örne­ğin bilincin nasıl işlediğini veya ebeveyninizin destek enerjisini arkanızda hissederken sevgilinize yönelmenin nasıl bir his olduğu­nu göstermek için çeşitli egzersizler kullanırım ama burada hepsini anlatacak yerimiz yok. Yukarıdaki örnekler size genel bir fikir ver­meye yetecektir.</span></p>

      <p class="alt" id="toc_marker-4-2-4" xml:lang="tr-TR">Meditasyonlar</p>

      <p class="Basic-Paragraph para-style-override-14"><span class="Font-Style48" xml:lang="tr-TR">Geçen bölümde meditasyonla ne kastettiğimi belirtmiştim.</span></p>

      <p class="Basic-Paragraph para-style-override-24"><span class="Font-Style48" xml:lang="tr-TR">Aile Dizimi çalışması, zihnimizi işgal eden çatışmaları temizle­yip kendi hislerimizi, düşüncelerimizi ve davranışlarımızı gözlemle­memizi destekleyerek meditasyonda derinleşmemize yardımcı olur.</span></p>

      <p class="Basic-Paragraph para-style-override-14"><span class="Font-Style48" xml:lang="tr-TR">Öte yandan meditasyon ise içsel gerçeğimiz ve hareketlerimizle ilgili farkındalığımızı artırarak dizimin derinleşmesine yardımcı olur. İkisi karşılıklı birbirlerini destekler.</span></p>

      <p class="Basic-Paragraph para-style-override-21"><span class="Font-Style48" xml:lang="tr-TR">Grup çalışmalarımda, yapılandırılmış meditasyonlar kadar yön­lendirici meditasyonlar da kullanırım. Örneğin sabahları başlarken ve akşamları bitirirken belirli aşamaları olan aktif meditasyonlar yaparız. Bu meditasyonlar fiziksel aktiviteyle başlayıp sükunet ve tanık olma aşamalarıyla sona erer. Osho tarafından geliştirilmiş iki aktif tekniği çoğunlukla tercih ederim. Bunlar sabah yapılan Dina­mik meditasyon ile akşamları yapılan Kundalini meditasyonudur. İkisi de birer saat sürer ve dizim sırasında insanların içine dokun­muş, duygularını harekete geçirmiş, kışkırtılmış şeylerin içselleşme-sine yardım eder.</span></p>

      <p class="Basic-Paragraph"><span class="Font-Style48" xml:lang="tr-TR">Sözlü olarak rehberlik yaptığım meditasyonlar ise daha kısa sürer ve günün herhangi bir anında yapılabilir. Katılımcıları çalış­manın bir sonraki evresine hazırlar — günün ilk diziminden önce ya da çay molasından sonra gibi. Çok yoğun bir dizimin ardından katılımcıların duygularını sindirmeleri ve işlemeleri için de kulla­nılır.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Bu meditasyonlar terapist tarafından yönlendirilir ve o anda grubun ihtiyacına göre kendiliğinden ortaya çıkarlar. Aşağıda seminerlerimde sık sık kullandığım sözlü meditasyonlardan birkaç örnek veriyorum. Aşağıdaki talimatları katılımcılara yavaş yavaş, önerilerimi algılamaları için aralarda zaman bırakarak söylerim. Katılımcılar ayakta veya oturuyor olabilirler.</span></p>

      <p class="alt" id="toc_marker-4-2-5" xml:lang="tr-TR">1. Atalardan Güç Almak</p>

      <p class="Basic-Paragraph para-style-override-8"><span class="Font-Style48" xml:lang="tr-TR">Gözlerinizi kapatın. Babanızın sağ omzunuzun, annenizin de sol omzunuzun arkasında durduğunu hayal edin. Nasıl hissettiği­nizin farkına varın. Ebeveyninizden biri size diğerinden daha mı yakın duruyor?</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Şimdi ebeveyninizin arkasında onların ana babalarının durdu­ğunu hayal edin; annenizin arkasına kendi ana babasını, babanızın arkasına ise onun ana babasını yerleştirin.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Şimdi ise büyükanne ve büyükbabalarınızın arkasına kendi ana babalarını yerleştirin, sizin büyük büyükanne ve büyük büyükba­balarınızı.. .Zamanda geri gittikçe sayı artar ama tek bir kişiyi bile</span> <span class="Font-Style48" xml:lang="tr-TR">dışarıda bırakamayız; her biri kendi aldığı yaşamı bir sonrakine aktararak sizin varlığınıza katkıda bulunmuştur.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Sırtınızı tüm arkanızda duranlara yasladığınızı ve onların sizi desteklediğini hissedin. Atalarınızdan oluşan bu uzun kuşaktan gücün size akışını hayal edin.</span></p>

      <p class="alt" id="toc_marker-4-2-6" xml:lang="tr-TR">Köklerini Hissetmek</p>

      <p class="Basic-Paragraph para-style-override-8"><span class="Font-Style48" xml:lang="tr-TR">Dizlerinizi hafifçe bükerek ayakta durun ve bacaklarınızın kök­leriniz olduğunu hayal edin. Altınızdaki toprağın derinliklerine uzansınlar.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Nefes alırken, köklerinizin beslenmek için toprağın iyice derin­lerine indiğini hissedin. Dizlerinizi her nefes alışınızla biraz bükün.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Nefes verirken dizlerinizi düzeltin ve yerden güç alıyormuş gibi ayaklarınızla yeri iterek göğe doğru uzanan bir ağaç gibi yükselin.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Nefesinizin ritmine göre dizlerinizi büküp düzelterek, derinler­den beslenip göğe uzanmayı uyumlu bir salınımla sürdürün.</span></p>

      <p class="Basic-Paragraph para-style-override-14"><span class="Font-Style48" xml:lang="tr-TR">Buna bir süre devam edin.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Şimdi bu iki kökünüz olan bacaklarınızdan birinin annenizden, birinin de babanızdan geldiğini düşünün. Bu köklerin toprakta ne kadar derine gittiğini, atalarınızın ne kadar geriye uzandığını hayal edin. Atalarınızın çoğunu tanımadınız ve hiçbir zaman tanımaya­cak olsanız da hepsi sizi dest ekl er ve besl er. Şimdi bu iki ail enin sizin içinizde, cinsel bölgenizde birleştiğini hayal edin. Bedeniniz-deki tüm hücreler eşit olarak annenizle babanızın bu buluşmasın­dan oluşur.</span></p>

      <p class="alt" id="toc_marker-4-2-7" xml:lang="tr-TR">Sinemada Film İzlemek</p>

      <p class="Basic-Paragraph para-style-override-8"><span class="Font-Style48" xml:lang="tr-TR">Gözleriniz kapatın, bedeninizi ve bedeninizde gerginlik olup olmadığını duyumsayın. bacaklarınızı, ellerinizi, boynunuzu, omuzlarınızı, vs. Hiçbir şeyi değiştirmeden sadece izlemekle yeti­nin. Bedeninizin hangi bölümünde kendinizi rahat, genişlemiş, hafif veya sevinç dolu hissettiğinizi duyumsayın.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Nefes alış verişinizi ve nefesinizin ritmini izleyin. Yapmak istediğiniz ve içinizden gelen tüm hareketlerle duyguların farkına varın. Bu hisleri engellemeden izlemekle yetinin. Aynı şekilde zihninizden geçen tüm düşüncelerin de farkına varın.</span></p>

      <p class="Basic-Paragraph"><span class="Font-Style48" xml:lang="tr-TR">Şimdi bir sinema salonunda, rahat bir koltukta oturduğunu­zu hayal edin. Bütün bu düşünceler, imgeler, hareket ve duygular önünüzdeki sahnede yer alsın. Müdahale etmeden, yargılamadan ve değiştirmeden gözlerinizin önündeki filmin kendiliğinden geliş­mesine izin verin.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Her filmde olduğu gibi güzel, sevgi ve neşe dolu anlar kadar, keder ve korku dolu anlar da deneyimleyeceksiniz. hepsi gelip geçer, her şey değişir ve siz sadece seyredersiniz.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Bunlar sözlü meditasyon örneklerinden bazılarıdır. Sözlü medi-tasyonlar çoğunlukla grubun o anki enerjisine göre gelişen ve önce­den planlanmamış meditasyonlardır; amacı katılımcıyı, kişiliğinin derinlerine inmesini sağlayarak kendi dizimine hazırlamaktır.</span></p>

      <p class="Basic-Paragraph para-style-override-19"><span class="Font-Style48" xml:lang="tr-TR">Bu egzersizler basit görünebilir ama derin bir etkileri vardır. Annemiz babamız, atalarımız yaşamla bağlarımızdır. Onlar hak­kında hissettiklerimiz yaşam hakkında hissettiklerimizdir. Fiziksel boyuttaki kaynağımızı temsil ederler ve bunu hepimiz bir şekilde biliriz. Etkisi ister olumlu ister olumsuz olsun, bu anlayış herkese derinden dokunur.</span></p>

      <p class="Basic-Paragraph para-style-override-8"><span class="Font-Style48" xml:lang="tr-TR">Bu sözlü ve yapılandırılmış meditasyonların yanı sıra, bir de meditasyonun bizi terapinin bir adım ötesine götüren bir özelliği vardır. Bu konuyu gelecek bölümde ele alıyorum.</span></p>
    </div>
  </div>
</body>
</html>
