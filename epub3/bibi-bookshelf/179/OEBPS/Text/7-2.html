<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-2.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-2.html" xml:lang="en-GB">
    <div class="Basic-Text-Frame">
      <p class="baslik-1" id="toc_marker-3-2" xml:lang="tr-TR">17 - Uygulayıcının Yaklaşımı</p>

      <p class="Basic-Paragraph-3"><span class="Font-Style46-1 char-style-override-9">A</span><span class="Font-Style48-2">ile Dizimi seansı yönetmek isteyen kişinin ne gibi özellik­leri olmalıdır? Terapist nasıl bir yaklaşım içinde olmalıdır? Bu bölümde uygulayıcının seans vermeye başladığında farkında olması gereken şeyleri ve uygulayıcının seans sırasında rahat olması ve doğru çözümler sunmasında destekleyici kişilik niteliklerine göz atacağız.</span></p>

      <p class="Basic-Paragraph-3 para-style-override-7"><span class="Font-Style48-2" xml:lang="tr-TR">İnsanlara yardım etmek isteyen bir terapistin iki önemli niteli­ğe sahip olması gerekir: İlki, danışanla çalışırken “sevgi” niteliğini geliştirmeli, ikincisi de, belirli bir ağırlığı olmalıdır. Bu iki kalite birleştiğinde en iyi “mesafeli sevgi” olarak tanımlayabileceğimiz yaklaşımı oluştururlar.</span></p>

      <p class="Basic-Paragraph-3"><span class="Font-Style48-2" xml:lang="tr-TR">Mesafeli sevgi pek aşina olduğumuz bir şey değildir. Çoğumuz kadınla erkek arasındaki çekimden kaynaklanan tutkulu “ateşli sev-gi”yi veya doğanın aileyi bir arada tutmak için tasarlamış olduğu, ebeveyn çocuk arasındaki bağlayıcı sevgiyi biliriz. Mesafeli sevgi şefkate benzer. Belirli bir ağırlığı olmak ise derlenmiş bilgi ve teori­lere saplanıp kalmadan, geleceği-geçmişi düşünmeden şu ana açık olmak, burada ve şimdi olana hazır olmaktır. Pek çok mis tik bu “anda olma” halini bir meditasyon hali olarak tanımlarlar.</span></p>

      <p class="alt-1" id="toc_marker-3-2-1" xml:lang="tr-TR">Anda Olmanın Nitelikleri</p>

      <p class="Basic-Paragraph-3"><span class="Font-Style48-2" xml:lang="tr-TR">Anda olmanın terapist için iki anlamı vardır: 1) Önceki danışanlar ve sorunlarıyla ilgili deneyimlerinin kalıp­laşmış fikirlerinden vazgeçmeli, her yeni insana temiz gözlerle bakmalı ve ilk defa karşılaşıyormuş gibi soruna yaklaşmalıdır. Bir başka deyişle, hem Aile Dizimi konusundaki geçmiş deneyiminin getirdiği derin anlayışla hareket etmeli hem de bu geçmişi an be an bırakabilmelidir.</span></p>

      <p class="Basic-Paragraph-3"><span class="Font-Style48-2" xml:lang="tr-TR">2) Terapistin danışan için neyin “iyi” olduğuna ilişkin tüm planları, önceden oluşturulmuş tüm formülleri bir yana bırakması da gerekir. Danışan için neyin iyi olduğunu terapist bilemez, hatta hepimiz gibi terapist de belki kendisi dışında kimse için neyin iyi olacağını bilmez. Elbette bazı fikirleri olabilir, genelde tüm tera­pistlerin vardır. Ancak başkaları için neyin işe yarayacağını neyin yaramayacağını önceden bilmenin yolu yoktur. Kimsenin de bunu bilmesi gerekmez, çünkü hiçbir danışanın, hatta hiç kimsenin bir başkası tarafından korunmaya ya da kurtarılmaya ihtiyacı yoktur - bir başkasını kurtarma isteği veya niyetinin özünde kibir vardır. Aile Diziminde iyi bir terapist, seansın nasıl sonuçlanacağına dair tüm fikirlerini geride bırakıp kendini açık sorgulama haline, keşfe, denemeye ve en çok da “bilmemeye” teslim etmelidir.</span></p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Eğer bir uygulayıcı bu iki şeyi yapabilirse -geçmişle geleceği unu­tup kendini bilmeme haline bırakabilirse- anda olma niteliği kendili­ğinden ortaya çıkar. Artık terapistin danışandan bir beklentisi yoktur. Hiçbir beklentisinin olmadığı an durumu olduğu gibi kabullenir. O zaman sevginin yeni bir boyutu ortaya çıkar. Anda olmakla sevgi bir arada var olurlar, ya ikisi de vardır ya hiçbiri yoktur.</span></p>

      <p class="alt-1" id="toc_marker-3-2-2" xml:lang="tr-TR">Önyargısız Çalışmak</p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Verdiğim eğitimlerde, yalın ve önyargısız olmanın yardım sektö­ründe çalışmayanlar ve terapist olmayanlar için daha kolay olduğunu gözlemledim. Bunun nedeni “amatörlerin” hazır düşünce kalıpları olmaması, dolayısıyla dizim sırasında ortaya ne çıkarsa çıksın, yal­nızca gözlemlemede özgür olmalarıdır. Olanlara ilişkin gereksiz var­sayımlar ve sonuçlar ortaya atma eğilimine yol açabilecek psikolojik teoriler ve diğer uzmanlık bilgisinden yoksundur onlar.</span></p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Örneğin, tüm aile bireylerinin tek yöne baktığı bir dizim düşünün. Her gözlemci için bu temsilcilerin bir yere ya da birine baktıkları ortadır. Eğer zihnimizde bir teori olmaksızın bu resmin</span></p>

      <p class="Basic-Paragraph-3 para-style-override-21"><span class="Font-Style48-2" xml:lang="tr-TR">etkisini göstermesine izin verirsek varabileceğimiz sonuçlardan biri, ailede eksik biri olduğudur - bu resme bir şeyin etkisinde kalma­dan bakan uygulayıcı için durum ortadadır. Ancak kişinin zihni psikolojik teorilerle doluysa, bu kadar basit ve bariz bir gerçeği bile gözden kaçırabilir. Bu gözlemi yapmak yerine danışanın akli den­gesini yorumlamaya çalışıp onun nevrotik olduğu ya da depresyon geçirdiği kanısına varabilir. Bu örneği eğitim sırasında gerçekten yaşandığı için veriyorum; profesyonellerin nerede zorlandığını açık­ça göstermekte.</span></p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Aile Dizimi terapisti için en doğru yaklaşım önyargılardan olabildiğince sıyrılarak gözlemlemek, gördüğü resmin ne anlama geldiğini kendine sormak ve ondan sonra geçmiş deneyiminden edindiği bir hipotezle çalışmaya başlamaktır. Hipotezin bu durum­da geçerli olup olmadığını sınaması ve eğer değilse başka bir şey deneyecek kadar esnek olması da ayrıca önemlidir.</span></p>

      <p class="Basic-Paragraph-3"><span class="Font-Style48-2" xml:lang="tr-TR">Bir terapist ne kadar açık görüşlüyse, o anda gördüğü resmin tüm gerçekliğiyle içine işlemesine izin vermesi de o kadar kolay olur. Yargısız gözlemlemek, çoğu terapist de dahil pek çok kişi için zordur; genellikle gözlemlenmesi gereken yerde neler olup bittiği­ne dair bir yorum geliştirir ve bazen gözlemle yorumu birbirinden ayıramaz hale gelirler. Her şeyi etiketleyip hızla bir sonuca ulaşmak üzere eğitilmişlerdir. Bu da sıra dışı ya da aykırı olanın ortaya çık­masını engeller.</span></p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Eğitim kurslarımda, katılımcıların gözlemleme sanatını öğre­nebilecekleri egzersizler yaparız. Danışanın beden dilini fark edip bunu ona yargısızca yansıtarak, uygulayıcı ile danışan arasında bir iletişim sağlarız. NLP (Neuro-Linguistic Programming), “aynala-ma” olarak adlandırdığı, karşıdakine ayna olma sürecini ayrıntı­larıyla araştırmış ve danışanda özel bir güven duygusu yarattığını saptamıştır.</span></p>

      <p class="alt-1" id="toc_marker-3-2-3" xml:lang="tr-TR">Kendini Gözlemleme Sanatı</p>

      <p class="Basic-Paragraph-3 para-style-override-21"><span class="Font-Style48-2" xml:lang="tr-TR">Bir terapistin geliştirmesi gereken sadece başkalarını gözlemle­me niteliği değildir. Bundan daha da önemlisi kendini gözlemle-yebilmesidir. Ne yazık ki terapi eğitimlerinin çoğunda bu gerekli niteliğin değil öğretilmesi, sözü bile edilmez. Eğitimlerin büyük çoğunluğunda danışanla nasıl iletişim kurulacağına odaklanılır ama bunun insanın kendisiyle bağlantısını kesmeden nasıl yapılacağı konusunda pek bilgi verilmez. Katılımcılar bir eğitimin parçası ola­rak yoğun bir kişisel terapiden geçip danışana yansıtma tehlikeleri olan kişisel sorunlarıyla, karanlık noktaları ve çözülmemiş sorun­larıyla yüzleşirler ama bu tuzağa düşmemenin tek yolu olan kendi düşünce ve duygularını gözlemleme sanatı onlara öğretilmez.</span></p>

      <p class="Basic-Paragraph-3 para-style-override-7"><span class="Font-Style48-2" xml:lang="tr-TR">Bu kendini gözlemleme haline, yani içinden geçenleri an be an izle­meye “merkezlenme” adını verebiliriz. Uygulayıcının duruma önyargı­sız, beklentisiz ya da düşünce kalıplarıyla sınırlanmadan yaklaşmasını sağladığından, terapi için son derece önemli bir niteliktir. Merkezlen­mek demek, terapistin, kendini kaybederek danışana “yardım etmeye” ya da onu “kurtarmaya” yeltendiği, kişisel bir tavır takındığı anları fark etmesi demektir. Bilinçli olup olmadığımızın farkına varmak, danışan ve onun sorunları içinde kaybolmamak demektir.</span></p>

      <p class="Basic-Paragraph-3 para-style-override-17"><span class="Font-Style48-2" xml:lang="tr-TR">Kişinin merkezlenme niteliğini geliştirmesinin pek çok yolu vardır. Merkezinde kalmayı aynı zamanda “kendinde dinlenme” olarak da ifade edebiliriz. Bu konuyu kitabın dördüncü kısmında daha ayrıntılı açıklayacağım.</span></p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Kendini gözlemleme pratiğinin önemli yararlarından biri de, uygulayıcının belli bir psikolojik yöntemin sürekli tekrarlan­masından oluşan “profesyonel terapist” alışkanlığına kapılmasını engellemesidir. Terapist rolüyle özdeşleşme iyi terapist olmak iste­yen kişinin karşısındaki en büyük zorluktur, çünkü bu durumda danışanın acısıyla özdeşleşip onun sorunlarını sınıflandırıp hazır formüllü çözümler sunarak danışanla şu an burada ortaya çıkan gerçeği taze ve masum gözlerle göremez olur.</span></p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Aile Diziminde, danışanın diğer aile bireyleriyle özdeşleşmesi­nin nasıl bir acıya neden olduğunu ve bu acının nasıl bir gücü oldu­ğunu gördük. Acı insanları oyalar, yaşamlarını doldurur ve onlara bir amaç verir: Acıdan kurtulmanın yolunu bulmak. Aynı zamanda kişisel önem ve güç hissi verir. Terapist danışanın, acı yoluyla his­settiği güç ve önem duygularına yaptığı yatırımı desteklememeye dikkat etmelidir.</span></p>

      <p class="Basic-Paragraph-3 para-style-override-7"/>

      <p class="Basic-Paragraph-3 para-style-override-7"><span class="Font-Style48-2" xml:lang="tr-TR">Eğer terapist danışanın acısına kendini kaptırmaz, merkezin­den sapmadan duygusal olarak dışında kalabilirse -ki bu soğukluk ve ilgisizlik değildir-, işte o zaman danışanın sorununu tahtından indirip gücünü azaltabilir. Terapistin kendini kaptırmama yetene­ği, danışanı kendi derin gerçeğiyle yüzleştiren en önemli özelliğidir.</span></p>

      <p class="alt-1" id="toc_marker-3-2-4" xml:lang="tr-TR">Korkuyla Yüzleşmek</p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Terapistin işi, danışanın şu anki yaşamı ve bu yaşamın şu an sunduklarıyla barışık olması ve ortaya çıkan sonuçları kabul etme­sine yardım etmektir. Bunun için terapistin belli bir olgunlukta olması, öğretilemeyen ve ancak yaşam deneyimiyle kazanılan haya­ta güven niteliğiyle dolu olması gerekir. Kişisel deneyimleri doğrul­tusunda, kendi yollarında çalışan farklı uygulayıcılar hep olacaktır.</span></p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Aile dizimi uygulayıcısının duyduğu korku, büyüme sürecinin getirdiği olgunlukla kaybolur. Terapist yaşamı olduğu gibi kabul edebiliyorsa cesareti artar ve olanı korkusuzca görebilir. Danışanı koruma ihtiyacı böylece ortadan kalkar. Danışan ölüme bile gitse.</span></p>

      <p class="Basic-Paragraph-3"><span class="Font-Style48-2" xml:lang="tr-TR">Bir dizimde olanı görmek, yüksek sesle ifade etmek ve sonuç­larına müdahale etmeden durmak cesaret ister. Bert Hellinger’in Der Austausch - “Değişim” kitabından kendi çevirimle yaptığım alıntı gibi: “Eğer kişinin gerçeği olduğu gibi görüp söyleme cesa­reti varsa bundan hiçbir kötülük çıkmaz, çünkü gerçeğin kendisi hiçbir zaman kötü değildir. Tek kötü olan gerçeğe bakan korku­dur, çünkü o anda bir şey bilinçaltımıza itilir ve oradan aleyhimize çalışmaya başlar.”</span></p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Danışan düşündüğümüzden daha esnektir ve terapist onun ger­çekle başa çıkma kapasitesine güvenmelidir. Zaten genelde korkan terapisttir, danışan değil. Terapist kendi sezgisine güvenerek o anda gördüğü gerçeği dile getirirse, kaldırması ağır bir durum bile olsa danışan üzerinde olumlu bir etki bırakır ve danışan çoğunlukla son­radan terapiste teşekkür eder. Dizimde ortaya çıkan gerçeği danışana, “Ölmek istiyorsun” cümlesiyle ifade etmekte belli bir güç saklıdır. Ancak eğer terapist bu mesajı, “Sanki ölmek istiyorsun gibi görünü­yor” diyerek yumuşatmaya, kurtarıcıyı oynamaya veya dizimde bir şeyle yüzleşmesi gereken birinin bundan kaçmasına yardım etmeye örneğin, ölü babasının yanına uzanmak gibi- çalışırsa danışana yar­dım edemez, danışan iyileşemez ve değişim fırsatı kaçar.</span></p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Aile Dizimi terapisti olarak işimiz danışanın gerçekle yüzleşme­sini sağlamaktır, insanları kurtarmak değil. Kendi ayakları üzerinde durma gücünü ve kendini kurtarma fırsatını veren gerçeğin ta ken­disidir. Dizimi aydınlatan, şu an açığa çıkan gerçektir.</span></p>

      <p class="alt-1" id="toc_marker-3-2-5" xml:lang="tr-TR">İçtenlik gereği</p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Terapistin hem cesur hem de içten olması gerekir. Cesaretten bahsettik, ancak içtenliğin de önemli bir yeri vardır. Buradaki anlamıyla içtenlik, uygulayıcı olarak kendi sınırlarını görüp neyin altından kalkıp neyin kalkamayacağını bilmektir. Eğer uygulayıcıyı kendini korkutan bir durumla karşılaşırsa, buna da saygı gösterip bu dizimle çalışamayacağını kabul etmelidir.</span></p>

      <p class="Basic-Paragraph-3"><span class="Font-Style48-2" xml:lang="tr-TR">Korkunun deneyimsizlikten ya da başka bir nedenden kaynak­lanmasının bir önemi yoktur. Nedenini bilmeye gerek de yoktur. Kişisel olarak ben, belli sorunlarla çalışamayacağını söyleyen uygu­layıcıya, tam tersini söyleyip olduğundan fazlası gözükmeye çalışan­dan daha çok güvenirim.</span></p>

      <p class="Basic-Paragraph-3 para-style-override-17"><span class="Font-Style48-2" xml:lang="tr-TR">Bu korku, terapistin kendinde yabancı olduğu ya da tabu olan yönünü inceleyip araştırması için bir davetiyedir. Bu yönüyle yüzleşmesi, onu çalışmasına dahil etmesinin ilk adımıdır. Tera­pistin başından benzer bir olayın geçmiş olması işini kolaylaştıra­bilir. Ancak bundan, bir terapistin sadece kendi başından geçen sorunların benzerleriyle çalışabileceği anlamını çıkarmamak gerek</span></p>

      <p class="Basic-Paragraph-3"><span class="Font-Style48-2" xml:lang="tr-TR">örneğin, tacize uğramış bir danışana yardım etmek için tera­pistin de tacize uğramış olması gerektiğini söylemiyorum. Ancak terapistin tacize uğrayan bir kişinin yaşadıklarından öğrenecek tevazu sahibi olması ve bu kişinin içinde büyüdüğü aile ortamını anlaması gerekir.</span></p>

      <p class="Basic-Paragraph-3"><span class="Font-Style48-2" xml:lang="tr-TR">Herkes kendi bireysel sınırlarının ötesinde büyüyebilir. Tera­pist, danışanla empati kurmaya açık olduğunda ondan öğrene­rek kendisini dönüştürebilir. Kendi yaşadıklarının dışında, farklı yaşamların, farklı dürtülerin, özverilerin, hırsların, endişelerin ve davranış biçimlerinin olduğunun bilincine varır.</span></p>

      <p class="Basic-Paragraph-3 para-style-override-34"/>

      <p class="Basic-Paragraph-3"/>

      <p class="Basic-Paragraph-3"><span class="Font-Style48-2" xml:lang="tr-TR">Aile Dizimi uygulayıcısı kendi sınırlarına meydan okumaktan asla vazgeçmemeli ve yeni olasılıklara açık olmalıdır. Demek iste­diğimiz, karanlık bir yönüyle karşılaştı diye çalışmasından vazgeç­memelidir. Bir terapist kendi sınırıyla karşılaştığında —ki bu sürekli olur- bunun ötesine nasıl geçeceğini araştırıp bulmalıdır. Örneğin, bu alanda daha deneyimli birinin gözlemine başvurabilir.</span></p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Aile Dizimi terapisti, aslında tüm terapistlerin yapması gerektiği gibi, kendini olgunlaşmaya adadığından zaman zaman aşamayaca­ğını düşündüğü duvarlara toslayabilir. Önüne çıkan engeli aşmayı öğrenene kadar kafasını tekrar tekrar duvara vurması gerekebilir. İyi gitmeyen ve terapisti zorlayan seanslar terapist için genelde başa­rılı olduğu seanslardan daha önemlidir ve bunu göz ardı etmemek gerekir. Seans iyi gittiğinde kendine güveni artsa da bir şey öğren­mez. Seans kötü gittiğindeyse terapistin başta tevazu olmak üzere öğreneceği pek çok şey vardır.</span></p>

      <p class="alt-1" id="toc_marker-3-2-6" xml:lang="tr-TR">Kişisel Vicdanın Ötesi</p>

      <p class="Basic-Paragraph-3 para-style-override-30"><span class="Font-Style48-2" xml:lang="tr-TR">Terapistin kör noktalarına Aile Dizimi açısından baktığımız­da, büyük olasılıkla kendini köken ailesine bağlayan kişisel vicdanı tarafından sınırlandırıldığını, bazı insanları veya durumları olduğu gibi görmekte veya kabullenmekte zorlandığını gözlemleriz. Örne­ğin, kadın bir terapistin annesi, babasından dayak yemişse, terapist kalbini danışanın saldırgan kocasına açmayı kendi annesine ihanet olarak algılar ve bunu yapmakta zorlanır.</span></p>

      <p class="Basic-Paragraph-3 para-style-override-7"><span class="Font-Style48-2" xml:lang="tr-TR">Daha uç bir örnek verecek olursak: Geçmişte tecavüze uğramış bir terapiste aynı nedenden dolayı bir danışanın başvurduğunu var­sayalım. Bir yandan danışanı iyi anlasa da öte yandan eğer kendisi tecavüzcüsüyle içinden barışamadıysa, danışanın da barışmasını sağlamakta zorlanır.</span></p>

      <p class="Basic-Paragraph-3"><span class="Font-Style48-2" xml:lang="tr-TR">İlk örnekte, annesi dayak yiyen terapist, büyük olasılıkla anne­sinin erkeklere duyduğu öfkeyi taşıyordur. Burada sormamız gere­ken soru: Erkeklere öfkeli bir kişi, bir başkasının erkeklere yüreğini açmasına yardımcı olabilir mi? Bu durumda, tıpkı saldırgan baba­nın dışlandığı gibi danışanın kocası da dışlanır ve kimse de bunun farkına varmaz. Danışanla özdeşleşmek çözümü engeller. Danışanla</span> <span class="Font-Style48-2" xml:lang="tr-TR">empati kurmak başka şey, danışanın sorunlarıyla özdeşleşmek bam­başka bir şeydir, farkı gözetmek önemlidir.</span></p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Özdeşleşmede danışanla terapist arasındaki fark ortadan kalkar. Danışanın acısı terapistin acısı, endişesi terapistin endişesidir. Özdeş­leşme bilinçsizce olur ve terapistin dizime ve sonucuna büyük ölçüde duygu yatırımı yaptığı bir konuyu kapsar.</span></p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Empati ise daha bilincinde olduğumuz bir histir. Sempati duy­maya benzer ama danışanı yola sokmaya ya da bir şekilde değiştir­meye çalışmaz. Empati, zihnimiz, yüreğimiz ve hatta bedenimizle bile danışanın acısını hissedip aynı anda da bu acının bize ait olma­dığını bilme durumudur. Terapist, acıya açıldığı ya da bunu iste­diği sürece acıya bu sanki kendi acısıymış gibi esir düşmeden onu algılayabilir, hissedebilir, derinden ve varoluşsal olarak anlayabilir.</span></p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Özdeşleşme fazladan bir deri gibidir. Empati ise bir şapka: Tera­pist bu şapkayı ister takar ister çıkarır.</span></p>

      <p class="Basic-Paragraph-3 para-style-override-9"><span class="Font-Style48-2" xml:lang="tr-TR">Annesi kocası tarafından dövülen terapist örneğinde, bu kadın annesiyle — annesinin kişisel seçimleri, yargıları ve yaşadıklarının sonuçlarıyla — arasına belli bir mesafe koymalıdır. Diğer bir deyiş­le, annesiyle ilişkisinde bir oranda suçluluk duymayı kabul etmesi gerekir. Eğer bunu yapabilirse, danışanın sorunuyla, taraf tutma­dan veya kalıplaşmış düşüncelerle körleşmeden çalışabilecek güce kavuşur.</span></p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Burada altını çizdiğimiz, uygulayıcının kendi aile sistemiyle derinlemesine çalışmış olması ve kişisel vicdanının ötesine geçmiş olmasının önemidir. Dayakçı eski kocasına öfke duyan bir kadın terapist, tecavüze uğrayan danışanına yardımcı olamaz. Bu söyledi­ğimiz aşikar olsa da Aile Dizimi terapisti olarak çalışan, ancak kendi ebeveyninden biriyle hâlâ kavgalı olan pek çok kişiyle karşılaştım.</span></p>

      <p class="alt-1" id="toc_marker-3-2-7" xml:lang="tr-TR">Ebeveynle Bağ Kurmak</p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Aile Dizimi uygulayıcısının kendi ebeveyniyle sağlıklı bir bağ kurması önemlidir; anasıyla babasını yüreğine alması gerekir. Bunu yaptığında danışanın ebeveynini de yüreğine alacak gücü ve duy­gusal desteği bulur. Terapist, ancak danışanın ana babasını kim olurlarsa olsunlar ve ne yapmış olurlarsa olsunlar saydığı ve onur­landırdığında -ki bunun için öncelikle kendi ana babasını saymalı ve onurlandırmalıdır- danışana gerçek anlamda yardım edebilir.</span></p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Hellinger, ebeveynini reddeden kişileri pek çok kez geri çevir­miştir. Ancak, Hellinger’in ebeveynlere duyduğu saygı yapmış olduklarına değil, özde kim olduklarına, özlerinde ana ve baba oldukları gerçeğine duyulan saygıdır. Bu ikisi arasındaki fark önem­lidir ama pek çok kişi bunu kavrayamaz: Bir hareketin çirkinliğiyle, bu hareketi yapan kişinin özünde insan olmasının arasındaki duy­gusal ayrımı kavramak gerekir.</span></p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Terapist, danışanın ebeveynini sadece ana baba oldukları için saygıyla onurlandırdığında derin bir düzlemde danışanı da onur­landırmış olur. Eğer bunu danışanın kendi ana babasına karşı tav­rından bağımsız olarak yaparsa, danışanın yaşamındaki açılıma da ayak uydurmuş olur. Böylece anın gereğini yerine getirecek güce kavuşur. Buna, dizimi başlatmamak ya da seansı yarısındayken “kesmek” gibi son derece etkili “terapi-dışı” müdahaleler de dahil­dir.</span></p>

      <p class="alt-1" id="toc_marker-3-2-8" xml:lang="tr-TR">Aktarıma Meydan Vermemek</p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Aile Diziminde, danışanın, ebeveynine duyduğu sevgiyi terapis­tine aktarması anlamına gelen aktarım kavramıyla çalışmayız. Tam tersine aktarımı cesaretlendireceğimize baştan itibaren engelleriz.</span></p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Aktarım genelde danışanın terapisti ideal ebeveyn durumuna koymasıdır. Bazı psikanaliz okullarında, terapist aktarımı destek­leyerek danışanın sorunlarını çözmek için bir yöntem olarak kul­lanır. Aile Diziminde ise ebeveynin yerini almayız: Tersine, baştan itibaren danışanın kendi ebeveyniyle doğrudan bağlantı kurmasını destekleriz. Böylece aktarım en aza indirilmiş olur. Asgari aktarım ile Aile Dizimi uygulayıcısının danışana çocuk gibi davranma gere­ği ortadan kalkacak ve ta başında yaşamının tüm sorumluluğunu danışanın kendi ellerine bırakacaktır.</span></p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Uygulayıcı, danışan adına sorumluluk almayarak onun sorun­larını çözmek ya da uygun çözümler üretmek yükümlülüğü altına girmez. Onun işi danışanın kendi ebeveyniyle sağlıklı ve derinden bağlantı kurmasına yardımcı olmaktır. Alçakgönüllü bir yaklaşım sergileyerek danışanla arasında hiçbir bağımlılığın oluşmasına izin vermemelidir.</span></p>

      <p class="Basic-Paragraph-3 para-style-override-7"><span class="Font-Style48-2" xml:lang="tr-TR">Bir sorunu “çalışarak çözme” fikri Aile Dizimine yabancıdır. Her bir seansın kendi içinde tam olmasının nedenlerinden biri de budur. İzlenen yöntem oldukça farklıdır: Uygulayıcı ya da terapist, danışanın ailesinin sistemik ya da bilgi alanını dizim yoluyla oluş­turur ve temsilcilerin konumlarını denetler. Bu alana ayak basarak izlenimler ve birtakım anlayışlar edinir ve bunları danışana geri yansıtır. Bunu yaptıktan sonra geri çekilerek bu yeni anlayışla danı­şanı baş başa bırakır; sonrasında danışanın bununla ne yaptığını bilmesine gerek yoktur.</span></p>

      <p class="Basic-Paragraph-3"><span class="Font-Style48-2" xml:lang="tr-TR">Bir başka deyişle, uygulayıcının rolü, kendinden büyük bir güç­le bağl antı kurup bu güce aracı olmak — bu gücün kendisini kul­lanmasına izin vermektir. Böyle düşünüldüğünde uygulayıcı bir şey yaptığını iddia edemez; sadece kendisini açık tutmuştur. Çoğun­lukla, seansın vardığı nokta onun için de şaşırtıcı olur. Aslında iyi bir terapist dizimden neredeyse danışan kadar çok şey öğrenir ve bu sayede anlayışını geliştirir.</span></p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Dolayısıyla terapistin seansta ne yapabileceği ve seansın ne kadar ilerleyebileceği pek onun elinde değildir. Aile dizimi portresine bakar ve hareket kendi kendine durana kadar altta yatan dinamik­le ilerler. Hareket durduğunda terapistin de durup geri çekilmesi gerekir, çünkü ancak söz konusu aile sistemi içindeki çözüm hare­ketinin o aşamada ilerlemeye hazır olduğu ölçüde ve kendisi de bu hareket ve güçle bağlantıda olduğu sürece ilerleyebilir. Deneyimi artıkça gücün yolundan çekilmeyi ve bu güce izin vermeyi öğrenir.</span></p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Yeni bir uygulayıcı çok çaba gösterip fazlasıyla güçlü bir yardım etme isteğiyle veya aile sistemini huzura kavuşturma kararlılığıyla danışana baskı yapabilir. İyi bir terapist ne zaman ilerleyeceğini, ne zaman geri çekileceğini öğrenmiştir ve her ikisini de korkusuzca yapar. Sabır ve alıcı bir bekleyiş yetisi gereklidir. Uygulayıcı edilgen bir bekleme halinde kalabilirse yeni bir kavrayış veya içgörü ken­diliğinden beliriverir. İçgörünün belireceğine güvenmeli kayboldu­ğunda da güveni sarsılmamalıdır, böylece ne zaman ilerleyeceğini, ne zaman duracağını sezgisel olarak bilir.</span></p>

      <p class="Basic-Paragraph-3 para-style-override-4"/>

      <p class="Basic-Paragraph-3 para-style-override-24"/>

      <p class="Basic-Paragraph-3 para-style-override-24"><span class="Font-Style48-2" xml:lang="tr-TR">Kısaca, Aile Dizimindeki temel yaklaşım, öncelikle sorunun ne olduğunu görmek, gördüğünle barışık olmak, kabullenme halinde kalarak dizimdeki doğal dinamiğin bir sonraki adımı ortaya çıkar­masına izin vermektir — bu da terapiste yaşamın rehberlik etmesin­den başka bir şey değildir.</span></p>

      <p class="alt-1" id="toc_marker-3-2-9" xml:lang="tr-TR">Beklenmedik Çözümler</p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Gerçek çözüm hep “doğaçlama” olur; planlanmamış ve beklen­mediktir. Terapist seansın nereye gideceğini bilmez. Belli bir dizim terapiste daha önce karşılaştığı bir düzine seansı anımsatsa da, hiç­bir dizim birbirinin aynı değildir ve farklılıklar çalışma sırasında ortaya çıkar.</span></p>

      <p class="Basic-Paragraph-3 para-style-override-7"><span class="Font-Style48-2" xml:lang="tr-TR">Birinde aile dinamiği çözüme ulaşır ve herkes derinden etkilenir, tıpı tıpına aynı duran bir diğer dizimdeyse hiçbir şey kımıldamaz ve herkes kendini tükenmiş hisseder. Bu gizemli öngörülmezlik nite­liğini, çözmeye ya da sonucu “düzeltmeye” çalışmadan korumak önemlidir. Başlangıçta bunu yapmak rahatsız edici olabilir. Hele terapistin bulduğunu düşündüğü hipotez uygulamada işe yarama­mış ve aklına da yeni bir şey gelmiyorsa.</span></p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Çoğu dizimde terapistin nasıl ilerleyeceğini bilemediği bir boşluk olur. Bu boşlukta kalmak ve bir şeylerin ortaya çıkmasını beklemek zordur, çünkü terapist, okuduğu tüm kitapların, tüm öğrendiklerinin, bu durumda olmasını öngördüğü tüm olasılıkların dışında yeni bir içgörü beklemektedir. Bu bir uygulayıcının öğren­mesi gereken en önemli şeylerden biridir. Gerçek anlayış boşluktan doğar.</span></p>

      <p class="Basic-Paragraph-3 para-style-override-7"><span class="Font-Style48-2" xml:lang="tr-TR">Gizemli ve sezgisel olana açık olmanın önemini belirttikten sonra, bu kitaptaki yaklaşımımı, aile sisteminde olanların ussal açıklamalarına ya da entelektüel anlayışına karşı olmadığımı söy­leyerek dengelemeliyim. Sonuçta bu kitabın kendisi kuralların ve dinamiklerin akılcı açıklamasıdır. Ancak terapistin, Aile Dizimi terapisini yönlendiren büyük güçlerin farkında olmasının önemine de değinmek zorundayım. Bu güçleri anlamaktan aciziz ve büyük olasılıkla da hep böyle kalacağız. Yaşam özünde gizemlidir ve Aile Dizimi bu gerçeği yansıtır.</span></p>

      <p class="alt-1" id="toc_marker-3-2-10" xml:lang="tr-TR">Enerji Alanlarını Gözetmek</p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Her aile sisteminin kendine özgü bir enerji alanı vardır ve bu alan dizim başladığında kendiliğinden oluşur. Bu enerji ya da bil­gi alanı sayesinde temsilciler aile sisteminde olan biteni algılayıp danışana ve terapiste bildirebilirler. Uygulayıcı rolündeyken, bu enerji alanının oldukça farkında olurum ve mekanda dolaşırken olabildiğim ölçüde duyarlı olarak saygılı davranırım. Örneğin, aile sisteminde iki kişi arasında bir çatışma yüzeye çıkıyorsa onların doğrudan önlerinde durmamaya veya aralarından geçmemeye özen gösteririm. Bir yabancı olduğumu ve ilişkilerine saygı duymam gerektiğini bilirim. Bazen bir temsilcinin nasıl hissettiğini algıla-yamazsam yanında durarak ne hissettiğini anlamaya çalışırım ama genellikle temsilcinin kendi içsel gözlemleri konusundaki geribildi­rimine güvenirim.</span></p>

      <p class="Basic-Paragraph-3 para-style-override-11"><span class="Font-Style48-2" xml:lang="tr-TR">Dizim sırasında rahatsızlık yaratacağı ya da temsilcileri etkile­yebileceği için mekanda gereksiz hareket olmasına göz yummam. Katılımcılardan dizim sırasında odadan çıkmamalarını ve oda için­de yer değiştirmemelerini rica ederim. Süreç bir kez başladığında, herkes yerinde olmalıdır. Bazen dışarıdan gelen en ufak bir hareket­ten bile etkilenen çok hassas enerjilerle karşılaşırız.</span></p>

      <p class="Basic-Paragraph-3 para-style-override-7"><span class="Font-Style48-2" xml:lang="tr-TR">Daha önce de belirttiğim gibi, terapist danışanın yararı için çalı­şır, dolayısıyla bu da aile sisteminden dışlananlar adına çalışmaktır, çünkü danışanı en çok etkileyen dışlanmış kişilerdir. Bu konuyu gelecek bölümde açıklayacağız. Terapist, yargılanmış, görmezden gelinen, saygı duyulmayan kişiyi bulup yargılamadan, tarafsız bir şekilde bu kişi için iyi olanı yüreğiyle hissetmelidir. Bunu ancak, aile sistemindeki asıl enerji kaynağının dışlanmış bireyde olduğu anladığında yapabilir ve terapiste çözüm hareketini başlatacak gücü veren enerji de budur.</span></p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Diyelim ailede bir cinayet olmuş ve katil aile bireyleri tarafın­dan mahkum edilerek aileden dışlanmış olsun. Terapist danışanı çözüme ulaştırmak için geçmişteki her saldırgana olduğu gibi söz konusu katile de yüreğini açmalıdır. Eğer terapistin katil karşısında ahlaki bir yargısı veya mahkum edici bir tavrı varsa danışanın aile kilitlenmesinden kurtulmasına yardım edemez. Yüreğini saldırgana açmak bazen zor gelir, çünkü terapist tüm grubun veya toplumun, dizimle ortaya çıkan yargısı karşısında tek başına durabilmelidir. Ancak, eğer danışanı gerçekçi bir çözüme başarıyla yönlendire-cekse, kendi görüşünü sinsice etkileyen her türlü ahlaki yargıyı ve toplumsal değerleri bir kenara bırakması şarttır.</span></p>

      <p class="alt-1" id="toc_marker-3-2-11" xml:lang="tr-TR">İyileşme Hareketlerini Desteklemek</p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Bir terapistin görevi, hareket ne yöne giderse gitsin ona izin ver­mektir. Bazı durumlarda hareket danışanı ölüme bile götürebilir. Örneğin, eğer dizimde danışanın çocukken ölen babasını bilinç­sizce izleme isteği ortaya çıktıysa, terapist hoşlansa hoşlanmasa da buna izin vermelidir. Böyle bir durumda danışandan yerde yatan ölü babasının yanına uzanmasını isteyebilir. Terapist, danışanı babasını izlemekten vazgeçirme isteğine direnip dizimin geldiği noktadan rahatsızlık duysa da, bu harekete güvenmelidir.</span></p>

      <p class="Basic-Paragraph-3 para-style-override-7"><span class="Font-Style48-2" xml:lang="tr-TR">Eğer terapist bu hareketin sonuna kadar gitmesine izin verir­se çocuk, yaptığının doğru olmadığına kendiliğinden uyanabilir; çocuk, Kutsal Düzen yasasına yönelik bir içgörü edinmeye, baba­sını izlemenin doğru olmadığını anlamaya başlamıştır. İşte dizimin bu kadar ileri gitmesine izin verilmesinin nedeni tam da budur: Bir dönüm noktası kendiliğinden ortaya çıkar ve gelinen noktanın aşı­rılığı, danışana yaptığının doğru olmadığını gösterir. Üstelik danı­şan, babasını temsil eden kişiden, babasının kendisi için mutlu bir yaşam dilediğini duyabilir.</span></p>

      <p class="Basic-Paragraph-3 para-style-override-44"><span class="Font-Style48-2" xml:lang="tr-TR">Aile Diziminde, terapist iki tür hareketle çalışır: İyileşme hare­ketleri ve kilitlenme hareketleri (bu hareketleri 21. Bölümde ele ala­cağız). Terapist öncelikle kilitlenme hareketinin ortaya çıkmasına yardım eder ve ardından aile sistemi içinden iyileşme hareketinin çıkmasını destekler. Örneğin, babasını ölümünde izlemek isteyen danışan, kilitlenme hareketindedir. Hareketin sonuçlarını derin­lemesine deneyimlediğinde, ayağa kalkıp ölmüş ebeveyni önünde saygıyla eğilip ona arkasını dönerek kendi yaşamına ilerleyebilir.</span></p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Bu, iyileşme hareketinin kendiliğinden ortaya çıkmasıdır. Ancak babasının yanında yatıp kalması da olasıdır. Terapist bir seansa başladığında nereye varacağını bilemez ve temsilcilerin içlerinden</span> <span class="Font-Style48-2" xml:lang="tr-TR">gelene saygı göstermelidir. Böyle bir durumda temsilci, öncelikle kilitlenme hareketini hisseder ve bir süre sonra iyileşme hareketi kendini gösterir.</span></p>

      <p class="Basic-Paragraph-3 para-style-override-8"><span class="Font-Style48-2" xml:lang="tr-TR">Büyük resme baktığımızda, her sistemin kendini iyileştirmek istediğini ve tüm canlılar gibi sağlık, süreklilik ve hayatta kalma dürtüsüne sahip olduğunu görürüz. Ancak bunun nasıl ve ne yolla gerçekleşeceğini, ne kadar süreceğini Aile Dizimi terapistinin bil­mesine olanak yoktur.</span></p>
    </div>
  </div>
</body>
</html>
