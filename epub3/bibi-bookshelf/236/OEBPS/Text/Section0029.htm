<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <p>Birkaç gün içersinde garnizonun programını öğrendiler. Şirket görevlilerinin gidiş geliş saatlerini ve şatoyu düzenli olarak ziyaret eden tüccarların seçtikleri zamanları da.</p>

      <p>&nbsp;Hal bütün bu insanları köle ayaklanmasının Skellum'un İni'ndeki liderine tarif ediyordu. Althuda kolonideki herkesi biliyordu, tüccarlarla ilgili bütün ayrıntıları öğrenmişti. O da bu bilgisini Hal'a açıklıyordu. Hal bu insanların sadece isimlerini değil, kişilik ve karakterini de öğrendi.</p>

      <p>&nbsp;Hal bir de takvim yaptı. Hücrenin bir köşesindeki kumtaşını çizerek geçen her günü işaretliyor, ayrıca en önemli olayları da kaydediyordu. Bu kayıtlardan ellerine bir şey geçeceğini pek sanmıyordu. Ama hiç olmazsa denizciler bu sayede konuşacak bir konu buluyorlardı. Onların kurtulmanın ya da bu olmazsa kaçmaları için bir plan yaptığına olan inançlarını sağlamlaştırıyordu.</p>

      <p>&nbsp;Nöbetçi, "Valinin arabası merdivenin başında," diye Hal'ı uyardı. Diğer duvarın dibinde Aboli'yle Daniel'in arasında oturan delikanlı yerinden fırladı.</p>

      <p>&nbsp;“Aşağı in," diye emretti. "Ben oraya çıkacağım." Hal parmaklıkların arasından, şirketin bürolarına ve valinin dairesine çıkan geniş merdivenin önünde resmi arabanın durduğunu gördü, arabacının adı Fredricus'tu. Vali Kleinhans'a ait olan yaşlıca Cavalı bir köleydi. Althuda'nın söylediğine göre bir dost sayılmazdı. Tam otuz yıl Kleinhans'a köpeklik etmişti. Güvenilecek biri değildi. Althuda kendisini Fredricus'un ele verdiğinden şüpheleniyordu. Herhalde onun dağlardan döndüğünü Binbaşı Loten'e arabacı haber vermişti. "Kleinhas koloniden ayrıldığı zaman Fredricus'tan da kurtulacağız sanırım. Arabacısını Hollandaya götürecekmiş."</p>

      <p>&nbsp;Bir grup asker silah deposundan çıkarak avluda hızla ilerledi ve merdivenin altında vaziyet aldı.</p>

      <p>&nbsp;Hal bu hazırlığın ne anlama geldiğini biliyordu. "Kleinhans sokağa çıkıyor” diye söylenirken çift kanatlı kapı açılarak küçük bir grup dışarı çıkarak arabaya doğru ilerledi.</p>

      <p>***</p>
    </div>
  </div>
</body>
</html>
