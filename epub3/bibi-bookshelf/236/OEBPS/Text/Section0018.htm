<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <p>&nbsp;Hal kampın aşağısındaki kumsalda kayıktan inince babasının bir grup adamı çalıştırmaya başlamış olduğunu gördü. Kıyıdaki dizili topların gördüğü zararı onarmaya uğraşıyorlardı. Yine alçak duvarlar yapıyor, Martı'nın borda ateşiyle yerlerinden çıkan topları çeviriyorlardı.</p>

      <p>&nbsp;Karaya çekilmiş olan Azım de zarar görmüştü. Martı'nın ateşi tahtalarda büyük yarıklar açmıştı. Yanlarına yağan misketler neyse ki sağlam keresteleri delip geçememişti. Marangozla adamları çalışmaya başlamışlardı bile. Zarar gören kısımları kesip çıkarıyor, altlarındaki çerçeveli kontrol ettikten sonra yerlerine geminin ambarındaki yeni meşe tahtaları geçirmeye hazırlanıyorlardı. Kömürlerin üzerinde zift kazanları dumanları tüterek kaynıyordu. Testerelerin vızıltısı ve planyaların gıcırtısı sahilde yankılanmaktaydı.</p>

      <p>&nbsp;Hal babasını daha geride, ağaçların arasında buldu. Yaralıları alelacele dikilen branda bezinden tentenin altına yatırmışlardı. On yedi kişiydiler ve içlerinden çoğunun şafağı göreceği kuşku götürürdü. Ölüm havası üzerlerine çökmüştü bile.</p>

      <p>&nbsp;Ned Tyler aynı zamanda gemi cerrahı görevini de yapıyordu. Bu göreve kendini top güvertesi denilen acımasız deneysel okulda hazırlamıştı. Ama ne yazık ki, aletlerini Azim'in delinmiş gövdesi üzerinde çalışan marangozlar gibi kabaca bir kayıtsızlıkla kullanıyordu.</p>

      <p>&nbsp;Hal, Ned'in tayfalardan birinin bacağını kestiğini gördü. Misketler gabyacılardan birinin hemen dizinin altına gelmişti. Bir et parçası haline gelen bacaktan beyaz kemik parçaları gözüküyordu. Ned'in adamlarından ikisi hastanın kan içindeki branda bezinden kalkmasına engel olmaya çalışıyorlardı. Adam kıvranıyor, çırpınıyordu. Hastanın dişlerinin arasına iki kat yaptıkları deri kemeri sıkıştırmışlardı. Gemici dişlerini deriye öylesine geçirmişti ki, boynunun kirişleri kendir ipler gibi kabarmıştı. Hatları gerilmiş yüzü kıpkırmızıydı, gözleri yuvalarından uğramıştı. Dişleri insanı korkutan bir biçimde, gülüyormuş gibi ortaya çıkmıştı. Hal adamın deri kemere bastırdığı siyah çürük dişlerinden birinin fırladığını gördü.</p>

      <p>&nbsp;Delikanlı bakışlarım bu şahneden kaçırarak Sir Francis'e durumu bildirdi. "Martı son gördüğümde batıya doğru gidiyordu. Akbaba'nın yangını kontrol altına aldığı anlaşılıyor. Ama gemiden yine de dumanlar çıkıyordu..."</p>

      <p>&nbsp;Çığlıklar sözlerini yarıda kesmesine neden oldu. Ned bıçağını bırakmış, kırılmış kemiğin uçlarını düzeltmek için testereyi eline almıştı. Sonra hasta birdenbire sustu. Onu tutan adamların ellerinin arasında vücudu gevşeyiverdi. Ned gerileyerek başını salladı. "Zavallının artık karaya çıkma izni var." Pıhtılaşmış kanların yapıştığı eliyle yüzündeki is ve terleri sildi. Yanağında kırmızı bir iz bıraktı.</p>

      <p>&nbsp;Hal'ın midesi ağzına gelmişti ama sakin bir sesle açıklamasını sürdürmeyi başardı. "Cumbrae, Martı 'da geri kalan bütün yelkenleri açıyordu." Delikanlı adamlarının ve babasının önünde zayıflık göstermek istemiyordu. Ama Ned başka bir gemicinin sırtından büyük bir tahta parçasını çıkarırken sesi hafifledi. Gözlerini bu sahneden ayıramıyordu.</p>

      <p>&nbsp;Ned'in iriyarı iki yardımcısı hastanın üzerine ata biner gibi oturarak onu sıkıca yakaladılar. Porsun tahtanın ucunu nalbant maşasıyla tuttu Güç almak için bir ayağını hastanın sırtına dayadı ve vücudunun bütün ağırlığıyla geriye doğru eğildi. Kıymıklı tahta parçası Ned'in başparmağı kalınlığındaydı. Ucu bir okunki gibi olduğu için yaşayan etteki yerinden çok zorlukla çıktı. Hastanın çığlıkları bütün ormanda yankılandı.</p>

      <p>&nbsp;Ayna anda Vali van de Velde ağaçların arasında badi badi yürüyerek onlara doğru geldi. Karısı koluna girmişti, içler acısı bir halde ağlıyor, zorlukla ayakta duruyordu. Zelda onun hemen arkasındaydı. Hanımının burnuna doğru yeşil şişeye konmuş amonyak ruhunu uzatmaya çalışıyordu.</p>

      <p>&nbsp;Van de Velde, "Kaptan Courteney," dedi. "En şiddetli sözleri kullanarak sizi protesto etmek zorundayım. Bizim müthiş bir tehlikeyle karşı karşıya gelmemize neden oldunuz! Bir gülle oturduğum yerin damından geçti. Ölebilirdim." Boynundaki eşarpla sarkık yanaklarının terlerini sildi.</p>

      <p>&nbsp;Aynı anda Ned'in tedavi ettiği zavallı, yardımcılardan biri sırtındaki derin yaranın kanamasını durdurmak için sıcak zifir dökerken tiz sesle bir çığlık attı.</p>

      <p>&nbsp;Bu kaba saba adamlarınızın sessiz olmalarını sağlamalısınız. Van de Velde elini birkaç yaralı denizciye doğru onları aşağılarcasına salladı. "Ahırlara yakışacak melemeleri karımı korkutuyor ve rahatsız ediyor."</p>

      <p>&nbsp;Hasta son defa inleyerek olduğu yere yığıldı ve sesi kesildi. Ned'in tedavisi onu öldürmüştü. Sir Francis'in yüzünde sert bir ifade vardı, ama yine de şapkasını çıkararak Katinka'yı selamladı. "Mevrow, duyarlılığınıza saygı duyduğumuzdan kuşkunuz olamaz. Anlaşılan bu kaba saba adam da sizi daha fazla rahatsız etmemek için ölmeyi tercih etti." Konuşmasını sürdürürken yüzünde acımasız bir ifade vardı. "Ciyak ciyak bağırıp şımarıkça yarı baygınlığın zevkini çıkaracağınıza yaralılara bakma konusunda Bay Ned'e yardım etmek istersiniz belki de."</p>

      <p>&nbsp;Van de Velde bu öneri üzerine dikleşerek öfkeyle kaptana baktı. "Mijnheer, karıma hakaret ediyorsunuz. Onun bu kaba saba köylülere hizmet etmesini nasıl önerirsiniz?</p>

      <p>&nbsp;Karınızdan özür diliyorum. Ama burayı güzelleştirmekten başka yapacak işi yoksa, o zaman size onu kulübesine götürmenizi ve oradan çıkmadı sağlamanızı önereceğim. Karınızın sabrını zorlayacak başka çirkinlikler duyacağı ve iğrenç şeyler göreceği kesin. Sir Francis başıyla Hal'a «inden gelmesini işaret etti. Valiye de arkasını döndü. Baba oğul yan X kıyıya doğru yürüdüler. Yelkenciler ölüleri branda bezinden kefenine sararak bunları dikiyorlardı. Bir grupsa mezarları kazmaya başlarlardı bile. Bu sıcakta ölülerin hemen aynı gün gömülmeleri gerekiyordu. Hal branda bezi örtülü adamları saydı.</p>

      <p>&nbsp;Babası ona, "Sadece on ikisi bizden," dedi. "Diğer yedisi Martı'dan. Cesetleri karaya vurdu. Sekiz de tutsağımız var. Şimdi onlarla ilgileneceğim."</p>

      <p>&nbsp;Başlarında nöbetçiler duran tutsaklar kumsalda sıra halinde yere oturmuş, ellerini başlarının arkasında kenetlemişlerdi. Baba oğul onlara yaklaşırlarken Sir Francis hepsinin duyabileceği bir sesle, "Bay Courteney" dedi. "Adamlarınıza şu ağaçtan sekiz ilmek sarkıtmalarını söyleyin." Dev bir yabani incir ağacının etrafa uzanan dallarını işaret ediyordu. "O dallardan yeni meyveleri sallandıracağız." Öyle meşum bir sesle güldü ki, delikanlı irkildi.</p>

      <p>&nbsp;Sekiz tutsak inleyerek, bağırarak itiraz ettiler. "Bizi asmayın, efendim. Biz lord hazretlerinin emirlerini yerine getirdik. Biz sadece emirlere uyduk."</p>

      <p>&nbsp;Sir Francis onlara aldırmadı. "İpleri bağlat, Bay Courteney." Hal bir an kararsızca durdu. Böyle soğukkanlılıkla idam cezası uygulanacağı fikri onu dehşete düşürüyordu. Ama sonra babasının yüzündeki ifadeyi görünce hemen onun emirlerini yerine getirmeye gitti.</p>

      <p>&nbsp;Kısa sürede sağlam dallara ipler atıldı ve uçlarına ilmekler yapıldı. Azim tayfalarından bir grup, kurbanları yukarı kaldırmak için hazır bekliyordu.</p>

      <p>&nbsp;Martı'dan esir alınan sekiz tayfa birer birer ipe doğru sürüklendiler. Elleri arkalarından bağlanmıştı. Adamların başlarını bekleyen ilmeklere soktular. Hal babasının emri üzerine sıranın önünden geçerek her kurbanın kulağının altındaki düğümü düzeltti. Sonra yine babasına döndü. Rengi uçmuştu, midesi bulanıyordu. Elini alnına götürdü. "İdam cezasını yerine getirmeye hazırız, efendim."</p>

      <p>&nbsp;Sir Francis arkasını idam mahkûmlarına dönmüştü. O durumda usulca, "Onları öldürmemem için bana rica et," dedi. "Efendim?" Hal şaşalamıştı.</p>

      <p>&nbsp;Kahretsin! Sir Francis'in sesi çatallaşmıştı. "Bana, onları affetmem için yalvar."</p>

      <p>&nbsp;Hal yüksek sesle, "Özür dilerim, efendim," dedi. "Bu insanları bağışlayamaz mısınız?"</p>

      <p>&nbsp;Sir Francis, "Bu köpekler ipin ucunu hak ettiler," diye homurdandı "Onların iblis için bir jig dansı yapmalarını istiyorum."</p>

      <p>&nbsp;"Ama onlar sadece kaptanlarının emirlerini yerine getiriyorlardı. Hal avukat rolüne ısınmaya başlamıştı. “Onlara bir fırsat veremez misiniz”?</p>

      <p>&nbsp;Sekiz tayfa bu tartışmayı dinlerken ilmek geçirilmiş başlarını sağa sola çeviriyorlardı. Yüzlerinde acınacak bir ifade vardı. Ama gözleri hafif bir umutla parlamaya başlamıştı.</p>

      <p>&nbsp;Sir Francis çenesini ovuşturdu. "Bilmem ki..." Onları ne yapayım? Vahşi hayvanlara ve yamyamlara yem olmaları için ormana mı salıvereyim? Hepsini asmak daha merhametlice olur."</p>

      <p>&nbsp;Hal yalvardı. "Lütfen. Onlara yemin ettirir ve kaybettiğimiz adamların yerlerini almalarına izin verirsiniz."</p>

      <p>&nbsp;Sir Francis daha da kuşkulu bir tavır takındı. "Bana sadık kalacaklarına yemin ederler mi hiç?" Öfkeyle idam mahkûmlarına baktı. Adamlar boyunlarında ilmekler olmasaydı, dizlerinin üstüne düşeceklerdi.</p>

      <p>&nbsp;"Size sadakatle hizmet ederiz, efendim. Bu genç centilmen doğruyu söylüyor. Bizden daha iyi ve sadık hizmetkârlar bulamazsınız. "</p>

      <p>&nbsp;Sir Francis, "Kulübemden İncil'imi getir," diye homurdandı. Sekiz denizci boyunlarında ilmeklerle hizmet yemini ettiler.</p>

      <p>&nbsp;Koca Daniel iplerini çözerek onları götürdü. Sir Francis memnun bir tavırla adamların arkasından baktı. "Kayıplarımızdan bazılarının yerini alacak sekiz usta denizci," diye mırıldandı. "Azim'i ay sona ermeden denize açılacak hale getirmek istiyorsak, her insana ihtiyacımız olacak." Gölün üzerinden kayaların arasındaki girişe baktı. "Burada kalırsak bundan sonra bizi kimin ziyaret edeceğini sadece Tanrı bilir."</p>

      <p>&nbsp;Hal'a döndü. "Şimdi geriye Akbaba'nın romunu yalayıp yutan ayyaş köpekler kaldı. Bir kırbaç cezasına daha hazır mısın, Hal?"</p>

      <p>&nbsp;«Mürettebatın yarısını Kediyle işe yaramayacak hale getirmenin faydası ne, baba? Akbaba, biz denize açılacak duruma gelmeden geri döner bu adamlar etleri yarı dökülmüş sırtlarıyla daha iyi savaşamazlar."</p>

      <p>&nbsp;Sir Francis soğuk bir tavırla, "Yani onları hiç cezalandırmadan salıverelim, öyle mi?" dedi. Yüzünü oğlununkine yaklaştırmıştı.</p>

      <p>&nbsp;Neden onlara para cezası vermiyorsunuz? Standvastigheictdan aldığınız ganimetten paylarına düşen miktarı almıyorsunuz? Bunu ayık olan savaşan tayfaların arasında bölüştürürsünüz.</p>

      <p>&nbsp;Sir Francis hâlâ oğluna bakıyordu. Sonra haşince gülümsedi. "Süleyman'ın hükmü. Keseleri tayfaların canını sırtlarından daha fazla yakacak, öylece bizim payımıza da birkaç gulden daha düşecek."</p>

      <p>***</p>

      <p>&nbsp;</p>
    </div>
  </div>
</body>
</html>
