<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <p>Atların ayaklarına deri kesecikler geçirildiğinden taşlı yerde fazla ses çıkmıyordu. Rahip atıyla Cornelius Schreuder'in çok yakınından gidiyordu. Ama Albay yine de ihtiyatlı davranıp hafif bir çelik zinciri adamın beline dolamış, diğer ucunu da kendi bileğine geçirmişti. Rahip sansar yüzlü, hilekâr bakışlı bir adamdı. Schreuder ona hiç güvenmiyordu.</p>

      <p>&nbsp;Dar vadide ikişer ikişer ilerliyorlardı. Ay bir saat önce doğmuştu I ama yanlardaki kayalardan yayılan güneşin sıcaklığı hâlâ yüzlerine çarpıyordu. Albay kendi alayından en güvenilir on beş adamını seçmişti. Hepsi de hızla koşabilen adara binmişlerdi. Koşum takımları ses çıkarmayacak hale getirilmiş, silahları kumaşlara sarılmıştı. Onun için karanlık gecede sessizce ilerleyebiliyorlardı.</p>

      <p>&nbsp;Rahip birdenbire elini kaldırdı. "Burada duralım." Schreuder emri fısıltıyla tekrarladı.</p>

      <p>&nbsp;Rahip, "Etrafta birinin olup olmadığını anlamak için önden gitmem gerekiyor," dedi.</p>

      <p>&nbsp;Ben de seninle geleceğim. Hollandalı attan inerek zinciri kısalttı. Gruptaki diğer adamları vadinin dibinde bırakıp dik yamaçtan usul usul çıktılar.</p>

      <p>&nbsp;İşte manastır. Rahip tepelerindeki doruklara çökmüş gibi duran kare biçimi büyük binayı işaret etti. Manastır gökyüzündeki yıldızların yarısının görülmesini engelliyordu. "Fenerle iki defa işaret verin. Sonra tekrar iki defa."</p>

      <p>&nbsp;Albay küçük feneri manastırın duvarlarına doğru döndürerek alevin görülmesini engelleyen kapağı açtı. İki defa. Sonra beklediler. Ama hiçbir şey olmadı.</p>

      <p>&nbsp;Schreuder, "Benimle oyun oynuyorsan, kılıcımın tersiyle kafanı uçururum," diye homurdandı. Yanında duran ufak tefek rahibin titrediğini hissetti.</p>

      <p>&nbsp;Adam yalvardı. "Tekrar işaret verin." Albay işareti tekrarladı. Sonra birdenbire duvarın tepesinde hafif bir nokta gibi sönük bir ışık bir an parıldadı. İki defa çaktı, sonra söndü.</p>

      <p>&nbsp;Rahip heyecanla, "Artık gidebiliriz," diye fısıldadı. Ama Hollandalı onu durdurdu.</p>

      <p>&nbsp;"Manastırdaki içeri girmemize yardım edecek kimselere ne söyledin?"</p>

      <p>&nbsp;Onlara Galla grubundan çok soylu birinin Prester John'ın tacını imparatordan almak istediği söylendi. Çocuğun suikast komplosundan kurtulması için onun ve tanışabilir tapınağın başka bir yere götürüleceği bildirildi.</p>

      <p>&nbsp;Schreuder, "İyi bir plan," diye mırıldanarak rahibi atların beklediği yere indirdi. Adam onlara rehberlik etti yine. Başka bir derin uçuruma indiler. Sonunda bir heyula gibi yükselen dev duvarların altına ulaştılar.</p>

      <p>&nbsp;Rahip, "Atları burada bırakın," diye fısıldadı. Sesi titriyordu.</p>

      <p>&nbsp;Schreuder'in adamları atlarından indiler. Dizginleri seyislik görevi verilen iki arkadaşlarına uzattılar. Hollandalı baskın ekibini topladı ve onları rahibin peşinden duvara doğru götürdü. Yukarıdan aşağıya bir ip merdiven sarkıtıldı. Schreuder karanlıkta merdivenin üstünü göremedi.</p>

      <p>&nbsp;Rahip, "Ben üzerime düşeni yaptım," dedi. "Yukarıda bir arkadaşım sizi karşılayacak. Bana söz verilen ödül yanınızda mı?"</p>

      <p>&nbsp;Schreuder hemen, "Başarılı oldun," dedi. "Ödülün benim heybemde. Adamlarımdan biri seni atların yanına götürüp onu sana verecek." Zincirin ucunu yardımcısına uzattı. Rahibin anlayabilmesi için Arapça, "Ona iyi bak, Ezekiel," dedi. "Hak ettiği ödülü kendisine ver."</p>

      <p>&nbsp;Ezekiel rahibi götürdü. Hollandalı birkaç dakika bekledi. Sonra karanlıkların arasından şok ve hayret dolu bir ses geldi. Bunu kesilen nefes borusundan kaçan havanın hafif hışırtısı izledi. Ezekiel sessizce geri döndü. Hançerini sarığından sarkan kumaşın ucuna siliyordu.</p>

      <p>&nbsp;Albay, "Bu işi ustalıkla yaptın," dedi.</p>

      <p>&nbsp;Ezekiel, "Bıçağım keskin," diyerek onu tekrar kınına soktu.</p>

      <p>&nbsp;Hollandalı ip merdivenin alt basamağına yaklaşıp yukarı tırmanmaya başladı. On beş metre yukarıda duvara oyulmuş küçük, ancak omuzlarının sığabileceği genişlikte bir mazgala erişti. Onu içerdeki küçücük hücrede başka bir rahip bekliyordu.</p>

      <p>&nbsp;Hollandalının adamları onu teker teker izleyerek pencereden içeri kaydılar. Sonunda hepsi de küçük hücreye tıkıştılar.</p>

      <p>&nbsp;Schreuder rahibe, "Bizi önce çocuğa götür," diye emrederek adamın kemikli omzunu kavradı. Peşinde adamlarıyla karanlık ve dönemeçli dehlizlerde ilerlediler. Herkes bir önündeki arkadaşının omzunu tutuyordu.</p>

      <p>&nbsp;Karanlık labirentte dönüp durdular. Sonunda döner bir merdivenden çıktılar. İlerde bir ışık vardı. Usul usul ilerleyerek bir kapıya doğru giderken ışık da daha güçlendi. Kapının iki yanında sönmeye yüz tutmuş meşaleler yanıyordu. İki nöbetçi eşikte büzülmüş yatıyorlardı. Silahları yerde, yanlarında duruyordu.</p>

      <p>&nbsp;Schreuder, Ezekiel'e, "Onları öldür," diye fısıldadı.</p>

      <p>&nbsp;Rahip, "Onlar çoktan öldü," dedi. Albay nöbetçilerden birini ayağıyla dürttü. Adamın kolu cansızca yanına düştü. Elindeki içki maşrapası yere yuvarlandı. Mayalandırılmış bal ve sudan elde edilen içki konmuştu anlaşılan, tabii zehir katılarak.</p>

      <p>&nbsp;Rahip kapıya belirli bir biçimde vurdu. İçerdeki kol demiri kaldırıldı. Kapı açıldı ve eşikte bir dadı belirdi. Çocuk kucağındaydı. Meşalelerin ışığında gözlerinin dehşetle irileşmiş olduğu görülüyordu.</p>

      <p>&nbsp;Schreuder, "Aradığımız bu mu?" diye sorarak battaniyenin bir ucunu kaldırdı ve çocuğun tatlı, kahverengi yüzüne baktı. İmparator uyuyordu. Siyah bukleleri terden ıslanmıştı.</p>

      <p>&nbsp;Rahip onayladı. "Evet, o."</p>

      <p>&nbsp;Hollandalı dadının kolunu sıkıca kavrayarak onu dışarı, yanına çekti. Rahibe usulca, "Şimdi beni öbür şeye götür," dedi.</p>

      <p>&nbsp;Karanlık dehlizler ve koridorlardan oluşan labirentin daha da derinlerine doğru gittiler. Sonunda yine ağır, demir çiviler kakılmış başka bir kapının önüne geldiler. Onun önünde de dört keşiş yatıyordu. Adamların yüz hatları zehirden ölürken çektikleri acıyla çarpılmıştı. Rehber onlardan birinin yanında diz çökerek harmanisinin içini aradı. Ayağa kalktığı zaman elinde pek büyük, demir bir anahtar vardı.</p>

      <p>&nbsp;Schreuder fısıltıyla Ezekiel'i yanına çağırdı. Dadıyı ona teslim etti. "Kadını iyi koru!" Sonra da kapıya yaklaşarak bronz tokmağı kavradı. Kapı açılırken ihanete ortak olan rahip ve baskın grubu taş duvarlı küçük mahzenden süzülen parlak ışıkta gerilediler. Karanlıktan sonra yüz mumun ışığı gözleri kamaştırıyordu.</p>

      <p>&nbsp;Albay eşiği aştı. Ama o bile şaşırarak kararsızca durakladı. Üzerine ışıltılı örtü geçirilmiş Taşınabilir Tapınağa baktı. Kapaktaki melekler titrek alevlerin ışığında dans ediyor gibiydiler. Hollandalı farkına varmadan haç çıkardı. Sandığın kulplarından birini kavramaya çalıştı. Ama sanki onu gerileten görünmez bir engelle karşılaşmıştı. Hırıltılı hırıltılı soluk alıyor, bir şey göğsünü sıkıştırıyordu. Mantıksız bir isteğe kapılmıştı. Dönüp kaçmak istiyordu. Bir adım geriledi ama sonra kendini topladı. Geri geri giderek odadan çıktı.</p>

      <p>&nbsp;Boğuk bir sesle, "Ezekiel," dedi. "Çocuk ve kadınla ben ilgilenirim. Mustafa'yla birlikte sandığı alın."</p>

      <p>&nbsp;Adamlar Hıristiyan olmadıkları için Schreuder gibi etkilenmediler. Heyecanla ilerleyerek tutamakları kavradılar. Taşınabilir Tapınak şaşılacak kadar hafifti. Sanki hiç ağırlığı yoktu. İki adam sandığı kolayca taşıdılar.</p>

      <p>&nbsp;Schreuder onlara yol gösteren rahibe Arapça, "Atlarımız bizi ana kapının önünde bekleyecek," dedi. "Bizi oraya götür."</p>

      <p>&nbsp;Karanlık dehlizlerde hızla ilerlediler. Bir keresinde beklenmedik bir anda beyaz harmanili bir keşişle karşılaştılar. Adam ayaklarını sürüyerek bir köşeden çıktı ve onlara doğru gelmeye başladı. Meşalelerin sönük ışığında Taşınabilir Tapınak'ı silahlı iki askerin arasında görünce bu korkunç saygısızlık yüzünden dehşetle bir çığlık atarak dizüstü düştü. Schreuder sol eliyle dadının kolunu tutuyordu. Sağındaysa kınından çektiği Neptün kılıcı vardı. Yere diz çökmüş olan keşişi, kılıcı bir defa adamın kaburgalarının arasından sokarak öldürdü.</p>

      <p>&nbsp;Bir süre sessizce etrafı dinlediler. Ama kimsenin bağırıp çağırdığı yoktu.</p>

      <p>&nbsp;Schreuder rahibe emretti. "Haydi. Devam et."</p>

      <p>&nbsp;Rehberleri birdenbire durakladı. "Dış kapı biraz ilerde. Yanındaki nöbetçi kulübesinde üç kişi var." Albay kulübede yanan lambanın ışığının açık kapıdan dışarı süzüldüğünü görebiliyordu. Rahip ekledi. "Sizi burada bırakmalıyım."</p>

      <p>&nbsp;Hollandalı alayla, "Tanrı seninle olsun," dedi. Rahip koşarak uzaklaştı.</p>

      <p>&nbsp;Ezekiel, o sandığı yere bırak. Gidip nöbetçilerin icabına bak. Üç asker koridorda usul usul ilerlediler. Schreuder hâlâ dadının kolunu sıkıca tutuyordu. Ezekiel nöbetçi kulübesine süzüldü. Bir an derin bir sessizlik oldu. Sonra yere yuvarlanan bir şeyin gürültüsü duyuldu.</p>

      <p>&nbsp;Schreuder yüzünü buruşturdu. Ama sonra ortalık yine sessizleşti. Ezekiel de geri döndü. "Tamam!"</p>

      <p>&nbsp;Albay ona çattı. "Yaşlanıyor ve beceriksizleşiyorsun." Adamları dev kapıya götürdü. Kapının kapatılmasını sağlayan büyük tahta kolu ancak üçü kaldırabildiler. Sonra Ezekiel ilkel vincin kolunu çevirdi ve kapı da tekerleklerinin üzerinde kayarak açıldı.</p>

      <p>&nbsp;Hollandalı adamlarını, "Birbirinizden ayrılmayın," diye uyardı. Onları koşarak köprüden geçirdi ve kayalık yola çıkardı. Ayışığında durup bir defa hafif bir ıslık çaldı. Atların kese geçirilmiş hafif, boğuk nal sesleri duyuldu. Seyis görevi yapan askerler saklandıkları kayaların arkasından çıktılar. Ezekiel Taşınabilir Tapınak'ı yedek atın yük eyerinin üzerine oturtarak bağladı. Sonra her asker kendi atının dizginlerini alıp eyere atladı. Schreuder eğilerek uyuyan çocuğu dadısının kucağından aldı. Küçük uykulu uykulu hafifçe bağırdı. Ama Albay onu susturarak eyeri kaşına sıkıca yerleştirdi.</p>

      <p>&nbsp;Dadıya, "Haydi git," diye emretti. "Artık sana ihtiyaç yok."</p>

      <p>&nbsp;"Bebeğimi bırakamam." Kadının sesi tiz ve telaşlıydı.</p>

      <p>&nbsp;Hollandalı tekrar eğildi ve Neptün'ü bir defa uzatarak dadıyı öldürdü. Kadının cesedini yolun kenarında bırakıp baskın ekibini dağdan aşağıya indirdi.</p>

      <p>&nbsp;***</p>

      <p>&nbsp;</p>
    </div>
  </div>
</body>
</html>
