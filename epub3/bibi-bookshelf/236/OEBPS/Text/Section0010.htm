<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <p>İki büyük kayık akıntıya karşı yarın ağzına doğru ağır ağır ilerlerken bir sürü su kuşu ürkerek sığ yerden havalandı. Gemicilerin kuzeyde gördüklerine benzeyen yirmi cins değişik kaz ve ördek gibi vaklayarak, gıdaklar ya da boru çalarmış gibi sesler çıkararak havalandılar. Burada başka türler de vardı. İngiltere'dekilere benzemeyen, daha iri ya da tüyleri daha parlak çulluk, beyaz balıkçıl ve akbalıkçıllar, gagaları acayip biçimli upuzun bacaklı kuşlar. Kalabalık kuş sürüleri yüzünden gökyüzü karardı sanki. Adamlar bir an kürek çekmeyi bırakıp bu sürüleri hayretle seyrettiler.</p>

      <p>&nbsp;Sir Francis de başını kaldırmış, bu yabani gösteriyi seyrediyordu. "Burası harikalarla dolu bir ülke," diye mırıldandı. "Biz bu kıtanın sadece çok küçük bir bölümünü inceleyebildik. Bu eşiğin gerisinde, içerlerde hiçbir insanın görmediği başka ne harikalar var kimbilir?"</p>

      <p>&nbsp;Derenin ağzına durup eğilerek bir maşrapaya su doldurdu ve tadına baktı. Sonra da memnun memnun başını salladı. "Temiz ve tatlı." Ned Tyler'a seslendi. "Siz firarı burada doldurmaya başlayın. Hal'la ben yukarılara çıkacağız."</p>

      <p>&nbsp;Ned kayığı kenara doğru götürürken yarda havlamaya benzeyen kalın, çılgınca bir ses yankılandı. Hepsi başlarını kaldırdılar. Ned, "Bu yaralar da nedir?" diye sordu. "İnsan mı? Yoksa acayip, kıllı cüceler mi?" sesinde hayret ve korku vardı. Başını kaldırmış, yukarıdaki uçurumun kenarına dizilmiş olan, insana benzeyen yaratıklara bakıyordu. Sir Francis küreğine dayanarak seslendi. "Onlar maymun. Berberi kıyısındakiler gibi."</p>

      <p>&nbsp;Aboli güldü. Sonra da başını arkaya atarak sürünün lideri erkek Maymunun onlara meydan okurken çıkardığı sesi taklit etti.</p>

      <p>&nbsp;Dev maymun bu meydan okumaya karşılık verdi. Uçurumun kenarda dört ayağının üzerinde durarak korkunç beyaz dişlerini göstermek için ağzını açtı. Bu gösteri yüzünden cesaretlenen birkaç genç hayvan aşağıdakilerin üzerine taş ve toprak atmaya başladılar. Gemiciler koruncak için eğilip sinmek zorunda kaldılar.</p>

      <p>&nbsp;Sir Francis emir verdi. "Onları kaçırmak için ateş edin!"</p>

      <p>&nbsp;Biraz uzaktalar. Koca Daniel tüfeğin dipçiğini omzuna dayayıp ağır yanan fitilin başına üfledi. Patlama sesi yarda gök gürültüsü gibi yankılandı. Ateş yüzünden paniğe kapılan maymun sürüsünün davranışları karşısında gemiciler kahkahalarla gülmeye başladılar. Kurşun uçurumun kenarından bir kaya parçasını kopardı. Sürüdeki genç maymunlar paniğe kapılarak ters taklalar attılar. Dişiler yavrularını karınlarının altına tutundurup dik kayanın yüzeyine tırmandılar. Hatta cesur erkek maymun da meydan okumaktan vazgeçip hızla kaçan sürüye katıldı. Birkaç saniye içersinde uçurumun yukarısı boşaldı. Dehşetle kaçan maymunların gürültüsü de hafifledi.</p>

      <p>&nbsp;Aboli yandan, beline kadar gelen suya atladı. Kayığı kıyıya çekti. Daniel'le Ned de fıçıları doldurmak için tıpaları çıkardılar. Diğer kayıkta Sir Francis'le Hal küreklere asılarak suyun yukarısına doğru çıktılar. Çay yarım mil sonra iyice daraldı. İki yandaki kayalar da dikleşti. Sir Francis nerede olduklarını anlamak için durdu. Sonra kayığı kayadan uzanan kurumuş bir ağaca bağladı. Hal'ı teknede bırakıp dik kayanın dibindeki rafa benzeyen dar yerde yukarıya tırmanmaya başladı. İzleyecek belirgin bit patika yoktu. Ama kaptan tutunabileceği bir yerden diğerine güvenle geçiyordu. Hal onu gururla seyrediyordu. Delikanlıya göre babası yaşlı bir adamdı. Herhalde oldukça ileri yaş sayılan kırkını çoktan geçmişti. Ama yine de güçlü ve çevik hareketlerle tırmanıyordu. Sonra Sir Francis nehrin on beş metre yukarısında, aşağıdan görülmeyen yine raf gibi bir çıkıntıya ulaştı ve üzerinde ayaklarını sürüyerek birkaç adım attı. Sonra kayanın yüzeyindeki dar bir yarığı incelemek için diz çöktü. Mağaramsı yerin ağzı taşlarla düzgünce kapatılmıştı. Kaptan taşların uzun aylar önce bıraktığı biçimde durduklarını görünce rahatlayarak gülümsedi. Onları dikkatle yarıktan çekip yanına dizdi. Açıklık içeriye sürünebileceği kadar genişleyinceye kadar bu işi sürdürdü.</p>

      <p>&nbsp;Açıklığın gerisindeki mağara karanlıktı. Ama Sir Francis ayağa kalkarak başının yukarısındaki taş rafa doğru uzandı. El yordamıyla oraya bıraktığı çakmak taşı ve çelik çubuğu buldu. Yanında getirdiği mumu yakarak mağarada etrafına bakındı.</p>

      <p>&nbsp;Oraya son gelişinden beri hiçbir şeye el sürülmemişti. Dipteki kayadan duvarın önünde beş sandık duruyordu. Heerlycke Nacht'tan elde edilen ganimetti bu. Çoğunda Batavia'daki Hollanda garnizonuna ödenecek guldenler ve gümüş eşyalar vardı. Girişin yanına gerekli şeyler konmuştu. Sir Francis hemen çalışmaya başladı. Ağır tahta direği mağaranın girişindi rafa yerleştirmesi ve palangayı aşağıdaki bağlı tekneye sarkıtması hemen hemen yarım saatini aldı.</p>

      <p>&nbsp;Aşağıya, Hal'a, "İlk sandığı bağla," diye seslendi.</p>

      <p>&nbsp;Delikanlı bu emri yerine getirdi. Babası sandığı yukarı çekti. İpe her alışında makara dili gıcırdıyordu. Sonra sandık gözden kayboldu. Birkaç dakika sonra ip aşağıya, Hal'ın uzanabileceği bir yere kadar sarktı. Delikanlı ikinci sandığı bağladı.</p>

      <p>&nbsp;Baba oğul bir saatten daha uzun bir süre uğraşıp bütün külçeleri ve para torbalarını yukarı çıkardılar. Hepsi de mağaranın dibine yerleştirildi. Daha sonra barut dolu fıçılar ve silah yığınlarıyla uğraştılar. Yukarıya en son hepsinden küçük olan malzeme çekildi: bir pusula, dümen kolu, laMvastigheid'den alınan haritalar, çakmak taşı ve çelik çubuk, branda bezine sarılı cerrah aletleri ve bu keşfedilmemiş, vahşi kıyıda çaresiz kalan bir grup için ağır ağır ölme ya da yaşamak anlamına gelen diğer araç ve gereçler.</p>

      <p>&nbsp;Sonunda Sir Francis aşağıya, "Haydi gel, Hal!" diye seslendi. Delikanlı da o genç maymunların hızı ve rahatlığıyla yukarıya tırmandı.</p>

      <p>&nbsp;Hal yukarı eriştiği sırada, babası rahatça o dar raf gibi yere oturmuş, ayaklarını aşağıya sallandırmıştı. Ellerinde toprak saplı piposuyla tütün kesesi vardı.</p>

      <p>&nbsp;"Bana yardım et, evlat," diyerek piposuyla kayanın yüzündeki dikey yarığı işaret etti. "Onu tekrar ört; Hal yine bir yarım saat uğraşarak mağara ağzını gizlemek ve yabanların içeri girmelerini engellemek için taşları öne yerleştirdi. Başkalarının bu ıssız yarda hazineyi bulmaları imkânsızdı. Ama Hal da, babası da Maymunların geri döneceklerini biliyorlardı. Bu hayvanlar insanlar kadar Muzip ve meraklıydılar.</p>

      <p>&nbsp;Hal uçurumdan aşağıya inmeye hazırlanırken, Sir Francis elini oğlunun omzuna koyarak onu durdurdu. "Acelemiz yok. Bizimkiler daha su fıçılarının hepsini doldurmamışlardır."</p>

      <p>&nbsp;Baba oğul raf gibi yerde sessizce oturdular. Sir Francis o arada uzun saplı piposunu yakmayı başardı. Sonra da mavi dumanlar arasında, "Ben burada ne yaptım?" diye sordu.</p>

      <p>&nbsp;Hazinenin bizim payımıza düşen bölümünü sakladınız.</p>

      <p>&nbsp;Sir Francis düzeltti. "Sadece bizim payımızı değil, tahtın ve gemide her adamın paylarını da. Ama bunu neden yaptım?"</p>

      <p>&nbsp;Hal babasının daha önce tekrar tekrar söyleyerek kafasına soktuğu bilgiyi yineledi. "Altın ve gümüş dürüst bir adamı bile baştan çıkarabilir."</p>

      <p>&nbsp;Sir Francis, "Ben kendi mürettebatıma bile güvenmemeli miyim?" dedi.</p>

      <p>&nbsp;Hal dersi tekrarladı. "Kimseye güvenmezseniz o zaman kimse sizi aldatamaz."</p>

      <p>&nbsp;Buna inanıyor musun? Sir Francis oğlunun yanıt verirken yüzünde belirecek ifadeyi görebilmek için ona döndü. Hal durakladı. "Aboli'ye güveniyor musun?" diye sordu babası.</p>

      <p>&nbsp;Delikanlı sanki bir günahmış gibi istemeye istemeye itiraf etti. "Evet, ona güveniyorum."</p>

      <p>&nbsp;Aboli iyi bir insan. Ondan daha iyisi olamaz. Ama gördüğün gibi onu bile buraya getirmiyorum. Kaptan bir an durdu, sonra da ekledi. "Bana güveniyor musun, oğlum?"</p>

      <p>&nbsp;Tabii.</p>

      <p>&nbsp;Neden? Ben de sadece bir insanım. Sana hiçbir insana inanmamanı söyledim.</p>

      <p>&nbsp;Çünkü siz benim babamsınız. Ben sizi seviyorum.</p>

      <p>&nbsp;Sir Francis'in gözleri bulanıklaştı. Hal'ın yanağını okşayacakmış gibi elini uzattı. Sonra içini çekerek elini indirdi ve aşağıdaki çaya baktı. Hal babasının verdiği yanıt yüzünden onu azarlayacağını sanıyordu. Ama böyle bir şey olmadı. "Ben buraya başka ne sakladım? Barut, silahlar, haritalar ve buna benzer şeyler. Onları niçin buraya koydum?"</p>

      <p>&nbsp;Hal güvenle, "Belirsiz bir geleceğe karşı," diye yanıt verdi. Bu sözleri daha önce de sık sık duymuştu. "Onları neden buraya sakladım? Zeki bir tilkinin yuvasının birkaç çıkış yolu vardır."</p>

      <p>&nbsp;Sir Francis başını salladı. "Bizim gibi guerre de course'da yelken açan herkes daima tehlikededir. İlerde bir gün o birkaç sandığın değeri canımız kadar olabilir."</p>

      <p>&nbsp;Kaptan sessizleşerek piposundaki son tütünleri de tüttürdü. Sonra usulca, "Tanrı merhametliyse, Hollandalılarla giriştiğimiz bu savaş yakın bir gelecekte sona erecek," dedi. "O zaman buraya dönecek ve ganimetimi alacağız. Yuvamıza, Plymouth'a doğru yelken açacağız. Uzun bir süreden beri High Weald'in yanındaki Gainesbury Malikânesi'ni almayı hayal ediyorum..." Fazla hayal kurarak kadere meydan okumaktan korkuyormuş gibi sözlerini yarıda kesti. "Başıma bir kötülük geldiği takdirde kazandığımız şeyleri nereye koyduğumu bilmen ve hatırlaman çok önemli. Bu benim sana bırakacağım miras."</p>

      <p>&nbsp;Hal endişeyle, "Başınıza hiçbir şey gelmeyecek!" diye bağırdı. Bu bir inancın ifadesinden çok bir yakarışa benziyordu. Hal merkezinde bu etkileyici insanın olmadığı bir yaşamı hayal bile edemiyordu.</p>

      <p>&nbsp;Sir Francis, "Hiçbir insan ölümsüz değildir," dedi. "Hepimizin Tanrı'ya bir ölüm borcu vardır." Bu kez sağ elini kısa bir an Hal'ın omzuna koydu. "Haydi, gel, evlat. Karanlık basmadan bizim kayıktaki su fıçılarını doldurmamız gerekiyor."</p>

      <p>***</p>
    </div>
  </div>
</body>
</html>
