<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <p>Albay Cornelius Schreuder bütün askerliği boyunca kendi ırkı ve ülkesinden kimselerden çok, yerli birliklerle seferlere katılmıştı. Albay yerlileri tercih ediyordu. Çünkü onlar zor şartlara dayanmışlardı. Sıcak ve güneş ya da soğuk ve nem onları pek etkilemiyordu, yerliler tropik iklimlere gelen beyazları yere seren humma ve bulaşıcı hastalıklara karşı dirençliydiler. Daha az yiyecekle yaşayabiliyorlardı. Bu korkunç ve vahşi toprakların sağladığı az bir yiyecekle yaşamayı ve savaşmayı başarıyorlardı. Oysa Avrupalı askerler aynı mahrumiyete göğüs germek zorunda kaldıklarında hastalanıp ölürlerdi.</p>

      <p>&nbsp;Albayın bu tercihinin bir başka nedeni daha vardı. Hıristiyan askerlinin hayatları değerli sayılıyordu. Ama bu dinsizler böyle şeyler düşünülmeden harcanabilirlerdi. Sığır sürülerinin insan kadar değerleri olmaması ve pişmanlık duyulmadan mezbahaya gönderilmeleri gibi bir şeydi bu. Tabii yerliler hırsızlıklarıyla ün yapmışlardı. Kadınların ya da içkinin yanına yaklaştırılmamaları da gerekirdi. Kendi inisiyatifleriyle hareket etmeleri gerektiği zaman küçük çocuklara dönüyorlardı. Ama onları yönetecek usta Hollandalı komutanlar olduğu zaman cesaret ve dövüşkenlikleri bu zayıflıklarından baskın çıkıyordu. Schreuder bir tepecikte durup piyadelerden oluşan uzun sıranın önünden geçmesini seyretti. Bir gün önce çoğunun yere serilmesine neden olan o korkunç deniz tutmasından çabuk kurtulmuşlardı. Şaşılacak bir şeydi bu. Sert toprakta bir gece yatıp dinlenmişler, birkaç avuç kurutulmuş balık ve kömürde pişirilmiş süpürge darısı ekmeği yemişlerdi. Şimdi, bu sabah gemiye bindikleri zamanki kadar neşeli ve güçlüydüler. Beyaz çavuşların peşinde çıplak ayaklarıyla yürüyerek Albayın önünden geçiyorlardı. Yüklerinin altında kolaylıkla yürüyor ve birbirleriyle kendi dillerinde konuşuyorlardı. Schreuder, Masa Körfezi'nden gemiye bindiklerinden beri ilk defa onlara güveniyordu. Şapkasını çıkarıp alnını kuruladı. Güneş ağaçların tepelerinde yeni beliriyordu ama iyice sıcak basmıştı bile. Etraf bir ekmekçinin fırınından yayılan hava kadar kavurucuydu. Albay onları bekleyen tepelerle ormana baktı. Kızıl saçlı İskoçyalının onun için çizdiği harita ilkel bir şeydi. Cumbrae sadece kıyıları belirtmiş, şimdi karşılaştıkları engebeli araziden hiç söz etmemişti.</p>

      <p>&nbsp;"Albay önce kıyıdan ilerlemişse de, böylesi zor olmuştu. Adamı yükleri yüzünden ayak bileklerine kadar kumlara batmışlardı. Ayrıca geniş kumsallarda onların daha da gecikmelerine neden olacak dik kayalar ve burunlar vardı. Schreuder bu nedenle içerilere doğru dönmüş, tepelerden ve ormandan geçecek yol bulmaları için devriyelerini ileri göndermişti.</p>

      <p>&nbsp;Birdenbire önden biri bağırdı. Biri koşarak sıranın yanından geçiyordu. Soluk soluğa kalmış olan Hotanto dikleşti ve abartılı bir selam verdi "Albay, ilerde geniş bir nehir var." Askerlerin çoğu gibi o da Hollanda dilini iyi konuşuyordu.</p>

      <p>&nbsp;Schreuder, "Kahretsin!" diye sövdü. "Büsbütün gecikeceğiz. Oysa buluşma yerine ulaşmak için sadece iki günümüz var. Bana yolu göster." Rehber onu tepenin doruğuna doğru götürdü.</p>

      <p>&nbsp;Albay tepeye eriştiği zaman ayaklarının altında yanları dik ve geniş bir nehir yatağı belirdi. İki yamaç hemen hemen altmış metre derinliğinde ve sık ağaçlarla kaplıydı. Dipte suları kahverengi geniş bir haliç gelgitin etkisiyle hızla denize akıyordu. Schreuder teleskopunu deri muhafazasından çıkarıp vadinin içerdeki tepeleri iyice oyduğu yeri dikkatle inceledi. "Karşıya kolaylıkla geçebileceğimiz bir yer yok. Geçiş yeri arayacak zamanım da olmadığı gibi." Aşağıya baktı. "Şu tepedeki ağaçlara ip bağlayın. Adamlar onlara tutunarak yamaçtan insinler."</p>

      <p>&nbsp;İki yüz adamı aşağıya indirmek sabah saatlerinin yarısını aldı. Bir ara aşağıya inerken kaymamak için ipe sıkıca tutunan elli adamın ağırlığı yüzünden halat koptu. Çoğu yuvarlanarak nehrin kıyısına inerlerken bilekleri burkuldu, oraları buraları çizilip berelendi. Ama sadece bir teki ciddi bir biçimde yaralandı. Genç bir Sinhalez piyadesi aşağıya yuvarlanırken sağ bacağı bir ağaç köküne takıldı. Bacak dizin aşağısında on iki yerinden kırıldı. Yerlinin bacağından kemik parçalarının sivri uçları çıktı.</p>

      <p>&nbsp;Schreuder teğmenine memnun memnun, "Neyse aşağıya indik ve sadece bir kaybımız oldu," dedi. "Bu bize daha pahalıya gelebilirdi. Geçecek başka bir yer bulmak için günlerce uğraşabilirdik."</p>

      <p>&nbsp;Teğmen Maatzuyker, "Yaralı adam için bir sedye yaptıracağım," diye açıkladı.</p>

      <p>&nbsp;"Sen aklını mı kaçırdın? Yürüyüşü yavaşlatır. O beceriksiz budalaya dolu bir tabanca ver ve onu burada bırak. Sırtlan ona yaklaştığı zaman onu mu, yoksa kendisini mi vuracağına karar verir. Neyse, yeterince kaldık! Şimdi karşıya geçelim. Albay kıyıdan yüz metre genişliğindeki nehrin karşı tarafına baktı. Deniz çekilirken çamurlu su hızlanıyor, yüzeyinde küçük girdaplar beliriyordu."</p>

      <p>&nbsp;Teğmen Maatzuyker, "Sallar yapmamız gerekecek," diye fikrini açıkladı. Ama Schreuder öfkelendi. "Bu iş için de zamanım yok. Karşı kıyıya ip uzatın. Nehrin geçilip geçilemeyeceğini anlayalım."</p>

      <p>&nbsp;Maatzuyker diplomatça, "Akıntı güçlü," diye işaret etti.</p>

      <p>&nbsp;Schreuder tehlikeli bir tavırla, "Bir budala bile bunu fark eder, Maatzuyker," dedi. "Belki de bu yüzden bu gözlemi yapabildin. En güçlü yüzünü seç!"</p>

      <p>&nbsp;Maatzuyker selam verdi ve hızla sıraya dizili askerlerin yanından geçti. Yerlilerin hepsi de ne olacağını anlamışlardı. Bu yüzden Maatzuyker'le göz göze gelmemek için gökyüzünde ya da ormanda incelenecek ilginç şeyler buldular.</p>

      <p>&nbsp;Teğmen onbaşılarından birine, "Ahmed!" diye bağırarak yerliyi omuzlarından yakaladı. Gruba katılarak dikkati çekmemeye çalışan adamı dışarı sürükledi.</p>

      <p>&nbsp;Ahmed tüfeğini bıkkınca bölüğünden birine verdi ve soyunmaya başladı. Çıplak vücudu tüysüz ve sarıydı. Gövdesini esnek ve güçlü kaslar sarıyordu.</p>

      <p>&nbsp;Maatzuyker ipi Ahmed'in koltukaltlarından geçirerek bağladı. Sonra adama suya girmesini emretti. Ahmed ağır ağır akıntıya doğru giderken su beline kadar çıktı. Schreuder'in karşıya hızla ve kolaylıkla geçme umudu da arttı. Ahmed'in kıyıdaki arkadaşları ipi salıverirken ona teşvik edici közler haykırdılar.</p>

      <p>&nbsp;Ama yerli tam nehrin ortalarına yaklaştığı sırada birdenbire sendeledi ve kafası sularda kayboldu.</p>

      <p>&nbsp;Albay, "Onu geri çekin!" diye emretti. Askerler Ahmed'i sığ yere doğru çektiler. Adam burnundan soluyor, öksürerek yuttuğu suları tükürüyordu. Bir taraftan da dengesini bulmaya çalışıyordu.</p>

      <p>&nbsp;Schreuder birdenbire daha da telaşla haykırdı. "Çekin! Onu sudan çıkarın!"</p>

      <p>&nbsp;Albay elli metre yukarıda bulanık suyun yüzeyinde dev bir girdabı oluştuğunu görmüştü. Sonra V biçimi bir dalga hızla onbaşının çırpındığı sığ yere doğru geldi. İpi tutan grup bunu fark ettiler ve korkuyla haykırdılar. Ahmed'i öyle güçlü bir biçimde çektiler ki, adam arkası üstü devrildi. Çırpınıp tekme atan onbaşıyı kıyıya doğru sürüklediler. Ancak yüzey altındaki şey daha hızlıydı. Bir ok gibi çaresiz adama doğru gitti.</p>

      <p>&nbsp;Ahmed'e birkaç metre kala kara bir kütüğe benzeyen pullu, yamru yumru biçimsiz burnu sudan uzandı. Bu kafadan altı metre geride timsahlara özgü o sorguçlu kemik kemik kuyruk sudan hızla çıktı. İğrenç canavar aradaki açıklıkta ilerleyerek sudan yükseldi. Ağzı açılmış, sıra sıra biçimsiz, sivri dişileri ortaya çıkmıştı.</p>

      <p>&nbsp;Ahmed timsahı görünce canhıraş bir çığlık attı. Hayvan dişlerini adamın belinden aşağısına geçirdi. Hem de indirilen demir bir kepengi anımsatan bir gürültüyle. Adamla hayvan köpükten bir girdap oluşturarak suya battılar. İpi tutan askerler hızla çekildikleri için ayakları yerden kesildi. Çırpınarak suyun kenarına doğru sürüklendiler.</p>

      <p>&nbsp;Schreuder arkalarından atılarak ipin ucunu yakaladı, iki defa bileğine sararak bütün ağırlığını geriye verdi. İlerde hızla akan kahverengi sulardan yine köpükler fışkırdı. Dişlerini Ahmed'in karnına geçirmiş olan dev timsah başdöndürücü bir hızla arka arkaya yuvarlandı. İpi tutan diğer adamlar ayağa kalkarak halata olanca güçleriyle asıldılar. Ahmed'in vücudu ikiye bölünürken kahverengi suda birdenbire kırmızı bir leke belirdi. Bir oburun, kızarmış bir hindinin budunu koparmasına benziyordu bu.</p>

      <p>&nbsp;Hızlı akıntı kan lekesini sürükledi, sonra sulara yayılarak kayboldu. İpi çekiştiren askerler diğer uçta gevşeme olduğu için, gerilediler. Ahmed'in gövdesinin üst kısmı kıyıya sürüklendi. Adamın kolları oynuyor, ağzı ölmekte olan bir balığınki gibi açılıp kapanıyordu.</p>

      <p>&nbsp;Nehirde, uzaklarda timsah tekrar sudan yükseldi. Ahmed'in gövdesinin alt kısmını ve bacaklarını ağzına çaprazlamasına almıştı. Hayvan başını gökyüzüne doğru kaldırarak kurbanının parçalarını yutmaya çalıştı. Parçalanmış ceset ağzına kayarken diğerleri timsahın yumuşak, açık renkli, pullu boğazının şiştiğini gördüler.</p>

      <p>&nbsp;Schreuder öfkeyle kükrüyordu. "İzin verdiğimiz takdirde bu pis hayvan günlerce gecikmemize neden olacak." Ahmed'in yarı vücudunu sürükleyerek&nbsp; götüren ve şok geçirmiş olan askerlere döndü. "O et parçasını getirin!"</p>

      <p>&nbsp;Adamlar yarım cesedi Hollandalının ayaklarının dibine attılar. Albay soyunur ve karşılarında çırılçıplak dururken ona hayranlıkla baktılar, Schreuder'in karın kasları yassı ve sertti. Sabırsızca verdiği emir üzerine askerler ipi onun koltukaltlarından geçirerek bağladılar. Sonra ona dolu bir tüfek ve ağır yanan fitili verdiler. Fitil emniyet mandalına takılıydı. Albay tüfeği omzuna vurdu. Diğer eliyle Ahmed'in cansız, gevşek kolunu yakaladı. Kanları akan yarım cesedi sürükleyerek nehre girerken diğerleri hayretle, gözlerine inanamıyormuş gibi mırıldandılar. Su dizlerine çıktığı zaman Hollandalı öfkeyle, "Haydi gel, pis havyan!" diye bağırdı. Yürümeyi sürdürdü. "Yemek mi istiyorsun? Eh, sana çiğneyebileceğin bir şey getirdim."</p>

      <p>&nbsp;Kıyıdaki herkes dehşetle inledi. Schreuder'in durduğu yerin yukarıda yine müthiş bir girdap belirdi. Timsah beline kadar çıkan suda Hollandalıya doğru hızla ilerledi. Kahverengi suyun yüzeyinde yağlı uzun bir iz bırakıyordu.</p>

      <p>&nbsp;Schreuder ayaklarını sağlamca yere bastı. Sonra kolunu kaldırdığı gibi Ahmed'in kanlar damlayan vücudunun üst kısmını hızla gelen timsahın önüne doğru fırlattı. Tüfeği omzundan indirirken, "Bunu ye!" diye haykırı. İki kol boyu uzaklıktaki suda yüzen insan yeme doğru nişan aldı. O iğrenç kafa sudan hızla çıktı. Hayvan Ahmed'in içe dokunacak bir biçimde parçalanmış olan gövdesini yutmak için ağzını iyice açtı. Schreuder tüfeğin nişangâhının üzerinden timsahın açık ağzına baktı. O biçimdi sivri dişleri gördü. Bunlara insan eti parçaları takılmıştı. Onların gerimde timsahın boğazının içi düğün çiçeği gibi güzel bir sarıydı. Hayvan ağzını açarken kalın bir zar suların timsahın ciğerlerine dolmaması için boğazını otomatik olarak kapatıyordu.</p>

      <p>&nbsp;Schreuder timsahın açık boğazının derinliklerine doğru nişan alarak emniyeti açtı. Oraya takılı olan ve alev alev yanan fitil düştü. Çanaktaki barut tozu alev alırken anlık bir gecikme oldu. Hollandalı tüfeği hiç oynatmadan tutuyordu. Kulakları sağır edecek bir gürültü duyuldu. Namludan fışkıran gümüşümsü mavi bir duman timsahın boğazından aşağıya indi Antimuanla sertleştirilmiş yaklaşık doksan gram ağırlığındaki kurşunlar zarı delip geçti. Hayvanın nefes borusunu, atardamarlarını ve boğazını yardı. Göğüs boşluğuna dalarak sürüngenin o soğuk kalbini ve akciğerini parçaladı.</p>

      <p>&nbsp;Dev sürüngen öyle bir sarsıldı ki, dört buçuk metre uzunluğun gövdesi bükülerek sudan çıktı. Biçimsiz kafası neredeyse kemik kemik kuyruğuna dokunacaktı. Sonra hayvan suya daldı ve nehirden köpükler yukarılara fışkırdı. Sonra timsah yuvarlandı, suya daldı, tekrar çıktı. Dev gövdesi eğrilip bükülüyordu.</p>

      <p>&nbsp;Schreuder durup bu iğrenç ölüm çırpınışlarını seyretmedi. Dumanları tüten tüfeği atarak nehrin en derin yerine balıklama daldı. Timsahın çırpınışlarının diğer öldürücü sürüngenleri şaşırtıp dikkatlerini dağıtacağına inanıyordu. Hızla kulaç atarak karşı kıyıya yüzdü.</p>

      <p>&nbsp;Maatzuyker şok yüzünden felce uğrayan adamlara, "İpi gevşetin!" diye bağırdı. Askerler kendilerini topladılar. İpin suya değmemesi için ellerini havaya kaldırdılar. İpi gevşetirken Albay da kıyıya doğru yüzüyordu.</p>

      <p>&nbsp;Maatzuyker, "Dikkat!" diye bağırdı. Önce bir, sonra da ikinci bir timsah kafası sudan çıkmıştı. Gözleri boynuz kadar sert çıkıntıların ucunda olduğu için, ölmekte olan arkadaşlarının çırpınışlarını kafalarını tamamiyle sudan çıkarmadan seyredebiliyorlardı.</p>

      <p>&nbsp;Schreuder'in yarattığı hafif dalgalar önce onların dikkatini çekmedi. Ama adamla diğer kıyı arasında on iki kulaçlık bir mesafe kaldığı sırada canavarlardan biri onu sezdi. Dönerek Hollandalıya doğru hızla gitti. Dalgalar alnındaki çifte yumrunun iki yanından yelpaze gibi açılıyorlardı.</p>

      <p>&nbsp;Maatzuyker, "Daha hızlı yüzün!" diye haykırdı. "Timsah peşinizde!" Timsah hızla yaklaşırken Schreuder daha hızlı yüzmeye başladı. Diğer kıyıda herkes bağırarak onu teşvik ediyordu. Ama Albayın ayağı dibe değdiği sırada timsah ondan ancak bir insan boyu gerideydi. Schreuder kendini öne doğru atarken hayvan son metreyi hızla aştı. Dev ağzını Hollandalının ayaklarından ancak birkaç santim geride çatırtıyla kapattı.</p>

      <p>&nbsp;Albay ipi bir kuyruk gibi sürükleyerek ağaçlığa doğru gitti. Ama henüz tehlikeden kurtulmuş değildi. Çünkü ejderhaya benzeyen yaratık kıyıya çıkarak kısa çarpık bacaklarının üzerinde yükseldi. Olayı seyredenlerin pek de inanamadıkları bir hızla yalpalayarak avının peşinden gitti. Schreuder timsahtan ancak bir metre kadar öndeyken ilk ağaçlara erişti aşağıya doğru sarkan bir dala doğru sıçradı. Timsah sivri dişli ağzını kapatırken o da bacaklarını biraz kaldırmayı başardı. Son gücüyle yukarı tırmandı.</p>

      <p>&nbsp;Avını kaçıran sürüngen aşağıda bekliyordu. Ağacın gövdesinin etrafında döndü. Sonra ıslığa benzeyen bir sesle kükredi. Dönerek ağır ağır kıyıdan aşağıya indi. Dev bir horozibiğine benzeyen uzun, kemik kemik kuyruğunu havaya kaldırmıştı. Ama nehre erişince kuyruğunu indirerek suya soktu.</p>

      <p>&nbsp;Timsah daha gözden kaybolmadan Schreuder nehrin ötesinden, ipin ucunu bağlayın," diye bağırdı.</p>

      <p>&nbsp;Elindeki ipi dalına tünediği ağacın gövdesine sararak düğümledi. Sonra da bağıra bağıra emir verdi. "Maatzuyker! O adamlara hemen bir sal yaptır. Akıntıya karşı ipe tutunarak bu tarafa geçebilirler!"</p>

      <p>***</p>

      <p>&nbsp;</p>
    </div>
  </div>
</body>
</html>
