<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <p>Altın Dal, Filler Gölü'nde, boğazın yakınında demir attı. Llewellyn hemen mürettebatı çalıştırmaya başladı. Sintineler tulumbalarla boşaltılıyor, fırtınanın gövdeye, direklere ve yelkenlere verdiği zarar onarılıyordu. Yukarılarda hâlâ müthiş bir fırtına vardı. Gölün yüzeyinde de beyaz köpükten dalgacıklar beliriyordu. Ama boğazın iki yanındaki yüksek kayalar fırtınanın asıl gücünü azaltıyordu.</p>

      <p>&nbsp;Cornelius Schreuder karaya çıkmak için sabırsızlanıyordu. Altın Dal'dan ayrılmak ve acı duygularla dolu bütün kalbiyle nefret ettiği bu İngilizlerden kurtulmak istiyordu. Lord Cumbrae'yi bir dost ve müttefik sayıyordu. Onunla konuşacak, Vincent Winterton'a karşı onur düellosunda kendisine tanıklık etmesini isteyecekti. Hollandalı küçücük kamarasında aceleyle eşyalarını topladı. İşlerine dalmış olan tayfaların ona yardım edemeyeceklerini anlayınca sandıklarını kendisi güverteye taşıdı. Giriş yerine yığdığı eşyalarının yanında durup gölün Sularının üzerinden Cumbrae'nin kıyıdaki kampına baktı.</p>

      <p>&nbsp;Akbaba eskiden Sir Francis'in kampının olduğu yeri seçmişti. Schreuder'in yeşil ceketlilerle saldırdığı yeri. Ağaçların arasında müthiş bir çalışma vardı. Schreuder, Cumbrae'nin siper kazdırdığını ve başka savunma önlemleri aldığını düşündü. Ama var olmayan bir düşmana karşı siper kazmak anlamsızdı.</p>

      <p>&nbsp;Llewellyn tamir işleri iyice ilerleyinceye kadar gemisinden ayrılmadı. Altın Dal'ın diğer bakımlardan da güvende olmasını sağladı. Sonunda ikinci kaptanı Gowler'i güverteye dikti ve filikaların hazırlanmasını emretti.</p>

      <p>&nbsp;Galli kaptan geminin yan tarafına geldiğinde Schreuder onun karşısına dikildi. "Kaptan Llewellyn! Lord Cumbrae razı olduğu takdirde geminizden ayrılarak Moray Martısı'na geçmeye karar verdim."</p>

      <p>&nbsp;Llewellyn başını salladı. "Niyetinizin bu olduğunu anlamıştım. Doğrusu, Altın Dal'dan gittiğiniz zaman kimsenin gözyaşı dökeceğini sanmıyorum. Şimdi karaya çıkıp su fıçılarını nereden doldurabileceğimizi öğreneceğim. Fırtına sırasında fıçılara deniz suyu doldu. Sizi ve eşyalarınızı Cumbrae'nin kampına götüreceğim. İşte burada, bana yol için verdiğiniz para var. Başka tatsızlık çıkmaması ve sert tartışmalarla zaman kaybetmemek için parayı olduğu gibi iade ediyorum."</p>

      <p>&nbsp;Schreuder bu öneriyi küçümseyerek reddetme zevkine erişmeyi çok istiyordu ama dünyada bu birkaç guldenden başka parası yoktu. Llewellyn'in uzattığı yassılmış keseyi alıp istemeye istemeye, "Hiç olmazsa bu konuda bir centilmen gibi davranıyorsunuz, efendim," dedi. "Size minnet borcum var."</p>

      <p>&nbsp;Filikaya bindiler. Kaptan kıç tarafa gitti. Schreuder ise kendine burunda bir yer buldu. Tekne gemiden uzaklaşırken mürettebatın gülmesini ve kıç güvertesindeki subayların alaylı selamlarını görmezlikten geldi. Yolun yarısında ağaçların arasından tanıdık biri ağır ağır çıktı. Ayağında kareli eteği ve kafasında kurdeleli başlığı vardı. Güneşte kızıl sakalı ve karışık saçları göz alıyordu. İskoçyalı ellerini beline dayayarak onların yaklaşmasını seyretti.</p>

      <p>&nbsp;Akbaba, Hollandalıyı tanıyınca, "İblisin dumanları tüten pisliği adına!" diye kükredi. "Güler yüzünüzü görmek kalbimi mutlulukla dolduruyor." Filikanın burnu karaya dokunur dokunmaz Schreuder kıyıya atladı ve Akbaba'nın uzattığı elini kavradı.</p>

      <p>&nbsp;Burada olmanız beni hem şaşırttı, hem de çok sevindirdi, lordum. Schreuder'in omzunun üzerinden bakan Cumbrae'nin gülümsemesi yayıldı. "Ah! İşte bu da tapınaktan sevgili kardeşim Christopher değilse, ne olayım! Hoşgeldin, kuzenim. Tanrı seni kutsasın."</p>

      <p>&nbsp;Llewellyn gülümsemedi ve kumsala ayak basarken Cumbrae'nin uzattığı eli sıkmak için acele de etmedi. "Nasılsın, Cumbrae? Trincomalee Körfezi'ndeki son görüşmemiz en önemli yerinde kesildi. Sen oradan biraz da telaşla ayrıldın."</p>

      <p>&nbsp;"Ah, ama o olay çok uzun zaman önce ve başka bir ülkede oldu. İkinizin de böyle önemsiz ve gülünç bir meseleyi unutup affedecek kadar yüksek ruhlu olduğumuzdan eminim."</p>

      <p>&nbsp;Llewellyn öfkeyle homurdandı. "Benim hesabıma göre beş yüz sterlin ve yirmi adamımın kaybı hiç de önemsiz ve gülünç bir şey sayılmaz." o eski kalleşliği hatırlamış ve bacakları o yüzden kaskatı kesilmişti.</p>

      <p>&nbsp;Ama Cumbrae kolunu onun omzuna atarak usulca, "In Arcadia habito," dedi.</p>

      <p>&nbsp;Llewellyn'in zıt duygularla savaştığı belliydi. Ama şövalyelik yeminini yadsıyamazdı. Sonunda sıktığı dişlerinin arasından, "Flumen sacnım beni cognosco," dedi.</p>

      <p>&nbsp;İşte gördün mü? Akbaba gürültülü bir kahkaha attı. "Bu hiç de zor olmadı, öyle değil mi? Belki kuzen değiliz ama İsa'nın hizmetkârı olan kardeşleriz. Öyle değil mi?"</p>

      <p>&nbsp;“Beş yüz sterlinimi tekrar kesemde görseydim, sana karşı daha kardeşçe duygular besleyebilirdim.”</p>

      <p>&nbsp;“Bu borcu Martı ve bana verdiğin zarara karşılık sayıyorum.” Akbaba pelerinini geri atarak kolunun yukarısındaki koyu renk yara izini gösterdi. "Ama ben affetmeyi bilen, kalbi sevgi dolu bir adamım, Christopher. Onun için de paranı alacaksın. Sana söz veriyorum. Beş yüz sterlinin her penisini ve faizini."</p>

      <p>&nbsp;Llewellyn, Cumbrae'ye soğuk bir ifadeyle gülümsedi. "Kesenin ağırlığını elimde hissedinceye kadar teşekkürlerimi erteleyeceğim." Cumbrae, Gallinin gözlerindeki kesin ifadeyi fark etmedi. Altın Dal'ın savaş gemilerine özgü gövdesine ve top yuvalarına tekrar bakmadı ama güçlerinin eşit olduğunu anladı. İki tekne arasında savaş çıktığı takdirde durum çok çetin olacaktı. Dört yıl önce de Tricomalee Körfezi'nde de olduğu gibi.</p>

      <p>&nbsp;Bu yaramaz dünyamızda hiç kimseye güvenmediğin için seni suçlayamam. Ama benimle bugün burada, kıyıda yemek ye. Keseyi sana vereceğim. Yemin ediyorum.</p>

      <p>&nbsp;Llewellyn sert bir tavırla başını salladı. "Konukseverliğin için teşekkür ederim. Ama davetini kabul ettiğim son günü iyi hatırlıyorum. Gemimde çok iyi bir aşçım var. O benim için daha hoşuma gidecek bir yemek hazırlar. Ama karanlık basarken söz verdiğin o keseyi almak için buraya döneceğim." Galli kaptan selam vererek filikasına döndü.</p>

      <p>&nbsp;Akbaba gözlerinde sinsice bir ifadeyle onun arkasından baktı. Filika gölün dibindeki tatlı su kaynağına doğru gitti. Cumbrae, "Bu süslü köpek çok ters bir adam," diye homurdandı. Yanında duran Schreuder de başıyla onayladı.</p>

      <p>&nbsp;"Öyle berbat birinden kurtulduğuma hiç bu kadar sevinmemiştim. Burada durduğum ve şimdi yaptığım gibi dostluğunuza sığındığım için de öyle."</p>

      <p>&nbsp;Akbaba, Hollandalıya kurnazca baktı. "Bu bakımdan benden üstün sayılırsınız, efendim. Gerçekten de burada ne işiniz var? Size dostluğumuz adına nasıl yardım edebilirim?"</p>

      <p>&nbsp;Schreuder, "Sizinle rahatça nerede konuşabiliriz?" diye sordu. Cumbrae, "Şurada, eski dostum ve silah arkadaşım," diyerek Schreuder'i korudaki kulübesine götürdü. Bir maşrapayı yarısına kadar viskiyle doldurdu. "Şimdi anlatın bakalım. Neden artık Ümit Burnu'ndaki garnizonun komutanı değilsiniz?"</p>

      <p>&nbsp;"Sizinle açık konuşacağım, lordum. Başım büyük belada. Vali van de Velde beni işlemediğim bir cinayetle suçluyor. Valinin bana karşı olan düşmanlık ve hasetinin bir saplantı haline geldiğini siz de biliyorsunuz." Schreuder bu açıklamayı yaparken Akbaba ihtiyatla başını salladı. Henüz taraf tutmuyordu.</p>

      <p>&nbsp;"Lütfen devam edin." ? "On gün önce şirketin bahçıvanı ve celladı valinin karısını hayvanca bir ihtiras ve istek yüzünden geçirdiği kriz sonucu öldürdü."</p>

      <p>&nbsp;Cumbrae, "Aman Tanrım!" diye bağırdı. "Yavaş Jan! Onun deli olduğunu biliyordum! Gözlerinden belliydi. Saçma sapan konuşan bir manyaktı! Ama kadının öldürülmesine üzüldüm. Küçük, nefis bir kurabiyeydi 0. Göğüslerine bakarken bayağı heyecanlanıyordum."</p>

      <p>&nbsp;Van de Velde beni bu iğrenç cinayeti işlemekle suçladı. Beni hapse atıp germe makinesinde işkence yaptırmasına fırsat vermeden ilk bulduğum gemiyle kaçtım. Llewellyn beni doğuya götüreceğini söyledi. Orada Afrika'nın Boynuzu'nda Prester'le Büyük Moğol arasındaki savaşta hizmet etmeye karar verdim.</p>

      <p>&nbsp;Cumbrae'nin gözleri parladı. Savaş sözcüğünü duyunca taburesinde öne doğru eğildi. Çarpışma alanında kan kokusunu alan bir sırtlan gibi Artık Sir Francis'in bir türlü ele geçiremediği hazinesini bulabilmek için yerleri kazmaktan bıkmıştı. Ambarlarını daha kolay yoldan hazinelerle doldurma fikri hoşuna gitmişti. Ama bu üstün pozlar takınarak övünmeye meraklı olan adama henüz ne kadar hevesli olduğunu belli etmeyecekti. Duygulu ve anlayışlı bir tavırla, Hollandalıya hak veriyormuş gibi konuştu. "Durumunuzu çok iyi anlıyorum. Size mümkün olan her şekilde yardım edeceğim. Bundan emin olabilirsiniz." Kafasında düşünceler birbirini kovalıyordu. Akbaba, Schreuder'in heyecanla reddettiği cinayetin asıl suçlusu olduğunu sezmişti. Ama suçlu ya da değil, Hollandalı artık bir kanun kaçağıydı. Kendini Cumbrae'nin ellerine bırakıyordu.</p>

      <p>&nbsp;Akbaba, Schreuder'in nasıl bir savaşçı olduğunu gözleriyle görmüştü. Tam emrinde çalışacak harika bir cengâverdi o. Özellikle işlediği suç ve kanlı elleri yüzünden tamamiyle Cumbrae'nin pençesinde olacaktı. Hollandalı bir kaçak ve bir katildi. Onun için de artık ahlak konusunda fazla titizlik edemeyecekti.</p>

      <p>&nbsp;Akbaba çok memnundu ama bunu belli etmeyerek Albayın elini güçle ve dostça bir tavırla sıktı. "Bana güvenebilirsiniz, dostum. Şimdi... size nasıl yardım edebilirim?"</p>

      <p>&nbsp;“Kaderimi sizinkine bağlamak istiyorum. Adamınız olmayı.”</p>

      <p>&nbsp;“Ve ben de bunu memnunlukla karşılıyorum.” Cumbrae kızıl sakal ve bıyığının arasından dişlerini göstererek içtenlikle ve sevinçle gülümsedi. Kendine bir av köpeği bulmuştu. Belki Hollandalı fazla zeki değildi, ama yine de çok korkusuz ve gözüpek bir adamdı.</p>

      <p>&nbsp;Schreuder, "Buna karşılık bana bir iyilikte bulunmanızı istiyorum," dedi. Akbaba dostça bir tavırla Albayın omzuna koyduğu elini çekti. Gözlerinde ihtiyatlı bir ifade belirdi. Böyle güzel bir hediyenin bir bedeli olacağını bilmeliydim, diye düşündü.</p>

      <p>&nbsp;Sonra sordu. "Bir iyilik mi?"</p>

      <p>&nbsp;Altın Dal gemisinde bana çok adice ve kötü davrandılar. Gemi subaylarından biri Hazard oyununda hile yapıp benden çok fazla para aldı. Kaptan Llewellyn'le adamları beni aşağılayarak hakaret ettiler. Bu yetmiyormuş gibi oyunda hile yapan adam beni düelloya da davet etti. Ama gemide hiç kimse tanığım olmaya yanaşmadı. Llewellyn şerefime sürülen lekeyi temizlememe karaya çıkıncaya kadar izin vermedi. Cumbrae sözün nereye varacağını anladığından kuşkuları kaybolmaya başlamıştı. "Lütfen devam edin."</p>

      <p>&nbsp;“Bu olayda benim tanığım olma onurunu bana verirseniz minnettar olurum Lordum.”</p>

      <p>&nbsp;“Benden tüm istediğiniz bu mu?” Bu işin bu kadar kolay olacağını hiç ummamıştı. Bu olaydan da bir kar sağlayacağını düşünüyordu. Llewellyn 500 pound söz vermişti, bunu kendisine ödeyecekti, ama faizi ile birlikte geri alması mümkün olan bir zamanda.</p>

      <p>&nbsp;Gölün suları üstünden dışarı baktı. Altın Dal orada yatıyordu. Güçlü savaşçı bir gemi. Onu filosuna katmak mümkün olsaydı, doğu okyanuslarında komuta edeceği müthiş bir filo olurdu.</p>

      <p>&nbsp;Schreuder'in kendisine anlattığı savaşın ortasında bu iki gemi ile Afrika Boynuzunda ortaya çıktımı ne büyük ganimet toplama fırsatları çıkardı.</p>

      <p>&nbsp;Size yapılan hakareti temizlemeniz benim için onur ve zevktir. Size meydan okuyan piçin adını verin hemen gidip onu göreceğim.</p>

      <p>&nbsp;Llewellyn akşam yemeği için sahile geldiğinde pala ve tabanca kuşanmış bir düzüne silahlı subay ve denizci kendisine eşlik ediyordu. Cumbrae onu sahilde karşıladı, “sevgili Christopher burada sana söz verdiğim kese var. Hadi benimle fakir kulübeme gel, birkaç yudum alır birlikte geçirdiğimiz eski günlerimizden konuşuruz. Ama önce bu güzel beylerle beni tanıştır.”</p>

      <p>&nbsp;“Bay Arnold Fowler, gemimin birinci subayı.” İki adam karşılıklı birbirlerine baş salladılar. Ve bu benim üçüncü subayım Vincent Winterton, benim patron, Viscount Winterton’un oğlu. "</p>

      <p>&nbsp;Cumbrae, "Duyduğuma göre Hazard'da deneyimli ve zar atmakta da usta biriymiş," diyerek Vincent'e güldü. Genç adam tam elini Akbaba'ya uzatırken geri çekti.</p>

      <p>&nbsp;Soğuk bir tavırla, "Özür dilerim, efendim, ama bu sözlerle ne demek istiyorsunuz?" diye sordu.</p>

      <p>&nbsp;“Sadece şunu: Albay Schreuder onun için tanıklık etmemi istedi. Bana kendi tanığınızın kim olduğunu söylemek lütfunda bulunur musunuz”</p>

      <p>&nbsp;Llewellyn hemen söze karıştı. "Bay Winterton'a tanıklık etme şerefi bana verildi."</p>

      <p>&nbsp;“Öyle mi? O halde seninle konuşmamız gereken çok şey var, sevgin Christopher. Lütfen peşimden gel. Ama Bay Winterton'dan söz edeceğimiz için onun burada, kumsalda kalması iyi olur.”</p>

      <p>&nbsp;Llewellyn, Akbaba'yı izleyerek kulübeye gitti. Cumbrae'nin işaret ettiği tabureye oturdu. "Hayat suyundan biraz ister misin?"</p>

      <p>&nbsp;Llewellyn başını salladı. "Hayır, teşekkür ederim. Konuya girelim."</p>

      <p>&nbsp;“Sen hep aceleci ve inatçısındır.” Akbaba maşrapasını doldurarak içkiden bir yudum aldı. Dudaklarını şapırdattı ve elinin tersiyle bıyığını sildi. "Neden yoksun kaldığının farkında değilsin. Bütün adaların en güzel viskisi bu. Ama al, bu senin." Llewellyn'e doğru masa görevini yapan fıçının üzerinden ağır bir keseyi kaydırdı. Galli alıp düşünceli bir tavırla elinde tarttı.</p>

      <p>&nbsp;Akbaba, "İstersen say," diye önerdi. "Bundan alınmam." Llewellyn fıçının üzerine altın paraları dikkatle dizerken Akbaba arkasına yaslandı ve gülerek onu seyretti. Maşrapasındaki içkisini yudumluyordu.</p>

      <p>&nbsp;Beş yüz ve elli de faiz. Çok teşekkür ederim. Gallinin yüzündeki ifade yumuşamıştı.</p>

      <p>&nbsp;Cumbrae, "Senin sevgi ve dostluğunu kazanmak için ödenen az bir bedel," diye yanıt verdi. "Ama şimdi diğer konuya gelelim. Sana söylediğim gibi Albay Schreuder için tanıklık edeceğim."</p>

      <p>&nbsp;Llewellyn başını salladı. "Ben de Bay Winterton için. Schreuder özür dilesin. Bay Winterton bunu kabule hazır."</p>

      <p>&nbsp;“Christopher, benim çocuğun özür dilemeyeceğini sen de biliyorsun. Korkarım bu köpek yavruları düello edecekler.”</p>

      <p>&nbsp;Galli, "Silahları siz seçeceksiniz," dedi. "Yirmi adımdan tabanca, diyelim mi?"</p>

      <p>&nbsp;“Öyle bir şey demeyeceğiz. Benim adam kılıç istiyor.”</p>

      <p>&nbsp;"Pekâlâ, kabul. Yer ve saat?"&nbsp; "Bu kararı sana bırakıyorum."</p>

      <p>&nbsp;“Tüm donanımımda ve teknede tamirat yapmam gerekiyor. Fırtınada sürüklenirken epey zarar gördüler. Bunlara yardım etmesi için Bay Winterton’a gemide ihtiyacım var. Üç gün sonra şafakta sahilde diyelim mi?”</p>

      <p>&nbsp;Akbaba bu öneriyi düşünürken sakalını çekiştirdi. Düşündüğü hazırlıkları yapabilmek için birkaç gün gerekiyordu. Üç günlük bir süre onun için uygundu.</p>

      <p>&nbsp;Cumbrae sonunda, "Kabul," dedi. Llewellyn hemen ayağa kalkarak keseyi ceketinin cebine soktu.</p>

      <p>&nbsp;“İkramımdan bir yudum almayacak mısın sevgili Cristopher” diye Akbaba bir teklif daha yaptı, ama Llewellyn tekrar red etti.</p>

      <p>&nbsp;"Sana söyledim. Gemimde yapmam gereken çok iş var." Akbaba, Llewellyn'in kumsala inerek filikaya binmesini seyretti, Kaptanla Winterton Altın Dal'ın demirli olduğu yere giderlerken heyecanlı heyecanlı konuşmaya başladılar.</p>

      <p>&nbsp;"Genç Winterton bir sürprizle karşılaşacak. Hollandalıyı elinde kılıçla hiç görmediği belli. Yoksa silah seçimini böyle ona bırakmazdı." Maşrapasının dibinde kalan viskiyi içerek tekrar güldü. "Bakalım Christopher Llewellyn'e de bir sürpriz hazırlayabilecek miyiz?" Maşrapayı fıçıya vurarak böğürürcesine bağırdı. "Bay Bowles'i bana yollayın! Çabuk olun!" Sam Bowles dalkavukça bir tavırla içeri girdi. Dövülmüş bir köpek gibi bütün vücudunu oynatıyor, Akbaba'ya yaltaklanıyordu. Ama gözlemde soğuk ve kurnazca bir ifade vardı.</p>

      <p>&nbsp;"Sammy, oğlum." Cumbrae porsunun koluna canını acıtacak bir güçle vurdu. Ama Sam Bowles hâlâ gülümsüyordu. "Sana bir görev vereceğim. Bunun hoşuna gideceğinden eminim. Beni iyi dinle." Sam Bowles, Akbaba'nın karşısına oturdu. Onun emirlerinin hiçbirini kaçırmak istemiyormuş gibi başını yana eğdi. Cumbrae planını açıkların bir iki defa soru sordu ya da neşe ve hayranlıkla güldü.</p>

      <p>&nbsp;Sammy oğlum, sen her zaman kendi gemin olmasını istedin. İşte sana fırsat. Bana iyi hizmet edersen, istediğine kavuşursun. Kaptan Samuel Bowles. Kulağına nasıl geliyor?</p>

      <p>&nbsp;Sam Bowles başıyla selam verdi. "Kulağıma çok hoş geliyor, sayın lordum. Sizi düş kırıklığına uğratmayacağım."</p>

      <p>&nbsp;Cumbrae, "Evet, tabii uğratmayacaksın," diyerek başını salladı. "Ya da sadece bir defa yapacaksın bunu. Yoksa Martı'mın ana direğinden sallanırken benim için neşeli neşeli dans edeceksin."</p>

      <p>&nbsp;Nehrin kıyısında diziyle söğüt ve akasyalar vardı. Koyu yeşil yapraklı akasyaların sarıçiçekleri açmıştı. Nehir geniş ve derindi. Yeşil su kayalık kıyıların arasından ağır ağır akıyordu. Kum tepecikleri ortaya çıkmıştı. Kaçaklar vadinin yukarısındaki dik yamaçtan bakarlarken Sukeena birdenbire titreyerek, "Ah, ne iğrenç ve çirkin yaratıklar..." diye fısıldadı. "Sözünü ettiğiniz ejderhalar olmalı bunlar. Öyle değil mi?"</p>

      <p>&nbsp;Hal başını salladı. "Bunlar gerçekten birer ejderha." İki genç beyaz kıyıda güneşlenen timsahlara bakıyorlardı. Sürüyle bu hayvanlardan vardı orada. Bazıları ancak iri kertenkeleler kadardı. Bazılarıysa bir geminin filikası boyunda ve enindeydiler. Kurşuni dev gibi birer canavardılar. Herhalde bir insanı olduğu gibi yutabilirlerdi. Bu hayvanların ne kadar yırtıcı olduklarım nehri ilk kez geçmeye kalkıştıkları zaman öğrenmişlerdi. Bu sürüngenlerden biri Billy Rogers'ı yakalayarak suyun altına çekmişti. Sonradan cesedin bir parçasını bile bulamamışlardı.</p>

      <p>&nbsp;Sukeena titrek bir sesle yine fısıldadı. "Bu yaratıklar hâlâ nehrin kıyısında nöbetteler. Suyu tekrar aşmaya çalışma düşüncesi bile beni titretiyor."</p>

      <p>&nbsp;Aboli kuzeydeki kendi ülkesinden biliyor bu hayvanları. Kabilesinin onlarla başa çıkmak için bir yöntemi varmış.</p>

      <p>&nbsp;Nehrin yukarılarına, timsahların erişemeyecekleri yüksek bir kayanın üzerine geyik etlerini yerleştirdiler. Sıcak güneşte etler kokmaya başlamıştı. Sonra Hal adamlardan bazılarını ormanın zemininden suda yüzebilecek kütükler toplamaları için yolladı. Ned Tyler'ın denetiminde bu kütüklere palalarla biçim verdiler. Tabii silahların ince çelik kenarlarının körleşmesi Hal'ın hiç hoşuna gitmedi. Bu iş yapılırken Althuda, Sukeena'nın yardımıyla taze geyik derilerini dikkatle kesti ve genç kadının küçük parmağı kalınlığında ipler oluşturdu.</p>

      <p>&nbsp;Aboli ise ihtiyacı olan türdeki ağaçları arayıp buldu. Dallardan kısa ama esnek çubuklar kesti. Bu yığınları diğerlerinin çalıştıkları yere taşıdı. Koca Daniel esnek yeşil sopaların uçlarının sivriltilmesi ve ateşte sertleştirilmesi için zenciye yardım etti. Sonra çapı uygun bir kütük bularak bularak şablon gibi kullandılar. İki güçlü adam sopaları bir daire oluşturacak ¡çimde büktüler. Sivri uçları üst üste geliyordu. Onlar çubukları böyle atarlarken Hal da uçları taze geyik derisinden kesilmiş şeritlerle bağladı. Porsunla zenci sonra yavaş yavaş çubukları bıraktılar. Bunları bağlayan şerit kesildiğinde kıvrılmış çubuklar tüfeklerin tetiklerindeki yaylar gibi hızla açılıvereceklerdi. Güneş batarken bu kapanlardan yığınla hazırlamışlardı.</p>

      <p>&nbsp;Aslan sürüsüyle karşılaşmaları onlara ders olmuştu. Bu gece geyik butlarını geniş nehrin kıyısındaki en yüksek ağaçlardan birinin üst dallarına bağladılar. Korunmalı kamplarını bu et deposundan uzağa, nehrin daha aşağılarına kurdular. Kampın etrafına sağlam kütüklerden engeller yaptılar. Giriş yerine de yeni kestikleri dikenli dalları yağdılar. Kaçaklar o gece pek uyuyamadılar. Yattıkları yerden çakal ve sırtlanların etin asılı olduğu ağacın dibinde uluyup bağırmalarını dinlediler, ama aslanlar onları bir daha rahatsız etmedi. Şafak zamanı kamptan çıkarak nehri aşmak için yaptıkları hazırlıkları sürdürdüler. Ned Tyler kütükleri deri iplerle bağlayarak salın yapımını tamamladı.</p>

      <p>&nbsp;Sukeena çok belirgin bir kuşkuyla sala baktı. "Bu hiç de sağlam değil. Nehirdeki o dev ejderhalardan biri bir kuyruk vuruşuyla bunu devirebilir."</p>

      <p>&nbsp;"İşte Aboli bu yüzden o kapanları hazırladı." Yamaçtan yukarı çıktılar. Althuda'yla Zwaantie taze çubuktan halbarın üzerlerine kalın bir tabaka yarı kokmuş geyik eti geçirilmesi işinde Aboli'ye yardım ediyorlardı.</p>

      <p>&nbsp;Zenci çalışırken, "Timsah lokmasını çiğneyemez," diye açıkladı. "Bu et parçalarının her biri o canavarlardan birinin olduğu gibi yutacağı büyüklükte."</p>

      <p>&nbsp;Yemlerin hepsi de hazırlandıktan sonra onları suyun kenarına taşıdılar. Dev sürüngenlerin karaya vurmuş kütükler gibi yattıkları kum tepeceğine yaklaştıkları zaman bağırarak el çırptılar. Tüfeklerle ateş ettiler. Bu dev hayvanları bile ürkütecek kadar gürültü ettiler.</p>

      <p>&nbsp;Timsahlar ağır gövdelerini kısa küt bacaklarının yardımıyla kumlardan kaldırdılar. Ağır ağır giderek doğal çevrelerine sığındılar. Suları şakırdatarak derin yeşil gölcüklere süzüldüler. Oluşturdukları dalgalar karşı kıyıya çarptı. Kum tepeceği boşalır boşalmaz kaçaklar koşup pis kokulu et parçalarını suyun kenarına dizdiler. Sonra da telaşla kadınların beklediği güvenli yere, nehrin yukarısındaki yüksek kayaya tırmandılar.</p>

      <p>&nbsp;Bir süre sonra timsahların gözlerinin üstündeki yumrular gölcüğün yüzeyinin her tarafında belirmeye başladı. Sonra timsahlar yavaş yavaş kum tepeciğine doğru geldiler.</p>

      <p>&nbsp;Aboli, "Korkak hayvanlar bunlar," dedi. Sesinde nefret, yüzünde de tiksinti vardı. "Ama biraz sonra etin kokusunu alacaklar. O zaman oburlukları korkularını yenecek."</p>

      <p>&nbsp;Zenci konuşurken en iri timsahlardan biri sığ sudan çıktı ve yalpalayarak kum tepeciğine tırmandı. Üzeri diken diken dev kuyruğu kumları kazarak geride derin bir iz bırakmıştı. Sonra timsah birdenbire şaşılacak bir hız ve çeviklikle ileri doğru atıldı, geyik eti parçalarından birini kaptı. Ağzını iyice açarak eti zorlukla yuttu. Kaçaklar kayanın tepesinden kocaman et parçasının hayvanın boğazına kaymasını dehşetle seyrettiler. Timsahın boynundaki yumuşak beyaz pullu yer kabardı. Hayvan dönüp hızla gölcüğe girdi. Ama hemen arkasından başka bir pullu sürüngen gözüktü ve o da yemi yuttu. Bunu bir kargaşa izledi. Güneşte ıslak ıslak parlayan uzun, kaygan gövdeler birbirine karıştı. Timsahlar hışırtılı sesler çıkararak, dişlerini takırdatarak etler için boğuşurlarken birbirlerinin üzerinden yuvarlandılar.</p>

      <p>&nbsp;Bütün yemler tutulduktan sonra timsahların bazıları gölcüğe döndüler. Ama çoğu daha önce kaçtıkları güneşte ısınmış olan kumların üzerine yattı. Nehrin kıyısı yine sessizleşti. Emircik kuşları yeşil suyun üzerinde uçuşmaya başladılar. Gölün öbür tarafında koskocaman gri bir suaygırı başını uzattı ve gürültülü bir homurtuyla esnedi. Dişileri onun etrafında toplandılar. Sırtları parlak siyah kaya yığınlarına benziyordu.</p>

      <p>&nbsp;Sabah, Hollanda dilinde, "Planın işe yaramadı. Timsahlar bir zarar örmediler. İçimizden biri suyun kıyısına inerse ona yine saldıracaklar."</p>

      <p>&nbsp;Aboli ona, "Sabırlı ol, Sabah," diye yanıt verdi. "Midelerindeki sıvıların çiğ deriyi sindirmesi için biraz zaman gerekli. Ama bu olduğu an çubuklar açılacak ve sivri uçları midelerine batacak, hayati organlarına saplanacak."</p>

      <p>&nbsp;Aboli'nin sözleri sona ererken yemi ilk yutan en iri timsahlardan biri korkunç bir biçimde kükredi. Sırtını, horozibiği gibi diken diken kuyruğunu kafasına çarpıncaya kadar kamburlaştırdı. Sürüngen tekrar kükredi ve dönerek iri dişleriyle kendi gövdesinin yanını ısırdı. Sivri sarı dişlerini bir zırhınki kadar kalın pullu gövdesine geçirerek kendi etlerinden parçalar kopardı.</p>

      <p>&nbsp;Aboli ayağa fırlayıp işaret etti. "İşte, bakın! Çubuğun sivri ucu kâmili delmiş." Diğerleri o zaman taze dalın kararmış ucunun sürüngenin pullu derisinden uzanmış olduğunu gördüler. Erkek timsah kıvranıp bükülüyor ve hışırtılı sesler çıkarıyordu. İğrenç bir ölüm debelenmesiydi bu. Aynı anda ikinci bir sürüngen sarsılarak çırpınmaya başladı. Sonra onu bir başkası izledi. Bir başkası daha. Sonunda gölcük beyaz köpüklere dönüşüp Korkunç ölüm çığlıkları ve kükremeleri nehrin iki yanındaki dik kayalara çarparak yankılandı. Uçurumların yukarılarındaki yuvalarında kartallar ve akbabalar ürktüler.</p>

      <p>&nbsp;"Bu işi çok akıllıca yaptın, Aboli! Bize yolu açtın!" Hal ayağa fırladı.</p>

      <p>&nbsp;Aboli, "Evet, artık karşıya geçebiliriz," diye yanıt verdi. "Çabuk hareket etmeli, nehirde ya da suyun kıyısında fazla oyalanmamalıyız. Midelere çubuk batmamış bazı ngwenya'lar olabilir."</p>

      <p>&nbsp;Zencinin sözlerini dinlediler. Hantal salı aralarında kaldırarak hızla suyun kenarına indirdiler. Sal yüzmeye başlar başlamaz yiyecek dolu sepetleri, heybeleri ve barut keselerini üzerine attılar. Sonra iki kadınla küçük Bobby'yi zorla bu pek de sağlam olmayan araca bindirdiler. Erkekler soyunup iç etekleriyle kaldılar. Ağır akıntıda yüzerek salı karşı kıyıya doğru götürdüler. Oraya ulaşır ulaşmaz eşyalarını alıp kayalık yamaçtan hızla çıktılar. Nehrin kıyısından iyice uzaklaşmaya çalıştılar.</p>

      <p>&nbsp;Sonunda suyun yukarılarında gülerek birbirlerini kucakladılar, kutladılar. Gece orada kamp kurdular. Sabah şafak sökerken Aboli, Hal'a usulca, "Filler Gölü'ne artık ne kadar kaldı?" diye sordu.</p>

      <p>&nbsp;Genç adam haritayı açıp bulunduklarını tahmin ettiği noktayı gösterdi. "Şurada, denizden beş fersah içerdeyiz. Gölle aramızda en çok elli fersah var. Yolumuzu engelleyecek bu nehir kadar büyüğü çıkmazsa, beş gün sonra orada oluruz. Tabii hızlı yürümek şartıyla."</p>

      <p>&nbsp;Aboli, "O halde hızlı yürüyelim," diyerek sayıları azalmış olan kaçakları uyandırdı. Zencinin ısrarlarıyla yükleri sırtladılar. Yükselmekte olan güneşin ışıkları yüzlerine çarparken yola çıktılar. Uzun yolculuk boyunca bozmadıkları sırayla gidiyorlardı.</p>

      <p>&nbsp;***</p>

      <p>&nbsp;</p>
    </div>
  </div>
</body>
</html>
