<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <p>Katinka, yukarıdan, güverteden gelen gürültüyü duyarak okuduğu kitaptan başını kaldırdı. François Rabelais'nin Gargantua ve Pantagruel adlı eserini okuyordu. Paris'te özel olarak basılan kitapta elle boyanmış ve gerçek gibi duran ayrıntılı erotik resimler vardı. Bu kitabı alelacele evlenmesinden önce Amsterdam'da tanıdığı bir genç yollamıştı. Adam Katinka'yı çok yakından, çok iyi tanıdığı için onun zevklerini iyi biliyordu. Genç kadın lombozdan dışarı bir göz atınca birdenbire ilgisi arttı, kitabı atarak daha iyi görebilmek için ayağa kalktı.</p>

      <p>&nbsp;Zelda, "Lieveling, kocanız," diye onu uyardı.</p>

      <p>&nbsp;Katinka, "Kocamın canı cehenneme," diyerek kıçtaki galeriye çıktı, batmakta olan güneşin eğik gelen ışınlarından korunmak için elini yüzüne götürdü.</p>

      <p>&nbsp;Hemen dikkatini çeken genç İngiliz küçük bir teknenin kıçında duruyordu. Gölün durgun sularının hemen ötesindeydi. Katinka bakarken delikanlı kirli ve yırtık pırtık giysilerini çıkardı. Çırılçıplak kaldı. Ama utandığı yoktu. Sonra küpeştede zarif bir rahatlıkla durdu.</p>

      <p>&nbsp;Katinka genç bir kızken babasıyla İtalya'ya gitmişti. Orada, babası ortakları olan İtalyan tüccarlarla konuşmaya gittiği zaman, Katinka da Zelda'ya para vererek dadısının onu Michelangelo'nun heykellerinden oluşan koleksiyonu görmeye götürmesini sağlamıştı. Kız o sıcak öğleden sonrasının aşağı yukarı bir saatini David heykelinin karşısında geçirmişti. Heykelin güzelliği içinde bir duygu kasırgasının kopmasına neden olmuştu. Katinka hayatında ilk defa çıplak bir erkek heykeli görüyordu. Bu onun bütün yaşamını değiştirmişti.</p>

      <p>&nbsp;Katinka şimdi David'in bir heykeline daha bakıyordu. Ama bu seferki soğuk mermerden yapılmamıştı. Tabii delikanlıyı kamaradaki ilk karşılaşmalarından sonra sık sık görmüştü. Çocuk kalbi fazla sevgi dolu bir köpek yavrusu gibi peşini bırakmıyordu. Katinka kamarasından çıkar çıkmaz sanki bir mucize oluyor ve delikanlı beliriveriyordu. Genç kadına uzaktan özlemle bakıyordu. Hal'ın o apaçık tutkusu Katinka'yı birazcık eğlendiriyordu. Çünkü on dörtle seksen yaş arasındaki erkeklerden bu ilgiyi görmeye alışmıştı. Bu güzel çocuk bol ve kirli kılığıyla bir bakıştan daha fazlasını hak etmiyordu. O ilk şiddetli karşılaşmalarından sonra Hal'ın pis kokusu odadan çıkmamıştı. Bu o kadar keskindi ki, Katinka, Zelda'ya kokuyu gidermek için içeri parfüm sıkmasını emretmişti. Ama genç kadın acı deneyimleri sonucu bütün denizcilerin pis pis koktuklarını öğrenmişti. Çünkü gemilerde ancak içme suyu bulunuyordu. O da yeteri kadar değil.</p>

      <p>&nbsp;Çocuk şimdi o pis kokulu giysilerini atınca olağanüstü güzel bir yaratığa dönüşmüştü. Hal'ın yüzü ve kolları güneşte bronzlaşmıştı, ama gövdesi ve bacakları bembeyazdı. Ufka yaklaşmış olan güneş vücudunun kıvrımlarını ve açılarını yaldızlıyordu. Siyah saçları sırtına düşüyor, güneşten yanmış yüzünde dişleri bembeyaz duruyordu. Kahkahası çok ahenkli sevinç doluydu. Katinka da bu yüzden gülümsedi.</p>

      <p>&nbsp;Sonra çocuğun vücudunun alt tarafına bakınca ağzı açık kaldı. Menekşe gözlerini kısarak hesaplar yapmaya başladı. Hal'ın yüzünün tatlı hatları insanı aldatıyordu. Onun artık bir çocuk olmadığı belliydi. Dümdüz karnının altındaki çıkıntılar rüzgârın şekillendirdiği kum tepeciklerine benziyordu.</p>

      <p>&nbsp;Hal göle daldığı zaman Katinka berrak suda onun her hareketini izleyebildi. Delikanlı gülerek yüzeye çıktı ve başını sallayarak yüzüne düşen ıslak saçlarını geriye attı. Uçuşan damlacıklar bir meleğin başının etrafını çevreleyen kutsal bir ışık halesi gibi parıldadı.</p>

      <p>&nbsp;Hal kadının kıçın yukarısında durduğu yere doğru geldi. Suda olağandışı zarif ve uyumlu hareketlerle yüzüyordu. Katinka delikanlının arkasında branda bezinden yırtık giysileri olduğu zaman bunu fark etmemişti. Hal hemen hemen kadının durduğu yerin altından geçti ama başını kaldırıp ona bakmadı. Katinka'nın kendisini incelediğinin farkında değildi. Genç kadın Hal'ın belkemiğinin çıkıntılarını ve iki yandaki kabarık kasları görebiliyordu.</p>

      <p>&nbsp;Katinka, Hal'ı izleyebilmek için eğildi, ama delikanlı kıçı dolaşarak&nbsp; gözden kayboldu. Canı sıkılan genç kadın dudaklarını sarkıttı. Kitabını&nbsp; almaya gitti. Ama resimler o eski çekiciliklerini kaybetmişti. Gerçek et ve ışıltılı cildin yanında sönük kalıyorlardı.</p>

      <p>&nbsp;Katinka açık kitap kucağında öylece oturdu ve o genç vücudu hayal etti. Hal'ın bakir olduğunu sezmişti. Onun bakirliğe özgü o bal kadar tatlı kokusunu duyuyordu sanki. Genç kadını çekiyordu bu koku. Fazla olgunlaşmış bir meyvenin eşekarısını çekmesi gibi. Yaşamında ilk kez cinsel bakımından masum biriyle ilişki kuracaktı. Bu düşünce onun doğal güzelliğine yeni bir çeşni kattı.</p>

      <p>&nbsp;Katinka'nın erotik hayallerini uzun süren zoraki yoksunluğu da şiddetlendiriyordu. Genç kadın arkasına yaslanarak kalçalarını sıktı ve oturduğu sandalyede öne arkaya sallanmaya başladı. Yüzünde hafif bir gülümseme vardı.</p>

      <p>&nbsp;Hal ondan sonraki üç geceyi burnun dibindeki kumsalda kamp yaparak geçirdi. Babası ona topu kıyıya taşıma görevini vermişti. Topa taşlardan bir yuva da yapacaktı. Top göle uzanan darboğaza doğru çevrilecekti.</p>

      <p>&nbsp;Tabii Sir Francis oğlunun seçtiği yeri onaylamak için filikayla oraya gitmişti. Ama Hal'ın seçimini kusurlu bulması imkânsızdı. Top ateşi iki burnun arasından geçmeye kalkan bir düşman gemisini tarayacaktı.</p>

      <p>&nbsp;Dördüncü gün bu görev tamamlanıp Hal gemiye geri dönerken uzaktan kalyonun tamir işlerinin iyice ilerlemiş olduğunu gördü. Marangozla yardımcıları geminin kıç tarafına bir iskele kurmuşlardı; top ateşi sırasında parçalanmış olan tahtaların yerlerine yenilerini geçiriyorlardı. Tabii bu onarım konukları çok rahatsız ediyordu. Hollandalı kaptanın fırtınadan parçalanan gabyanın yerine diktiği biçimsiz direk indirilmişti. Bu yüzden kalyonun yelkenleriyle halatları bir direk eksik olduğu için biçimsiz ve hantal görünüyordu.</p>

      <p>&nbsp;Ama Hal lombar ağzından gemiye tırmandığı zaman Ned Tyler ve adamlarının, geminin en ağır yükünü oluşturan egzotik keresteleri yüzerek kıyıya ulaştırmak için göle indirdiklerini gördü.</p>

      <p>&nbsp;Yedek direk ambarın dibine yerleştirilmişti. Buradaki kapalı bölmede altın paralar ve külçeler duruyordu. Onları ele geçirmek için yükün boşaltılması gerekmişti. Aboli, Hal'ı karşıladı. "Baban seni istiyor." Delikanlı telaşla koştu.</p>

      <p>&nbsp;Sir Francis hiç giriş yapmadan, "Kıyıdayken derslerini üç gün ihmal ettin," dedi.</p>

      <p>&nbsp;Evet, baba. Hal dersleri isteyerek kaçırmadığını hatırlatmasının bir yararı olmayacağını biliyordu. Ama kendince, hiç olmazsa bunun için özür dilemeyeceğim, diye karar verdi ve gözlerini babasının bakışlarından kaçırmadı.</p>

      <p>&nbsp;Bu akşam yemeğinden sonra sana Tarikat ilmihalini tekrarlatacağım. İkinci öksüz vardiyasından sonra sekizde kamarama gel.</p>

      <p>&nbsp;St. Aziz George ve Kutsal Kupa Tarikatı'na girmek için kullanılan soru ve yanıtlar hiçbir zaman yazılmamıştı. Hemen hemen dört yüzyıl boyunca iki yüz gizli soru ve cevap bir insandan diğerine sözle aktarılmıştı. Öğretmenler adaylara Tanrı'ya İtaat'i öğretmişlerdi.</p>

      <p>&nbsp;Ön güvertede Aboli'nin yanında oturan Hal yağda kızartılmış çörekle fırınlanmış taze balığı yutarcasına yedi. Artık odun da, taze içecek de vardı. Bu nedenle gemide yiyecek bollaşmıştı. Hal yemeğini yerken hiç konuşmadı. Kafasından soru ve yanıtları geçiriyordu. Çünkü babası kararını verirken sert davranacaktı. Ona çok kısa gelen bir süre sonra geminin çanı çaldı. Çan sesinin son yankıları hafiflerken Hal babasının kamarasının kapısına vurdu.</p>

      <p>&nbsp;Sir Francis masasının başındaydı. Hal yerdeki tahtaların üzerine diz çöktü. Kaptan omzuna konumunu gösteren pelerini almıştı. Göğsünde Tarikat'ın bütün derecelerinden geçmiş bir Nautonnier Şövalyesi'nin işareti olan şahane altın mühür ışıldıyordu. Üzerinde şaha kalkmış İngiliz aslanı vardı. Aslan elindeki ucu pençeli gibi olan haçı (croix patte) havaya kaldırmıştı. Haçın üstünde ana tanrıçanın yıldızları ve hilal biçimi ayı vardı. Aslanın gözleri yakuttan, yıldızlar da pırlantadandı. Sir Francis sağ elinin orta parmağına altından ince bir yüzük takmıştı. Yüzüğün üzerine kaptan olduğunu belirten bir pusula ve gönder şekilleri oyulmuştu. Onların yukarısındaysa taçlı bir aslan vardı. Küçük yüzük mühür gibi gösterişli değildi, dikkati çekmiyordu.</p>

      <p>&nbsp;Sir Francis soru ve yanıt törenine Latince konuşarak başladı. Bu dil sayesinde Tarikat'a sadece iyi eğitim görmüş kimseler girebiliyordu.</p>

      <p>&nbsp;Sir Francis ilk soruyu sordu. "Sen kimsin?"</p>

      <p>&nbsp;Francis ve Edwina'nın oğlu Henry Courteney.</p>

      <p>&nbsp;Burada ne işin var?</p>

      <p>&nbsp;Buraya Aziz George ve Kutsal Kupa Tarikatı'nın bir adayı olarak kendimi tanıtmaya geldim.</p>

      <p>&nbsp;Nereden geldin?</p>

      <p>&nbsp;Okyanustan geldim. Çünkü bu başlangıcım. Sonum geldiği zaman da kefenim olacak. Hal bu yanıtla Tarikat'ın denize bağlı kökenlerini açıklıyordu. Ondan sonraki elli soru adayın Tarikat'ın tarihini bilip bilmediğini araştırıyordu.</p>

      <p>&nbsp;Senden önce kim vardı?</p>

      <p>&nbsp;İsa'nın ve Süleyman Tapınağı'nın Fakir Şövalyeleri. "Templar" diye bilinen bu şövalyeleri Aziz George ve Kutsal Kupa Tarikatı izlemişti. Templar Tarikatı o sırada ortadan kalkmıştı.</p>

      <p>&nbsp;Sir Francis ondan sonra Hal'a Tarikat'ın tarihçesini özetlettirdi. 1307 yılında Fransa Kralı Philippe Le Bal, Bordeaux'daki kukla Papası V Clement'in de rızasıyla Templar şövalyelerine saldırmış ve onları ortan kaldırmıştı. Şövalyelerin altın külçeleri ve topraklardan oluşan muhteşem servetine el koymuştu. Şövalyelerin çoğuna işkence yapılmış ve direğe bağlanarak yakılmışlardı. Ancak dostlarının uyardığı Templar denizcileri Fransız limanlarından gizlice kaçarak İngiltere'ye doğru yol almışlardı. Orada Kral II. Edward'dan kendilerini korumalarını istemişlerdi. Ondan sonra da yeni adlar altında İskoçya ve İngiltere'de merkezler kurmuşlardı. Ama Tarikat'ın temel prensiplerinden vazgeçmemişlerdi.</p>

      <p>&nbsp;Sir Francis ondan sonra oğluna şövalyelerin birbirlerini tanımalarını ağlayan el sıkışma yöntemini ve gizli parolaları tekrarlattı.</p>

      <p>&nbsp;Sir Francis oğlunun sağ elini avuçlarının arasına almak için ona doğru eğilirken, "In Arcadia habito," dedi. "Ben Arcadia'da yaşıyorum."</p>

      <p>&nbsp;Hal saygıyla, "Flumen sacrum bene cognasco," diye yanıt verdi. "Ben kutsal nehri iyi bilirim." İşaret parmağını babasınınkine doladı.</p>

      <p>&nbsp;Sir Francis ısrarla, "Bu sözlerin anlamını açıkla," dedi.</p>

      <p>&nbsp;Bu Tanrı'yla aramızdaki ahit. Birbirimizle olan bir ahit de. Arcadia tapınak. Biz de nehiriz.</p>

      <p>&nbsp;İki yüz sorunun sorulup yanıtlanması sona ermeden geminin çanı iki defa çaldı. Babası Hal'ın zorlukla yerinden kalkmasına izin verdi.</p>

      <p>&nbsp;Delikanlı küçük kamarasına girdiğinde gazyağı lambasını bile yakamayacak kadar yorgundu. Hiç soyunmadan kendini ranzasına attı. Kafası iyice yorulduğu için sersemlemişti.</p>

      <p>&nbsp;Sonra bölmenin ötesinden gelen hafif sesleri duydu. Sanki bir mucize oldu ve bütün yorgunluğu geçti. Doğrulup oturdu. Bütün duyularıyla dikkatini yandaki kamaraya vermişti. Lambayı yakamayacaktı. Çünkü Çakmak taşına çarpan çeliğin çıkardığı gürültü kaplamanın arkasından duyulabilirdi. Yuvarlanarak ranzadan kalktı. Karanlıkta çıplak ayaklarıyla sessizce bölmeye yaklaştı.</p>

      <p>&nbsp;Dizüstü çökerek parmaklarını hafifçe tahtaların ek yerinde dolaştırdı. Sonunda oraya sıkıştırdığı tıkacı buldu. Sessizce tıkacı çıkararak gözünü deliğe uydurdu.</p>

      <p>&nbsp;Sir Francis, Katinka van de Velde ve hizmetçisinin her gün Abop gözcülüğünde kıyıya çıkarak kumsalda bir saat dolaşmalarına izin veriyordu. Hal da o gün kadınlar gemide yoklarken, fırsatını bulup bir dalak aşağıya inmiş ve hançerinin ucuyla bölmedeki çatlağı büyütmüştü. Sonrada deliği kapatıp gizlemek için aynı tahtanın bir parçasının yontarak bir tıkaç yapmıştı.</p>

      <p>&nbsp;Delikanlı şimdi suçluluk duygusunun altında eziliyordu. Ama kendini tutamıyordu. Yandaki küçük kamarayı rahatça görebiliyordu artık Tam karşıdaki kaplamaya yüksek bir Venedik aynası takılmıştı. Hal aynadan kamaranın görmesi imkânsız olan taraflarını bile seyredebiliyordu. Bu küçük kamara daha büyük ve lüks olan kabine bir eklentiydi. Valinin karısı bu giyinme ve dinlenme yerine çekiliyor, banyo yapıyor, mahrem ve özel temizliğiyle ilgileniyordu. Kamaranın tam ortasındaki küvet Doğu tarzında seramik bir yarım banyoydu. Bele kadar geliyordu; iki yanı dağ manzaraları ve bambu ormanları resimleriyle süslenmişti.</p>

      <p>&nbsp;Katinka kamaranın dibindeki alçak bir taburede oturuyor, hizmetçisi gümüş arkalı fırçalardan biriyle onun saçlarına biçim veriyordu. Katinka'nın saçları beline kadar iniyor, fırçanın her darbesiyle lambanın ışığın da pırıldıyordu. Genç kadın sırma işlemeli sert brokardan bir elbise giymişti. Ama Hal hayretle Katinka'nın saçlarının o değerli madeni iplikten daha parlak olduğunu düşünüyordu.</p>

      <p>&nbsp;Genç kadına büyülenmiş gibi bakıyor, beyaz elleriyle yaptığı her hareketi, güzel başını zarifçe sallamasını aklına yerleştirmeye çalışıyordu. Katinka'nın sesi ve hafif kahkahası delikanlının bitkin düşen vücuduna ve kafasına merhem gibi geliyordu. Hizmetçi işini bitirip uzaklaştı. Katinka tabureden ayağa kalkınca Hal'ın bütün keyfi kaçtı. Çünkü genç kadının lambayı alarak kamaradan çıkacağını sanıyordu. Ama Katinka onun yerine Hal'a doğru geldi. Sonra delikanlının göremeyeceği yana doğru gitti ama Hal onu aynadan seyredebiliyordu. Şimdi aralarında sadece bölme vardı. Hal genç kadının hızlı soluklarını duymasından korkuyordu.</p>

      <p>&nbsp;Katinka, Hal'ın karşısındaki bölmeye takılı oturaklı iskemlenin kapağını açarken delikanlı aynadan ona bakıyordu. Birdenbire, daha Hal ne olduğunu anlayamadan genç kadın eteklerini beline kadar kaldırdı...</p>

      <p>&nbsp;Hal karanlıkta ranzasında yatıyordu. Ellerini göğsünde birbirine kenetlemiş, uyumaya çalışıyordu. Ama Katinka'nın güzelliğinin hayali onun kıvranmasına neden oluyordu. Vücudu yanıyor, huzursuzca sağa sola dönüyordu. Zor duyulacak bir sesle, "Güçlü olacağım," diye fısıldadı eklem yerleri çatırdayıncaya kadar yumruklarını sıktı. Kadının hayalini kafasından kovmaya çalıştı. Ama bu görüntü kafasında öfkeli bir arı süsü gibi vızıldayarak dolaşıyordu. Delikanlı Katinka'nın kahkahasını duyar gibi oldu. Artık dayanamayacaktı. Suçlu suçlu inleyerek boyun eğdi ve elini birden aşağıya doğru kaydırdı...</p>

      <p>***</p>

      <p>&nbsp;</p>
    </div>
  </div>
</body>
</html>
