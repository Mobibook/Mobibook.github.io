<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <p>Şafaktan önceki karanlık saatte Altın Dal'ın gemicilerle dolu dört filikası kıyıya gidiyordu. Her teknenin burnundaki tayfanın elinde, yolu göstermek için bir fener vardı. Işıkların yansımaları gölün sakin siyah yüzeyinde ateşböcekleri gibi dans ediyordu.</p>

      <p>&nbsp;Akbaba kinle karışık bir sevinçle, "Llewellyn mürettebatın yarısını karaya çıkarıyor," dedi. Küçük filonun kıyıya yaklaşmasını seyrediyordu.</p>

      <p>&nbsp;Sam Bowles neşeyle güldü. "Bir kalleşlikten korkuyor. Onun için kalabalık bir grup halinde geliyor."</p>

      <p>&nbsp;Ne kaba bir misafir! Bizim kötülük edeceğimizden kuşkulanıyor. Akbaba yapmacık bir üzüntüyle başını salladı. "Bu adam kaderin kendisi için hazırladıklarına layık."</p>

      <p>&nbsp;Sam hesapladı. "O filikalarda en aşağı elli kişi var. Gücünü bölmüş. İşi bizim için çok kolaylaştırıyor. Bundan sonra her şey yolunda gidecek. Rüzgârı izleyeceğiz."</p>

      <p>&nbsp;Cumbrae, "Öyle olacağını umarım, Bay Bowles," diye homurdandı. "Şimdi gidip konuklarımızı karşılamam gerekiyor. Unutma, işaret kırmızı Çin fişeğiyle verilecek. O yanıncaya kadar bekle."</p>

      <p>&nbsp;Tamam, kaptan." Sam elinin eklemlerini alnına değdirdi ve gölgeler arasına süzüldü. Cumbrae en baştaki tekneyi karşılamak için kumsala indi. Filika kıyıya yanaşırken fenerin ışığında Llewellyn'le Vincent Winterton'un kıçta yan yana oturduklarını gördü. Vincent şafağın soğuğuna karşı koyu renk yünlü bir pelerine sarılmıştı. Ama başı açıktı. Saçlarını kalın bir örgü halinde arkasına bırakmıştı. Kaptanının peşinden kıyıya çıktı.</p>

      <p>&nbsp;Cumbrae, "Günaydın, baylar," diyerek onları selamladı. "Tam zamanlıda geldiğiniz için sizi kutlarım."</p>

      <p>&nbsp;Llewellyn ona başıyla selam verdi. "Bay Winterton başlamaya hazır."</p>

      <p>&nbsp;Akbaba sakalını oynattı. "Albay Schreuder bekliyor. Lütfen şu taraftan." Yan yana kumsalda ilerlediler. Teknelerden inen gemiciler de düzdün bir sıra halinde onları izlediler. Cumbrae, "Şerefle ilgili bir olayı böyle kalabalık bir haydut grubunun izlemeye gelmesi olağanüstü bir şey," diye mırıldandı.</p>

      <p>&nbsp;Galli kaptan homurdandı. "Burada, hattın ötesinde pek az gelenek var. Ama insanın sırtını iyice korumaya alması gerekiyor."</p>

      <p>&nbsp;Cumbrae, "Ne demek istediğini anlıyorum," diyerek güldü. "Ama iyi niyetimi kanıtlamak için benim çocukları bize katılmaya çağırmayacağım ve silahsızım." Bu gerçeği kanıtlamak için önce ellerini, sonra da ceketinin önünü açtı. Ama belinin arka tarafına, kuşağına Glasgow'lu Fallon'un yaptığı o yeni moda çarklı tabancalardan birini sokmuştu. Harika bir icaddı bu silah ama çok pahalıydı. Zaten o yüzden daha fazla insan tarafından kullanılmıyordu. Tetik çekilince silah çakmağındaki yaylı çark dönüyor ve demir piritten fışkıran kıvılcımlar tavacığa düşüyordu. Barut patlıyordu o zaman. Tabanca Akbaba'ya yirmi sterlinden daha pahalıya gelmişti ama buna değerdi. Çünkü ağır yanan fitil olmadığı için istenen yere gizlenebiliyor, kimse tabancanın farkına varmıyordu.</p>

      <p>&nbsp;"Sevgili Christopher, sen de iyi niyetini kanıtlamak için adamlarını kare biçimi alanın sana düşen tarafında tutar mısın? Onları doğrudan doğruya kontrol etmelisin."</p>

      <p>&nbsp;Kıyının biraz dersinde kumsal düzleştirilmiş ve bu kare biçimi yerin etrafına ipler gerilmişti. Dört köşeden her birine bir su fıçısı yerleştirilmişti. Cumbrae, Llewellyn'e, "Eni de, boyu da yirmi adım," dedi. "Bu genişlik adamın için yeterli mi?"</p>

      <p>&nbsp;Winterton kare biçimi açıklığı inceleyerek başını salladı. Llewellyn onun adına konuştu. "Bizim için uygun..."</p>

      <p>&nbsp;Cumbrae, "Işığın güçlenmesi için biraz beklememiz gerekiyor," dedi. "Aşçım sıcak çörek ve baharatlı şaraptan oluşan bir kahvaltı hazırladı. Bana katılacaksınız, değil mi?"</p>

      <p>&nbsp;Teşekkür ederim, lordum. Bir kupa şaraba hayır demeyiz. Bir kamarot Galli kaptanla Vincent'e buharları tüten birer kupa getirdi. Cumbrae, "Şimdi izninizle," diyerek eğildi. "Düellocumla görüşmem gerekiyor." Patikadan çıkıp ağaçların arasına girdi. Birkaç dakika sonra döndüğünde Albay Schreuder arkasındaydı.</p>

      <p>&nbsp;İki adam kare biçimi açıklığın diğer tarafında durup alçak sesle konuştular. Sonunda Akbaba havaya bakarak Hollandalıya bir şeyler söyledi. Sonra başını sallayıp Galli kaptanla Vincent'in bekledikleri yere geldi. "Artık ışık yeterli sanırım. Siz de aynı fikirde misiniz, baylar?"</p>

      <p>&nbsp;Llewellyn soğuk bir tavırla başını salladı. "Başlayabiliriz..."</p>

      <p>&nbsp;Cumbrae, "Düellocum silahını incelemenizi istiyor," diyerek Neptün kılıcını, kabzasını Galli kaptana doğru tutarak uzattı. Llewellyn altın kakmalı kılıcı alıp sabah ışığında inceledi.</p>

      <p>&nbsp;Sonra kılıcı pek beğenmemiş gibi, "Fazla süslü bir şey," diye mırıldandı. "Bu çıplak kadın figürleri bir geneleve daha çok yakışırdı." Altına oyulmuş olan denizkızlarına dokundu. "Ama hiç olmazsa ucuna zehir sürülmemiş. Boyu da benim düellocumun kılıcınınkine uyuyor." İki kılıcı kıyaslamak için yan yana tuttu. Sonra da Vincent'in kılıcını incelemesi için Cumbrae'ye uzattı.</p>

      <p>&nbsp;Akbaba, "Çok uygun," deyip başını sallayarak onu geri verdi.</p>

      <p>&nbsp;Llewellyn, "Beş dakikalık raundular, değil mi?" diye sordu. "İlk kan çıkıncaya kadar?" Yeleğinin cebinden altın saatini çıkardı.</p>

      <p>&nbsp;Cumbrae, "Korkarım buna razı olamayacağız," dedi. "Benim düellocum hasımlardan biri aman dileyinceye ya da ölünceye kadar hiç duraklamadan çarpışmak istiyor."</p>

      <p>&nbsp;Galli kaptan bağırdı. "Tanrım! Korkunç kurallar bunlar! Bu bir cinayet.”</p>

      <p>&nbsp;"Adamın bir köpek yavrusu gibi çişini ederse, o zaman kurtlarla birlikte ulumaya kalkışmamalıdır." Akbaba omzunu silkti.</p>

      <p>&nbsp;Vincent atıldı. "Kuralları kabul ediyorum! O Hollandalının istediği buysa ölesiye dövüşürüz."</p>

      <p>&nbsp;Cumbrae, "Evet, efendim," diye açıkladı. "O tamı tamına bunu istiyor. Siz ne zaman hazırsanız biz de o zaman başlayacağız. Sen işaret verir nişin, Kaptan Llewellyn?"</p>

      <p>&nbsp;Akbaba, Schreuder'in yanına dönerek birkaç kısa cümleyle ona kuralları açıkladı. Hollandalı tamam der gibi başını salladı, sonra eğilerek ipin altından alana girdi. Yakası açık ince bir gömlek giymişti. Böylece altına zırh giymemiş olduğu görülüyordu. Törelere göre pamuklu parlak beyaz gömlek giymek şarttı. Böylece düellocu hasmı için büyük bir hedef oluşturuyordu. Ayrıca kan çıkması durumunda rakibini yaralayıp yaralamadığını da kolaylıkla anlayabiliyordu.</p>

      <p>&nbsp;&nbsp;Kare biçimi açıklığın diğer tarafında Vincent pelerininin tokasını açtı ve kumların üzerine bıraktı. O da yine Hollandalınınki gibi beyaz bir gömlek giymişti. Genç adam elinde kılıcı, ip engelin üzerinden çevikçe atladı ve süpürülmüş kum alanda Schreuder'in karşısında durdu. İki düşman kılıçlarını havada sallayarak, ileri uzatarak kaslarını ısıttılar. Kılıçlar sabahın ilk ışıklarında parıldıyor ve vızıltıya benzeyen sesler çıkarıyordu.</p>

      <p>&nbsp;Llewellyn birkaç dakika sonra kenardan, "Hazır mısınız, Albay Schreuder?" diye seslendi. Elindeki kırmızı ipek bir eşarbı havaya kaldırmıştı.</p>

      <p>&nbsp;"Hazırım!"</p>

      <p>&nbsp;"Siz de hazır mısınız, Bay Winterton?"</p>

      <p>&nbsp;"Hazırım!"</p>

      <p>&nbsp;Galli kaptan eşarbı yere attı. Kare biçimi yerin diğer tarafında duran Martı'nın mürettebatından homurtular yükseldi. İki kılıç ustası birbirlerinin etrafında döndüler. Kılıçlarını uzatarak birbirlerine ihtiyatla yaklaştılar. Silahlarını döndürüyor, yere doğru indiriyorlardı. Vincent birdenbire ileri atılarak kılıcı Schreuder'in boğazına saplayacakmış gibi yaptı. Ama Hollandalı onu kolaylıkla engelleyerek durdurdu. Şimdi kılıçları birbirine dayalı duruyor, birbirlerinin gözlerinin içine bakıyorlardı. Kaslarını germişlerdi. Belki de Vincent düşmanının gözlerinde ölümü gördü, adamın bileğinin çelik gibi olduğunu sezdi. Çünkü önce o geriledi. Arkaya doğru bir adım atarken Albay yıldırım kadar hızlı bir dizi hamleyle onu sıkıştırdı. Kılıcı güneş ışınları gibi parıldayıp ışıldıyordu.</p>

      <p>&nbsp;Göz kamaştırıcı bir gösteriydi bu. Çaresizce kendini savunarak gerileyen Vincent karenin bir köşesini belirleyen fıçıya dayandı. Artık Schreuder'in elindeydi. Ama Albay birdenbire saldırıdan vazgeçerek, kendinden daha genç olan hasmını aşağı görüyormuş gibi ona arkasını döndü ve orta yere gitti. Tekrar gardını alıp İngiliz’in yeniden yaklaşmasını bekledi.</p>

      <p>&nbsp;Cumbrae'nin dışında bütün seyirciler Schreuder'in ustalığı karşısında sersemlemişlerdi. Vincent Winterton'un üstün yetenekli bir düellocu olduğu belliydi. Ama o ilk müthiş saldırı sırasında ölmemek için bütün ustalığını kullanmak zorunda kalmıştı. Llewellyn için için Vincent'in ustalığı sayesinde sağ kalmadığını biliyordu. Aslında Hollandalı böyle olmasını istemişti. Düşmanı genç İngiliz’e üç defa dokunmuştu bile. Vincent'in göğsünde iki hafif çizik vardı. Kolunun yukarısındaki yara ise daha derindi. Gömleği üç yerinden yarılmıştı. Yaralardan kan akmaya başlarken kumaş da ıslanıp kırmızıya dönüşüyordu.</p>

      <p>&nbsp;Vincent başını eğerek yaralarına baktı. Hollandalıyla başa çıkamayacağını anladı. Yüzünde duyduğu çaresizliği yansıtan bir ifade belirdi. Başını kaldırarak kendisini bekleyen Schreuder'e baktı. Hollandalı klasik duruş vaziyetini almıştı. Azametle bekliyordu. Neptün kılıcının üzerinden düşmanını incelerken yüzünde ciddi ve dikkatli bir ifade vardı.</p>

      <p>&nbsp;Vincent dikleşip gardını aldı. İlerleyerek kendisini bekleyen ölüme gitmek için bütün cesaretini topladı ve umursamazca gülümsemeye çalıştı. Düelloyu seyreden kaba saba gemiciler boğayı kızdırma yarışı ya da horoz dövüşündelermiş gibi uluyup böğürebilirlerdi. Ama onlar bile susmuşlardı. Karşılarında gelişen bu korkunç trajedi onları etkilemişti. Ama Llewellyn, Vincent'in ölmesine izin vermeyecekti.</p>

      <p>&nbsp;Durun! diye bağırarak ipin üzerinden atladı. Hızla ilerleyip iki düşmanın arasına girdi. Sağ elini kaldırmıştı. "Albay Schreuder, kılıçtaki ustalığınıza hayran olmamız için her türlü neden var, efendim. Bunu bize gösterdiniz. İlk kanı da siz çıkardınız. Şerefinize sürülen lekenin temizlendiğini açıklayarak size saygı duymamız için bir neden sağlayamaz mısınız?”</p>

      <p>&nbsp;Schreuder, "Bu korkak İngiliz burada bulunan herkesin önünde özür dilesin," dedi. "O zaman tatmin olurum." Galli kaptan Vincent'e yalvarmak için genç adama döndü. "Albayın istediğini yapar mısın? Lütfen, buru benim hatırım için yap. Babana bana güvenmesini söylediğim için de."&nbsp; Genç adamın yüzü bir ölününkü kadar beyazdı, gömleğini lekeleyen ise parlak kırmızıydı. Haziranda fidanda açmış güller gibi. "Albay Scheuder biraz önce bana, 'Korkak,' dedi. Üzgünüm, kaptan. Ama böyle bir artı kabul edemem."</p>

      <p>&nbsp;Llewellyn himayesindeki bu genç adama kederle baktı. "O seni öldürmek niyetinde, kaptan. Senin gibi güzel bir yaşamın henüz başında olan bir gencin ölmesi utanılacak bir ziyan."</p>

      <p>&nbsp;"Ben de onu öldürmek niyetindeyim." Artık karar verildiği için Vincent de gülümseyebiliyordu. Neşeli, pervasızca bir tebessümdü onunki. "Lütfen yana çekilin, kaptan." Llewellyn umutsuzlukla alanın kenarına gitti.</p>

      <p>&nbsp;Vincent, "Gardınızı alın, efendim," diye seslenerek atıldı. Çizmelerinin altında beyaz kumlar etrafa saçıldı. Genç adam canını kurtarmak için saldırıyor, düşmanının darbelerine engel oluyordu. Neptün karşısında aşılması imkânsız çelik bir duvar gibiydi. Genç adamın kılıcını karşılayıp yana kaydırıyor, Vincent'in en cesur hamlelerinin çocukça çabalarmış gibi gözükmesine neden oluyordu. Schreuder'in suratındaki ciddi ifade hiç değişmiyordu. Sonunda Vincent nefes almaya çalışarak soluk soluğa gerildi. Akan terleri kanlarına karışarak onları pembeleştiriyordu. Genç adam iki yara daha almıştı. Gözlerinde kara bir çaresizlik vardı.</p>

      <p>&nbsp;Sonunda Altın Dal'ın mürettebatı kendilerine geldiler. Ulurcasına, "Aman ver!" diye haykırdılar. "Seni katil peynirkafa! Bu adil bir düello oldu, be adam! Bırak çocuk yaşasın!"</p>

      <p>&nbsp;Cumbrae sert bir tavırla güldü. Albay Schreuder ona merhamet etmeyecek. Ama çıkardıkları bu gürültü Sam'in işini görmesine yardım edecek, diye düşünüyordu. Gölün üzerinden Altın Dal'ın demirli olduğu yere baktı. Gemide kalan herkes kıça yakın küpeşteye doluşmuş, düelloyu görmeye çalışıyordu. Ana direğin tepesindeki nöbetçi bile teleskopu kıyıya çevirmişti. Hiç kimse uzak kıyıdaki mangrovların arasından hızla çıkan teknelerin farkında değildi. Akbaba öndeki tekneye binmiş olan Sam Bowles'ı seçti. Filika Altın Dal'ın çıkıntılı burnunun altından süratle geçti. Sonra Akbaba geminin gövdesi yüzünden onu göremez oldu. Sevinçle, Tanrım, diye düşündü. Sam gemiyi bir tek kurşun atılmadan ele geçirecek! Sonra kare biçimi açıklığa baktı.</p>

      <p>&nbsp;Schreuder, "Siz sıranızı savdanız, efendim," dedi. "Şimdi sıra bende. Lütfen gardınızı alın." Vincent'le aralarındaki açıklığı hızla kapattı. Genç adam Hollandalının ilk ve ikinci saldırılarını kılıcını yüksekten sallayarak engelledi. Ama Neptün öfkeli bir kobra kadar hızlıydı ve durdurulması olanaksızdı. Vincent'i ışıltılı, öldürücü dansıyla hipnotize ediyordu sanki. Kayıyor ve vuruyor, Vincent'in ağır ağır gerilemesine neden oluyordu. Genç adam düşmanının kılıcını her engelleyişinde pozisyonu ve dengesi bozuluyordu.</p>

      <p>&nbsp;Sonra Schreuder birdenbire bir oyunu denedi. Bunu pek az eskrimci antrenman salonu dışında yapmaya kalkardı. Hollandalı klasik pozisyonda kılıçları birbirine dayadı. İkisini birden havada döndürürken çeliklerin yanından seyredenlerin sinirlerini geren tiz bir ses çıkıyordu. Kılıçlar birarada olduğu için iki düşman da gerilemeye cesaret edemiyordu. Yoksa saldırı için bir açık verilebilirdi. İki kılıç ışıltılı, öldürücü bir daire çizerek dönüyordu. Şimdi düello güç ve dayanıklılık sınavına dönüşmüştü. Vincent'in kolu kurşun gibiydi. Çenesinden terler damlıyordu. Bakışları umutsuzdu. Bileği bu gerilim yüzünden titreyip bükülmeye başlamıştı.</p>

      <p>&nbsp;Sonra Schreuder öldürücü daireyi döndürdü. Kılıcını kurtarıp gerilemedi. Sadece Vincent'in kılıcını çelikten bir mengeneye sıkıştırdı. Bu bir güç ve kontrol gösterisiydi. Cumbrae bile hayretle soluğunu tuttu.</p>

      <p>&nbsp;Düellocular hiç kımıldamadan durdular. Sonra Hollandalı iki kılıcı da ağır ağır yukarıya doğru itmeye başladı. Sonunda iki düşmanın kolları iyice gerildi. Şimdi kılıçların uçları gökyüzüne doğruydu. Vincent aciz durumdaydı; Hollandalının kılıcını hareketsiz tutmaya çabalıyordu ama kolu titremeye başlamıştı. O arada dilini ısırdı ve ağzının kenarında bir damla kan belirdi.</p>

      <p>&nbsp;Bu durum fazla devam edemeyecekti. Llewellyn genç adamın güç ve dayanıklılığının son sınırına ulaştığını fark ederek çaresizce, "Vincent!" diye haykırdı. "Dayan!" Ama boşunaydı bu. Vincent dayanamadı. Sağ kolu havadayken göğsü tamamiyle savunmasızdı.</p>

      <p>&nbsp;Schreuder, "Ha!" diye bağırdı. Saldırırken öyle hızlı hareket etti ki, sanki bir gölge kaydı. Yaydan fırlayan bir ok gibi kılıcını Vincent'in göğüs kemiğinin iki buçuk santim aşağısına sapladı. Kılıç genç adamın vücudunu delip geçti ve ucu sırtından otuz santim kadar çıktı. Vincent uzun bir süre mermerden oyulmuş bir heykel gibi durdu. Sonra bacakları büküldü ve genç adam kumların üzerine yığıldı. Llewellyn, "Cinayet bu!" diye bağırarak alana fırladı. Ölmek üzere olan genç adamın yanında diz çöktü. Vincent'i kucaklayarak Schreuder'e baktı ve tekrar haykırdı. "Kanlı bir cinayet!"</p>

      <p>&nbsp;“Bunu bir istek olarak kabul etmeliyim.” Cumbrae gülerek yaklaştı ve yere diz çökmüş olan Galli kaptanın arkasında durdu. "İsteğini yerine getirebileceğim için çok mutluyum, kuzenim." Arkasından yaylı tabancayı çıkardı. Namluyu Llewellyn'in başının arkasına dayayarak tetiği çekti. Etrafa parlak kıvılcımlar saçıldı. Sonra tabanca gürültüyle patlayarak Akbaba'nın elinde sarsıldı. Çok yakından ateş ettiği için kurşun saçmalar Galli kaptanın kafasından geçti ve adamın yüzünün yarısını uçurdu. Kızıl parçalar etrafa fırladı. Llewellyn, Vincent'in ölüsü hâlâ kollarında, yüzükoyun yere kapaklandı.</p>

      <p>&nbsp;Akbaba çabucak etrafına bakındı. Karanlık korudan kırmızı fişeğin atılmış olduğunu gördü. Sabahın erken saatlerine özgü açık mavi gökyüzünde fişek arkasında gümüş dumandan bir parabol bıraktı. Böylece Sam Bowles'la Altın Dal'ı ele geçirecek gruptakilere geminin güvertelerine saldırmaları için işaret verilmiş oldu.</p>

      <p>&nbsp;O sırada kıyının yukarısında, ağaçların arasına saklanmış olan tayfalar toplarına örttükleri dalları kaldırmaya başladılar. Topların yerini Akbaba kendisi planlamıştı. Onları alanın, Altın Dal'ın tayfalarının dört sıra halinde durdukları tarafına çevirtmişti. Toplar aynı anda, patladı. Her birine bolca misket doldurulmuştu.</p>

      <p>&nbsp;Altın Dal'ın tayfalarının gizli toplardan haberleri yoktu ama dehşet dolu gözlerinin önünde subaylarının öldürülmesinin neden olduğu şoktan artık kurtuluyorlardı. Adamlar öfkeyle homurdandılar. Sonra hiddetle bağrıştılar. Ama başlarında onlara emir verecek kimse yoktu. Kılıçlarını çektilerse de, farkında olmadan duraklayarak gerilediler.</p>

      <p>&nbsp;Akbaba, Schreuder'in diğer kolunu yakalayıp hırıltılı bir sesle, "Haydi gelin!" dedi. "Çabuk olun! Ateş alanından çıkın." Hollandalıyı etrafı iplerle çevrili alandan sürükleyerek çıkardı.</p>

      <p>&nbsp;Schreuder, "Tanrım," dedi. "Llevvellyn'i öldürdünüz!" Akbaba'nın işlediği cinayet yüzünden afallamıştı. "Onun silahı yoktu! Savunmasızdı!"</p>

      <p>&nbsp;Cumbrae, "Bu işin ince noktalarını daha sonra konuşacağız," diye söz verdi. Sonra çizmeli ayağını uzatarak Hollandalının ayak bileğine çelme taktı. İkisi Cumbrae'nin özellikle bu iş için kumlarda kazdırdığı fazla derin olmayan hendeğe tepe üstü yuvarlandılar. Aynı anda Altın Dal'ın tayfaları arkalarındaki alanın iplerini aştılar.</p>

      <p>&nbsp;Schreuder, "Ne yapıyorsunuz?" diye böğürdü.</p>

      <p>&nbsp;Cumbrae onun kulağına bağırdı. "Senin hayatını kurtarıyorum, ahmak!" Korudan ilk misketler gürültüyle atılırken Hollandalının kafasını hendeğin kenarından aşağı itti. Top ateşi kıyıyı taradı.</p>

      <p>&nbsp;Akbaba ateş alanını dikkatle hesaplamıştı. Bu yüzden misketler öldürücü bir kavis çizip birbirlerine sokulmuş olan denizcilere isabet ettiler. Kıyıdan kaldırdıkları kumlar gözleri kör eden beyaz bir fırtınaya dönüştü. Sonra gölün sakin sularının yüzeyini bir rüzgâr gibi kırıştırdı. Altın Dal’ın tayfalarının çoğu yere yığıldı. Ayakta kalan birkaçı neye uğradıklarını şaşırmışlardı. Aldıkları yaralar, misket gürültüsü ve şiddetli hava akımı yüzünden sarhoş gibi yalpalıyorlardı.</p>

      <p>&nbsp;Cumbrae çukurun dibinden iki yanlı kılıcını kaptı. Silahı daha önce kuma gömmüştü. Hendekten fırlayıp sağ kalan birkaç denizciye doğru koştu. İri kılıcın kabzasını iki eliyle kavramıştı. Yolundaki ilk adamın kafasını bir vuruşta gövdesinden ayırdı. Aynı anda kendi tayfaları top duvarlarının arasından fırladılar. Deli danalar gibi böğürüyor, palalarını sallıyorlardı.</p>

      <p>&nbsp;Kıyıdaki sayıları iyice azalmış olan denizcilere saldırdılar. Onları kesip biçmeye başladılar. Cumbrae, "Yetişir," diye bağırdı. "Teslim olanları öldürmeyin!" Ama adamlar bu emre aldırmadılar. Palalarını fışkıran kanlar dirseklerine kadar onları ıslatıncaya, sırıtan suratlarını benekleyinceye kadar salladılar. Cumbrae sonunda onları yumruklayarak, kılıcının yassı tarafıyla vurarak durdurabildi.</p>

      <p>&nbsp;"Yeter! Altın Dal'da çalışacak adamlar gerekli bize! On iki kişiyi sağ bırakın, kan içici haydutlar!" Ama tayfalar o kadar insanı bile sağ bırakmak niyetinde değillerdi. Katliam sona erdiği zaman geride sadece dokuz tayfa kalmıştı. Onların el ve ayak bileklerini bağladılar. Sonra da yüzüstü kumlara yatırdılar. Pazar yerinde satışa çıkarılmış domuzlar gibi. Akbaba yine bağırdı. "Bu taraftan!" Adamlarının başında Altın Dal'ın filikalarının kıyıya çekilmiş olduğu yere doğru koştu. Hepsi birden teknelere doluşarak küreklere asıldılar. Cumbrae burunda yaralı bir hayvan gibi kükrerken Altın Dal'a yanaşıp geminin güvertesine tırmandılar. Kılıçları ellerinde, tabancaları da hazırdı.</p>

      <p>&nbsp;Oradakilerin yardıma ihtiyaçları yoktu. Sam Bowles Altın Dal'a saldırarak gemidekileri gafil avlamıştı. Güverte kandan kayganlaşmıştı. Etraf ceset doluydu. Başkasaraların altında Llewellyn'in bir avuç tayfası çaresizce savaşıyorlardı. Sam Bowles'in gemiye çıkmış olan adamları etraflarını sarmıştı. Ama tayfalar Akbaba'yla katillerinin güverteye tırmandıklarını görünce ellerindeki kılıçları attılar. Yüzebilen birkaçı hızla yan tarafa koşarak gölün sularına daldılar. Diğerleriyse dizüstü çökerek, aman dilediler.</p>

      <p>&nbsp;Cumbrae, "Onları öldürme, Bay Bowles!" diye bağırdı. "Benim tayfalara ihtiyacım var!" Emrine uyulup uyulmadığını görmek için beklemedi. Yanındaki adamlardan birinin tüfeğini kapıp küpeşteye koştu. Kaçan gemiciler mangrovlara doğru yüzüyorlardı. Akbaba ıslak kır saçlarının arasından pembe kafası gözüken bir tayfaya nişan daldı. Şanslı bir atış oldu. Adam iki elini havaya kaldırarak suya battı. Gölün yüzeyinde pembe bir leke kaldı. Cumbrae'nin etrafındaki gemiciler neşeyle kahkahalar attılar.</p>

      <p>&nbsp;Bu oyuna katıldılar. Hedeflerini açıklıyor ve nişancılıkları konusunda bahse giriyorlardı. "Şu sarı örgülü köpek için bana kim beş şilin verecek?" Yüzen adamları yaralı ördekler gibi vuruyorlardı.</p>

      <p>&nbsp;Sam Bowles, Cumbrae'yle konuşmak için yaklaştı. Sırıtıyor, selamlar veriyordu. "Gemi sizin, sayın lordum."</p>

      <p>&nbsp;Aferin, Bay Bowles! Cumbrae porsuna öyle şiddetle vurdu ki, adam neredeyse devriliyordu. "Herhalde bazı tayfalar aşağılara saklandılar. Onları bulun! Ama canlı yakalamaya çalışın. Suya bir filika indirin ve şu adamları da toplayın!" Oyundan kurtularak hâlâ etrafa suları saça saça mangrovlara doğru yüzen birkaç adamı işaret etti. "Ben geminin belgelerini bulmak için Llewellyn'in kamarasına iniyorum. Esirleri bağlayıp geminin ortasına götürdükten sonra beni çağırın."</p>

      <p>&nbsp;Akbaba, Llewellyn'in kamarasının kilitli kapısını bir tekmede açtı. Bir an eşikte durup içeriye baktı. Kamara çok güzel döşenmişti. Perdeler ince kadifedendi, oymalı eşyalar pırıl pırıl cilalıydı.</p>

      <p>&nbsp;Cumbrae yazı masasının çekmesinde rahat ranzanın altına yere vidalanmış olan küçük çelik sandığın anahtarını buldu. Sandığı açar açmaz Llewellyn'e verdiği keseyi tanıdı. "Çok teşekkür ederim, Christopher," diye mırıldandı. "Sana minnet duyuyorum. Gideceğin yerde buna ihtiyacın olmayacak." Keseyi cebine soktu. Sandığın altında ikinci bir kese daha vardı. Akbaba bunu masaya götürüp içindeki altınları oraya döktü. Paraları saymaya başladı. "İki yüz on sterlin, beş şilin ve iki pens. Bu parayı gemiyi sefere çıkarmak için kullanacağım. Pek az ama her türlü bağış için minnet duyarım."</p>

      <p>&nbsp;Sonra gözleri sandığın dibindeki bir şeye takıldı. Tahtadan yapılmış küçük bir kutuydu. Akbaba bunu alıp inceledi. Kutunun kapağına bir ad oyulmuştu. "Saygıdeğer Vincent Winterton." Kutu kilitliydi. Ama Akbaba hançerinin ucuyla kolaylıkla açtı. İçindekileri görünce gülümsedi. Altınları avuçlayarak onların parmaklarının arasından kaymasını seyretti. "Sevgili Albay Schreuder'in kumarda kaybettiği paranın da burada olduğu kesin. Ama Hollandalı bir daha kumar oynamaya kalkışmamalı. Bu altınları onun adına saklayacağım."</p>

      <p>&nbsp;Kaptanın dolabından aldığı şişedeki konyaktan bir kupaya doldurdu, sonra masanın başına geçerek geminin seyir jurnallerini ve diğer belgelerini incelemeye başladı. Ama seyir jurnallerini ilerde okumanın daha ilginç olacağını düşünerek onları bir kenara itti. Llewellyn'le Lord Winterton'un ortak olduklarını gösteren mektuba göz gezdirdi. Bundan Altın Dal’ın sahibinin Lord Winterton olduğu anlaşılıyordu. Akbaba, "Ama artık değilsin, sayın lordum," diyerek sırıttı. "Sana acı bir haber vereceğim için çok üzgünüm ama gemi artık benim oldu."</p>

      <p>&nbsp;Yük manifestosu korsanı düş kırıklığına uğrattı. Altın Dal'ın ambarlarında daha çok ucuz eşyalar, bıçaklar ve baltalar, kumaşlar, boncuklar ve bakır yüzükler vardı. Ancak ambarlara beş yüz tüfek ve bolca barut konmuş olduğu da anlaşılıyordu.</p>

      <p>&nbsp;"Ah! Demek silah kaçakçılığı yapacaktın? Utanmalısın, sevgili Christopher!" Llewellyn'i ayıplıyormuş gibi dilini şaklattı. Kendi kendine, dönüş yolunda ambarları doldurmak için daha iyi şeyler bulacağım, diye söz verdi. Konyaktan bir yudum içti.</p>

      <p>&nbsp;Diğer belgeleri sıraya dizmeyi sürdürdü. O arada Lord Winterton'un bir mektubunu daha buldu. Altın Dal'ın Prester John'un emrinde bir savaş gemisi görevi yapmasını kabul ediyordu. Buna Llewellyn'i süslü sözlerle tanıtan bir mektup eklenmişti. Belgeyi İngiltere Şövalyesi Clarendon Kontu imzalamış, altına resmi dev mühür basılmıştı. Clarendon, Christopher Llewellyn'i Etiyopya hükümdarına methediyor, onu öve öve göklere çıkarıyordu.</p>

      <p>&nbsp;"Ah, işte bu çok daha değerli! Adı biraz değiştiririm. Sonuç beni bile kandırır." Mektubu katladı. Kutuyu, keseleri, jurnalleri ve belgeleri çelik sandıkçığa koydu. Anahtarını bir kurdeleyle boynuna astı. Konyağın geri kalanını bitirirken seçeneklerini düşünmeye başladı.</p>

      <p>&nbsp;Büyük Boynuz'daki savaş onu ilgilendiriyordu. Yakında Hint Okyanusu'nda güneydoğudan alizeler esmeye başlayacaktı. Büyük Moğol bu rüzgârla sanki kanat takacak olan gemilerine askerlerini ve hazinelerini doldurarak onları Afrika kıyısındaki antrepolarına yollayacaktı. Ayrıca dini bütün Müslümanlar da her yıl olduğu gibi Tanrı'nın peygamberinin doğduğu yere haç ziyaretinde bulunacaklardı. Hükümdarlar, prensler, vezirler ve zengin tüccarlar Doğu'nun her köşesinden geleceklerdi. Yanlarında Akbaba'nın ancak tahmin edebildiği çok değerli şeyler olacaktı Hacılar onları Mekke ve Medine'deki kutsal cami ve tapınaklara armağan edeceklerdi.</p>

      <p>&nbsp;Cumbrae birkaç dakika yumruğu büyüklüğünde peygamber çiçeği rengi safirleri ve güvercin kanı yakutları, filler yükü gümüş ve altın külçelerini hayal etti. Martı'yla Altın Dal birlikte hareket ettikleri takdirde hiçbir kara dinsiz prens bana karşı koyamayacak. Ambarlarımı ganimetlerin en güzelleriyle dolduracağım. Kendini avutmak için ekledi. Bütün bunların yanında Franky Courteney'in önemsiz küçücük hazinesi solda sıfır kalır. Tabii Franky'nin ganimeti sakladığı yeri hâlâ bulamadığı için öfkeleniyordu. Kaşları çatıldı. Kendi kendine, gölden ayrılırken buradan geçtiğimi göstermek için Jiri ve diğer yalancı zencilerin kemiklerini geride bırakacağım, diye söz verdi.</p>

      <p>&nbsp;Akbaba, Sam Bowles'in kapıdan başını uzatması üzerine daldığı düşüncelerden uyandı. "Özür dilerim, sayın lordum. Bütün esirleri topladık. Hepsini de. Bir teki bile kaçamadı."</p>

      <p>&nbsp;Akbaba onu sinirlendiren bu konuları düşünmekten kurtulduğuna sevinerek ayağa kalktı. "O halde benim için neler bulduğuna bir bakalım."</p>

      <p>&nbsp;Esirleri bağlamış ve geminin ortasında güverteye üç sıra halinde oturtmuşlardı. Sam gururla, "Kırk iki sağlam, tuzlu su adamı," dedi. "Kolları ve bacakları da, ciğerleri de sağlıklı."</p>

      <p>&nbsp;Akbaba söylenenlere inanamıyormuş gibi, "Hiçbiri de yaralı değil mi?" diye sordu.</p>

      <p>&nbsp;Sam fısıltıyla yanıt verdi. "Yaralılara dadılık etmek zahmetine katlanmak istemeyeceğinizi biliyordum. Onların İsa'nın yanına gitmelerine yardım etmek için kafalarını suya sokup biraz öyle tuttuk."</p>

      <p>&nbsp;Cumbrae, "Merhametin beni şaşırtıyor, Bay Bowles," diye homurdandı. "Ama bundan sonra bana ayrıntıları hiç açıklama. Bildiğin gibi ben insanları tatlı tatlı ikna etmekten hoşlanırım." Sonra bu konuyu bir tarafa bırakarak esirleri inceledi. Sam'in güvencesine rağmen çoğunun kötü biçimde dövülmüş olduğu belliydi. Gözleri morarmış, dudakları yarılıp şişmişti. Tayfaların hepsi de başlarını önlerine eğmişlerdi. Akbaba'ya bakmak istemiyorlardı.</p>

      <p>&nbsp;Cumbrae yere çökmüş olan adamların oluşturdukları sıraların önünle ağır ağır ilerledi. Arada bir denizcilerden birini saçlarından yakalayarak adamın kafasını kaldırıyor ve suratını inceliyordu. Sıranın sonuna erince geri dönüp neşeyle, "Beni dinleyin, yiğit çocuklar," dedi. "Hepiniz için yerim var. Benimle sefere çıkarsanız ayda bir şilin ve ödül parasından da pay alırsınız. Adımın Angus Cochran olduğundan ne kadar eminsem, elimize paylaşmamız için çuvallar dolu altın ve gümüş geçeceğinden de o kadar eminim."</p>

      <p>&nbsp;Tayfaların hiçbiri yanıt vermedi. Akbaba'nın kaşları çatıldı. "Sağır mısınız? Yoksa dilinizi şeytan mı kaptı? Cumbrae Lordu Cochran'la kim sefere çıkacak?" Güverteye daha da derin ve sıkıcı bir sessizlik çöktü, Cumbrae esirlerin içinden en zeki görünüşlü olanlardan birini seçti. Adın nedir, oğlum?" "Davey Morgan."</p>

      <p>&nbsp;"Benimle sefere çıkar mısın, Davey?"</p>

      <p>&nbsp;Gemici ağır ağır başını kaldırarak Akbaba'ya baktı. "Ben Bay Winterton'un kıyıda katledildiğini ve kaptanın soğukkanlılıkla vurularak öldürüldüğünü gördüm. Ben katil korsanlarla sefere çıkmam." Akbaba tiz bir sesle, "Korsan mı?" diye bağırdı. "Bana 'korsan' demeye cüret ediyorsun, öyle mi? Seni leş kokulu pislik yığını! Sen martılara yem olmak için doğmuşsun. Bu da olacak!" Büyük kılıcı hışırdatarak tanından çekti. Havaya kaldırıp Davey Morgan'ın kafasını yukarıdan aşağıya yardı. Dişlerini kırarak adamın kafasını omuzlarına kadar kesti. Sonra elinde kanlı kılıç, esirlerin oluşturduğu sıranın önünde hızla ilerledi.</p>

      <p>&nbsp;"İçinizde suratıma karşı 'korsan' diyecek biri daha var mı?" Tutsaklar seslerini çıkarmadılar. Sonunda Cumbrae hızla Sam Bowles'a döndü. Hepsini Altın Dal'ın ambarlarına kapat. Onlara günde sadece bir peksimet ve dörtte bir litre de su ver. Teklifimi daha ciddi bir biçimde düşünenler. Birkaç gün sonra bu güzellerle yeniden konuşacağım. Bakalım o zaman daha terbiyeli davranabilecekler mi?"</p>

      <p>&nbsp;Sam'i bir kenara çekerek daha alçak sesle, "Fırtınanın neden olduğu hasar henüz tümüyle onarılmadı." Direk ve yelkenleri işaret etti. "Bu artık senin gemin. Ona sen komuta edeceksin. Her şeyi hemen tamir ettir Bu Tanrı'nın terk ettiği yerden mümkün olduğu kadar çabuk ayrılmayı istiyorum. Beni duyuyor musun, Kaptan Bowles?"</p>

      <p>&nbsp;Porsunun gözleri bu unvanın uyandırdığı sevinçle parladı.</p>

      <p>&nbsp;Cumbrae giriş yerine giderek filikalardan birine indi. "Beni kıyıya götürün, köpekler." Tekne daha kumsala yanaşmadan dizlerine kadar gelen suya atlayıp kıyıya çıktı. Albay Schreuder orada onu bekliyordu.</p>

      <p>&nbsp;Hollandalı, "Sizinle konuşmalıyım, lordum," dedi. Akbaba ona sevimli bir tavırla gülümsedi.</p>

      <p>&nbsp;Konuşmalarınız bana her zaman zevk verir, efendim. Benimle gelin. Ben işlerimle ilgilenirken bir yandan da konuşabiliriz. Schreuder'i kıyıdan çıkararak koruya soktu.</p>

      <p>&nbsp;Hollandalı, "Kaptan Llewellyn..." diye başladı ama Akbaba onu susturdu.</p>

      <p>&nbsp;Llewellyn aşağılık bir korsandı. Ben de kendimi onun kalleşliğine karşı savunuyordum. Birdenbire durup Schreuder'e döndü. Kolunu sıvayarak omzundaki girintili çıkıntılı mor yara izini gösterdi. "Bunu görüyor musunuz? Llewellyn'e vaktiyle bir kere güvendim ve karşılığı bu yara oldu. Eğer ondan önce davranmasaydım haydutları bize saldıracak ve hepimizi olduğumuz yerde kılıçtan geçireceklerdi. Bunu anladığınızdan ve işe karıştığım için bana minnet duyduğunuzdan eminim. Yoksa ölenler arasında siz de olabilirdiniz."</p>

      <p>&nbsp;Cumbrae kumsaldan çıkan adamlarını işaret etti. Tayfalar Llewellyn'le Vincent Winterton'un cesetlerini bacaklarından yakalamış sürüklüyorlardı. Galli kaptanın parçalanmış kafası üzerinde sürüklendiği kumlarda kırmızı bir iz bırakıyordu.</p>

      <p>&nbsp;Schreuder bu cenaze törenini dehşetle izledi. Cumbrae'nin sözlerinde hem gizli bir tehdit, hem de bir uyarı olduğunun farkındaydı. İlk ağaç dizisinin hemen gerisine sıra sıra derin hendekler kazılmıştı. Daha önce Sir Francis Courteney'nin kampının bulunduğu yere. İngiliz kaptanın kulübesi ortada yoktu. Onun yerine altı metre derinliğinde derin bir kuyu kazılmıştı. Kuyunun dibine gölden sızan tuzlu su dolmuştu. Eski baharat deposunun olduğu yerde de yine kazılar yapılmıştı. Sanki ağaçların arasında sürüyle madenci çalışmıştı. Akbaba'nın adamları ölüleri en yakındaki çukura sürükleyerek onları içine atıverdiler. Cesetler dik yardan kaydılar ve suları şakırdatarak dipteki gölcüğe yuvarlandılar.</p>

      <p>&nbsp;Schreuder hem endişeli, hem de kararsızdı. "Llewellyn'in öyle biri olduğuna inanmakta zorluk çekiyorum." Ama Cumbrae onun sözlerini tamamlamasına izin vermedi.</p>

      <p>&nbsp;"Tanrı aşkına, Schreuder! Sözlerime inanmıyor musunuz? Bu konuda kuşkularınız mı var? Bana kesinlikle kaderinizi benimkine bağlamayı istediğinizi söylediniz. Şimdi ne olacak? Eğer hareketlerim hoşunuza gitmiyorsa o zaman hemen, şimdi ayrılmamız daha iyi olur. Size Altın Dal’ın filikalarından birini veririm. Llewellyn'in korsanlarından bir grubu da. Onların yardımıyla Ümit Burnu'na dönersiniz. Artık vicdanınızın nelere el vermediğini de Vali van de Velde'ye anlatırsınız. Bu daha hoşunuza gider mi?"</p>

      <p>&nbsp;Hollandalı, "Hayır, efendim," diye yanıt verdi. "Gitmez. Artık Ümit Burnu'na dönemeyeceğimi siz de biliyorsunuz."</p>

      <p>&nbsp;"Pekâlâ, Albay. Şimdi... yine benimle misiniz?"</p>

      <p>&nbsp;Schreuder kararsızca durakladı. Diğer ölüleri gömen grupların iğrenç çalışmalarını seyrediyordu. Cumbrae'ye karşı çıktığı takdirde Kaptan Llewellyn ve Altın Dal’ın tayfalarının yanında yer alacağını biliyordu.</p>

      <p>&nbsp;Sonunda, "Evet, sizinleyim," dedi.</p>

      <p>&nbsp;Akbaba başını salladı. "O halde... işte elim." Üzeri kızıl kıllarla kaplı, çilli elini uzattı. Schreuder ağır ağır uzanarak bu eli sıktı. Cumbrae, Hollandalının gözlerindeki ifadeden adamın artık gerçeği kavradığını anladı. Schreuder toplum dışı bir insandı şimdi. Cumbrae de sonunda ona güvenebileceğini biliyordu. Hollandalı Altın Dal’ın subay ve mürettebatının katledilmelerini kabul ederek, hatta buna göz yumarak bir kanun kaçağı ve bir korsana dönüşmüştü. Artık her bakımdan Akbaba'nın "adamıydı.</p>

      <p>&nbsp; "Şimdi benimle gelin, efendim. İzin verin de size burada yaptıklarımızı göstereyim." Cumbrae konuyu kolaylıkla değiştirmişti. Schreuder'i üst üste yığılmış ölülerin yanından geçirirken dönüp cesetlere bakmadı bile. "Anlayacağınız ben Francis Courteney'i çok iyi tanırdım. Onunla iki kardeş gibiydik. Ben hâlâ Franky'nin hazinesinin buralarda bir yerde saklı olduğundan eminim. Standvastigheid ve Heerlycke Nacht'tan aldığı ganimetin. Bütün azizlerin kanı adına, bu kumların altında bir yerde yirmi bin sterlin gömülü olmalı!"</p>

      <p>&nbsp;Sonunda Cumbrae'nin adamlarının ellerinde küreklerle tekrar çalışmaya başladıkları uzun ve derin hendeğe geldiler. Tayfaların arasında Akbaba'nın Ümit Burnu'ndaki köle pazarından satın aldığı üç zenci de vardı.</p>

      <p>&nbsp;Akbaba, "Jiri!" diye böğürdü. "Matesi! Kimatti!" Esirler irkildiler. Küreklerini atarak efendileriyle konuşmak için endişeyle hendekten yukarı tırmandılar.</p>

      <p>&nbsp;Şu muhteşem güzellere bakın, efendim! Onların her biri için beş yüz florin verdim. Şimdiye kadar yaptığım en kötü alışverişti bu. İşte şimdi karşınızda zencilerin en iyi üç şey yapabildiklerini gösteren canlı kanıtlar! Onlar yalan söylüyor, çalıp çırpıyor ve döneklik ediyorlar. Akbaba gürültülü bir kahkaha attı. "Bu doğru değil mi, Jiri?"</p>

      <p>&nbsp;Jiri gülerek, "Evet," der gibi başını salladı. "Doğru, lordum. Tanrı'nın kendi gerçeği bu."</p>

      <p>&nbsp;Akbaba gülmeye başladığı gibi birdenbire sustu. "Sen Tanrı hakkında ne biliyorsun, dinsiz budala?" İri yumruğuyla Jiri'ye müthiş bir darbe indirerek onu hendeğe yuvarladı. "Üçünüz de işinizin başına dönün."</p>

      <p>&nbsp;Jiri, Matesi ve Kimatti küreklerini kaparak telaşla hendeğin dibini kazmaya başladılar. Toprakları yukarıya, oradaki yığının üzerinden hızla atıyorlardı. Cumbrae ellerini beline dayayarak zencilerin tepelerine dikildi. "Şimdi beni iyi dinleyin, gece yarısının piçleri! Bana aradığım hazinenin burada gömülü olduğunu söylüyorsunuz. İyi ya, onu benim için bulun! Yoksa buradan ayrılırken gemimde olmayacaksınız. Üçünüzü de kapkara pençelerinizle kazdığınız bu mezara gömeceğim. Beni duyuyor musunuz?"</p>

      <p>&nbsp;Üç zenci bir ağızdan, "Evet, lordum," diye yanıt verdiler.</p>

      <p>&nbsp;Akbaba dostça bir tavırla Schreuder'in kolunu tutarak onu hendekten uzaklaştırdı. "Artık o acıklı gerçeği kabul etmek zorundayım. Bu üçü Franky'nin hazinesinin yerini aslında bilmiyorlardı. Bütün bu aylar boyunca beni oyalayıp durdular. Köpeklerim ve ben 'köstebekçilik' oynamaktan artık bıktık... Şimdi mütevazı kulübemde size ağırlamama izin verin. Size bir maşrapa viski ikram etmeme de. Siz de bana Büyük Moğol'la Prester John arasındaki şu küçük, güzel savaştan söz edersiniz. Bana kalırsa siz ve ben Filler Gölü'nden başka bir yerde daha iyi bir iş bulabilir, daha fazla kazanç sağlayabiliriz."</p>

      <p>&nbsp;***</p>

      <p>&nbsp;</p>
    </div>
  </div>
</body>
</html>
