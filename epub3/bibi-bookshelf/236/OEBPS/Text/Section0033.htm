<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <p>Katinka verandanın rüzgâr almayan güneşli bir köşesinde oturuyordu. Cornelius Schreuder de yanındaydı. Servis masasında Sukeena iki kadehe kendi elleriyle şarap doldurarak, Yavaş Jan'ın bahçelerinden koparılmış çiçekler ve meyvelerle süslü sofraya koydu. Katinka'nın önüne helezon biçimi sapı olan uzun bir kadehi bıraktı. Valinin karısı uzanarak onun kolunu hafifçe okşadı.</p>

      <p>Kedi mırıltısını andıran bir sesle, "Yeni köleyi çağırttın mı?" diye sordu.</p>

      <p>&nbsp;Sukeena kadının kendisine dokunduğunun farkında değilmiş gibi usulca yanıt verdi. "Aboli'yi emrettiğiniz gibi yıkıyor ve ona bir üniforma bulmaya çalışıyorlar, hanımım."</p>

      <p>&nbsp;Ama Schreuder, Katinka'nın yaptığını görmüştü. Albayın kıskançlıkla kaşlarını çatması Katinka'yı eğlendirdi.</p>

      <p>&nbsp;Kadehini kaldırarak üzerinden ona gülümsedi. "Lord Cumbrae'nin hızlı bir sefer yapmasının şerefine içelim mi?"</p>

      <p>&nbsp;Tabii. Schreuder de kadehini kaldırdı. "O ve bütün vatandaşları denizin dibine hızlı ve kısa bir yolculuk yapsınlar!"</p>

      <p>&nbsp;Katinka, "Ah, sevgili Albay," diyerek gülümsedi. "Ne komik."</p>

      <p>&nbsp;Kaleden iki yeşil ceketli Aboli'yi verandaya getirdiler. Ona bacaklarını sıkıca saran siyah bir pantolon ve geniş omuzlarıyla kalın kollarını rahatça içine alacak kadar bol beyaz bir gömlek giydirmişlerdi. Aboli, Katinka'nın karşısında sessizce durdu.</p>

      <p>&nbsp;Kadın İngilizce konuşmaya başladı. "Bundan sonra karşıma geldiğin zaman eğilerek bana selam vereceksin. Bunu unutursan Yavaş Jan'dan sana her şeyi hatırlatmasını isteyeceğim. Onun kim olduğunu biliyor mu sun?"</p>

      <p>&nbsp;Aboli ona bakmadan, "Evet, hanımım," diye mırıldandı.</p>

      <p>&nbsp;Ah, iyi! Senin can sıkıcı bir tavır takınacağını sanıyordum. Seni ezip evcilleştirmem gerekeceğini. Bu durum ikimizin işini de kolaylaştırıyor Katinka şarabından bir yudum aldı ve başını yana eğerek zenciyi ağır ağır tepeden tırnağa kadar inceledi. "Seni bir kaprisim yüzünden satın aldım. Ama henüz seninle ne yapacağıma karar vermedim. Vali Klienhans Hollanda'ya dönerken arabacısını da götürecek. Benim de yeni bir arabacıya ihtiyacım olacak." Albay Schreuder'e döndü. "Zencilerin hayvanlara iyi davrandıklarını duydum. Siz de böyle bir şeye tanık oldunuz mu?"</p>

      <p>&nbsp;Gerçekten oldum, Mevrouw. Zenciler de birer hayvan. Onun için vahşi ve evcil hayvanlarla iyi anlaşıyorlar. Schreuder başını sallayıp Aboli'yi inceledi. "Fizik bakımından iyi bir örnek. Ama tabii insan onlardan zeki olmalarını beklemiyor. Satın aldığınız bu şey için sizi kutlarım."</p>

      <p>&nbsp;Katinka düşünceli bir tavırla, "Daha sonra onun Sukeena'yla üremesini sağlayabilirim..." diye mırıldandı. Köle kız hareketsiz kaldı. Ama sırtı diğerlerine dönük olduğu için yüzünü göremiyorlardı. "Karayla sarı kan karıştığı zaman neler olacağını görmek beni eğlendirebilir."</p>

      <p>&nbsp;Schreuder, "İlginç bir karışım," dedi başını sallayarak. "Ama bu adamın kaçacağından korkmuyor musunuz? Onun Standvastigheid'ın güvertesinde nasıl dövüştüğünü gördüm. O dikbaşlı bir vahşi. Ayak bileğine pranga takılması uygun olur. Hiç olmazsa uysallaşıncaya kadar."</p>

      <p>&nbsp;Katinka, "Bu zahmete katlanmama gerek olduğunu sanmıyorum," dedi. "Tutsak olduğum sırada onu uzun uzun inceleme fırsatını buldum. O korsan Courteney'e bir köpek gibi sadıktı. Hele onun veledine daha da sadık. Bence birinden biri kalenin zindanında sağ kaldığı sürece bu vahşi kaçmaya kalkışmayacak. Tabii geceleri diğerleriyle birlikte köle bölüğüne kilitlenecek. Ama çalışma saatlerinde görevlerini yapabilmesi için etrafta özgürce dolaşmasına izin verilecek."</p>

      <p>&nbsp;Tabii siz daha iyi bilirsiniz, Mevrouw. Schreuder bir an durdu, sonra da genç kadını uyardı. "Ama doğrusu ben böyle bir yaratığa güvenmezdim."</p>

      <p>&nbsp;Katinka, Sukeena'ya döndü. "Vali Kleinhans'la anlaştım. Fredricus, Aboli'ye arabacılık etmesi için gereken her şeyi öğretecek. Standvastigheid on gün sonra hareket edecek. Yani bol bol vaktimiz var." Sukeena Doğululara özgü o zarif tavırlarla eğildi. "Hanımım nasıl emrederse..." Aboli'ye kendisini izlemesini işaret etti. Bahçe yolundan ahırlara doğru giderken zenci onu izledi. Fredricus arabayı oraya çekmişti. Aboli, Sukeena'ya bakarken kendi kabilesindeki genç bakirelerin duruş ve tavırlarını hatırladı. Daha küçükken anneleri başlarına su dolu kabakları koyarak onları eğitirlerdi. Sırtları dimdik olur sanki yürürken yerde kayarlardı. Bu kız da onlara benziyordu.</p>

      <p>&nbsp;“Ağabeyin Althuda sana kalbini yolladı. Senin hâlâ onun kaplan orkidesi olduğunu söylüyor.”</p>

      <p>&nbsp;Sukeena birden durdu. Peşinden giden Aboli az kalsın ona çarpıyordu. Kız çiçekli dala konan ve uçmaya hazırlanan bir şekerkuşuna benziyordu. Tekrar yürümeye başladığı zaman zenci onun titrediğini fark etti.</p>

      <p>&nbsp;Sukeena başını çevirip ona bakmadan, "Ağabeyimi gördün mü?" diye sordu.</p>

      <p>&nbsp;Ağabeyinin yüzünü hiç görmedim. Ama onunla hücresinin kapısından konuştuk. Annenizin adının Ashreth olduğunu söyledi. Yakandaki yeşim iğneyi de babanın annene sen doğduğun gün verdiğinden söz etti. 'Kardeşime bunları söyle,' dedi. 'O zaman benim dostum olduğunu anlar.'</p>

      <p>&nbsp;Kız başını salladı. "Madem ağabeyim sana güvendi, o halde ben de sana güveniyorum. Senin dostun olacağım, Aboli."</p>

      <p>&nbsp;Aboli de usulca, "Ben de senin..." diye fısıldadı.</p>

      <p>&nbsp;Sukeena yalvardı. "Lütfen bana Althuda'nın nasıl olduğunu söyle? Onu kötü mü yaraladılar? Ağabeyimi Yavaş Jan'a mı verdiler?"</p>

      <p>&nbsp;Althuda bu durumu anlayamıyor. Onu hâlâ cezalandırmadılar. Uzun dört ayı zindanda geçirdi ama ona bir zarar vermediler.</p>

      <p>&nbsp;Tanrı'ya şükürler olsun! Sukeena dönerek Aboli'ye gülümsedi. Yüzü, Althuda'nın onu benzettiği kaplan orkidesi kadar güzeldi. "Kleinhans üzerinde biraz etkim var. Onu, ağabeyim konusunda hemen hüküm vermemesi için ikna ettim. Ama o artık gidiyor. Yeni valinin ne yapacağını bilmiyorum. Zavallı Althuda'm. O çok genç ve cesur. Ağabeyimi Yavaş Jan'a verdikleri takdirde kalbimde onunla birlikte ölecek. Onun gibi ağır ağır, acı çekerek."</p>

      <p>&nbsp;Aboli usulca mırıldandı. "Sen ağabeyini ne kadar seviyorsan ben de bir dostumu öyle seviyorum. İkisi de aynı zindandalar."</p>

      <p>&nbsp;"Kimden söz ettiğini bildiğimi sanıyorum. Onu, hepinizi zincirlere bağlayarak karaya çıkardıkları ve talim yerinden geçirdikleri zaman görmedim mi? Bu arkadaşın uzun boylu ve genç bir prens kadar da gururlu</p>

      <p>&nbsp;“Evet, ta kendisi. O da ağabeyin gibi kurtarılmaya layık."</p>

      <p>&nbsp;Sukeena yine durakladı ama sonra kayarcasına ilerledi. "Ne demek istiyorsun, dostum Aboli?"</p>

      <p>&nbsp;“Sen ve ben birarada. Onları kurtarmak için çabalayabiliriz.”</p>

      <p>&nbsp;Kız, "Bu mümkün mü?" diye fısıldadı.</p>

      <p>&nbsp;Althuda daha önce özgürdü. Atmaca ayağındaki kösteği kırdı ve göklere yükseldi. Aboli başını kaldırarak Afrika'nın masmavi göğüne baktı. "Bizim yardımımızla özgürlüğüne kavuşabilir. Gundwane de onunla birlikte..."</p>

      <p>&nbsp;Ahırların önündeki avluya gelmişlerdi. Arabada uyuyan Fredricus uyandı. Başını eğerek Aboli'ye baktı. Dudakları bükülürken tütünden renkleri kahveye dönen dişleri ortaya çıktı. Havaya doğru, "Kapkara bir goril arabamı ve altı sevgilimi sürmeyi öğrenebilir mi?" diye sordu.</p>

      <p>&nbsp;Fredricus bir düşman. Ona sakin güvenme. Sukeena, Aboli'yi böyle uyarırken dudaklarını pek kıpırdatmadı. "Seninle tekrar konuşuncaya kadar bu evde hiç kimseye güvenmemelisin."</p>

      <p>***</p>
    </div>
  </div>
</body>
</html>
