<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <p>Kaptan Christopher Llewellyn daha Altın Dal Ümit Burnundan açık denizlere açılmadan, ücretli bir yolcu aldığına pişman olmuştu.</p>

      <p>&nbsp;Albay Cornelius Schreuder’ın açık sözlü, çok inatçı zor bir adam olduğunun farkına varmıştı. Sert ve kesin görüşlere sahipti ve bunları ifade etmekten de çekinmiyordu. Bir arkadaşının dediği gibi “Bir köpeğin pireleri toplaması gibi düşman toplardı.”</p>

      <p>&nbsp;Masa körfezinden ayrıldıklarının ikinci günü, Llewellyn Schreuder ve bazı subaylarını kıç kamarada akşam yemeğine davet etmişti.</p>

      <p>&nbsp;O kültürlü bir adamdı. İnce zevklerini açık denizlerde de devam ettirirdi. Hollanda ile yapılan son savaşta kazandığı ödül paraları ile bu zevklerini tatmin edecek zarif şeyler edinmişti.</p>

      <p>&nbsp;Altın Dal’ın yapımı ve denize indirilmesi hemen hemen ikibin puanda mal olmuştu ama deniz üzerinde sınıfının ve tonajının en iyi gemisiydi. Topları yeni döküm, yelkenleri iyi cins brandadandı. Kaptan köşkü hiçbir donanmada olmayan eşsiz bir zarafetle donatılmıştı ancak bir savaş gemisi olarak hiçbir özelliği lüks için feda edilmemişti.</p>

      <p>&nbsp;Atlantik’ten aşağı yaptıkları seyahat süresince Llewellyn onun deniz tutması özelliğinin umduğundan fazla olduğunu zevkle tespit etti.</p>

      <p>&nbsp;Ona hizmet eden subay ve astsubaylarının çoğu savaş sırasında kalite ve cesaretlerini ispatlamışlardı, ama gemide genç bir subay daha vardı, George’un dördüncü oğlu, Vikont Winterton.</p>

      <p>&nbsp;Lord Winterton kraliyeti usta denizcisi, İngiltere’nin en güçlü ve zengin kişilerindendi. Karalın izniyle korsanlık yapan gemileri ve kendi ticaret filosu vardı. Soylu Vincent Winterton’un ilk korsanlık seferiydi. Babası tarafından Llewelly’nin vesayeti altına verilmişti. Henüz yirmili yaşlarında değildi ama kültürlü ve iyi yetişmiş bir gençti, açık sözlülüğü ile denizciler ve diğer subay arkadaşları arasında popülerliği günden güne artıyordu.</p>

      <p>&nbsp;Ümit Burnu’ndan ayrıldıkları ikinci gece Llewelly’nin ziyafet masasındaki ikinci konukta oydu.</p>

      <p>&nbsp;Akşam yemeği neşeli ve canlı başladı, altlarındaki iyi bir gemi, önlerindeki altın ve zafer umutlarıyla bütün İngilizler mutluydu. Bununla birlikte Schreuder soğuk ve kederliydi. İkinci bardak şarap onların içini ısıtmıştı, Llewelly kamaraya seslendi “Vincent, delikanlı bize bir melodi mırıldansana”</p>

      <p>&nbsp;“Efendim, benim kedi miyavlaması gibi sesimi dinlemeye tahammül edebilir misiz?” Genç adam mütevazı güldü, ama şirketin geri kalan onu teşvik etti. "Vinny Haydi bizim için söyle, adamım!”</p>

      <p>&nbsp;Vincent Winterton ayağa kalktı ve geminin ana çerçevesine bir ağır pirinç vida ile tutturulmuş olan küçük klavsene gitti. Oturdu, uzun kıvrık kapağı kaldırdı ve tuşlara dokunduğunda gümüş gibi birkaç akor ortalığa yayıldı.</p>

      <p>&nbsp;“Ne söylememi istersiniz?”</p>

      <p>&nbsp;Birisi “Greensleeves” diye önerdi. Vincent yüzünü astı, “Evden ayrıldığımızdan beri belki yüzken dinlediniz bu şarkıyı.” dedi.</p>

      <p>&nbsp;Bir başkası, "Mother Mine!" diye bağırdı. Vincent bu sefer başını salladı. Kafasını arkaya atarak gür ve güzel bir sesle şarkıyı söylemeye başladı. Sesi iç bayıltacak kadar duygusal sözleri etkili kılıyordu. Ayaklarını vurarak şarkıya tempo tutan bazı denizcilerin gözleri yaşardı.</p>

      <p>&nbsp;Schreuder nedense bu çekici genci görür görmez ondan hiç hoşlanmadığına karar vermişti. Mantıksız bir şeydi bu. Vincent çok yakışıklıdı ve yaşıtları ondan hoşlanıyorlardı. Ayrıcalıklı bir aileden ve soylu sınıfından olduğu için kendinden çok emindi. Schreuder ise Vincent'in yanında kendini önemsizleşmeye ve yaşlanmaya başlıyormuş gibi hissediyordu. 0 hiçbir zaman bu genç adam gibi etrafındakilerin doğal hayranlık ve sevgisini kazanamamıştı.</p>

      <p>&nbsp;Albay şimdi soğuk bir tavırla bir kenarda dimdik oturuyordu. Kısa bir süre önce öldürücü düşmanları olan bu adamlar onunla ilgilenmiyorlardı. İngilizlerin onu iç sıkıcı bir yabancı saydıklarını ve aşağı gördüklerini biliyordu. Ne de olsa bir karacıydı. Okyanuslarda dolaşan üstün kardeşlerinden biri değildi. Vincent'e karşı duyduğu hoşnutsuzluğun şiddetli bir nefrete dönüştüğünü hissetti. Delikanlının ince hatlı yüzü taptazeydi. Sesinin rengi ve tonu bir tapınağın çanını andırıyordu.</p>

      <p>&nbsp;Şarkı sona erdiği zaman ilgi ve hayranlık dolu bir sessizlik oldu. Sonra hepsi ellerini çırparak genç adamı alkışladılar. "Harikaydı, oğlum! Aferin sana, Vinny!" Schreuder'in öfkesi dayanılamayacak bir hal aldı.</p>

      <p>&nbsp;Alkışlar uzadıkça uzadı. Vincent klavsenin başından kalkarak elini kendini önemsemiyormuş gibi salladı. Arkadaşlarından alkışları kesmelerini istedi.</p>

      <p>&nbsp;Bunu izleyen sessizlikte Schreuder usulca ama duyulacak bir sesle “Kedi miyavlaması mı?" dedi. "Hayır, efendim. Bu kedi türü için bir hakaretti."</p>

      <p>&nbsp;Küçük kamarada hayret dolu bir sessizlik oldu. Genç adam kızardı ve eli farkına varmadan mücevherli kemerine takılı kısa kamaya gitti. Ama Llewellyn sert bir sesle, "Vincent!" diye bağırdı. Genç adam elini istemeye istemeye kamadan çekti. Kendini zorlayarak gülümsedi ve eğildi. "Kulağınız çok keskin, efendim. Sizi ince zevkinizden dolayı kutlarım.”</p>

      <p>&nbsp;Schreuder konuşmaya bir defa katıldı. Hollandalıların Thames Nehri’nde kazandıkları zaferden ve İngilizlerin çok sevdikleri krallarının adını taşıyan, donanmanın gururu Royal Charles gemisinin ele geçirilmesinden iğneli bir biçimde söz etti. Konuşmacılar donup kaldılar. Kamaraya yine bir sessizlik çöktü. İngilizler onu soğuk soğuk süzdüler. Sonra da Hollandalı hiçbir şey söylememiş gibi konuşmalarını sürdürdüler.</p>

      <p>&nbsp;Schreuder kendini kırmızı Bordo şarabıyla teselli etti. Önündeki şişe boşalınca konyak dolu bir sürahiye uzandı. Aslında içkiden fazla etkilenmezdi. Midesi de, kafası da gururu kadar güçlüydü. Ama nedense içki bu defa onu daha haşinleştirdi, öfkesini artırdı. Yemeğin sonunda artık mesele çıkarmak için fırsat kolluyor, o korkunç reddedilme duygusundan ve mutsuzluktan kurtulmanın yollarını arıyordu. Llewellyn sonunda ayağa kalkarak kralın şerefine kadehini kaldırdı.</p>

      <p>&nbsp;Kara Oğlan'ın şerefine. Onun çok uzun ömürlü olmasını diliyorum." Diğerleri de heyecanla yerlerinden fırladılar. Yukarıdaki kirişlere başlarını Çarpmamak için hafifçe eğilmişlerdi. Ama Schreuder yerinden kımıldamadı.</p>

      <p>&nbsp;Llewellyn elini masaya vurdu. "Albay, lütfen ayağa kalkın. İngiltere Kral’ının şerefine içiyoruz."</p>

      <p>&nbsp;“Artık susuzluğum geçti, kaptan, teşekkür ederim. Hollandalı kollarını kavuşturdu.”</p>

      <p>&nbsp;Diğerleri homurdandılar. İçlerinden biri yüksek sesle, "İzin ver, kaptan," dedi. "Ona haddini bildireyim."</p>

      <p>&nbsp;Llewellyn tehlikeli bir tavırla, "Albay Schreuder bu gemide misafir! diye yanıt verdi. "Hiçbiriniz ona saygısızlık etmeyeceksiniz. O bir domuz gibi davransa ve bütün nezaket kurallarını çiğnese bile." Sonra Hollandalıya döndü. "Albay, sizden son defa kralın şerefine kadeh kaldırırken bize katılmanızı istiyorum. Eğer bunu yapmazsanız... Ümit Burnu'na hâlâ çok yakınız. Hemen geminin döndürülmesi ve Masa Körfezi'ne girmemiz içini emir verebilirim. Orada size yol için verdiğiniz parayı iade ederim. Sizi bir kova bulaşık suyu gibi kıyıya atarım."</p>

      <p>&nbsp;Schreuder hemen ayıldı. Böyle bir tehdidi beklemiyordu. Bu budala İngilizlerin damarına mahsus basmıştı. İçlerinden birinin kendisini düelloya davet edeceğini ummuştu. O zaman kılıçtaki ustalığını gösterecekti. Bu adamların bir balığınkine benzeyen soğuk bakışlı gözleri açılacak, suratlarındaki o azametli gülümsemeler de silinecekti. Ama cinayet işlediği yere geri götürülmek ve kinci Vali van de Velde'nin eline düşmek fikri dudaklarının korkuyla uyuşmasına ve parmaklarının karıncalanmasına neden oldu. Kadehi eline alarak ağır ağır ayağa kalktı. Llewellyn biraz gevşedi. Hepsi de kralın şerefine içtiler. Tekrar yerlerine oturarak konuşup gülmelerine devam ettiler.</p>

      <p>&nbsp;Vincent Winterton, "Biraz zar atmaya ne dersiniz?" diye sordu. Hepsi bu öneriyi kabul ettiler.</p>

      <p>&nbsp;Daha yaşlıca gemi subaylarından biri, "Ama yine şilinine oynayacaksak olmaz," diye itiraz etti. "Geçen sefer hemen hemen yirmi sterlin kaybettim. Buurman'ı ele geçirdiğimiz zaman aldığım bütün ödülü."</p>

      <p>&nbsp;Bir başkası, "Çeyrek penisine oynayalım," diye önerdi. "Limit bir şilin." Diğerleri başlarını sallayarak keselerini yokladılar.</p>

      <p>&nbsp;Schreuder söze karıştı. "Bay Winterton, midenizin kaldıracağı ve kusmanıza neden olmayacak para karşılığı oynamaya hazırım, efendim. Rengi uçmuş, alnı terden parlıyordu. Ama görünürde içkinin yaptığı tek etki buydu.</p>

      <p>&nbsp;Schreuder, elini ceketinin altına atarak domuz derisinden kesesini çıkarırken sofraya yine bir sessizlik çöktü. Hollandalı keseyi kayıtsız bir tavırla masaya attı. Kese şıngırdadı. Altının müziğini tanımamaları imkânsızdı. Sofradakilerin hepsi de kaskatı kesildiler. Llewellyn, "Biz eğlence ve dostluk için oynuyoruz," diye homurdandı.</p>

      <p>&nbsp;Ama Vincent Winterton kayıtsızca, "O kesede kaç para var, Albay?" diye sordu.</p>

      <p>&nbsp;Schreuder kesenin ağzını açtı. Gösterişli bir tavırla altın paraları boşalttı. Masanın ortasında büyükçe bir yığın oluşturdular. Lambanın ışığınla parıldıyorlardı.</p>

      <p>&nbsp;Hollandalı, artık beni önemsemezlik edemeyecekler, diye düşündü, yüksek sesle, "Yirmi bin Hollanda guldeni," dedi. "Yani sizin iki yüz İngiliz sterlininizden daha fazla." Tüm servetiydi bu. Ama kalbi pervasızca, sanki kendisini mahvetmek istiyormuş gibi çarpıyordu. Diğerleri altının çokluğu karşısında susmuşlardı. Müthiş bir meblağlı bu. Subaylardan çoğu tehlikelerle dolu bir yaşam boyunca bile bu kadar para kazanamayacaklardı.</p>

      <p>&nbsp;Vincent Winterton nazik nazik gülümsedi. "Siz gerçekten sportmendiniz, efendim."</p>

      <p>&nbsp;Ah, evet! Schreuder soğuk bir ifadeyle güldü. "Ortaya konulan para çok yüksek, öyle değil mi?" Altınları süpürürcesine kesesine doldurdu.</p>

      <p>&nbsp;Masadan kalkmaya davrandı. Vincent, "Albay, bir dakika," diyerek onu durdurdu. Schreuder tekrar iskemlesine oturdu. "Buraya hazırlıklı gelmedim. Ama bana birkaç dakikanızı verirseniz..." Ayağa kalkarak selam verdi ve kamaradan çıktı, hepsi sessizce beklediler. Genç adam az sonra döndü ve tik ağacından yapılmış küçük bir kutuyu masaya, önüne koydu.</p>

      <p>&nbsp;"Üç yüz müydü? Kutudan aldığı paraları saymaya başladı. Yığınla altın sofranın ortasında göz alıcı bir biçimde ışıldadı.</p>

      <p>&nbsp;Vincent, Llewellyn'e döndü. "Para sizde durabilir mi, kaptan?" diye sordu. "Tabii Albayın bir itirazı yoksa."</p>

      <p>&nbsp;Schreuder soğuk bir tavırla başını salladı. "Hiçbir itirazım yok." Kesini Llewellyn'e verdiği için pişmanlık duymaya başlıyordu. Meydan okumasını kabul edecek birinin çıkmayacağını sanmıştı. Bu kadar para kaybetmek insanı yoksulluğa düşürürdü. Gerçekten de bu yüzden beş parasız kalabilirdi.</p>

      <p>&nbsp;Llewellyn iki tarafın da paralarını alıp önüne koydu. Sonra Vincent zar atmak için kullanılan deri kabı alarak Hollandalıya uzattı. Rahat bir tavırla, "Genellikle bunlarla oynuyoruz, efendim," dedi. "Zarları incelemek ister miydiniz? Eğer onları beğenmezseniz daha uygun göreceğiniz zarlar da bulabiliriz."</p>

      <p>&nbsp;Schreuder kabı sallayarak zarları attı. Sonra masadaki iki fildişi küpü alıp lambaya doğru tuttu. "Bir kusur göremiyorum." Zarları kaba attı. "Şimdi geriye hangi oyunu oynayacağımıza karar vermek kalıyor. Hazard'ı mı seçiyorsunuz?"</p>

      <p>&nbsp;Vincent kabul etti. "İngiliz Hazard'ı. Başka ne olabilir ki?"</p>

      <p>&nbsp;Schreuder öğrenmek istedi. "Her atışın limiti ne kadar? Bir sterlin mi, yoksa beş mi?"</p>

      <p>&nbsp;Vincent, "Sadece bir tek atış," dedi. "Sayının yüksekliğine göre karar verilecek. Hazard'ı yakalayan iki yüz sterlini alacak."</p>

      <p>&nbsp;Schreuder bu teklif karşısında duraksadı. O azar azar para sürmeyi düşünüyordu. Böylece şansı ona yardım etmediği takdirde oyundan oldukça kibar bir tavırla çekilebilecekti. Bir tek zar atışı için böyle müthiş bir para sürüldüğünü hiç duymamıştı.</p>

      <p>&nbsp;Vincent'in arkadaşlarından biri neşeyle güldü. "Yaşa, Vinny. Bu oyun peynirkafalının ne kadar cesur olduğunu gösterecek."</p>

      <p>&nbsp;Schreuder ona öfkeyle baktı ama kıstırılmış olduğunun farkındaydı. Bir dakika daha kaçma yolunu aradı. Ama Vincent, "Sizi utandırmadığımı umarım, Albay," diye belirtti. "Ben sizin sportmen biri olduğunuzu sanıyordum, anlaşılan yanılmışım. Bu oyundan vazgeçmemizi ister misiniz?"</p>

      <p>&nbsp;Hollandalı soğuk bir tavırla, "Emin olun, bu benim için çok uygun, dedi. "Bir Hazard'a karşılık iki yüz sterlin. Kabul ediyorum."</p>

      <p>&nbsp;Llewellyn zarlardan birini kaba atarak Schreuder'e uzattı. "Kimin önce atacağına karar vermek için. Kimin sayısı yüksekse o başlayacak. Kabul ediyor musunuz, baylar?" İkisi de, "Evet," der gibi başlarını salladılar.</p>

      <p>&nbsp;Hollandalı tek zarı attı. Llewellyn, "Üç," dedi. Zarı tekrar kaba koydu.</p>

      <p>&nbsp;"Sıra sizde, Bay Winterton." Kaptan kabı Vincent'in önüne bıraktı. Genç adam bir tek hareketle zarı attı.</p>

      <p>&nbsp;Llewellyn, "Beş," dedi. "İlk atış Bay Winterton'un. Bir tek İngiliz Hazard'ı. Sürülen para iki yüz sterlin. Bu sefer iki zarı birden kaba koydu. Birinci sayıyı belirlemek için zar atacak. Lüften, Bay Winterton."&nbsp; Vincent kabı alıp zarları attı. Llewellyn sayıyı söyledi. "Yedi."</p>

      <p>&nbsp;Schreuder'in içi titriyordu. Yedi en kolay elde edilecek sayıydı. Birkaç şekilde tutturabilirdi. Şans aleyhine dönmüştü. Oyunu seyredenlerin yüzlerindeki sevinç de bunu gösteriyordu. Vincent bir yedi daha ya da on bir attığı takdirde oyunu kazanacaktı. Bu mümkündü. Ama bir bir ya da bir iki veya on iki atarsa oyunu kaybedecekti. Diğer numaralar onun şansı olacaktı. Bunu tekrar yakalayıncaya ya da kaybeden sayılar gelinceye kadar zarları atmayı sürdürecekti.</p>

      <p>&nbsp;Schreuder arkasına yaslanarak kendine vahşice bir saldırıdan korumak istiyormuş gibi kollarını kavuşturdu. Vincent zarları attı.</p>

      <p>&nbsp;Llewellyn, "Dört," dedi. "Artık şans dört." Vincent dışında sofradakilerin hepsi içlerini çektiler. Genç adam en zor sayıyı atmıştı. Şimdi şans Schreuder'den yanaydı. Vincent'in oyunu kazanabilmesi için dört atması gerekiyordu. Ya da yedi atarak kumarı kaybedecekti. Sadece iki atış dördü sağlayabilirdi. Ama kaybetmesine neden olacak yedi atmak daha kolaydı.</p>

      <p>&nbsp;Schreuder zalimce, "Size acıyorum, efendim," dedi. "Dört kolay gelmez. Bu şeytanın kendi numarasıdır."</p>

      <p>&nbsp;"Melekler iyilerin tarafındandır." Vincent elini neşeyle sallayarak gülümsedi. "Parayı artırmak ister misiniz? Bir yüz sterlin daha sürebilirim." Bu çılgınca bir teklifti. Çünkü her şey aleyhindeydi. Ama Schreuder'in bu fırsattan yararlanması için bir tek guldeni bile yoktu.</p>

      <p>&nbsp;Hollandalı sert bir tavırla başını salladı. "Dizüstü çökmüş bir insanın Şanssızlığından yararlanamam."</p>

      <p>&nbsp;Vincent, "Ne kadar mertsiniz, Albay," diyerek zarları tekrar attı.</p>

      <p>&nbsp;Llewellyn, "On," diye açıkladı. Bu nötr bir sayıydı.</p>

      <p>&nbsp;Vincent zarları alarak kabın içinde şıkırdattı ve yeniden attı.</p>

      <p>&nbsp;Altı. Bu da yine nötr bir sayıydı. Schreuder bir ceset kadar hareketsiz oturuyordu. Yüzü mum gibiydi ve ter tanelerinin göğsündeki kılların arasından yapışkan salyangozlar gibi kaydığını hissediyordu.</p>

      <p>&nbsp;Vincent, "Bu geride bıraktığımız kızların şansına," dedi. Zarları yeniden atarken fildişi küpler ceviz masanın üzerinde şıkırdadı. Korkunç bir an kimse ne konuştu, ne de kımıldadı. Sonra bütün İngilizler ulur gibi bağrıştılar. Herhalde yukarıdaki güvertede bekleyen nöbetçi korkmuştu. Ses ana direğin tepesindeki gözetleme yerine kadar erişti.</p>

      <p>&nbsp;Meryem ve Yusuf! Bir çift ikili! Bundan daha tatlı küçük bir dörtlü daha görmedim.</p>

      <p>&nbsp;Llewellyn ifadesiz bir sesle, "Bay Winterton 'şans' sayısını attı," diye açıkladı. Paraların hepsini genç adamın önüne bıraktı. "Oyunu Bay Winterton kazandı." Sesi neredeyse kahkahalar ve kutlamalar arasında duyulamayacaktı. Bu gürültü birkaç dakika sürdü. Schreuder ormanda devrilmiş bir kütük kadar hareketsizdi. Yüzü kül rengiydi ve terliyordu.</p>

      <p>&nbsp;Sonunda Vincent elini sallayarak şakaları ve kutlamaları sona erdirdi. Ayağa kalkıp masanın üzerinden Hollandalıya doğru eğildi. "Sizi selamlıyorum, efendim. Sinirleri çelik gibi bir centilmen, birinci sınıf bir sportmensiniz. Size dostlukla elimi uzatıyorum." Avucunu açarak sağ elini Schreuder'e uzattı. Albay bu ele onu aşağı görüyormuşçasına baktı. Hâlâ hiç kımıldamıyordu. Masadakilerin yüzlerindeki tebessümler silindi. Küçük kamaraya yine gerilimli bir sessizlik çöktü.</p>

      <p>&nbsp;Schreuder kelimelere basa basa, "Elime fırsat geçmişken sizin o zarlarınızı daha iyi incelemem gerekirdi," dedi. "Sizin" sözcüğünü vurgulamıştı. "Beni affedeceğinizi umarım, efendim, ama benim kumarda hile yapan insanların elini sıkmamak gibi bir kuralım var." Vincent şiddetle irkildi. Diğerleri hayretle bakarak soluklarını tuttular.</p>

      <p>&nbsp;Vincent bu beklenmedik hakaretin yarattığı şoktan ancak uzun bir dakika sonra kurtulabildi. Güneş ve denizin bronzlaştırdığı yanık tenli taze ve yakışıklı yüzü bembeyaz kesildi. "Bana bu sözünüzü geri almanızı sağlamak için fırsat verirseniz minnet duyarım, Albay Schreuder."</p>

      <p>&nbsp;"Bunu büyük bir memnunlukla yapacağım." Hollandalı zaferle gülümseyerek ayağa kalktı. Vincent ona meydan okumuştu. Bu nedenle düello silahını seçmek kendisinin hakkıydı. Öyle tabancalarla filan oyun oylayacak değildi. Çeliği seçecekti. Bu İngiliz köpek yavrusu Neptün'ün kıçının karnına bir metre kadar girmesinin zevkini tadacaktı. Schreuder, Llewellyn'e döndü. "Bu düelloda bana tanığım olma şerefini verir misiliz?" diye sordu.</p>

      <p>&nbsp;"Asla!" Kaptan kesin bir tavırla başını salladı. "Ben gemimde düello yapılmasına izin vermem! Hiçbir gemimde! Sizin için tanıklık edecek başa birini bulmalısınız. Biz limana gelinceye kadar öfkenizi de kontrol alında tutmalısınız. Ondan sonra karaya çıkar ve bu meseleyi halledersiniz."</p>

      <p>&nbsp;Schreuder dönüp Vincent'e baktı. "İlk fırsatta size tanığımın adını bildireceğim. Bir limana gelir gelmez şerefinize sürülen lekeyi temizleme şansını elde edeceksiniz. Size söz veriyorum." Ayağa kalkarak hızla kamarasına gitti. Diğerlerinin arkasından konuştuklarını duyuyordu. Seslerini yükseltmişler, hakkında konuşuyor, tahminlerde bulunuyorlardı. Ama konyağın buharları Schreuder'in gazabına karışıyordu. Hollandalı onunda şakaklarında zonklayan damarlarının, öfkesinin şiddetinden patlamasından korktu.</p>

      <p>&nbsp;Schreuder ertesi günü bir köpek kulübesine benzeyen kamarasından çıkmadı. Bir kamarot ona yemeklerini getirdi. Hollandalı savaşta yaralanmış biri gibi yatıyordu. Gururunda açılan korkunç yaraları düşünüyordu. Bütün servetini kaybettiği için dayanılamayacak bir acı duyuyordu. Schreuder ikinci gün güverteye çıktı. Altın Dal Güney Afrika'nın çıkıntılı kıyısına paralel olarak hızla batı-kuzeybatı yönünde ilerliyordu.</p>

      <p>&nbsp; Schreuder'in başı merdivende belirir belirmez nöbetçi subay hemen öndü. Geminin volta seyri tahtasındaki mandalların üzerine eğildi. Kapan Llewellyn ise teleskopunu kaldırarak kuzey ufkunda belirmiş olan mavi dağları incelemeye başladı. Schreuder geminin rüzgâr altı güvertemde dolaşırken bütün subaylar onu görmezlikten geldiler. Kaptanın ziyafetinde servis yapmış olan kamarot yaklaşan düello haberini bütün gemiye yaymıştı. Tayfalar Hollandalıyı merakla süzüyor ama yoluna çıkmamaya dikkat ediyorlardı.</p>

      <p>&nbsp;Schreuder yarım saat sonra birdenbire nöbetçi subayın önünde durdu. Hiç giriş yapmadan, "Bay Fowler, tanığım olur musunuz?" diye sordu. !</p>

      <p>&nbsp;“Özür dilerim, Albay. Ama Bay Winterton benim arkadaşım. Şimdi izninizle.”</p>

      <p>&nbsp;Hollandalı ondan sonraki günlerde gemideki her subaydan düelloda tanığı olmasını istedi. Ama her seferinde de soğuk tavırlarla reddedildi. Dışlanan ve küçültücü duruma düşen Albay güvertede ava çıkan bir pars gibi dolaşıyordu artık. Düşünceleri bir sarkaçtan farksızdı. Kâh Katinka'nın ölümünü pişmanlık ve vicdan azabıyla düşünüyordu, kâh öfkeyle kaptan ve gemi subaylarının kendisine davranışlarını. Gazabı öylesine artmıştı ki, neredeyse buna dayanamayacaktı.</p>

      <p>&nbsp;Beşinci günün sabahı rüzgâr altı tarafındaki güvertede dolaşırken birinin seslenmesi üzerine ıstırabın neden olduğu kara sislerin arasında kendine geldi. Kaptan Llewellyn rüzgâr tarafındaki küpeşteye giderken Schreuder de onu izledi. Kaptan güneybatıya doğru bakıyordu. Albay onun yanında durdu.</p>

      <p>&nbsp;Schreuder birkaç dakika gözlerine inanamadı. Tehlikeli görünüşlü kapkara bir bulut, sıradağlar gibi ufuktan gökyüzüne doğru yükseliyor ve müthiş bir hızla üzerlerine geliyordu. Schreuder Kara Yar'da üzerlerine yuvarlanan taş yığınlarını düşündü.</p>

      <p>&nbsp;Llewellyn onu uyardı. "Aşağı inmeniz daha doğru olur, Albay. Biraz sarsılacağız."</p>

      <p>&nbsp;Hollandalı bu uyarıya aldırmadı. Küpeştenin önünde durarak huşuyla bulutların yuvarlanarak üzerlerine gelmelerini seyretti. Etrafında müthiş bir çalışma vardı. Tayfalar yelkenleri sarmaya koşuyorlardı! Altın Dal burnunu fırtınaya karşı çevirmek için dönüyordu.</p>

      <p>&nbsp;Rüzgâr öfkeyle uluyarak Altın Dal’a saldırdı. Gemiyi öylesine yan yatırdı ki, rüzgâr altı tarafındaki küpeşte denize girdi. Yeşil sular içeriye doldu. Bele kadar gelen bir dalga güverteyi süpürdü. Bu arada Schreuder'i de sürükledi. Eğer ana yelkenlere sıkıca sarılmasaydı denize yuvarlaktı.</p>

      <p>&nbsp;Altın Dal'ın kontra yelkeni ve babafingosu ıslak parşömendenmiş gibi katladı. Fırtına gemiyi kavrarken tekne hemen hemen suların altında yalpaladı. Deniz açık ambar kapaklarından içeri doldu. Aşağıdan şangırtılar ve gümbürtüler geldi. Geminin bazı bölmeleri parçalanmış, yükler yer değiştirmişti. Bağlarından kurtulan ağır topun ezdiği adamlar çığlık¡ar attılar. Top şimdi güvertede yuvarlanıyordu. Diğer tayfalar hızla akan yeşil sular onları yandan denize sürüklerken cehenneme düşen kayıp ruhlar gibi haykırdılar. Hava köpükler yüzünden bembeyaz kesildi. Schreuder boğulmak üzere olduğunu sandı. Oysa başı suya girmemişti. Beyaz sis onu körleştirdi.</p>

      <p>&nbsp;Altın Dal kurşun ağırlıklar bağlı omurgası sayesinde ağır ağır doğruldu. Ama yelkenleri parça parçaydı. Yırtık yelkenler fırtınada dalgalanıyor, kırbacınkine benzer sesler çıkarıyorlardı. Serenlerden bazıları kırılmıştı, sağlam direklere çarparak çatırdıyor, takırdıyorlardı. Fırtına içine dolan deniz suları yüzünden yan yatan Altın Dal'ı sürüklüyordu. Gemi kontrolden çıkmıştı.</p>

      <p>&nbsp;Yarı boğulan ve iliklerine kadar ıslanan Schreuder şiddetle öksürerek, soluk almaya çalışarak güvertede zorlukla ilerledi ve aşağıya inen merdivene sığındı. Oradan dehşet ve merakla etrafındaki dünyanın eriyerek gümüş fıskiyeler ve üzerlerinde yol yol köpükler olan çılgın yeşil dalgalara dönüşmesini seyretti.</p>

      <p>&nbsp;Fırtına iki gün boyunca gemiye saldırmayı sürdürdü. Saatler geçerken dalgalar daha yükselip çılgınlaştı. Sonunda dalgalar Altın Dal'ın üzerine gelirken boyları sanki mayistra serenininkini aştı. Yarısına kadar su dolan gemi dalgalara karşı koyabilmek için hızla yükselemiyordu. Dalgalar tekneyi çarparken köpük köpük oluyor ve yeşil sular güverteleri süpürüyordu. Yerlerine bağlanmış olan iki dümenci geminin burnunu fırtınaya doğru Çevirmek için çabalıyorlardı. Ama tekneye saldıran her dalga başlarının üzerinde patlıyordu. İkinci gün gemidekilerin hepsi de bitkin haldelerdi. Dayanma güçleri tükenmek üzereydi. Kimse uyku uyuma fırsatı bulamıyordu. Sert peksimetten başka yiyecek bir şey de yoktu.</p>

      <p>&nbsp;Llewellyn kendini ana direğe bağlamıştı. Oradan geminin batmaması için subaylarına ve tayfalarına emirler veriyordu. Açık güvertede hiç kimsenin bir destek olmadan ayakta durması mümkün değildi. Ama top güvertesinde denizciler ekipler halinde yedek tulumbaların başında telaşla çalışıyor ve geminin sintinelerindeki iki metreye yakın suyu boşaltmak için çabalıyorlardı. Onlar suları hızla boşaltırken deniz parçalanmış top deliklerinden ve çatlamış ambar kapaklarından tekrar içeri doluyordu.</p>

      <p>&nbsp;Fırtına onları çıplak direkleriyle ileri doğru sürüklerken rüzgâr altı tarafındaki heyula gibi kara daha yaklaşıyordu. Dümenciler kaslarını geriyor, olanca güçleriyle geminin kıyıya doğru gitmesini engellemeye çalışıyorlardı. Ama Altın Dal yine de karaya doğru sürükleniyordu. O gece karanlıkta top seslerini andıran gümbürtüler duydular. Bu, kıyıya vuran dalgaların sesiydi. Saatler geçer ve gemi kayalıklara doğru sürüklenirken gürültü de arttı.</p>

      <p>&nbsp;Üçüncü gün şafak sökerken köpükler ve sislerin arasından kıyının tehdit dolu kara siluetini gördüler. Dik kayalar ve sivri burunların sadece bir fersah ötesindeydiler.</p>

      <p>&nbsp;Schreuder güvertede zorlukla ilerledi. Her dalga gemiye çarparken o da direk, yelken, ne bulursa ona tutunuyordu. Deniz suları saçlarından yüzüne akıyor, soluk soluğa konuşmaya çalışırken sular ağzına ve burnuna doluyordu. Llewellyn'e, Ben bu kıyıyı biliyorum,"" diye açıkladı. "İlerdeki burnu tanıdım."</p>

      <p>&nbsp;Llewellyn bağırdı. "Bu rota üzerinde ona çarpmamak için Tanrı’nın yardımına ihtiyacımız var. Fırtına bize dişlerini geçirdi."</p>

      <p>&nbsp;Schreuder, "O halde Tanrı'ya bütün kalbinizle dua edin, kaptan!" diye böğürdü. "Çünkü kurtuluş beş fersah bile uzakta değil." Gözlerini kırpıştırarak tuzlu suları akıtmaya çalışıyordu.</p>

      <p>&nbsp;“Bundan nasıl emin olabilirsiniz?”</p>

      <p>&nbsp;“Ben burada kıyıya çıktım ve askerlerimle karada ilerledim. Karanın her kıvrımını biliyorum. Şu burnun gerisinde bir körfez var. Oraya Yaban Öküzü Körfezi adını verdik. Gemi oraya girebilirse fırtınanın etkisinden biraz kurtulur. Dipte iki kayanın arasında bir boğaz var. Oradan geniş ve sakin bir göle giriliyor. Orada böyle bir fırtınadan bile korunuruz.”</p>

      <p>&nbsp;"Benim haritalarımda öyle bir göl yok." Llewellyn'in yüzünde umutla kuşku birbirine karışıyordu.</p>

      <p>&nbsp;Schreuder, "Tanrım!" diye haykırdı. "Bana inanmalısınız, kaptan!" denizde doğal çevresinden uzaklaşmış oluyor ve bu yüzden de korkuyor</p>

      <p>&nbsp;“Önce şu kayalardan kurtulmamız gerekiyor. Ondan sonra hafızanızı sınarız.”</p>

      <p>&nbsp;Hollandalı susarak kaptanın yanındaki direğe çaresizce sarıldı. Deniz öfkeyle beyaz köpüklerden oluşan dudaklarını açtığı ve kara kayadan iri dişleri ortaya çıktığı zaman dehşetle bakakaldı. Altın Dal o kapkara dişlere doğru sürükleniyordu. Dümencilerden biri bir çığlık attı. "Ah, Tanrım! Ölümlü ruhlarımızı sen koru! Kayalara çarpacağız!"</p>

      <p>&nbsp;Omurgası kayaya dokundu ve gemi öyle şiddetle sarsıldı ki, Schreuder'in eli direkten kaydı ve güverteye savruldu. Ama gemi engelden kurtuldu. Dev bir dalganın tepesinde ileriye taşındı. Kayaların gerisinde daha derin suya indi. Hızla ilerlerken burun geride kaldı. İlerde körfez belirdi. Schreuder kendini zorlayarak ayağa kalktı. O anda korkunç fırtınanın gücünün denize uzanan dil yüzünden kesildiğini fark etti. Altın Dal hâlâ çılgınca ilerliyor ama kontrol altına girmeye başlıyordu. Hollandalı teknenin dümeninin emirlerine uyduğunu hissediyordu, Hollandalı, Llewellyn'in kulağına, "İşte!" diye haykırdı. "İşte! Tam ilerde!"</p>

      <p>&nbsp;"Ulu Tanrım! Haklıymışsınız!" Kaptan coşkun dalgalar ve köpükleri arasından geminin burnunun ilersindeki çifte kayayı fark etmişti. Dümencilere döndü. "Bir derece kır!" Adamların suratlarındaki dehşet dolu ifadelerden bu emre uymayı hiç istemedikleri anlaşılıyordu. Ama yine de gemiyi rüzgârın esme yönünden ilerdeki kara kayalar ve köpüklere doğru bir derece döndürdüler.</p>

      <p>&nbsp;Kaptan emretti. "Bu rotadan şaşmayın!" Altın Dal körfezde büyük bir hızla ilerledi.</p>

      <p>&nbsp;Llewellyn, "Bay Winterton!" diye gürledi. Genç adam yakındaki ambar ağzına sığınmıştı. Arkasındaki merdivende de altı tayfa vardı. "Gemiyi kontrol edebilmek için ana babafingonun yelkeninin bir kat camadanını açmamız gerekiyor. Bunu yapabilir misin?"</p>

      <p>&nbsp;Emrini bir isteğe çevirmişti. Çünkü bu fırtınada bir denizciyi ana direğin tepesine tırmandırmak hemen hemen cinayet gibi bir şeydi. Ama bir subayın yol göstermesi gerekiyordu, içlerinden en güçlü ve cesuru Vincent'ti.</p>

      <p>&nbsp;Vincent hiç duraksamadan adamlarına, "Haydi gelin, çocuklar!" diye bağırdı. "Benden önce babafingo yelkenine erişecek tayfaya bir altın vereceğim." Ayağa fırlayarak güvertede ana direk yelkenlerine doğru koştu. Peşinde adamlarıyla uçarcasına yukarı tırmandı.</p>

      <p>&nbsp;Altın Dal, Yaban Öküzü Körfezi'nde ürkmüş bir at gibi hızla ilerliyordu. Schreuder birdenbire yine bağırdı. "Şuraya bakın!" Göle giden boğazın iki taraftan yükselen kayaların arasındaki giriş yerini işaret ediyordu.</p>

      <p>&nbsp;Llewellyn başını arkaya atarak ana direğin yukarısına baktı. Orada küçücük gözüken adamlar yüksek yelkene yayılmışlardı. Bir kat camadanla boğuşuyorlardı. Kaptan, Vincent'i ince atletik vücudu ve rüzgârda uçuşan siyah saçlarından kolaylıkla tanıdı.</p>

      <p>&nbsp;Yavaşça, "Bu ana kadar her şey cesurca yapıldı," diye fısıldadı. "Ama çabuk ol, oğlum. Bana gemiyi kontrol etmek için bir parça branda bezi ver."</p>

      <p>&nbsp;O bu sözleri söylerken cunda yelkeni birdenbire açıldı ve tüfek patlamasını andıran bir sesle rüzgârla doldu. Kaptan korkunç bir an yelkenin fırtınada parçalanacağını sandı. Ama rüzgârla dolan yelken dayandı. Kaptan geminin hareketinin hemen değiştiğini fark etti.</p>

      <p>&nbsp;Hırıltılı bir sesle, "Sevgili Meryem Ana!" dedi. Boğazı tuz yüzünden tahriş olup şişmişti. "Belki de bu işi başarabileceğiz." Dümencilere seslendi. "Dümen kırın." Altın Dal bu değişikliğe hemen uydu ve rüzgâra burnunu yan döndü.</p>

      <p>&nbsp;Gemi uzun yaydan fırlatılmış bir ok gibi batıdaki kayaya doğru hızla gitti. Sanki kendini karaya çarpacaktı. Ama gövdesi suda kaydı ve burnunun oluşturduğu açı da değişti. Tam karşısında boğaz iyice belirdi. Altın Dal karanın rüzgâr altı tarafına girerken düzeldi. İki kayanın arasından geçti. Hızlı akıntıya kapılarak süratle boğazda ilerledi ve göle girdi. Burada fırtınanın gazabından korunabilecekti.</p>

      <p>&nbsp;Llewellyn yeşil ağaçlı kıyılara hayret ve sevinçle baktı. Rahatlamıştı. Sonra irkilerek ileriyi işaret etti. "Buraya bir gemi demir atmış bile!"</p>

      <p>&nbsp;Yanında duran Schreuder yüzünü kamçılayan rüzgârın etkisinden kurtulmak için elini gözlerine götürdü.</p>

      <p>&nbsp;Sonra, "Ben bu gemiyi tanıyorum!" diye bağırdı. "Hem de çok iyi tanıyorum! Bu Moray Martısı"</p>

      <p>&nbsp;***</p>

      <p>&nbsp;</p>
    </div>
  </div>
</body>
</html>
