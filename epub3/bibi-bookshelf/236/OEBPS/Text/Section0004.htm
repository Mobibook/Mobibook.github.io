<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <p>Kalyon sisli şafak zamanı Afrika kıyısında kayalık bir burnun arkasındaki daha sakin sularda demir attı. Rüzgâr hafifleyip dönmeye başlamıştı. Yaz mevsiminin sonu gelmiş, sonbahar gündönümüne hızla yaklaşıyorlardı. Tulumbaları durmadan çalışan Lady Edwina kalyonun yanına yanaştı. Tekneler arasında üstüpülü keçeler vardı. Karavela daha büyük olan Hollanda gemisine bağlandı.</p>

      <p>&nbsp;Hemen Lady Edwina'nın boşaltılmasına başlandı. Kalyonun serenlerine halat ve makaralar takılmıştı bile. Önce topları çıkardılar. Dev bronz borular arkalarından sarkan kovalarıyla havalandı. Otuz denizci halatları çektiler, sonra her topu kalyonun güvertesine indirdiler. Tekne bu toplar yerlerine takıldıktan sonra şirketin gemileri kadar ateş gücüne sahip olacaktı. Şirket kalyonlarına, eşit güçte olduğu için daha rahatça saldırabilecekti.</p>

      <p>&nbsp;Sir Francis topların gemiye yüklenmesini seyrederken Hint Adalarındaki herhangi bir Hollanda ticaret limanına saldıracak güçte olduğunu anladı. Standvastigheid'in ele geçirilmesi sadece bir başlangıçtı. Sir Francis bundan sonra Hint Okyanusu'nda Hollandalıların kâbusu olmayı planlıyordu. Bir önceki yüzyılda Sir Francis Drake'in de İspanyolları kendi denizlerinde silip süpürdüğü gibi.</p>

      <p>&nbsp;Şimdi barut dolu fıçılar karavelanın cephaneliğinden çıkarılıyordu. Bu kadar uzun yolculuktan ve şiddetli savaşlardan sonra fıçıların çoğu boşalmıştı. Ama kalyonda hemen hemen iki ton en iyi cins barut vardı. Bu, on iki çarpışma ya da Trincomalee ya da Cana kıyılarında zengin bir Hollanda antreposunu ele geçirmek için yeterliydi.</p>

      <p>&nbsp;Eşyalar, araç gereçler, su fıçıları ve silah sandıkları da gemiye taşındı. Sonra fıçı fıçı tuzlanmış et, un ve ekmek torbaları. Sonunda filikalar da gemiye alındı ve marangozlar onları parçalarına ayırdı. Bu parçalar ana ambara, ender bulunan kerestelerin üzerilerine yerleştirilecekti ve bir hayli yer tutuyordu. Kalyonun kendi yükü de vardı. Sir Francis hepsini sığdırmak için ana ambar kapaklarının açık ağızlarının kapatılmamasını emretti. Hazine, Sir Francis'in gizli üssüne götürülünceye kadar ambarlar açık olacaktı.</p>

      <p>&nbsp;Albay Schreuder ve serbest bırakılan Hollandalı mürettebat Lady Edwina 'ya binmeye hazır olduğu sırada geminin bütün yükü boşaltılmış, ¡yice hafiflemişti tekne. Sir Francis Albayı kıç güvertesine çağırtarak ona kılıcını ve Hollanda Doğu Hindistan Şirketi yönetim kuruluna yazdığı mektubu verdi. Mektubun üzeri branda beziyle kaplanarak dikilmiş, dikiş yerleri kırmızı balmumuyla kapatılmış ve paket bir kurdeleyle bağlanmıştı. Albay Schreuder bu özel hazırlanmış paketi kolunun altına sıkıştırdı.</p>

      <p>&nbsp;Sir Francis'e tehlikeli bir tavırla, "Tekrar karşılaşacağımızı umarım, Mijnheer" dedi.</p>

      <p>&nbsp;Sir Francis onun endişelerini gidermek istermiş gibi, "Sekiz ay sonra randevu yerinde olacağım," diye yanıt verdi. "O zaman sizi tekrar görmek çok hoşuma gidecek. Tabii bana iki yüz bin altını getirdiğiniz takdirde."</p>

      <p>&nbsp;Albay Schreuder tehdit edici tavrını sürdürüyordu. "Ne demek istediğimi anlamadınız."</p>

      <p>&nbsp;Sir Francis sakin sakin, "Anladığımdan emin olabilirsiniz," dedi.</p>

      <p>&nbsp;Albay sonra Katinka van ve Velde'nin kocasının yanında durduğu kıç tarafına doğru baktı. Yerlere kadar eğilerek reverans yaptı. Bakışları özlem doluydu. Tabii bu tavırları sadece valiyle ilgili değildi. Karı kocaya, Sıkıntınızı sona erdirmek için çabucak dönmeye çalışacağım," dedi.</p>

      <p>&nbsp;Vali, "Tanrı sizinle beraber olsun," diye yanıt verdi. "Kaderimiz sizin elinizde.''</p>

      <p>&nbsp;Katinka küçük bir kızınkini andıran bir sesle, soluk soluğa, "Geri döndüğünüz zaman size derin bir minnet duyacağım, sevgili Albay," diye fısıldadı. Hollandalı sanki sırtına bir kova dolusu buzlu su dökülmüş gibi titredi. Genç kadını yeniden selamladıktan sonra dönüp kalyonun küpeştesine doğru gitti.</p>

      <p>&nbsp;Hal iskele tarafında Aboli ve Koca Daniel'le bekliyordu. Albay gözlerini kısarak delikanlının önünde durdu ve bıyığını büktü. Ceketindeki kurdeleler rüzgârda uçuşuyordu. Belinin yanındaki kılıcına dokunurken rütbesini belirten kuşağı ışıldadı.</p>

      <p>&nbsp;Schreuder güzel, aksansız bir İngilizceyle usulca, "Dersimiz yarıda kesildi, delikanlı," dedi. "Ama dersi tamamlamak için ilerde bir gün, bir yerde bir fırsat bulacağım."</p>

      <p>&nbsp;Öyle olacağını umalım, efendim. Hal, Aboli yanında olduğu için cesaretlenmişti. "Bana ders verildiği zaman minnet duyarım."</p>

      <p>&nbsp;Bir an Hal'la Albay birbirlerinin gözlerinin içine baktılar. Sonra Schreuder kalyonun yanından karavelanın güvertesine atladı. Gemi hemen demir aldı ve Hollandalı mürettebat yelkenleri açtı. Lady Edwina huysuz bir tay gibi kıç tarafını havaya kaldırdı, sonra yelkenler rüzgârla dolarken yana yattı. Karadan uzaklaşarak açık denize doğru döndü.</p>

      <p>&nbsp;Sir Francis, "Lütfen Ned Usta," dedi. "Biz de yola çıkalım, demir alın."</p>

      <p>&nbsp;Kalyon Afrika kıyılarından uzaklaşarak güneye doğru indi. Hal direğin tepesindeki yerinden Lady Edwina'yı hâlâ görebiliyordu. Daha küçük gemi Agulhas Burnu'ndaki tehlikeli sığlıklardan uzaklaşmaya çalışıyordu. Sonra dönecek ve rüzgârı arkasına alarak Afrika kıtasının güneybatıdaki son ucunu koruyan, üzeri masa gibi dümdüz büyük dağın aşağısındaki Hollanda Kalesi'ne gidecekti.</p>

      <p>&nbsp;Hal bakarken karavelanın yelkenlerinin durumu değişti. Delikanlı uzanıp aşağıya doğru, "Lady Edwina rota değiştiriyor!" diye seslendi.</p>

      <p>&nbsp;Babası da bağırarak sordu. "Nereye gidiyor?"</p>

      <p>&nbsp;Hal, "İyice açıldı," dedi. "Yeni rotası tam batıya doğru sanırım."</p>

      <p>&nbsp;Gemidekiler tam bekledikleri gibi davranıyorlardı. Güneydoğudan esen rüzgârı kıçtan alan karavela doğruca Ümit Burnu'na yönelmişti.</p>

      <p>&nbsp;Onu gözden kaybetme.</p>

      <p>&nbsp;Hal karavela küçülünceye ve yelkenleri ufukta rüzgârın çalkaladığı dalgaların köpüklerinden ayırt edilemeyinceye kadar arkasından baktı.</p>

      <p>&nbsp;Sonra da kıç güvertesine, "Gitti!" diye seslendi. "Artık buradan gözükmüyor!"</p>

      <p>&nbsp;Sir Francis de bu anı bekliyordu. Kalyonu uygun yöne doğru döndürttü. Dümenciye rotayı doğuya doğru çevirmesini söyledi. Gemi Afrika kıyılarına paralel olarak ilerlemeye başladı.</p>

      <p>&nbsp;Hal gözetleme yerindeki görevini başka bir denizciye devredip aşağı güverteye indiği zaman Sir Francis, "Direğin eğri olmasına rağmen yine de hızlı gidiyor," dedi. "Yeni hanımımızın isteklerini ve kaprislerini öğrenmeliyiz. Lütfen hızı hesapla."</p>

      <p>&nbsp;Hal camı eline alarak tahta paraketeyi makarasının üzerinde döndürdü. Parakete savlosunu güvertede burundan kıça kadar uzattı. Taş tahtada çabucak bir hesap yaptı. Sonra başını kaldırarak babasına baktı. Suda altı mil."</p>

      <p>&nbsp;Bu hız yeni bir ana direkle on mile çıkar. Ned Tyler geminin ambarda iyi Norveç çamından yapılmış bir direk buldu. Limana erişir erişme! onu dikeriz. Sir Francis çok memnundu. İşte Tanrı onlara gülümsüyordu. "Mürettebatı toplayın. Tanrı'dan gemiyi kutsamasını isteyecek ve ona yeni bir isim vereceğiz."</p>

      <p>&nbsp;Tayfalar rüzgârda başları açık durdular. Başlıklarını göğüslerine başarmışlardı. Mümkün olduğu kadar dindarca sözcükler kullanmaya çalıştılar, Sir Francis'in gözünden düşmek istemiyorlardı.</p>

      <p>&nbsp;Din değiştirenlere, dinsizlere ve Şeytan'ın oğlu Luther'i izleyen karanlıklarda boğuşan insanlara karşı zaferi kazanmamızı lütfettiğin için sana şükranlarımızı sunuyorum, ulu Tanrım.</p>

      <p>&nbsp;Mürettebat yüksek sesle, "Amin!" diye bağırdı. İçlerindeki Afrika yerlileri dışında hepsi dinine bağlı Anglikanlardı. Ama zenciler de diğerleriyle birlikte, "Amin!" diye bağırdılar. Bu sözcüğü Sir Francis'in gemisine ilk bindikleri gün öğrenmişlerdi.</p>

      <p>&nbsp;"Sana, savaşın ortasında, tam zamanında merhametle işe karışarak bizi yenilgiden kurtardığın için teşekkür ediyorum..."</p>

      <p>&nbsp;Aynı fikirde olmayan Hal ayaklarını yere sürdü ama başını kaldırmadı: Doğruyu söylemek gerekirse, işe zamanında kendisi de karışmıştı. Ama babası bunu açık açık söylemiyordu.</p>

      <p>&nbsp;"Bu güzel gemiyi bize verdiğin için de sana şükrediyor ve övgülerimizi sunuyoruz. Bu gemiyi düşmanlarını aşağılamak ve cezalandırmak için kullanacağımıza söz veriyoruz. Senden bu gemiyi kutsamanı diliyoruz. Ona merhametle bakmanı ve şimdi vereceğimiz yeni adı kutsamanı istiyoruz. Bundan sonra gemi Azim diye bilinecek."</p>

      <p>&nbsp;Babası kalyonun Hollanda dilindeki adını İngilizceye çevirmişti. Hal yeni gemiye annesinin adı verilmediği için üzüldü. Kendi kendine, babanım annemle ilgili anıları sonunda silikleşmeye mi başladı, diye sordu. Yoksa annemin anısını yaşatmaktan vazgeçmesinin başka bir nedeni mi var? Ama tabii Sir Francis'e bunu sormak için gerekli cesareti bulamayacağını ve onun kararını kabul etmek zorunda kalacağını biliyordu.</p>

      <p>&nbsp;"İmansızlara karşı giriştiğimiz sonsuz savaşımızda bize devamlı yardım etmeni diliyoruz. Bize büyük bir cömertlikle yağdırdığın ödüller için de alçakgönüllülükle teşekkür ediyoruz. Sana tapmamızı ve özverilerin,; zi, bize olan sevginin yeni kanıtlarıyla ödüllendireceğine inanıyoruz."</p>

      <p>&nbsp;Bunlar gerçek Hıristiyan ya da putpereset, gemide herkesin kabul edebileceği, paylaşabileceği duygulardı. Yeryüzünde Tanrı'nın işini yapan herkes ödüllendirilmeyi hak ederdi. Sadece ölümden sonraki yaşamda değil. Azim'in ambarlarını dolduran hazineler de Tanrı'nın onları düşündüğünün ve takdir ettiğinin elle tutulur kanıtlarıydı.</p>

      <p>&nbsp;Şimdi Azim gemisini ve onunla yolculuk yapan herkesi kutlayalım.</p>

      <p>&nbsp;Tayfalar sesleri kısılıncaya kadar haykırdılar. Sir Francis sonunda onları susturdu. Geniş kenarlı şapkasını giyerek tayfalara başlarını örtebileceklerini işaret etti. Yüzünde sert ve ürkütücü bir ifade belirdi. Tayfalara, "Şimdi yapmamız gereken bir iş daha var," dedi. Sonra da Koca Daniel'e döndü. "Mahkûmları güverteye çıkar, Bay Daniel."</p>

      <p>&nbsp;Ambardan çıkarak güneş ışığında gözlerini kırpıştıran çaresizlerin başında Sam Bowles vardı. Onları kıça götürerek tayfaların karşısında diz çöktürdüler.</p>

      <p>&nbsp;Sir Francis elindeki parşömenden onların adlarını okudu. "Samuel Bowles, Edward Broom, Peter Law, Peter Miller ve John Tate. Düşman karşısında korkaklık etmek ve kaçmak, görevlerinizi yerine getirmemek suçlarından gemi arkadaşlarınızın karşısında diz çöktünüz."</p>

      <p>&nbsp;Tayfalar homurdanarak gruptakilere öfkeyle baktılar.</p>

      <p>&nbsp;Bu suçlamalara nasıl yanıt veriyorsunuz? Sizi suçladığımız gibi korkak ve hain misiniz?</p>

      <p>&nbsp;Sözcüleri Sam Bowles yalvardı. "Merhamet, sayın efendimiz. Bir an delirdik. Gerçekten çok pişmanız. Bizi affedin. Size evlerimizde bıraktığımız eşlerimiz ve küçük bebeklerimiz adına yalvarıyoruz."</p>

      <p>&nbsp;Koca Daniel alay etti. "Eşleriniz mi? Sizin eşleriniz Rıhtım Sokağı'ndaki genelevlerde gördüğünüz fahişeler." Tayfalar kükrediler.</p>

      <p>&nbsp;Onları seren cundasına asalım! Şeytan için biraz dans etmelerini seyredelim!</p>

      <p>&nbsp;Sir Francis onları engelledi. "Ayıp, ayıp, utanın! Bu ne biçim bir İngiliz adaleti? Her insanın adilce yargılanması gerekir. Ne kadar aşağılık olursa olsun." Tayfalar ciddileştiler. Kaptan sözlerini sürdürdü. "Bu sorunu uygun bir biçimde çözümleyeceğiz. Onları kim suçlayarak?"</p>

      <p>&nbsp;Mürettebat bir ağızdan, "Biz!" diye gürledi. "Tanıklarınız kimler?"</p>

      <p>&nbsp;Adamlar tek ses gibi, "Biziz!" diye yanıt verdiler.&nbsp;</p>

      <p>&nbsp;"İhanetlerine ve korkaklıklarına tanık oldunuz mu? Bu iğrenç yaratıkların savaştan kaçarak gemi arkadaşlarını kaderlerine terkettiklerini gördünüz mü?" "Gördük!"</p>

      <p>&nbsp;"Aleyhinizdeki tanıklığı duydunuz. Kendinizi savunmak için söyleyeniniz bir şey var mı?"</p>

      <p>&nbsp;Sam Bowles, "Merhamet..." diye sızlandı. Diğerlerininse dilleri tutulmuş gibiydi.</p>

      <p>&nbsp;Sir Francis mürettebata döndü. "Kararınız nedir?"&nbsp; "Suçlular!"</p>

      <p>&nbsp;Koca Daniel hiçbir kuşku kalmaması için ekledi. "Hem de ne suçlu!" Sir Francis, "Onları hangi cezaya layık görüyorsunuz?"</p>

      <p>&nbsp;"Hepsi de asılmalı!"</p>

      <p>&nbsp;"Bu köpeklere asılmak azdır! Onları geminin omurgasının altından geçirelim."</p>

      <p>&nbsp;"Hayır, hayır! Kollarını, bacaklarını koparalım, onları parçalayalım. Onlara kendi hayalarını yedirelim."&nbsp;</p>

      <p>&nbsp;"Biraz domuz kızartalım. Köpekleri direğe bağlayıp yakalım."&nbsp; Sir Francis mürettebatı tekrar susturdu. "Aramızda fikir ayrılığı olduğu anlaşılıyor." Koca Daniel'e işaret etti. "Onları aşağıya indirip kapat. Bir iki gün beklesinler. Onlarla limana girdiğimiz zaman ilgileniriz. O güne kadar ilgilenmemiz gereken daha önemli işlerimiz var."</p>

      <p>***</p>
    </div>
  </div>
</body>
</html>
