<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <p>&nbsp;Sir Francis, Hal'a, "Görüşüme göre," dedi. "Pislikle hastalığın acayip bir ilişkisi var. Bunun nedenini bilmiyorum. Ama durum böyle." ' Kaptan oğlunun ihtiyatla sorduğu soruyu yanıtlıyordu. Delikanlı gemiyi dumanla dezenfekte etmek gibi sıkıcı ve iğrenç bir şeye neden gerek olduğunu öğrenmek istemişti. Yükün hepsi boşaltılmıştı. Tayfalara da çoğu karada kalıyordu. Sir Francis bu nedenle tekneyi haşarattan temizlemeyi denemeye karar vermişti. Tahtalardaki her çatlakta sürüyle bit vardı. Ambarlardaysa fareden geçilmiyordu. Kuzine onların siyah pislikleriyle doluydu. Ned Tyler su fıçılarında farelerin şişmiş, kokmuş ölülerinin yüzdüğünü haber vermişti.</p>

      <p>&nbsp;Göle eriştikleri günden beri karaya çıkan bir grup odun yakıyor ve bugada suyu hazırlamak için külleri eliyordu. Sir Francis, Aboli'yi kabilesinin kulübeleri iğrenç haşarattan temizlemek için kullandığı o özel otları bulmaya ormana yollamıştı. Şimdi ön güvertede bir grup denizci kovalar dolusu yakıcı maddeyle bekliyordu.</p>

      <p>&nbsp;Sir Francis, "Teknedeki her çatlak ve ek yerinin iyice fırçalanıp temizlenmesini istiyorum," dedi. Sonra da adamları uyardı. "Ama dikkatli olun. O yakıcı sıvı el derilerinizi kavurabilir..." Birdenbire durakladı. Gemideki her baş uzaklardaki kayalık boğaza doğru döndü. Kumsaldaki tayfalar etrafı dinlemek için ellerindeki işi bıraktılar.</p>

      <p>&nbsp;Bir topun kuru gümbürtüsü gölün girişindeki kayalarda yankılandı. Geniş koyun durgun sularında titreşti.</p>

      <p>&nbsp;Ned Tyler, "Bu gözcünün verdiği tehlike işareti, kaptan," diye seslendi. Suyun ilersini işaret ediyordu. Girişi koruyan top yuvasının üstünde patlamanın neden olduğu beyaz bir bulutçuk vardı. Onlar bakarlarken küçük kara bir şey batı yakasındaki derme çatma bayrak direğine hızla tırmandı. Sonra açılarak kırmızı bir kırlangıçkuyruğuna dönüştü. Bu genel alarm işaretiydi. Bir tek anlamı olabilirdi. Yabancı bir yelkenli görülmüştü.</p>

      <p>&nbsp;Sir Francis hemen emretti. "Kıça git, Bay Daniel. Silah sandıklarını al. Tayfalara silah ver. Ben girişe gideceğim. Uzun kayığın küreklerini çekmek için dört tayfa istiyorum. Diğerleri karadaki savaş yerlerini alsınlar."</p>

      <p>&nbsp;Kaptanın yüzü ifadesizdi. Ama için için kendi kendine kızıyordu. Böyle gafil avlanmamalıydı. Direkleri sökülmüş, bütün toplar tekneden aşınmıştı. Ned Tyler'a döndü. "Tutsakların kıyıya çıkarılmalarını istiyorum. Onları kıyıdan uzakta, sıkı bir kontrol altında tutun. Kıyıdan açıkta yabancı bir gemi olduğunu anlarlarsa, teknedekilerin dikkatini çekmeye kalkışabilirler."</p>

      <p>&nbsp;Oliver kolunda Sir Francis'in peleriniyle kamara iskelesinde hızla ilerledi. O, pelerini efendisinin omuzlarına koyarken kaptan emirlerini ona erdirdi. Sonra da dönerek lumbara doğru gitti. Uzun kayık gemiye yanaşmıştı ve Hal orada bekliyordu. Babasının onu görmemesi imkânsızdı. Delikanlı kaptanın ona katılmasını emretmeyeceğini düşünerek endişeleniyordu.</p>

      <p>&nbsp;Sir Francis, "Pekâlâ," diye homurdandı. "Benimle gel bakalım. Senin o gözlerine ihtiyacım olabilir." Hal halattan aşağı kaydı. Babası kayığa atlar atlamaz da halatı çözdü.</p>

      <p>&nbsp;Kaptan küreklerin başındaki adamlara, "Bağırsaklarınız patlayıncaya kadar çekin," diye emretti. Kayık gölde sekerek ilerledi. Sir Francis yandan atlayıp kayanın dibindeki kumsala doğru gitti. Sular dizlerine kadar gelen çizmelerinin üzerinden aşıyordu. Hal fil patikasında babasına yetişebilmek için koşmak zorunda kaldı.</p>

      <p>&nbsp;Gölün doksan metre yukarısındaki, okyanusa bakan doruğa eriştiler. Yukarıya tırmanırken onları sarsan rüzgâr denizin iyice dalgalanmasına neden olmuştu. Ama Hal keskin gözleriyle, belirip kaybolan beyaz köpüklerin arasındaki pırıltılı noktaları daha gözcü onlara işaret edemeden fark etti.</p>

      <p>&nbsp;Sir Francis teleskopla baktı. Sonra Hal'a, "E, ne diyorsun?" diye sordu.</p>

      <p>&nbsp;Hal ona, "Ben iki gemi görüyorum," dedi.</p>

      <p>&nbsp;Ama ben bir tekne görüyorum... hayır, dur dur! Haklısın. Bir gemi daha var. Biraz daha doğuya doğru. Sence o bir firkateyn mi?</p>

      <p>&nbsp;Hal elini gözlerine siper etti. "Üç direk. Tüm yelkenler açılmış. Evet bu bir firkateyn olabilir. Diğer gemi iyice uzakta. Onun ne tip olduğunu bilemiyorum." Bunu itiraf etmek Hal'a acı geldi. Diğer ayrıntıları görebilmek için gözlerini kıstı. "İki gemi de doğruca bize doğru geliyor."</p>

      <p>&nbsp;Sir Francis teleskopu indirmeden, "Ümit Burnu'na gideceklerse çok geçmeden dönüş yapmaları gerekir," diye mırıldandı. Baba oğul endişeyle gemileri izlediler.</p>

      <p>&nbsp;Hal umutla fikir yürüttü. "Bunlar batıya doğru giden iki Hollanda Doğu Hint gemisi olabilir."</p>

      <p>&nbsp;Sir Francis, "O halde neden rüzgâr altında kıyıya bu kadar yaklaşıyorlar?" diye sordu. "Hayır, doğruca girişe geliyorlar sanırım." Teleskopu kapattı "Haydi, gel!" Peşinde oğluyla koşarak patikadan, kumsalda büyük kayığın beklediği yere indi. "Bay Daniel, diğer taraftaki silahların yanına git. Oranın komutasını sen al. Ama ben ateş açıncaya kadar bekle!"</p>

      <p>&nbsp;Büyük kayığın gölde hızla kayarak ilerlemesini seyrettiler. Daniel tekneyi dar bir koya çektirdi. Kayık oradan gözükmüyordu. Sonra Sir Francis kayaya yerleştirilmiş topların önünden ilerledi. Ağır yanan çıralarla topların üzerine eğilmiş olan adamlarına gerekli emirleri verdi.</p>

      <p>&nbsp;Ben emir verir vermez öndeki gemiye ateş edin. Bir kez. Su hattına nişan alın. Sonra da zincirleme ateş edip yelkenleri indirin. Bu darboğazda yarısı yırtık yelkenlerle manevra yapmayı göze alamazlar. Top yuvasının önündeki korkuluk duvarının üzerine sıçrayan Sir Francis dar girişten denize doğru baktı. Ama sarp kayalar yaklaşan gemileri gözlerden gizliyorlardı.</p>

      <p>&nbsp;Birdenbire batı yanındaki burnun arkasından bütün yelkenleri açılmış bir gemi çıktı. Kıyıdan iki mil bile uzakta değildi. Diğerleri endişeyle bakarlarken tekne rota değiştirdi ve yelkenlerini rüzgâra göre ayarlayarak doğruca boğazın girişine doğru geldi.</p>

      <p>&nbsp;Sir Francis, "Topları deliklerden uzatılmış," diyerek duvardan indi. Anlaşılan canları savaş istiyor. Eh, biz de onlara istediklerini vereceğiz, çocuklar."</p>

      <p>&nbsp;Hal, "Hayır, baba!" diye bağırdı. "Bu gemiyi biliyorum!"</p>

      <p>&nbsp;"Kim..." Sir Francis sorusunu tamamlayamadan yanıtı aldı. Geminin direğinin tepesinde uzun, kırlangıç kuyruklu bir bayrak açıldı. Kar gibi beyaz ve kırmızı bayrak rüzgârda çırpınarak dalgalandı. Hal, "Pençeli haç!" diye seslendi. "Moray Martısı bu. Gelen Lord Cumbrae, baba!"</p>

      <p>&nbsp;'Tanrım! Evet, o. O kızıl sakallı kasap burada olduğumuzu nereden öğrendi?"</p>

      <p>&nbsp;Moray Martısı'nın kıç tarafında diğer yabancı gemi belirdi. Onun yelkenleri de ayarlandı ve rotasını düzelterek boğaza doğru gelen Akbaba'yı izledi.</p>

      <p>&nbsp;Hal rüzgârda bağırdı. "Ben bu gemiyi de tanıyorum. İşte! Gemi aslanını bile tanıdım! Bu Tanrıça gemisi. Okyanusta burnunda çıplak Venüs olan başka bir tekne yok."</p>

      <p>&nbsp;Sir Francis de buna karşılık olarak şapkasını çıkardı, ama dişlerinin arasından, "Seni bir avuç kurşunla karşılamayı tercih ederdim, İskoç haydudu," diye homurdandı. "Ganimetin kokusunu aldın değil mi? Şimdi hazineyi çalmaya ya da yalvararak pay kapmaya geldin. Ama haberi nasıl aldın?"</p>

      <p>&nbsp;Hal yine bağırdı. "Baba! Şuraya bak! Döşek yelkenine. O sırıtkan alçağı nerede olsa tanırım! Burayı işte ondan öğrendiler. İki gemiyi buraya o getirdi."</p>

      <p>&nbsp;Sir Francis teleskopu döndürdü. "Sam Bowles! Köpekbalıklarının bile o leşi yiyemedikleri anlaşılıyor. Fırsat varken tayfaların onun icabına bakmalarına izin vermeliydim."</p>

      <p>&nbsp;Martı ağır ağır önlerinden geçerken arka arkaya yelkenleri küçülterek gölde ilerliyordu. Tanrıça onu ihtiyatlı bir uzaklıktan izliyordu. Onun ana direğinde de pençeli haç dalgalanıyordu. Onun yanında Aziz George haçı ve İngiliz bayrağı vardı. Richard Lister da Tarikat'ın Şövalyelerindendi. Lister küpeşteye yaklaşarak suların üzerinden bir şeyler haykırırken, baba oğul ufak tefek adamı seçtiler. Ama rüzgârda ne söylediği anlaşılmıyordu.</p>

      <p>&nbsp;Yanında acayip dostlar var, Richard. Galli şövalyenin kendisini duyamayacağını bilen Sir Francis ona yanıt olarak şapkasını salladı. Heerlyeke gemisini yakaladıkları sırada Lister da yanındaydı. İki şövalye ganimeti dostça paylaşmışlardı. Sir Francis, Lister'ı bir dost sayıyordu. Agulhas Burnu'nda o abluka sırasında onun da Sir Francis ve Akbaba'nın yanında olması gerekirdi. Ancak adam Mauritius Adası'nda Port Louis'deki randevuyu kaçırmıştı. Sir Francis onu bir ay beklemiş, sonra Akbaba'nın ısrarlarına boyun eğmek zorunda kalmıştı. Lister'ı almadan yola çıkmışlardı.</p>

      <p>&nbsp;Kaptan oğluna, "Eh," dedi. "Yürekli davranmalı, gidip bu davetsiz misafirlerimizi karşılamalıyız." Daniel büyük kayığı iki kayanın arasında boğazdan geçirirken, baba oğul da kıyıya indiler.</p>

      <p>&nbsp;Kürek çekerek gölde ilerlerken yeni gelen iki gemi boğazda demirlemişlerdi bile. Moray Martısı, Azim'in yarım halat ötesinde, kıç tarafındaydı. Sir Francis, Daniel'e doğruca Tanrıça'ya gitmesini emretti. Kaptanla Hal tekneye çıkarlarken Lister onları girişte karşıladı.</p>

      <p>&nbsp;Cehennemin alevleri, Franky! Hollandalılardan müthiş bir hazine kaptığını duydum. Şimdi onu demirli görüyorum. Richard kaptanın elini yakaladı. Başı Sir Francis'in omzunun hizasına bile gelmiyordu. Ama eli güçlüydü. Kıpkırmızı bir çana benzeyen iri burnuyla havayı kokladı. Sonra da Kelt aksanıyla şarkı söyler gibi konuşmasını sürdürdü. "Hava baharat kokmuyor mu? Sizi Port Louis'de yakalamadığım için kendi kendime küfrediyorum."</p>

      <p>&nbsp;Sen neredeydin, Richard? Otuz iki gün gelmeni bekledim.</p>

      <p>&nbsp;Bunu itiraf etmek beni üzüyor ama Mauritius'un hemen güneyinde tayfuna yakalandım. Tayfun direğimi kırdı ve beni kıyıdan St. Lawrence Adası'na kadar sürükledi.</p>

      <p>&nbsp;«Hollanda gemisinin direğini de o tayfun kırmış olmalı." Sir Francis kalyonu işaret etti. "Onu yakaladığımız zaman uydurma bir direği vardı, peki, Akbaba'yla nasıl buluştun?"</p>

      <p>&nbsp;Tanrıça yola çıkacak hale gelir gelmez Agulhas Burnu açıklarında oyalanmaya karar verdim. Hâlâ orada nöbet bekliyor olabilirdin. Akbaba da işte o zaman rastladım. O beni buraya getirdi.</p>

      <p>&nbsp;Eh, seni tekrar görmek çok hoş, eski dost! Ama söyle, vatanımızdan yeni haberler var mı? Sir Francis heyecanla öne doğru eğildi. Burada, hattın ötesinde karşılaşan her insan önce birbirlerine bu soruyu soruyordu. Bilinmeyen denizlerin en uzak kıyılarına kadar gidebilirlerdi, ama yine de için için vatanlarının özlemini çekerlerdi. Sir Francis de İngiltere'den haber almayalı hemen hemen bir yıl olmuştu.</p>

      <p>&nbsp;Bu soru Richard Lister'ın yüzünde sıkıntılı bir ifade belirmesine neden oldu. "Port Louis'den yola çıktıktan beş gün sonra Rüzgârın Şarkısı gemisiyle karşılaştım. Majestelerinin firkateynlerinden biri. Plymouth'tan ayrılalı elli altı gün olmuştu. Coromandel kıyısına gidiyordu."</p>

      <p>&nbsp;Sir Francis sabırsızca arkadaşının sözünü kesti. "E, gemidekilerden ne haberler aldın?"</p>

      <p>&nbsp;Tanrı da şahidimdir, haberlerin hiçbiri de iyi değildi! Söylediklerine göre bütün İngiltere'de veba salgını başlamış. Kadın, erkek, çocuk binlerce ve on binlerce insan ölmüş. Onları gömmeye yetişememişler. Bu yüzden cesetler sokaklarda çürüyüp kokmuş.</p>

      <p>&nbsp;Veba! Sir Francis, dehşetle haç çıkardı. "Tanrı'nın gazabı!"&nbsp;</p>

      <p>&nbsp;"Veba her kentte ve köyde insanları öldürürken, korkunç bir yangın Londra'yı kül etmiş. Söylediklerine göre alevlerden geriye pek ev kalmamış."</p>

      <p>&nbsp;Sir Francis dehşetle arkadaşına baktı. "Londra yanmış mı? Olamaz! Kral... o güvende mi? Londra'yı Hollandalılar mı yakmış? Daha anlat, adam, daha anlat!"</p>

      <p>&nbsp;"Evet, Kara Oğlan güvende. Ama hayır, bu sefer suçlu olanlar Hollandalılar değil. Yangın Pudding Lane'de bir fırıncının tavasından çıkmış. Üç gün durdurulamadan devam etmiş. Aziz Paul Katedrali yanıp kül oluş. Guldhall, Kraliyet Borsası, yüz kilise ve Tanrı bilir daha kaç yer yanlış. Zararın on milyon sterlinden daha fazla olduğunu söylüyorlar."</p>

      <p>&nbsp;On milyon! Sir Francis, Galliye dehşetle baktı. "Dünyanın en zengin hükümdarı bile bu parayı bulamaz. Kralın bir yıllık geliri bir milyonu bile bulmuyor, Richard! Kral da, ülke de fakirleşecek."</p>

      <p>&nbsp;Richard Lister felaket habercisi olmaktan zevk alıyordu sanki. "Bundan başka kötü haberler daha var. Hollandalılar iyice canımıza okumuşlar. De Ruyter denilen o iblis Medway ve Thames'e girmiş. Royal Charles'ı Greenwich rıhtımlarında bağlı olduğu yerde ele geçirerek çeke çeki Amsterdam'a götürmüş."</p>

      <p>&nbsp;Amiral gemisi! Filomuzun çiçeği ve gururu! İngiltere böyle bir yenilgiye dayanabilecek mi? Hem de veba ve yangından sonra?</p>

      <p>&nbsp;Lister tekrar başını salladı. "Kralın Hollandalılarla barış yapmaya çalıştığını söylüyorlar. Belki de savaş şu anda sona ermiştir. Ama tabii bizim haberimiz olmadan aylar önce de sona ermiş olabilir."</p>

      <p>&nbsp;Öyle olmaması için yürekten dua edelim. Sir Francis Azim gemisine baktı. "Bu ganimeti ancak üç hafta önce ele geçirdim. Savaş o sırada sona erdiyse, krallığın bana verdiği izin de artık geçersiz demektir. Bu gemiyi ele geçirmem korsanlık sayılır."</p>

      <p>&nbsp;Bunlar savaşın cilveleri, Franky. Barıştan haberin yoktu ki. Hollandalılar dışında hiç kimse seni suçlayamaz. Richard Lister kırmızı bir trompete benzeyen burnuyla boğazın diğer yanını, Moray Martısı'nı işaret etti. "Lord Cumbrae'nin bu kavuşmadan uzak tutulmasına sinirlenmiş olduğu anlaşılıyor. Bak, bize katılmaya geliyor."</p>

      <p>&nbsp;Akbaba suya bir kayık indirmişti. Şimdi tekne boğazdan onlara doğru geliyor, Cumbrae kıçta ayakta duruyordu. Kayık Tanrıça'nın yanına çarptı. Akbaba da ip merdivenden güverteye tırmandı.</p>

      <p>&nbsp;Sir Francis'i, "Franky!" diye selamladı. "Ayrıldığımızdan beri bir gün bile senin için dua etmeyi unutmadım." Kareli eteğini dalgalandırarak güverteye hızla yaklaştı. "Dualarım kabul oldu. Bu güzel, küçük bir kalyon. Duyduğumuza göre filika küpeştelerine kadar baharat ve gümüş doluymuş."</p>

      <p>&nbsp;Yerini terk etmeden önce bir iki gün daha bekleseydin, ganimetten sana da pay düşerdi.</p>

      <p>&nbsp;Akbaba hayret etmiş gibi ellerini açtı. "Ama, sevgili Franky, sen neler söylüyorsun? Ben nöbet yerimden hiç ayrılmadım ki. Doğuya doğru kısa bir dönüş yaptım. Hollandalıların açıktan geçerek bizi aldatmasını engellemek için. Mümkün olur olmaz hızla senin yanına döndüm. Ama o sırada sen gitmiştin."</p>

      <p>&nbsp;Sana kendi sözlerini hatırlatmama izin ver. 'Artık hiç sabrım kalmamış beş gün bana da, cesur adamlarıma da yetti!' "Ben böyle mi söyledim, Franky?" Akbaba başını salladı. "Herhalde kulakların seni yanılttı. Rüzgâr sana oyun oynadı, sen de söylediklerimi işitemedin."</p>

      <p>&nbsp;Sir Francis hafifçe güldü. "İskoçya'nın en büyük yalancısı olarak yedeklerini ziyan ediyorsun. Burada şaşırtabileceğin hiç kimse yok. Ben de, Richard da seni çok iyi tanıyoruz."</p>

      <p>&nbsp;Franky, bunun beni aldatacağın, ganimetten payıma düşeni bana vermeyeceğin anlamına gelmediğini umarım. Cumbrae hem üzülmüş, hem de şaşırmış gibi bir tavır takınmayı başardı. "Evet, gemiyi ele geçirdiğin sırada ben görünürlerde yoktum. Bana tam yarım hisse vermeni de bekleyemem. Bana ganimetin üçte birini ver de boş yere tartışmayalım."</p>

      <p>&nbsp; Sir Francis oğluna bir göz attı ve belli belirsizce başını salladı,</p>

      <p>&nbsp;"İyi ya. Böyle bir fırsatı yıllar sonra yakalayabilirsin. İşte burada birazdayız. Üç Nautonnier Şövalyesi. Bir adayı birinci dereceye sokmak için en aşağı üç kişi olması gerekiyor. Bir daha bir Loca oluşturmak için üç Şövalyeyi nerede bulacaksın? Yani burada, hattın ötesinde."</p>

      <p>&nbsp;Çok düşüncelisin. Tabii bunun bir dakika önce üzerinde hak iddia ettiğin ganimeti bölüşmekle bir ilgisi yok, öyle değil mi? Sir Francis'in sesi alaycıydı.</p>

      <p>&nbsp;Bundan bir daha söz etmeyeceğiz. Sen dürüst bir insansın, Franky. Sert ama adil. Sen kardeş bir şövalyeye hiçbir zaman kalleşlik etmezsin! Öyle değil mi?</p>

      <p>***</p>

      <p>&nbsp;</p>
    </div>
  </div>
</body>
</html>
