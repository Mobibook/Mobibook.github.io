<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <p>Katinka yatak odasındaki panjurların arkasından uzun boylu Yavaş Jan'ın talim yerinden çıkarak caddede ilerlediğini gördü. Cellât çim alanların aşağısındaki duvarın arkasında gözden kayboldu. Genç kadın onun doğruca kulübesine gideceğini anladı. Günün yarısını Yavaş Jan'ın dönüşünü bekleyerek geçirmişti. Şimdi sabırsızlanıyordu. Katinka Şapkasını giyerek aynaya baktı. Ama gördüğü hoşuna gitmedi. Bir bukleyi çekerek omzuna kadar indirdi. Sonra da aynadaki görüntüsüne gülümseyerek küçük kapıdan arka verandaya çıktı. Çardağı saran çıplak sarmaşıkların altındaki taş döşeli yolda ilerledi. Kış rüzgârları sarmaşıklardaki son kızılyaprakları da sürüklemişti.</p>

      <p>&nbsp;Yavaş Jan'ın kulübesi ormanın kenarındaydı. Burada başka bir yapı yoktu. Kolonide en aşağı tabakadan biri bile cellâtla komşu olmak istemiyordu. Katinka kulübeye vardığında ön kapının açık olduğunu gördü. Duraklamadan, kapıya vurmadan içeri girdi. Tek oda bir münzevinin hücresi gibi hemen hemen bomboştu. Yere inek gübresi serilmişti. Etrafa bayat duman ve ocaktaki soğuk küllerin kokusu yayılmıştı. İçerde sadece bir yatak, bir tek masa ve sandalye vardı.</p>

      <p>&nbsp;Katinka odanın ortasında durdu ve arka avludan gelen su şakırtısını duydu. Sesin geldiği yere doğru gitti. Yavaş Jan su yalağının yanında duruyordu. Belden yukarısı çıplaktı. Deri bir kovayla yalaktan aldığı suları başından aşağıya döküyordu.</p>

      <p>&nbsp;Cellât başını kaldırarak kadına baktı. Islak saçlarından sular göğsüne ve kollarına akıyordu. Kol kasları profesyonel bir güreşçininki gibi sert ve yassıydı. Katinka neşeyle ya da Romalı bir gladyatörünkü gibi, diye düşündü.</p>

      <p>&nbsp;Sonra, "Beni burada görmek seni şaşırtmadı.” dedi</p>

      <p>&nbsp;“Sizi bekliyordum” dedi. 'Tanrıça Kali'yi bekliyordum. Başka hiç kimse buraya gelmeye cesaret edemezdi." Katinka bu acayip ad yüzünden gözlerini kırpıştırdı.</p>

      <p>&nbsp;Gidip tulumbanın yanındaki alçak duvara oturdu. Bir süre hiç konuşmadı. Sonra, "Beni neden böyle çağırıyorsun?" diye sordu. Zelda'nın ölümü aralarında garip, gizemli bir bağ oluşturmuştu.</p>

      <p>&nbsp;O güzel Seylan Adası'ndaki Trincomalee'de, kutsal Fil Gölü'nün yanında Kali'nin tapınağı var. Kolonideyken her gün oraya giderdim. Kali, Hinduların ölüm ve yok etme tanrıçasıdır. Ben ona tapıyorum. Katinka o zaman celladın deli olduğunu anladı. Bu bilgi ilgisini uyandırmıştı. Kollarının dirsekten aşağı kısmındaki ince, renksiz tüylerin diken diken olmasına yol açtı.</p>

      <p>&nbsp;Katinka uzun bir süre sessizce oturarak adamın temizlenme işini bitirmesini seyretti. Yavaş Jan iki eliyle saçlarına bastırarak suları akıttı. O ince, sert kaslı kollarını kare biçimi bir bezle kuruladı. Atletini sırtına geçirdi. Sonra siyah ceketini duvarda asılı olduğu yerden aldı. Onu da çadırının üzerine giydi. Ceketin boynuna kadar çıkan bütün düğmelerini ilikledi.</p>

      <p>&nbsp;Sonunda genç kadına baktı. "Küçük serçemle ilgili hikâyeyi dinlemeye geldiniz." Katinka, bu güzel ve ahenkli sesiyle bir vaiz olmalıymış, diye düşündü. Ya da operada şarkı söyleyen bir tenor. Sonra, "Evet," dedi. "Onun için geldim." dedi.</p>

      <p>&nbsp;Cellât sanki Katinka'nın aklından geçenleri okuyor, onun ne istediğini tamı tamına biliyordu. Katinka'ya o gün silah deposunun altındaki odada olanları anlattı. Hiçbir ayrıntıyı atlamadı. Şarkı söyler gibi konuşuyor, tarif ettiği korkunç şeylere, bir Yunan tragedyasındaki kaçınılmaz, soylu davranışlarmış gibi bir hava veriyordu. Katinka zevkten uçuyordu. Celladı dinlerken kollarını kavuşturmuş, duvarın üstünde öne arkaya sallatıyordu.</p>

      <p>&nbsp;Yavaş Jan'ın sözleri sona erdiği zaman uzun bir süre güzel yüzünde vecd dolu bir ifadeyle öylece oturdu. Sonra. "Beni sadece ikimiz yakızken Kali diye çağır” dedi. “Hiç kimse bu ismi işitmemeli.”</p>

      <p>&nbsp;“Teşekkürler tanrıçam." kadının duvardaki kapıya gidişini seyrederken uçuk renkli gözleri dindarca denilecek bir ateşle parlıyordu.</p>

      <p>&nbsp;Katinka kapıda durdu ve adama bakmadan sordu. "Neden ondan küçük serçem' diye söz ediyorsun."</p>

      <p>&nbsp;Yavaş Jan omzunu silkti. "Çünkü o bugünden itibaren bana ait. Onlar sonsuza kadar bana ve Tanrıça Kali'ye ait olacaklar." Katinka bu sözler üzerine sevinçle hafifçe titredi. Sonra da bahçelerin arasından geçen yoldan konağa doğru gitti. Her adımda celladın üzerine dikili bakışlarını daha iyi hissediyordu.</p>

      <p>&nbsp; Katinka konağa döndüğü zaman Sukeena onu bekliyordu. "Beni çağırtmışsınız, hanımım." "Benimle gel, Sukeena."</p>

      <p>&nbsp;Kızı odasına götürerek panjurları kapalı pencerenin önündeki şezlonguna yerleşti. Sukeena'ya da karşısında durmasını işaret etti.</p>

      <p>&nbsp;Kleinhans sık sık bir hekim kadar usta olduğundan söz etti, dedi "Bütün bunları sana kim öğretti?"</p>

      <p>&nbsp;Annem böyle şeyleri çok iyi bilirdi. Bir ustaydı o. Daha çok küçükken annemle birlikte şifalı ot toplamaya giderdim. Annemin ölümünden sonra dayımdan ders aldım.</p>

      <p>&nbsp;Buradaki bitkileri tanıyor musun? Onlar doğduğun yerdeki otlardan farklı değiller mi?</p>

      <p>&nbsp;Bazıları aynı. Farklı olanlar konusunda da kendim bilgi edindim.</p>

      <p>&nbsp;Katinka bütün bunları Kleinhans'tan öğrenmişti zaten. Ama köle kızın müzik gibi tatlı sesini dinlemek hoşuna gidiyordu. "Sukeena, dün kısrağım tökezledi, az kalsın beni fırlatıyordu. Bacağım eyer kaşına takıldı. Cildimde kötü bir iz kaldı. İlaç kutunda bunu iyileştirecek bir şey var mı?"</p>

      <p>&nbsp;“Evet, hanımım.”</p>

      <p>&nbsp;“Bak.” Katinka arkasına yaslanarak eteğini dizinin yukarısına kadar kaldırdı. Ağır ağır beyaz ipek çorabını indirdi. "Bak!" diye emretti. Sukeena onun önünde, halının üzerine zarif bir tavırla çöktü. Parmağını Katinka'nın bacağına dokundurdu. Çiçeğe konan bir kelebek kadar hafifçe. Kadın, "Ellerinde şifa olduğunu hissediyorum," dedi içini çekerek.</p>

      <p>&nbsp;Sukeena sesini çıkarmadı. Siyah saçlarının bir perçemi yüzünü örtüyordu.</p>

      <p>&nbsp;Katinka, "Sen kaç yaşındasın?" diye sordu.</p>

      <p>&nbsp;Köle kız bir an durdu, sonra da genç kadının dizinin arkasındaki büyük çürüğü incelemeyi sürdürdü. "Ben Kaplan yılında doğmuşum. Onun için gelecek yıl on sekizinde olacağım."</p>

      <p>&nbsp;"Sen çok güzelsin, Sukeena. Ama zaten bunu biliyorsun, öyle değil mi?"</p>

      <p>&nbsp;“Ben kendimi güzel hissetmiyorum, hanımım. Bence bir köle kendini hiçbir zaman güzel hissedemez!”</p>

      <p>&nbsp;Ne gülünç bir fikir. Katinka konuşmanın bu konuya kaymasından hiç hoşlanmadığını belli etti. "Söyle, ağabeyin de senin kadar güzel mi?"</p>

      <p>&nbsp;Sukeena'nın parmağı bir an titredi. Katinka, ah, bu ok yerini buldu, diye düşünerek usulca gülümsedi. Sonra da sordu. "Ne dediğimi duydun mu?"</p>

      <p>&nbsp;Sukeena hafif bir sesle, "Bence Althuda bu dünyada yaşayan ve yaşamış olan insanların en güzeli," diye yanıt verdi. Sonra bu sözleri söyler eylemez de pişman oldu. Bu kadının en savunmasız olduğu konuları öğrenmesinin bazı tehlikelere yol açacağını biliyordu. Ama artık o sözleri geri alması imkânsızdı.</p>

      <p>&nbsp;"Ağabeyin Althuda kaç yaşında?"</p>

      <p>&nbsp;"Benden üç yaş büyük." Sukeena gözlerini yere dikmişti. "İlaçları getirmem gerekiyor, hanımım."</p>

      <p>&nbsp;Katinka, "Dönmeni bekleyeceğim," dedi. "Çabuk ol."</p>

      <p>&nbsp;Genç kadın yastıklara dayandı. Kafasında birbirini kovalayan hayaller ve sözler yüzünden kâh gülümsedi, kâh kaşlarını çattı. Beklenti içinde ve sevinçliydi. Ama aynı zamanda huzursuz ve hoşnutsuzdu. Yavaş Jan'ın sözleri kafasında katedral çanları gibi yankılanıyor, onu rahatsız ediyordu. Artık daha fazla hareketsiz oturamayacaktı. Ayağa fırlayarak odada ava çıkmış bir pars gibi dolaşmaya başladı. "Bu kız da nerede kaldı?" diye söylendi. Sonra gözü boy aynasındaki görüntüsüne takılınca o yana döndü.</p>

      <p>&nbsp;"Kali!" diye fısıldayarak gülümsedi. "Ne şahane bir ad. Ne gizemli ve harika bir isim!"</p>

      <p>&nbsp;Aynada Sukeena'nın görüntüsü belirdi. Köle kız arkasında duruyordu.</p>

      <p>&nbsp;Sukeena, "Bere için melhem getirdim, hanımım," dedi. Katinka'nın yakınındaydı ama derin bakışlı gözlerinden duyguları anlaşılmıyordu.</p>

      <p>&nbsp;Katinka, "Teşekkür ederim, küçük serçem," diye fısıldadı. Sonra içinden ekledi. Sonsuza kadar bana ait olmanı istiyorum. Sen Kali'ye ait olmalısın.”</p>

      <p>&nbsp;Kadın şezlonga döndü. Sukeena da tekrar onun önünde diz çöktü. Melhem önce Katinka'nın bacağının derisine serin geldi. Ama sonra ilaçtan çevresine bir sıcaklık yayıldı. Sukeena'nın parmakları çok usta ve deneyimliydi.</p>

      <p>&nbsp;Katinka, "Güzel bir şeyin mahvolmasından nefret ederim," diye fısıldadı. "Demek ağabeyin güzel. Onu çok mu seviyorsun, Sukeena?"</p>

      <p>&nbsp;Köle kız yanıt vermeyince uzanıp onu çenesinden tuttu ve başını kaldırdı. Böylece Sukeena'nın gözlerinin içine bakabilecekti. Kızın gözlerindeki ıstırap kalbinin hızla çarpmasına neden oldu.</p>

      <p>&nbsp;“Benim zavallı küçük serçem,” dedi. Kızın ruhunun ta derinliklerini etkilediğini düşünüyor ve seviniyordu.</p>

      <p>&nbsp;Demin Yavaş Jan'dan geldim. Ama beni bahçe yolunda gördün. Beni bekliyordun, değil mi?</p>

      <p>&nbsp;“Evet, hanımım.”</p>

      <p>&nbsp;Sana, Yavaş Jan'ın bana anlattıklarını tekrarlayayım mı? Onun kaledeki özel odasından söz edeyim mi? Orada olup bitenlerden? Katinka kızın yanıtını beklemeden yumuşak bir sesle konuşmasını sürdürdü. Sukeena masaj yaparken duraklayınca da sözlerini yarıda kesti. "İşi bırakma, Sukeena. Dokunuşların sihirli."</p>

      <p>&nbsp;Konuşması sona erdiği zaman Sukeena sessizce ağlıyordu. Gözyaşları zeytin cenderesinden damlayan yağlara benziyor, kızıl altına benzeyen yanaklarında parıldıyordu. Katinka, "Ağabeyin ne zamandan beri kalede?" diye sordu. "Onun seni almak için dağlardan dört ay önce döndüğünü duydum. Bu çok uzun bir süre. Onu yargılamamış, ceza da vermemişler."</p>

      <p>&nbsp;Katinka bir an durup dakikaların ağır ağır akmasını bekledi. Köle kızın gözyaşları gibi. "Vali Kleinhans görevini ihmal etmiş. Ya da biri onu ikna etti. Ama benim kocam görevlerine bağlı, enerjik bir insandır. Adaletin engellenmesine de izin vermez. Hiçbir asi uzun süre onun elinden kurtulamaz."</p>

      <p>&nbsp;Sukeena artık rol yapamıyordu. Felakete uğramış biri gibi Katinka'ya bakıyordu. Genç kadın sözlerini sürdürdü. "Kocam Althuda'yı Yavaş Jan'la birlikte o gizli odaya gönderecek. Ağabeyinin o güzelliği kalmayacak. Ne feci, ne yazık! Bu felaketi engellemek için ne yapabiliriz acaba?"</p>

      <p>&nbsp;Sukeena, "Hanımım," diye fısıldadı. "Kocanızın gücü var. Her şey onun elinde."</p>

      <p>&nbsp;“Kocam şirketin bir hizmetkârı. Sadık ve yumuşamayan bir hizmetkâr. O görevlerini yerine getirmekten hiçbir zaman kaçınmaz.”</p>

      <p>&nbsp;“Çok güzelsiniz, hanımım. Hiçbir erkek sizi reddedemez. Onu ikna edebilirsiniz.” Sukeena başını eğdi. "Size bütün ruhumla, bütün kalbimle yalvarıyorum."</p>

      <p>&nbsp;Katinka, "Ağabeyinin hayatını kurtarmak için neler yapardın?" diye sordu. "Nasıl bir bedel öderdin, benim küçük serçem?"</p>

      <p>&nbsp;"Hiçbir fedakârlıktan kaçınmam, hiçbir bedel bana fazla pahalı gelmez. İstediğiniz her şeyi, her şeyi yaparım, hanımım."&nbsp;</p>

      <p>&nbsp;"Onun serbest bırakılmasını sağlayamayız, Sukeena. Bu bakımdan hiç umut yok. Bunu anlıyorsun değil mi?" Katinka'nın sesi şefkatliydi, için için ekledi. Zaten ben de bunu istemem. Ağabeyi kalede olduğu sürece bu küçük serçe kafesinden kaçamaz. "Ben böyle bir şeyi umamam zaten."</p>

      <p>&nbsp;Sukeena başını kaldırdı. Katinka tekrar onun çenesini tuttu. Ama iki eliyle. Kıza doğru yavaşça eğildi. "Althuda ölmeyecek." Bir an durdu, sonra da söz verdi. "Onu Yavaş Jan'ın elinden kurtaracağız. Sen ve ben." Katinka kızı ağzından öptü. Sukeena'nın dudakları gözyaşlarından ıslaktı. Sıcak ve tuzlu bir tadı vardı. Neredeyse kan gibi. Sukeena dudaklarını, özsuyunu arayan arıkuşunun gagasına doğru açılan bir orkidenin yaprakları gibi yavaşça araladı.</p>

      <p>&nbsp;Sukeena, kendini Katinka’nın öücüklerine bırakırken, Althuda, dedi kendi kendine. Althuda, bunu senin için yapıyorum. Yalnızca senin için.</p>

      <p>***</p>

      <p>&nbsp;</p>
    </div>
  </div>
</body>
</html>
