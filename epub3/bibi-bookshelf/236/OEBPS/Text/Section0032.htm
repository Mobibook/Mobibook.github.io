<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <p>&nbsp;Hal kalenin henüz tamamlanmamış olan doğu tabyasında, iskelenin yukarısında dengede duruyordu. Yaşamının sonuna kadar çalışacağı işin ikinci günüydü. Ama avuçlarının ve omuzlarının derisi kaba ipler ve yontulmamış taşlar yüzünden soyulmuştu. Parmakuçlarından biri ezilmiş, tırnağı kara üzüm rengini almıştı. Her blok taşın ağırlığı bir tondan daha fazlaydı. Onların bambu çubuklar ve tahtadan yapılmış, durmadan sarsılan iskeleden insan gücüyle yukarı taşınması gerekiyordu.</p>

      <p>&nbsp;Hal'la birlikte çalışan mahkûmlar grubunda Koca Daniel ve Ned Tyler da vardı. İkisinin de yaraları henüz tam iyileşmemişti. Sadece branda bezinden yırtık pırtık eteklerle çalıştıkları için herkes yaralarını kolaylıkla görebilirdi.</p>

      <p>&nbsp;Misket Daniel'in göğsünde derin, koyu mor bir çukur bırakmıştı. Sırtındaysa Hal'ın kestiği yer bir aslanpençesine benziyordu. Porsun çalışırken bu iki yaranın üzerindeki kabuklar çatlamıştı. Şimdi bunlardan sulu, kanla karışık lenfa damlıyordu.</p>

      <p>&nbsp;Ned'in bacağının yukarısındaki kılıç yarasından taze kırmızı şarap kıvrıla büküle akıyordu sanki. Porsun iskelede yürürken kötü topallıyordu. Her şeyden yoksun oldukları Martı'nın esir ambarında geçen günlerden sonra vücutlarında bir gram yağ bile kalmamıştı. Av köpekleri gibi inceydiler. Güneşten kızaran derilerinin altındaki ip gibi kasları ve kemikleri iyice belli oluyordu.</p>

      <p>&nbsp;Güneş hâlâ parıl parıldı ama kuzeybatıdan ıslık çalarak esen kış rüzgârı derilerini toz haline getirilmiş cam zerreleri gibi acıtıyordu. Hep birlikte kalın kenevir ipin ucuna asıldılar. Makaralar çığlığa benzer sesler çıkarırlarken iri bir sarı taş çok aşağıdaki arabanın arkasından yükseldi. Yüksek iskelenin tepesine doğru o tehlikeli yolculuğuna başladı.</p>

      <p>&nbsp;Bir gün önce güney tabyasında taşların ağırlığı altında iskele çökmüş ve orada çalışan üç mahkûm ölüme uçmuşlardı. Çok aşağılardaki taş döşeli yere düşmüşlerdi. Ustabaşı Hugo Barnard yamyassı olan cesetlere bakarak, "Bir taşla üç kuş," diye homurdanmıştı. "Bundan sonra dikkatsizliği yüzünden geberen bir köpeği canı çıkıncaya kadar döveceğim." Sonra da bu tatsız esprisini pek beğenerek kahkahalarla gülmeye başlamıştı.</p>

      <p>&nbsp;Daniel ipi sağlam omzuna sardı. Diğerleri uzanarak ipin ucunda sallanan taşı yakalayıp iskeleye alırlarken o da yerinden kımıldamamaya çalıştı. Taşı hep birlikte surun tepesindeki açıklığa yerleştirdiler. O sırada deri önlüklü Hollandalı duvarcı bağırarak onlara emirler veriyordu.</p>

      <p>&nbsp;Gruptakiler taş yerine oturduktan sonra soluk soluğa gerilediler. Vücutlarındaki her kas ağrıyor ve titriyordu. Ama dinlenecek zamanları yoktu. Hugo Barnard aşağıdaki avludan bağırmaya başlamıştı bile. "Beşiği aşağı indirin! Çabuk olun. Yoksa oraya çıkar ve sizi bununla ikna ederim." Kırbacının düğümlü deri şeritlerini salladı.</p>

      <p>&nbsp;Daniel iskelenin yanından aşağıya bir göz attı. Sonra birdenbire kaskatı kesilerek omzunun üzerinden Hal'a baktı. "Aboli'yle diğer çocuklar gidiyorlar."</p>

      <p>&nbsp;Hal onun yanına gidip aşağıya baktı. Zindan kapısında küçük bir grup belirmişti. Dört siyah denizciyi kış güneşine çıkardılar. Onları yine hafif zincirlerle bağlamışlardı. Ned Tyler, "Şu şanslı köpeklere bakın," diye mırıldandı. Zencileri surlarda çalışacak mahkûmların arasına katmamışlardı. Onları zindanda tutmuş, dinlenmelerini sağlamışlardı. Zenciler satılmayı beklerken onları şişmanlatmak için bir öğün yemek daha verilmişti. Manseer o sabah dört gemiciye çırılçıplak soyunmalarını emretmişti. Sonra şirketin cerrahı Dr. Saar zindana inmiş ve hepsini muayene etmişti. Sağlık durumlarından emin olmak için kulaklarına ve ağızlarına bakmıştı. Cerrah gittikten sonra Manseer onlara taş bir kavanozdaki yağı vücutlarına sürmelerini emretmişti. Şimdi zencilerin ciltleri güneşte cilalı abanoz gibi parlıyordu. Martı'daki günler yüzünden vücutları hâlâ ince ve zayıftı. Ama üzerlerine sürdükleri yağ nedeniyle en iyi durumda olan birer insan örneğine benziyorlardı. Zencileri kale kapısından talim yerine çıkardılar. Oraya bir kalabalık toplanmıştı bile.</p>

      <p>&nbsp;Aboli kapıdan çıkmadan önce iri yuvarlak kafasını kaldırarak yukarıda, iskelede duran Hal'a baktı. İki dost bir an göz göze geldiler. İkisinin de birbirlerine bağırarak bir şeyler söylemelerine hiç gerek yoktu. Başlarındaki nöbetçiden sopa yemelerine de. Sonra Aboli arkasına bakmadan ilerledi.</p>

      <p>&nbsp;Satış yeri geçici olarak yapılmış bir platformdu. Diğer zamanlarda darağacı olarak kullanılıyor ve idam edilen suçluların cesetleri oraya yığılarak halka teşhir ediliyordu. Dört adam bu yüksek yere çıkarak sıraya dizildiler. Dr. Saar da yanlarına tırmanıp kalabalığa, "Bugün satışa çıkarılan dört esiri de inceledim," diye açıkladı. Başını eğmiş, tel çerçeveli gözlüğünün üzerinden bakıyordu. "Hepsinin de çok sağlıklı olduklarını kesinlikle söyleyebilirim. Gözleri ve dişleri sağlam. Kolları, bacakları ve vücutları da öyle."</p>

      <p>&nbsp; Kalabalık çok keyifliydi. Doktorun açıklamasını alkışlarla karşıladılar. Adam platformdan inip hızla kalenin kapısına doğru giderken ona alaylı alaylı bağırdılar. Jacobus Hop öne çıkarak kalabalığın susması için ellerini kaldırdı. Sonra da elindeki satışla ilgili belgeyi okumaya başladı, kalabalık onunla alay ediyor, her kekeleyişinde kâtibin taklidini yapıyordu. "Şerefli Hollanda Doğu Hindistan Şirketi'nin bu kolonisinin yüce valisinin emriyle dört zenci esiri en fazla pey süren kişiye satma yetkim var." Valinin açık arabası vilayet konağından çıktı. Caddeden inerken kâtip sözlerini yarıda keserek saygıyla şapkasını çıkardı. Derileri parlayan altı beyaz atın çektiği araba açık talim yerine girdi. Valinin karısıyla Lord Cumbrae yan yana öne doğru bakan deri kaplı kanepede oturuyorlardı. Albay Schreuder ise karşılarındaydı.</p>

      <p>&nbsp;Kalabalık arabanın platforma kadar gelmesi için ikiye ayrıldı. Zenci arabacı Fredricus atları durdurarak elfrenini çekti. Arabadakilerin hiçbiri inmedi. Katinka kanepede zarif bir tavırla arkasına yaslanmıştı. Şemsiyesini döndürüyor ve iki adamla neşeli neşeli konuşuyordu. Platformda Hop bu önemli ziyaretçilerin gelişi yüzünden iyice şaşalamıştı. Güneşte gözlerini kırpıştırıyor ve kekeliyordu. Sonunda Schreuder sabırsızca seslendi. "Haydi! Devam etsene be adam! Buraya senin ağzın bir karış açık, şaşkın şaşkın bakmanı seyretmek için gelmedik!"</p>

      <p>&nbsp;Hop şapkasını giyerek başıyla önce Albaya, sonra da Katinka'ya selam verdi. "İlk esir... Aboli. Otuz yaşlarında kadar. Afrika'nın doğu kıyısında yaşayan Qwanda kabilesinden olduğu sanılıyor. Bildiğiniz gibi tarlada çalıştırılan ve çoban olarak yararlanılan Qwanda zencileri çok takdir ediliyor. Ayrıca onları eğiterek iyi birer araba sürücüsüne dönüştürmek de mümkün." Duraklayarak yüzündeki terleri sildi, kötü kekelemeye başlamıştı. Kendini toplayarak konuşmasını sürdürdü. "Aboli'nin usta bir avcı ve balıkçı olduğu da söyleniyor. Bu işlerin herhangi birinden sahibi için bol para kazanabilir."</p>

      <p>&nbsp;Katinka, "Mijnheer Hop," diye seslendi. "Bizden bir şey mi saklıyorsunuz?" Bu soru kâtibi yine şaşırttı. Kekelemesi o kadar arttı ki, artık kelimeleri zorlukla söyleyebiliyordu.</p>

      <p>&nbsp;"Sayın hanımefendi, çok saygın hanımefendi..." Hop ellerini çaresize açtı. "Emin olun..."</p>

      <p>&nbsp;Katinka, "Bir boğayı üzerinde giysilerle mi satışa çıkarırsınız?" diye sordu. "Göremediğimiz bir şey için artırmaya girmemizi mi istiyorsunuz?"</p>

      <p>&nbsp;Hop kadının ne demek istediğini anlayınca yüzündeki endişeli ifade kayboldu ve Aboli'ye döndü. Dev gibi vahşi zenciye bakarak cesaretini toplamak için yüksek sesle emretti. "Soyun!" Aboli bir an kımıldamadan onu süzdü. Sonra Hop'u aşağı görüyormuş gibi bir tavırla belindeki kısa peştemalımsı bezin düğümünü açtı ve bez ayağının altındaki tahtalara düştü.</p>

      <p>&nbsp;Çıplak zenci kalabalığın başlarının üzerinden düz üstlü dağa baktı. Aşağıdaki insanlar hışırtıya benzeyen bir ses çıkararak soluklarını tuttular. Kadınlardan biri bir çığlık attı, bir diğeri sinirli sinirli kıkırdadı. Ama kimse bakışlarım siyah esirden ayırmadı.</p>

      <p>&nbsp;Cumbrae sessizliği gülerek bozdu. "Vay vay vay! Alıcının eline iyi bir parça geçecek. Beş yüz gulden veriyorum."</p>

      <p>&nbsp;Katinka seslendi. "Yüz gulden daha fazla."</p>

      <p>&nbsp;Akbaba kadına bakarak ağzının yanından usulca, "Artırmaya gireceğinizden haberim yoktu, madam," dedi.</p>

      <p>&nbsp;Katinka onu tatlı tatlı uyardı. "Bu zenciyi ne pahasına olursa olsun alacağım, lordum. O beni eğlendiriyor."</p>

      <p>&nbsp;“Güzel bir hanımı hiçbir zaman engellemem. Akbaba eğildi. "Ama diğer üç esir için bana karşı para sürmeyeceğinizi umarım."</p>

      <p>&nbsp;Katinka, "Tamam, anlaştık, lordum," diyerek gülümsedi. "Bu zenci benim. Diğerlerini siz alabilirsiniz."</p>

      <p>&nbsp;Hop parayı artırması için Cumbrae'ye baktığı zaman İskoçyalı kollarını kavuşturarak, "Hayır," der gibi başını salladı. "Bu benim hazmedemeyeceğim kadar pahalı." Hop kalabalığın arasında başka alıcılarda aradı ama boşuna. Hiç kimse valinin karısına karşı çıkacak kadar aptal değildi. Son zamanlarda mahkemede ekselans valinin nasıl öfkelendiğine tanık olmuşlardı.</p>

      <p>&nbsp;Hop, "Esir Aboli altı yüz guldene Mevrouw van de Velde'ye satıldı," diye bağırdı ve arabaya doğru dönerek selam verdi. "Zincirlerin çıkarılmasını ister misiniz, Mevrouw?"</p>

      <p>&nbsp;Katinka, "Zincirleri çıkarın da dağlara kaçsın değil mi?" dedi. "Hayır, Mijnheer. Şu askerler onu vilayet konağındaki esir bölüğüne götürsünler." Schreuder'e baktı. Albay kalabalığın gerisinde, bir çavuşun komutasında tekleyen yeşil ceketlilere emir verdi. Askerler kalabalığı dirsekleyerek kendilerine yol açtılar. Aboli'yi platformdan sürükleyerek indirdiler ve caddeden vilayet konağına doğru götürdüler.</p>

      <p>&nbsp;Katinka, Aboli'nin arkasından bakıyordu. Sonra tek parmağıyla Akbaba'nın omzuna vurdu. "Teşekkür ederim, lordum." Hop notlarına bakarak okudu. "Şimdi sırada esir Jiri var. Gördüğünüz gibi o da güçlü kuvvetli bir örnek..."</p>

      <p>&nbsp;Akbaba, "Beş yüz gulden," diye homurdandı. Diğer alıcılara öfkeyle baktı. Sanki onlara meydan okuyor, para sürdükleri takdirde tehlikeye atılmış olacaklarını söylemeye çalışıyordu. Ama valinin karısı artırmaya girmediği için adamlar cesaretlenmişlerdi.</p>

      <p>&nbsp;Pars derisinden bir ceket giymiş olan bir arabacı bağırdı. "Yüz gulden daha!" Artırma çabucak bin beş yüz guldene çıktı. Yarış Akbaba'yla arabacının arasındaydı.</p>

      <p>&nbsp;Cumbrae, "Bu ahmağa lanet olsun!" diye homurdandı. Porsunuyla göz göze gelebilmek için döndü. Sam Bowles üç gemiciyle arabanın arkasında bekliyordu. Porsun başını salladı, gözleri parlamaya başlamıştı. Peşinde adamlarıyla kalabalığın arasından süzüldü ve sonunda arabacının arkasında durdu.</p>

      <p>&nbsp;Akbaba, "Bin altı yüz gulden," diye kükredi. "Canın cehenneme!"</p>

      <p>&nbsp;Arabacı parayı artırmak için ağzını açtı ama sonra bir şeyin kaburgalarının altına battığını hissetti. Başını eğdi ve Sam Bowles'in eklemleri irileşmiş elindeki bıçağı gördü. Ağzını kapattı. Yüzü kireç gibi bembeyaz olmuştu.</p>

      <p>&nbsp;Hop ona, "Rakibiniz sizden daha fazla para sürdü, Mijnheer Tromp," diye seslendi. Ama adam talim alanından geçerek hızla kente doğru gitti.</p>

      <p>&nbsp;Akbaba, Kimatti ve Matesi'yi de aldı. Ama her birine bin guldenden daha az para verdi. Kalabalığın arasındaki diğer müşteriler Sam'le arabacı arasında oynanan küçük dramı görmüşlerdi. Bu yüzden hiçbiri Cumbrae'ye karşı artırmaya katılmamıştı.</p>

      <p>&nbsp;Sam Bowles'in adamları üç esiri sürükleyerek kıyıya doğru götürdüler. Matesi kaçmaya kalkınca kafasına kavelayı yedi. Bu onun sakinleşmesini sağladı. Zenciyi diğer iki arkadaşıyla birlikte büyük sandala attılar. Onları sığ yerin yakınına demirlemiş olan Martı'ya götürdüler.</p>

      <p>&nbsp;Katinka, Akbaba'ya, "Bu ikimiz için de başarılı bir gezinti oldu, Lordum," diyerek gülümsedi. "Edindiğimiz malların şerefine bu akşam bizimle konutta yemek yiyeceğinizi umarım."</p>

      <p>&nbsp;“Hiçbir şey bana bunun kadar zevk vermezdi, madam. Ama ne yazık ki, yolculuğumu sadece bu satış için geciktirdim. İşime yarayacak güçlü kuvvetli denizciler bulabileceğimi umuyordum. Gemim körfezde hazır bekliyor. Rüzgâr ve gelgit bana artık yola çıkmamı emrediyorlar.”</p>

      <p>&nbsp;“Sizi arayacağız, lordum. Sizinle beraberken çok eğleniyorduk. Bir daha Ümit Burnu'ndan dolaştığınız zaman bizi arayacağınızı ve bir süre burada kalacağınızı umarız.”</p>

      <p>&nbsp;Cumbrae, "Yeryüzünde hiçbir güç, ne fırtına, ne kötü bir rüzgâr ya da bir düşman bunu yapmama engel olamaz, madam," diyerek kadının elini öptü. Cornelius Schreuder ona öfkeyle baktı. Başka bir erkeğin yaşamına hakim olan bu kadına parmağını sürmesine bile dayanamıyordu.</p>

      <p>&nbsp;Akbaba, Martı'nın güvertesine adım atar atmaz dümenciye, "Geordie, oğlum," diye seslendi. "Demir alarak yola çıkmaya hazır ol."</p>

      <p>&nbsp;Sonra Sam Bowles'a baktı. "O üç zencinin hemen kıç güvertesine çıkarılmasını istiyorum." Esirler karşısına dizilince onları alıcı gözüyle inceledi. "Siz üç dinsiz güzelin içinde Tanrı'nın dilini bilen var mı?" diye sordu. Esirler ona boş gözlerle baktılar. "Demek sadece kendi cahil dilinizi biliyorsunuz?" Kederle başını salladı. "Bu yaşamımı daha zorlaştıracak”</p>

      <p>&nbsp;“Affedersiniz... Sam Bowles yaltaklanarak Monmuth kepini çekiştirdi. "Ben onları iyi tanıyorum. Üçünü de. Onlarla aynı gemide çalıştık. Tabii ya! Sizi aptal yerine koyuyorlar. Üçü de İngilizceyi iyi biliyor."</p>

      <p>&nbsp;Cumbrae zencilere onları öldürecekmiş gibi bakarak sırıttı. "Artık bana aitsiniz, güzellerim. O yün gibi saçlı kafanızdan iri ayaklarınızın pembe düztabanlarına kadar. Kara derinizin tek parça kalmasını istiyorsanız benimle bir daha oyun oynamaya kalkışmazsınız. Beni duyuyor musunuz?" O iri kıllı yumruğuyla Jiri'yi bir vuruşta güverteye devirdi. "Sizinle konuştuğum zaman bana tatlı İngilizce sözcüklerle anlaşılır bir biçimde yüksek sesle yanıt vereceksiniz. Şimdi Filler Gölü'ne dönüyoruz. Sağlımızın bozulmaması için Kaptan Franky'nin hazinesini sakladığı yeri göstereceksiniz. Beni duyuyor musunuz?"</p>

      <p>&nbsp;Jiri telaşla ayağa kalktı. "Evet, kaptan, efendim. Sizi duyuyoruz. Siz bizim babamızsınız."</p>

      <p>&nbsp;"Sizin gibilerin dünyaya gelmesine neden olmaktansa bilmemnemi kör bir kürekle kesmeyi tercih ederim." Akbaba esirlere sırıttı. "Şimdi mayistra serenine çıkıp yelkenleri fora edin."</p>

      <p>***</p>

      <p>&nbsp;</p>
    </div>
  </div>
</body>
</html>
