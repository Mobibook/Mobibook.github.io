<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <p>Hal uyandı. O zamana kadar pek tatmadığı derin bir huzur duyuyordu. Gözleri kapalı öyle yattı. Gözlerini açamayacak kadar bitkindi ve tembelliği de üstündeydi. Üstünün başının kuru olduğunun farketti. Sukeena kızartılmış bir yaban kekliği getirdi. Sonra karşısına oturarak Hal'ın kuşu yemesini ve kemikleri iyice sıyırmasını seyretti. Gözlerinde genç adamı sahiplenmiş gibi bir ifade vardı.</p>

      <p>&nbsp;Yakında eski gücüne kavuşacaksın. Kız gülümsedi. "Yemeği bir aslan gibi yiyorsun." Kuştan arta kalanları toplayıp ayağa kalktı. "Aboli ve diğer gemicilerin seni görmek için bana yalvarıyorlar. Şimdi gidip onları çağıracağım."</p>

      <p>&nbsp;“Bir dakika!” Hal, Sukeena'yı durdurdu. Kızla baş başa geçirdiği bu dakikaların böyle çabucak sona ermesini istemiyordu. Sukeena tekrar onun yanına oturdu. Gözlerini Hal'ın yüzüne dikti. Onun konuşmasını bekliyordu.</p>

      <p>&nbsp;Hal beceriksizce, "Sana teşekkür etmedim," dedi. "Bana bakmasaydın, herhalde hummadan ölürdüm."</p>

      <p>&nbsp;Kız usulca gülümsedi. "Ben de sana teşekkür etmedim. Sen olmasaydın ben hâlâ köleydim." Bir an hiç konuşmadan birbirlerine baktılar.</p>

      <p>&nbsp;Sonunda genç adam, "Neredeyiz, Sukeena?" diye sordu. Eliyle etrafı işaret etti. "Bu kulübe kimin?"</p>

      <p>&nbsp;Sabah'ın. Kulübeyi bize ödünç verdi. Sana ve bana. O da şimdi çetesinden birilerinin yanında kalıyor.</p>

      <p>&nbsp;Demek sonunda dağlara ulaştık?</p>

      <p>&nbsp;Kız, "Dağların içerlerindeyiz," diyerek başını salladı. "Adı olmayan bir yerde. Hollandalılar bizi hiçbir zaman bulamayacaklar."</p>

      <p>&nbsp;Etrafı görmek istiyorum. Sukeena'nın yüzünde bir an kararsızca bir ifade belirdi. Sonra kız başını salladı. Hal'ın ayağa kalkmasına yardım etti. Genç adam sekerek saz damlı kulübenin kapısına giderken omzuna dayanmasını istedi.</p>

      <p>&nbsp;Hal kapının kaba sedir tahtasından yapılmış olan çerçevesine yaslanarak oturdu. Etrafına bakınırken Sukeena da yanına ilişti. Uzun bir süre konuşmadılar. Hal yüksek dağlara özgü o taze ve temiz havayı içine çekti. Çevrelerinde pek bol olan kır çiçekleri gibi kokuyordu.</p>

      <p>&nbsp;Genç adam sonunda, "Sanki cennet burası," dedi. Etraflarındaki dorukların görünümü olağanüstü güzeldi. Kayalar ve yarları bir ressamın paletindeki her renkten likenler süslüyordu. Akşam güneşi derin vadinin içerisindeki dağların tepesini altın gibi ışıldatıyordu. Arkalarındaki doruk uzun gölgesi koyu mordu. Aşağılarında akan çayın suları soludukları hava kadar berraktı. Hal sarı kumların üzerinde uzun gölgeler gibi yatan balıkları görebiliyordu. Balıklar akıntıdan ayrılmamak için koyu renk panıklarını açmışlardı.</p>

      <p>&nbsp;"Çok garip. Ben burayı hiç görmedim. Ya da buraya benzer bir yeri. Bana sanki burayı çok iyi biliyormuşum gibi geliyor. Evime dönmüşüm gibi bir duyguya kapılıyorum. Sanki her zaman buraya dönmek için sabırsızlanmışım gibi..."</p>

      <p>&nbsp;"Bu garip bir şey değil, Henry Courteney. Ben de bekliyordum." Sukeena genç adama dönerek gözlerinin içine baktı. "Ben seni bekliyordum. Geleceğini biliyordum. Bunu bana yıldızlar söyledi. Seni kalenin dışındaki talim yerinde ilk gördüğüm gün hemen tanıdım. Beklediğimin sen olduğunu anladım."</p>

      <p>&nbsp;Bu basit sözlerde düşünülmesi gereken çok şey vardı. Hal yine uzun bir süre konuşmadı. Kızın yüzüne bakıyordu.</p>

      <p>&nbsp;Sonunda, "Babam da bu konuda ustaydı," diye açıkladı. "O da yıldızları okuyabiliyordu." "Evet, Aboli bundan söz etti."</p>

      <p>&nbsp;“Demek sen de yıldızlara bakarak geleceği okuyabiliyorsun, Sukeena?”</p>

      <p>&nbsp;“Annem bana pek çok şey öğretti. Ben seni uzaklardan görmeyi başardım.”</p>

      <p>&nbsp;Hal hiçbir soru sormadan bu açıklamayı kabul etti. "O halde bize neler olacağını biliyorsun. Sana ve bana?"</p>

      <p>&nbsp;Sukeena gülümsedi. Gözlerinde muzip bir pırıltı belirmişti. İnce elini uzatarak genç adamın koluna girdi. "Bunu bilmek için ulu bir bilge olmaya hiç gerek yok, Gundwane. Ama sana ilerde olacaklar konusunda Pek çok şey söyleyebilirim."</p>

      <p>&nbsp;Hal, "O halde söyle," diye üsteledi. Ama kız yine gülümsedi ve olmaz der gibi başını salladı. "Bunun için daha ilerde zamanımız olacak. Bacağın iyileşir ve eski gücüne kavuşurken konuşmak için bol bol zaman bulacağız." Ayağa kalktı. "Şimdi gidip diğerlerini çağıracağım. Onlara daha fazla engel olamam."</p>

      <p>&nbsp;Denizciler hemen geldiler. Ama ilk gelen Aboli oldu. Hal’i ormanların diliyle selamladı. "İyi olduğunu görüyorum, Gundwane. Sonsuza kadar uyuyacağını sanıyordum."</p>

      <p>&nbsp;“Sen olmasaydın, gerçekten de sonsuza kadar uyurdum.”</p>

      <p>&nbsp;Sonra Koca Daniel, Ned ve diğerleri geldiler. Ellerini alınlarına götürerek çekine çekine Hal’i selamladılar. Sonra genç adamın önünde çömelerek yarım daire oluşturdular. Duygularını sözlerle açıklamaya pek alışık değillerdi. Ama gözlerindeki ifadeler Hal'ın kalbini ısıttı ve ona güç verdi.</p>

      <p>&nbsp;Althuda sakallı adamı getirdi. "İşte bu da Sabah. Zaten onunla karşılaştın."</p>

      <p>&nbsp;Tanıştığımıza çok seviniyorum, Sabah. Hal adamın elini tuttu. "0 gece seni yarda gördüğüm zaman çok sevindim. O ana kadar hiçbir karşılaşma beni böylesine sevindirmemişti."</p>

      <p>&nbsp;Sabah, Hollanda dilinde, "Yardımına çok daha önce gelmeyi isterdim," diye yanıt verdi. "Ama sayımız çok az. Düşman ise ilkbaharda antilopların karınlarına üşüşen keneler kadar çok." Sabah yarım daire oluşturan denizcilerin arasına girdi. Özür diler gibi açıklamaya başladı. "Kader bu dağlarda bize merhametli davranmadı. Yanımızda Sukeena gibi bir hekim de yoktu. Başlangıçta on dokuz kişiydik. Şimdi sekiz kişi kaldık. Bunların ikisi kadın ve biri de bebek. Açıklık yerde size savaşmanız için yardım edemeyeceğimizi biliyorduk. Çünkü yemek için avlanırken bütün barutumuzu bitirmiştik. Ama Althuda'nın sizi Kara Yar'dan getireceğini biliyorduk. Hollandalıların da peşinize takılacağından emin olduğumuz için kayalarla o tuzağı hazırladık."</p>

      <p>&nbsp;Hal, "En cesurca ve en akıllıca şeyi yaptınız," dedi.</p>

      <p>&nbsp;Althuda dışarıdaki karanlıkların arasından kadınını getirdi. Güzel bir kadındı. Ufak tefekti. Cildi Althuda'nınkinden daha koyu renkti. Ama kadının kalçasına dayadığı bebeğin Althuda'nın olduğu kesindi.</p>

      <p>&nbsp;Bu karım Zwaantie, bu da oğlum Bobby. Hal ellerini uzattı. Zwaantie bebeği ona verdi. Genç adam Bobby'yi kucağına oturttu. Küçük oğlan iri kara gözleriyle ona ciddi ciddi baktı.</p>

      <p>&nbsp;Hal, "Güzel ve güçlü bir çocuk," dedi. Bebeğin annesiyle babası gururla gülümsediler.</p>

      <p>&nbsp;Zwaantie çocuğu alıp kayışla sırtına bağladı. Sonra Sukeena'yla ateş yakarak vahşi av hayvanları ve dağdaki ormanlardan toplanan meyvelerin oluşan akşam yemeğini hazırlamaya başladılar. Erkeklerse sakin ve ciddi tavırlarla konuşuyorlardı.</p>

      <p>&nbsp;Önce Sabah durumlarını açıkladı. Doğruca Hal'a hitap ediyordu. Biraz önce söylediklerini daha ayrıntılı bir biçimde anlattı. Hal çok geçmeden durumu kavradı. Yaz mevsimindeydiler, etraf çok güzeldi. Kadınlar da bol bol yemek hazırlıyorlardı. Ama dağlar her zaman bu kadar konuksever değillerdi. Kışın kar vadilerde bile çok kalın bir tabaka oluşturuyordu. Av hayvanı da pek azdı. Ancak daha aşağılara inmeye de cesaret edemiyorlardı. Çünkü Hotanto kabilelerinin onları görmeleri ve Ümit Burnu'ndaki Hollandalılara yerlerini bildirmeleri tehlikesi vardı.</p>

      <p>&nbsp;Sabah, "Burada kışlar çok sert geçiyor," diye özetledi. "Burada bir kış daha kalırsak, pek azımız yaza çıkabilir." Hapsedildikleri sırada Hal'ın denizcileri Hollanda dilini biraz öğrenmişlerdi. Onun için Sabah’ın sözlerini anlıyorlardı. Adamın konuşması sona erdiği zaman hiçbiri bir şey söylemedi. Sıkıntıyla ateşe bakıyor, kadınların getirdikleri yemekleri yiyorlardı.</p>

      <p>&nbsp;Sonra teker teker dönüp Hal'a baktılar. Koca Daniel, "Şimdi ne yapacağız, Sir Henry?" diye sordu. Hepsinin adına konuşuyordu.</p>

      <p>&nbsp;Hal bu soruyu yine bir soruyla yanıtladı. "Siz denizci misiniz, yoksa dağlı mı?" Tayfalardan bazıları güldüler.</p>

      <p>&nbsp;Ned Tyler, "Biz denizin dibinde doğduk," dedi. "Hepimize kan yerine tuzlu su verdiler."</p>

      <p>&nbsp;Genç kaptan, "O halde sizi deniz kıyısına indirmem ve bir gemi bulmam gerekiyor," dedi. "Öyle değil mi?" Tayfalar şaşırdılar. Bazıları yine güldüler ama isteksizce.</p>

      <p>&nbsp; Hal kesin bir tavırla, "Bay Daniel," dedi. "Birlikte getirebildiğimiz bütün silah, barut ve malzemenin bir listesinin çıkarılmasını istiyorum."</p>

      <p>&nbsp;"Fazla bir şey kalmadı ki, kaptan. Atları bıraktıktan sonra gücümüz ancak dağlara tırmanmamıza yetti."</p>

      <p>&nbsp;“Barut?”</p>

      <p>&nbsp;“Sadece boynuzlardakiler var.”</p>

      <p>&nbsp;“Yola devam ettiğiniz sırada atların sırtında ağzına kadar barut dolu iki fıçı vardı.”</p>

      <p>&nbsp;O fıçıların her biri yirmi beş kilo ağırlığındaydı. Daniel utanmış gibiydi. "Yük taşıyamayacağımız kadar ağırdı."</p>

      <p>&nbsp;“Senin o fıçıların iki katı ağırlıkta yükleri taşıdığını gördüm.” Hal öfkelenmiş ve düş kırıklığına uğramıştı. Barutları olmadığı için durumları kötüydü. Bu vahşi yerlere esir olacaklardı. Bu bölgeye doluşmuş olan hayvanlara ve kabilelere de.</p>

      <p>&nbsp;Sukeena usulca söze karıştı. "Heybelerimi Kara Yar'dan yukarıya Daniel taşıdı. Bunu başka hiç kimse yapamazdı."</p>

      <p>&nbsp;Koca Daniel mırıldandı. "Çok üzgünüm, kaptan."</p>

      <p>&nbsp;Ama Sukeena onu öfkeyle destekledi. "Heybelerimdeki her şey önemliydi. Onlarsız yapamazdık. Buna bacağını kurtaran o ilaçlar da dahil. Bu vahşi yerde yaralanıp hastalanacağız. Hepimizin kurtulmasını yine o ilaçlar sağlayacak."</p>

      <p>&nbsp;Daniel usulca, "Sağol, prenses," dedi. Kıza kalbi sevgi dolu bir tazı gibi baktı. Hal, kuyruğu olsaydı onu da sallayacaktı, diye düşündü.</p>

      <p>&nbsp;Genç adam gülümseyerek Daniel'in omzuna vurdu. "Yaptıklarının hiçbirini kusurlu bulmuyorum, Koca Danny. Hiçbir insan bundan daha iyisini yapamazdı."</p>

      <p>&nbsp;Tayfaların hepsi de gevşeyerek gülümsediler. Sonra Ned, "Bize bir gemi bulacağına söz verirken ciddi miydin, kaptan?" diye sordu.</p>

      <p>&nbsp;Sukeena ateşin yanından kalktı. "Bu gece için bu kadar yeter. Eski gücüne kavuşması gerekiyor. Kaptanınızı ondan sonra sıkıştırırsınız. Artık gitmelisiniz. Yarın yine gelebilirsiniz."</p>

      <p>&nbsp;Adamların her biri teker teker Hal'a yaklaşarak onun elini sıktılar ve anlaşılmaz bir şeyler mırıldandılar. Sonra karanlıklara karışarak vadiye yayılmış olan diğer kulübelere doğru gittiler. En sonuncu tayfa da çıktıktan sonra Sukeena ateşe bir sedir kütüğü daha attı. Sonra genç adama yaklaştı. Ona sokularak yere oturdu. Hal çok doğal bir tavırla kolunu kızın omzuna attı. Sukeena ince vücuduyla ona doğru eğildi. Başını Hal'ın omuz çukuruna dayadı ve derin bir soluk aldı. Tatlı, mutlu bir sesti bu. İkiside bir süre konuşmadılar.</p>

      <p>&nbsp;Sonra Sukeena, "Yanında böyle sonsuza kadar kalmak istiyorum," diye fısıldadı. "Ama yıldızlar buna izin vermeyebilir. Aşk mevsimimiz bir kışgünü kadar kısa olabilir."</p>

      <p>&nbsp; Hal, "Böyle söyleme," dedi. "Asla böyle konuşma." Başlarını kaldırarak yıldızlara baktılar. Burada yükseklerdeki oksijeni az hava yüzünden yıldızlar çok parlak duruyordu. Gökyüzünü denizden taze çıkarılmış bir abalone kabuğunun içi gibi sedefimsi bir ışıkla aydınlatıyorlardı. Genç adam onlara huşuyla bakarak Sukeena'nın söylediklerini düşündü. Kederlenip umutsuzluğa kapıldı ve titredi. Kız hemen doğrulup oturdu. Usulca, "Üşüyorsun," dedi. "Haydi, gel, Gundwane."</p>

      <p>&nbsp;Genç adamın kalkmasına yardım ederek onu kulübeye soktu. Dipte, duvarın önündeki yatağa götürdü. Hal’i yatırdı ve küçük toprak lambanın fitilini yaktı. Onu kaya duvardaki bir çıkıntıya koydu. Ateşe gidip kömürlerin hemen dışında duran toprak bir kabı aldı. İçindeki kaynar suyu boş bir leğene koydu. Kapının yanındaki testiyi alarak leğendeki su istediği dereceye gelinceye kadar soğuk su kattı.</p>

      <p>&nbsp;Bu işleri acele etmeden, sakin sakin yapıyordu. Bir dirseğine dayanarak doğrulmuş olan Hal onu seyrediyordu. Sukeena sıcakça su dolu leğeni kulübenin ortasına yerleştirdi. Küçük cam bir şişedeki sıvıdan birazını buna kattı. Birkaç damlasını. Suyu eliyle karıştırdı. Buharlar çıkarken Hal'ın burnuna hafif, güzel bir koku geldi.</p>

      <p>&nbsp; Sukeena kapıya gidip oradaki perde görevini yapan postları kapattı. Sonra geri dönerek kokulu suyun bulunduğu leğenin yanında durdu. Saçlarındaki kır çiçeklerini çıkarıp Hal'ın ayağının dibindeki kürkün üzerine geçti. Genç adama bakmadan saçlarını açtı ve taramaya başladı. Sonunda saçları kapkara bir dalga gibi parıldadı. Saçlarını tararken kendi dilinde bir şarkı söylemeye başladı. Belki bir ninniydi ya da bir aşk şarkısı. Hal bunu bilemedi. Ama kızın sesi çok tatlıydı. Genç adamı sakinleştiriyor ve ona zevk veriyordu.</p>

      <p>&nbsp;Sukeena tarağı bir tarafa bırakarak gömleğini omuzlarından kaydırdı. Cildi sarı ışıkta parlıyordu. Hal'a arkasını döndü. Şarkısı değişmiş Şimdi sesinde neşe ve heyecan vardı.</p>

      <p>&nbsp;Hal, "Söylediğin şarkı nedir?" diye sordu.</p>

      <p>&nbsp;Kız çıplak omzunun üzerinden ona bakarak gülümsedi. "Annemin halkının düğün şarkısı," diye yanıt verdi. "Gelin çok mutlu olduğunu, kocasını okyanusun sonsuz gücü ve parlak yıldızların sabrıyla sevdiğini söylüyor."</p>

      <p>&nbsp;Hal, "Şimdiye kadar hiç böyle hoş bir şey dinlemedim," diye fısıldadı.</p>

      <p>&nbsp;Sukeena uzun sarma eteğini ağır ağır çıkararak bir kenara attı. Leğenin yanında çömelip küçük bir bezi kokulu suya soktu ve silinmeye başladı. Önce omuzlarından başlayarak kollarını uzun ince parmak uçlarına kadar sildi.</p>

      <p>&nbsp;Hal bunun geleneksel bir temizlenme olduğunu anladı. Kız karşısında bir törenin bir bölümünü tekrarlıyordu. Genç adam Sukeena'nın her hareketini merakla izliyordu. Kız arada sırada başını kaldırıp utangaç bir tavırla ona gülümsüyordu. Kulağının arkasındaki yumuşak saçları bezden ıslanmıştı. Yanakları ve dudağın üstünde su damlacıkları ışıldıyordu.</p>

      <p>&nbsp;Sukeena sonunda ayağa kalkarak genç adama döndü. Hal bir ara kızın vücudunun biraz erkek çocuklarınınkine benzediğini düşünmüştü ama şimdi yanıldığını anlıyordu.</p>

      <p>&nbsp;Sukeena leğenden uzaklaşıp çıkardığı gömlekle kurulandı. Sonra lambaya uzandı, elini çukurlaştırarak fitile doğru tuttu. Üfleyerek lambayı söndürecekmiş gibi eğildi.</p>

      <p>&nbsp;Hal, "Hayır," dedi. "Işığı söndürme. Seni seyretmek istiyorum."</p>

      <p>&nbsp;Sukeena sonunda genç adama doğru gitti. Küçük çıplak ayaklarıyla taş zeminde kayarcasına ilerledi. Hal'ın yanına, kollarının arasına uzandı. Ona nemli, yumuşak ve sıcak dudaklarını uzatırken, "Bütün hayatım boyunca seni bekledim," diye fısıldadı.</p>

      <p>&nbsp;Hal da fısıltıyla yanıt verdi. "Çok uzun süre bekledin. Ama artık buradayım."</p>

      <p>&nbsp;Kız sabah heybesinde Hal için getirdiği hazineyi ona gururla gösterdi. Genç adamın duvardaki yarığa Aboli için bıraktığı mesajlarda istediği her şeyi bulmayı başarmıştı. Hal haritaları kaparcasına aldı. "Bunları nereden buldun, Sukeena?" diye sordu. Balili prenses onun haritalara çok değer verdiğini anlayarak sevindi.</p>

      <p>&nbsp;"Kolonide pek çok dostum var," diye açıkladı. "Hatta meyhanelerdeki fahişelerden bazıları da tedavi için bana geliyorlardı. Dr. Saar hastaların çoğunu iyileştirmiyor, onları öldürüyor. Meyhanedeki kadınlardan bazıları körfezdeki gemilere gidiyorlar ve türlü şeyle geri dönüyorlar. Bunların hepsinin denizcilerin verdikleri güzel hediyeler oldukları söylenemez." Neşeyle güldü. "Bu kadınlar kalyonun güvertesine vidalanmamış her şeyin onlara ait olduğuna inanıyorlar. Onlardan harita istedim. Bana bunları getirdiler. İstediklerin bunlar mıydı, Gundwane?"</p>

      <p>&nbsp;"Bunlar umduğumdan da mükemmel, Sukeena. Şu çok değerli. Bu da öyle." Haritaların bir kaptanın hazineleri oldukları belliydi. İyi eğitim gördüğü anlaşılan biri haritalara güzel bir yazıyla fikirlerini ve gözlemlerini yazmıştı. Haritalarda Güney Afrika sahilleri bütün ayrıntılarıyla harika bir biçimde gösterilmişti. Hal bu konuda bilgisi olduğu için haritaları çok doğru ve kusursuz buldu. Haritaların birinde Filler Gölü'nün de işaretlenmiş olduğunu hayretle gördü. İlk kez oluyordu bu. Babasınınkilerin dışında hiçbir haritada bu göl yoktu. Gölün yeri bir açının birkaç derecesi kadar farklıydı. Ama o kadar. Kenara kara ve boğazın iki yanındaki kayaların resimleri çizilmişti. Genç adam onları hemen tanıdı. İsimsiz kaptanın bu yeri görmüş olduğu da anlaşılıyordu.</p>

      <p>&nbsp;Kıyı ve kordon doğru bir biçimde çizilmişti ama içersi her zaman olduğu gibi boş bırakılmıştı. Ya da tahmini olarak, kimsenin görmediği göller ve dağlarla doldurulmuştu. Şimdi aralarına kapanıp kaldıkları dağlarda haritada vardı. Kartograf onları sanki Ümit Burnu kolonisinden ya da False Körfezi'nden görerek çizmiş, biçimlerini ve genişliklerini tahmin etmişti. Sukeena nasıl olduysa bir yerden bir Hollanda denizcileri almanağı da bulmuştu. Kitap Amsterdam'da basılmıştı ve gökyüzü cisimlerinin hareketlerini veriyordu. On yıllık bir süre için.</p>

      <p>&nbsp;Hal bu değerli belgeleri bir yana koydu ve Sukeena'nın bulduğu yükseklik ölçme aletini aldı. Bu, portatif bir modeldi. Parçaları ayrı ayrı, içi mavi kadife kaplı, üzerine deri geçirilmiş bir kutuya konuyordu. Aletin kendisi olağanüstü ince bir işçiliğin ürünüydü. Hepsi de oymalarla süslenmişti. Göze hoş gelen, estetik güzelliğe sahip biçimler ve klasik figürler dikkati çekiyordu. Kutunun kapağının içindeki küçücük bronz levhaya iki sözcük oyulmuştu. "Cellini. Venezia."</p>

      <p>&nbsp;Sukeena'nın getirdiği pusula sağlam deri bir mahfaza içindeydi. Alet pirinçten, manyetik ibrenin ucu fildişi ve altındandı. O kadar dengeliydi ki, Hal mahfazayı elinde çevirirken ibre hemen kuzeye döndü.</p>

      <p>&nbsp;Genç adam şaşkın şaşkın, "Bunlar en aşağı yirmi sterlin eder," diye mırıldandı. "Sen bir sihirbazsın. Bunları birden ortaya çıkarıverdin." Sukeena'yı elinden tutarak dışarı çıkardı. Bir gün önceki kadar topallamıyordu. İki genç dağın yamacına oturdular. Hal kıza güneşin öğle zamanı gökyüzündeki hareketinin nasıl izleneceğini ve bulundukları yerin haritada gösterilme yöntemini anlattı. Sukeena genç adamı sevindirdiği için mutluydu. Seyir gibi herkesin bilmediği bir sanatı çabucak kavrayarak Hal’i etkiledi. Genç adam sonra kızın bir astrolog olduğunu hatırladı. O gökyüzünü anlıyordu.</p>

      <p>&nbsp;Hal elinde bu aletlerle vahşi doğada rahatlıkla ilerleyebilirdi. Bir gemi bulmakla ilgili hayali artık ona bir gün önceki kadar umutsuzca bir şeymiş gibi gelmiyordu. Sukeena'yı kendine çekerek öptü. Kız, "Bu öpücük, demin sözünü ettiğin yirmi sterlinden daha güzel bir ödül," dedi.</p>

      <p>&nbsp;Bir öpücük yirmi sterlinse o halde şimdiki beş yüz sterlin eder, diyerek Sukeena'yla çimlerin üzerine uzandı...</p>

      <p>&nbsp;Kız çok uzun bir süre sonra ona gülümseyerek, "Bu dünyadaki bütün altınlara değer," diye fısıldadı.</p>

      <p>&nbsp;Kampa döndükleri zaman Daniel bütün silahları toplamıştı. Aboli kılıçları parlatıyor, çayın yatağında bulduğu sert bir taşla biliyordu.</p>

      <p>&nbsp;Hal silahları dikkatle inceledi. Herkese yetecek kadar kılıç vardı. Tabanca da. Ancak ellerinde beş tüfek kalmıştı. Bunlar standart Hollanda askeri modeliydi. Ağır ve sağlamdılar. Eksik olan barut, ağır yanan fitil ve kurşun misketlerdi. Misket yerine her zaman çakıltaşı kullanabilirlerdi ama barutun yerini hiçbir şey alamazdı. Boynuzlarda bu değerli maddeden ancak iki kilo kadar kalmıştı. Bu miktar yirmi atış için bile yeterli ¡eğildi</p>

      <p>&nbsp;Sabah, Hal'a, "Barut olmazsa iri hayvanları avlayamayız," dedi. "Sadece keklik ve dasc yiyebiliriz." Dasc sözcüğü Hollandalıların porsuğa verdikleri addı. Bu uzun tüylü tavşana benzeyen hayvanlar her kayadaki mağara ve yarıklarda yaşıyorlardı. Hal onların İncil'de sözü edilen hayvanlar olduklarını düşünüyordu.</p>

      <p>&nbsp;Porsuk sürülerinin idrarları kayaların yüzünden dereler gibi akıyordu. Bunlar kururken yüzeyde, güneşte karamela gibi ışıldayan bir tabaka oluşturuyorlardı. Ama kokularının o şekerlemeler kadar tatlı olduğu söylenemezdi. Kaya tavşanı diye de bilinen bu hayvanları dikkat ve ustalıkla avlamak mümkündü. Yeteri kadar porsuk yakalandığı takdirde küçük grup açlıktan ölmezdi. Hayvanların eti bir süt domuzununki kadar sulu ve lezzetliydi.</p>

      <p>&nbsp;Sukeena yanlarında olduğu için artık yemeklere kızın bildiği yenilebilir kökler ve bitkiler katılıyordu. Hal her gün Sukeena'yla gidiyor, onun sepetini taşıyordu. Kız yamaçlardan bitki topluyordu. Genç adamın bacağı güçlenirken daha uzaklara gitmeye ve bu vahşi yerde daha fazla kalmaya başladılar.</p>

      <p>&nbsp;Görkemli dağlar sanki onları kucaklıyor, parlak bir mücevhere benzeyen aşkları için kusursuz bir arkaplan oluşturuyordu. Sukeena'nın yiyecek sepeti dolduğu zaman o sayısız çaylardan birinde birlikte yüzebilecekleri gölcükler buluyorlardı. Ondan sonra suların cilaladığı düz kayaların üzerinde yatarak güneşte kuruyorlardı.</p>

      <p>&nbsp;Akşamları bütün kaçaklar yemek için yakılan ateşin etrafında toplanarak, Hal'a onlarla ilgili planları konusunda sorular soruyorlardı. Ama genç adam bunları neşeyle gülerek ya da başını sallayarak geçiştiriyordu. Aslında kafasında bir hareket planı oluşmaya başlıyordu. Ama henüz açıklanacak aşamada değildi. Genç adamın aşması gereken pek çok engel vardı hâlâ. Hal, Sabah'ı ve beş kaçak köleyi sorguya çekiyordu. Onlar dağda kış mevsimini geçirmeyi başarmışlardı.&nbsp; "Bu sıra dağlarda doğuya doğru ne kadar gittiniz, Sabah?"</p>

      <p>&nbsp;“Kışın ortasında altı gün o yöne doğru gittik. Soğuğun bu kadar şiddetli olmadığı bir yer ve yiyecek bulmaya çalışıyorduk.”</p>

      <p>&nbsp;“Doğuda arazi nasıl?”</p>

      <p>&nbsp;“Dağlar fersah fersah uzanıyor. Bu dağlara benziyor onlar da. Sonra birdenbire alçalıyor, ormanlık düzlüklere ve dalga dalga çayırlara dönüşüyorlar. Sağ taraftan deniz gözüküyor.” Sabah bir dal parçası alıp ateşin yanındaki tozların üzerine haritamsı bir şey çizmeye başladı. Hal anlatılanları ezberledi. Sabah'ı gördüklerini ayrıntılarıyla anlatmaya zorladı.</p>

      <p>&nbsp;“O ovalara indiniz mi?”</p>

      <p>&nbsp;“Yamaçtan biraz indik. İnsanların o zamana kadar hiç görmedikleri acayip yaratıklarla karşılaştık. Koskocamandılar. Gri renkte. Burunlarında uzun boynuzları vardı. İçlerinden bir tanesi soluyarak, ıslığa benzer sesler çıkararak bize saldırdı. Ona tüfeklerimizle ateş ettik. Ama hayvan yaklaştı ve Johannes'in karısını burnunun ucundaki boynuza takarak öldürdü.”</p>

      <p>&nbsp;Hepsi de Sabah'ın kaçak esirler grubundan olan tek gözlü ufak tefek Johannes'e baktılar. Adam ölmüş olan karısını anarak ağlamaya başladı. Boş göz çukurundan yaşların süzülmesi çok garipti. Bir süre hiç kimse konuşmadı. Sonra Zwaantie hikâyeyi anlatmayı sürdürdü. "Küçük Bobby o sırada sadece bir aylıktı. Onu böyle bir tehlikeye atamazdım. Tüfekler için barut da yoktu. Onun için yolumuza devam etmemiz imkânsızdı. Sabah'a geri dönmemiz için yalvardım ve tekrar buraya döndük."</p>

      <p>&nbsp;Koca Daniel öğrenmek istedi. "Bu soruları neden soruyorsun, kaptan? Planın nedir?"</p>

      <p>&nbsp;“Bunu size açıklamaya hazır değilim. Ama cesaretiniz kırılmasın, çocuklar. Size bir gemi bulacağıma söz verdim. Öyle değil mi?” Genç adam güvenle konuşuyordu, ama gerçek hiç de böyle değildi. Ertesi sabah balık tutmak bahanesiyle Koca Daniel'le Aboli'yi çayın yukarısına çıkararak oradaki gölcüğe götürdü. Kamptakilerin göremeyecekleri bir yere ulaşınca kıyıdaki kayaların üzerine oturdular.</p>

      <p>&nbsp;“Daha iyi silahlarımız olmadığı takdirde bu dağların arasına sıkışıp kalacağız. Bu belli bir şey. O zaman biz de Sabah'ın adamlarının çoğu gibi ağır ağır, umutsuzca öleceğiz. Tüfekler için barut gerekli.”</p>

      <p>&nbsp;Daniel, "Onu nereden bulacağız?" diye sordu. Hal, "Koloniyi düşünüyordum," diye açıkladı. İkisi kulaklarına inanamıyormuş gibi ona baktılar. Sonra Aboli sesliği bozdu. "Yani Ümit Burnu'na dönmeyi mi planlıyorsun? Sen orada barut tozu bulamazsın. Ah, evet, belki köprüdeki yeşil ceketlilerden bir iki kilo barut çalabilirsin. Ya da şirketin avcısından. Ama bu kadarı yolculuğumuz sırasında bize hiç yetişmez." Hal, "Ben tekrar kaleye girmeyi düşünüyordum," dedi. İki adam acı acı güldüler. Sonra Koca Daniel, "Kaptan," dedi. "Hem becerikli, hem de cesursun. Ama bu çılgınlık."</p>

      <p>&nbsp;Aboli de aynı fikirdeydi. O kalın sesiyle düşünceli düşünceli, "Pek az bir başarıya erişme şansı olsaydı, o zaman ben de seninle gelirdim," dedi. Ama iyi düşün, Gundwane. Ben sadece kalenin silah deposuna girmemizin imkânsız olduğundan söz etmiyorum. Haydi, bunu başardık diyelim. Havaya uçurduğumuz barutların yerine Hollanda'dan yeni fıçıları gönderdiklerini de varsayalım. Schreuder'le adamları peşimizdeyken bir tek fıçıyı bile ovadan nasıl geçiririz? Bu kez atlarımız da olmayacak."</p>

      <p>&nbsp;Hal da için için planının delice bir şey olduğunu biliyordu. Ama böyle çaresiz ve umutsuz bir planının iki dostunu heyecanlandıracağını, onların yeni bir plan yapacaklarını düşünmüştü.</p>

      <p>&nbsp;Yine bir sessizlik oldu. Bunu yine Aboli bozdu. "Bir gemi bulmakla ilgili planından söz ettin. Bize bunu açıklarsan belki sana planını uygulaman için yardım edebiliriz, Gundwane." Hal'a bakarak beklediler. Genç adam, "Sizce Akbaba şu anda nerede?" diye sordu, Aboli'yle Koca Daniel şaşırdılar. Sonra porsun acı acı, "Dualarım kabul olduysa," diye söylendi. "Şu anda cehennemde kavruluyor."</p>

      <p>&nbsp;Hal zenciye baktı. "Sen ne diyorsun, Aboli? Akbaba'yı nerede arardın?"</p>

      <p>&nbsp;"Yedi denizde bir yerlerde. Adından da anlaşılacağı gibi o leş yiyen bir yaratık. Onun için şu anda altın ya da kolay ganimet kokusunu aldığı bir yerde olmalı."</p>

      <p>&nbsp;Evet. Hal zencinin omzuna vurdu. "Ama altın kokusunun en keskin olduğu yer neresi? Akbaba neden açık artırmada Jiri'yle diğer siyah gemi arkadaşlarımızı satın aldı?"</p>

      <p>&nbsp;Aboli boş gözlerle genç adama baktı. Sonra iri kara yüzünde sevinç]; bir gülümseme belirdi. "Filler Gölü!" diye bağırdı.</p>

      <p>&nbsp;Koca Daniel heyecanlı, gürültülü bir kahkaha attı. "Hollanda kalyonlarından elde edilen hazinelerin kokusunu aldı. Bizim siyah çocukların onu ganimetin olduğu yere götüreceklerini düşündü."</p>

      <p>&nbsp;Aboli, "Filler Gölü'nden ne kadar uzaktayız?" diye sordu.</p>

      <p>&nbsp;“Hesaplarıma göre üç yüz deniz mili. Bu uzaklık hepsinin sessizleşmesine neden oldu.</p>

      <p>&nbsp;Sonra Daniel, "Bu çok uzun bir yol," dedi. "Ayrıca yolda kendimizi savunmak ve oraya ulaşabildiğimiz takdirde Akbaba'yla savaşmak için barutumuz yok."</p>

      <p>&nbsp;Aboli, Hal'a baktı. "Bu yolculuk ne kadar sürer, Gundwane?"</p>

      <p>&nbsp;Günde on mil gidebilirsek, bir ay sürer. Ama doğrusu, o kadar ilerleyebileceğimizi sanmıyorum.</p>

      <p>&nbsp;Göle ulaştığımız zaman Akbaba hâlâ orada olur mu? Yoksa hazineyi aramaktan vazgeçerek çekip gitmiş midir? Aboli yüksek sesle düşünüyordu.</p>

      <p>&nbsp;Daniel de öyle. "Evet. Akbaba gitmişse o zaman biz ne yaparız? Orada sonsuza dek kalırız."</p>

      <p>&nbsp;Sonsuza dek burada kalmayı mı tercih ediyorsun, Bay Daniel? Tanrı'nın terk ettiği bu dağ başında, tekrar kış geldiği zaman soğuk ve açlıktan ölmeyi mi istiyorsun?</p>

      <p>&nbsp;Yine sessizleştiler. Sonra Aboli, "Ben hemen gitmeye hazırım," dedi. "Başka çaremiz yok."</p>

      <p>&nbsp;Ama ya Sir Henry'nin bacağı? O eskisi kadar güçlü mü?</p>

      <p>&nbsp;Bana bir hafta daha verin, çocuklar. Ondan sonra hepinizi geride bırakırım.</p>

      <p>&nbsp;Akbaba'nın hâlâ Filler Gölü'nde tünediğini öğrenirsek ne olacak?' Daniel öneriyi hemen kabul etmek niyetinde değildi. Onun emrinde mürettebatı var. Tepeden tırnağa silahlanmış yüz haydut! Bizse, yolculuğu sağsalim sona erdirebilirsek, on iki kişi olacağız. Kılıçlarından başka bir şeyi olmayan bir avuç insan."</p>

      <p>&nbsp;"Bence bu güzel bir oran." Hal porsuna güldü. "Senin bundan daha zor durumlarda saldırıya geçtiğini gördüm. Barutumuz olsa da, olmasa da gidip Akbaba'yı bulacağız. Sen bizimle misin, yoksa değil misin, Bay Daniel?"</p>

      <p>&nbsp;Koca Daniel alındı. "Tabii sizinleyim, kaptan. Olmadığımı da nereden çıkardın?"</p>

      <p>&nbsp;Genç adam o akşam ateşin başında toplanan diğer kaçaklara planı açıkladı. Sözleri sona erdiği zaman ateşin alevlerinin aydınlattığı ciddi ifadeli suratlara baktı. "Kimseyi bizimle gelmesi için zorlamayacağım. Aboli, Daniel ve ben gitmeye kararlıyız. Ama içinizden burada, dağlarda kalmayı isteyen varsa onlara silahların yarısını bırakacağız. Elimizde kalan barutun yarısını da. Hakkınızda kötü şeyler de düşünmeyeceğiz. İçinizde konuşmak isteyen var mı?"</p>

      <p>&nbsp;Sukeena pişirdiği yemekten başını kaldırmadan, "Evet," dedi. "Sen nereye gidersen ben de gelirim."</p>

      <p>&nbsp; Ned Tyler, "Cesurca sözler bunlar, prenses," diyerek güldü. "Tabii ben de geliyorum."</p>

      <p>&nbsp;Diğer gemiciler de bir ağızdan bağrıştılar. "Biz de!"</p>

      <p>&nbsp;Hal başını eğerek onlara teşekkür etti. Sonra da Althuda'ya döndü. "Senin karını ve oğlunu düşünmen gerekiyor. Ne diyorsun?"</p>

      <p>&nbsp;Çocuğunu emziren ufak tefek Zwaantie'nin yüzündeki endişeli ifadeyi fark etmişti. Kadının siyah gözleri kuşku ve korku doluydu. Althuda kadını ayağa kaldırarak ateşten uzaklaştırdı.</p>

      <p>&nbsp;Onlar gittikten sonra Sabah grubu adına konuştu. "Althuda bizim liderimiz. Bizi esaretten o kurtardı. Onu ve Zwaantie'yi bu vahşi yerde bebekleriyle birlikte soğuk ve açlıktan ölmeye bırakamayız. Althuda seninle gelirse, biz de geliriz. Burada kalırsa biz de kalırız."</p>

      <p>&nbsp;Hal, "Azim ve sadakatine hayranlık duyuyorum, Sabah," dedi.</p>

      <p>&nbsp;Sessizce beklediler. Zwaantie'nin karanlıkta korku ve kararsızlıkla ağladığını duyuyorlardı. Uzun bir süre geçti. Sonra Althuda karısını tekrar ateşin yanına getirdi. Kolunu onun omzuna atmıştı. İki genç dairedeki yerlerini aldılar.</p>

      <p>&nbsp;Althuda, "Zwaantie kendisi için endişelenmiyor," diye açıkladı. "onu düşündüren bebeğimiz. Ama tek şansımızın seninle gitmek olduğunu da biliyor, Sir Henry. Biz de seninle geliyoruz."</p>

      <p>&nbsp;Başka türlü karar verseydin, çok üzülürdüm, Althuda. Hal gerçek bir sevinçle gülümsedi. "Beraber olursak yaşama şansımız daha çok artar Artık hazırlıklarımızı yapmalı, ne zaman yola çıkacağımıza karar vermeliyiz."</p>

      <p>&nbsp;Sukeena ateşten dönerek gidip Hal'ın yanına oturdu. Kesin bir tavırla, "Bacağının iyileşmesi için en aşağı beş gün gerekli," dedi. "Ondan önce bu halde yürümene izin veremem."</p>

      <p>&nbsp;Aboli o kalın sesiyle, "Prenses konuştuğu zaman," diye açıkladı. "Sadece ahmaklar onu dinlemez."</p>

      <p>&nbsp;O son günlerde genç adamla Sukeena kızın ilaç ve yiyecek olarak kullanacağı şifalı otları ve bitkileri topladılar. Hal'ın yaralarındaki son iltihaplanma da Sukeena'nın tedavisine yenildi. Dağın çıkılması zor, dik yamaçlarına tırmanmak genç adamın yaralı bacağının hızla güçlenmesini sağladı.</p>

      <p>&nbsp;Yolculuğun başlayacağı günün arifesinde iki genç öğleyin gölcükte yıkanmak, çayın kıyısındaki yumuşak otların üzerinde dinlenmek ve sevişmek için çalışmalarına ara verdiler. Daha önce nehrin bu koluna hiç gelmemişlerdi. Hal sıcak güneşte yatarken Sukeena kalkıp yamaca biraz tırmandı.</p>

      <p>&nbsp;Uyuklamaya başlayan genç adam o tanıdık sesi duyarak gözlerini açtı. Kız ucu sivri, kazma gibi sopasını toprağa saplıyordu. Sukeena birkaç dakika sonra döndü. Elinde ufalanan sarı bir toprak parçası vardı.</p>

      <p>&nbsp;Çiçek kristalleri! Dağlarda ilk defa böyle bir şey buldum! Bu yüzden çok sevindiği belliydi. Sepetteki daha az değer verdiği baharatı çıkarıp kolay ufalanan topağa yer açtı. "Galiba bu tepelerden bazıları eskiden yanardağmış. Çünkü çiçek kristalleri topraktan lav halinde fışkırır."</p>

      <p>&nbsp;Hal kızın çalışmasını seyretti. Ama onu Sukeena'nın güneşte erimiş altın gibi parlayan vücudu daha çok ilgilendiriyordu. Yarın kenarından sopasıyla çıkardığı sarı toprak parçaları değil.</p>

      <p>&nbsp;Genç adamotların arasında yattığı yerden, "O toprakları ne için kokluyorsun?" diye sordu.</p>

      <p>&nbsp;O gece grup ateşin etrafında oturup doğuya yapılacak uzun yolculuğa başlamadan önce son toplantıyı yaptı. Sukeena o sırada topraklan taşın yaptığı kaba saba havanda dövüyordu. Sonra tozları bir kaptaki suya karıştırdı ve ateşte ısıttı. Sonra ertesi gün başlayacak programını tekrarlanan Hal'ın yanına oturdu. Genç adam silahları ve yükleri diğerlerinin aralarında bölüştürüyordu. Her yükün büyüklüğü ve ağırlığı onu taşıyacak adamın yaşı ve gücüne göre ayarlanacaktı.</p>

      <p>&nbsp;Hal birdenbire susup havayı kokladı. "Güzel Tanrım ve bütün havailer!" diye bağırdı. "Bu kapta ne var, Sukeena?"</p>

      <p>&nbsp;"Sana söyledim ya, Gundwane! Sarıçiçekler!" Genç adam hızla ona Doğru atılırken kızın yüzünde endişeli bir ifade belirdi. Hal kızı kucağına dip havaya fırlattı. Sukeena etekleri dalgalanarak düşerken onu yakaladı. "Bu çiçek değil! Ben bu kokuyu cehennemde bile tanırım. Zaten asıl de orası!" Sukeena'yı kız onun yüzünü itinceye kadar öptü. "Sen çıldırdın mı?" Kız gülüyor, soluk almaya çalışıyordu. "Evet, aşkından çıldırdım." Hal bu sahneyi seyretmiş olan adamlara döndü. "Çocuklar, prenses bir mucize yarattı! Bu hepimizi de kurtaracak!"</p>

      <p>&nbsp;Aboli, "Bilmece gibi konuşuyorsun," dedi. Diğerleri de, "Evet!" diye bağrıştılar. "Açık konuş, kaptan!"</p>

      <p>&nbsp;Onun ne demek istediğini önce Ned Tyler anladı. Sonuçta o topçular'ın başıydı. Adam ayağa fırladı. Gidip kabın yakınında diz çöktü. Buharın bir afyon çubuğunun dumanıymış gibi uzun uzun kokladı.</p>

      <p>&nbsp;Sonra sevinçle ulurcasına, "Kaptan haklı çocuklar!" diye haykır, "Bu gerçekten kükürt!"</p>

      <p>&nbsp;Sukeena başlarında Aboli'yle Daniel'in bulunduğu grubu, kükürt tabakasını keşfettiği yere götürdü. Adamlar daha sonra ağır yükün altında sendeleyerek döndüler. Sarı toprakları sepetlere ve hayvan postlarından dikilmiş çuvallara doldurmuşlardı.</p>

      <p>&nbsp;Sukeena toprak parçalarının kaynatılması kükürt kristallerinin cüruftan ayrılması işlemlerini kontrol ederken, tek gözlü Johannes ve Zwaantie de üzerlerine toprak kapatılmış korların yanması işiyle ilgilendiler.</p>

      <p>&nbsp;Bu ateşlerde sedir parçaları ağır ağır siyah mangal kömürüne dönüşüyordu.</p>

      <p>&nbsp;Hal ve Sabah'ın grubu kamp yerinin yukarısındaki dik yamaca tırmandı. Porsuk sürülerinin yaşadıkları kayalara erişmeye çalışıyorlardı Sabah'ın adamları duvara yapışan sinekler gibi dik kayaya tutunuyor ve kehribar kristallere benzeyen kuru idrarı sıyırıyorlardı. Bu küçük hayvanlar hep birlikte aynı gübre yığınına pisliyorlardı. Yuvarlak bilyeye benzeyen pislikler yuvarlanıp gidiyordu. Ama idrar aşağıya akarak kayanın yüzeyine sızıyordu. Adamlar bazı yerlerde idrar tabakasının kalınlığının birkaç santimetre olduğunu gördüler.</p>

      <p>&nbsp;Bu pis kokulu tortuları posttan dikilmiş çuvallara doldurarak aşağıya, kayanın dibine sarkıttılar. Çuvallar oradan da kampa götürüldü. Kaçaklar bütün gün ve bütün gece ateşlerin yanması için nöbetleşe çalıştılar.</p>

      <p>&nbsp;Toprak çanaklarda kaynayan dövülmüş topraktan kükürt ve hayvan idrarından da güherçile çıkardılar.</p>

      <p>&nbsp;Hal'la Ned Tyler, yani iki topçu buharları tüten kapların başında adeta simyacı gibi çalıştılar. Sıvıyı süzerek ısıyla yoğunlaştırdılar. Sonunda da geri kalan macun kıvamındaki maddeyi güneşte kuruttular. Pis kokulu karışımların ilk kaynamasından üç büyük kap dolusu kristal gibi kuru tozlar kalmıştı.</p>

      <p>&nbsp;Mangal kömürü dövülerek kara bir toza dönüştürüldü. Koyu gri güherçile ise tuz kadar ince zerreliydi. Hal bundan bir tutamı yaladı. Gerçekten de deniz gibi tuzluydu ve onun gibi kokuyordu. Kükürtse sarı ve hemen hemen kokusuzdu.</p>

      <p>&nbsp;Hal sonunda üç maddeyi Sukeena'nın havanında karıştırmaya başlarken bütün kaçaklar onu seyretmek için etrafında toplandılar. Genç adam önce malzemeyi ölçtü. Odun kömürüyle kükürdü karıştırdı. Son nemli madde olmadığı takdirde bu karışım etkisiz ve zararsızdı. Hal sonra bu karışıma güherçileyi kattı. Koyu gri tozu dikkat ve özenle karışırdı. Keseye doldurduğu madde artık gerçekten de baruta benziyor ve onun gibi kokuyordu.</p>

      <p>&nbsp;Aboli genç adama tüfeklerden birini verdi. Hal bir atımlık barutu ağır ağır namludan içeri döktü. Üzerine lif lif olmuş bir ağaç kabuğu parçasını tıktı. Harbiyle bir çakıl parçasını içeri itti. Bu yuvarlak çakılı çayın kenarındaki kumların arasından seçmişti.</p>

      <p>&nbsp;O arada Koca Daniel çayın diğer kıyısına tahta bir hedef yerleştirmişti. Hal çömelip nişan alırken diğerleri elleriyle kulaklarını tıkadılar. Hal tetiği çekerken etrafa beklenti dolu bir sessizlik çöktü.</p>

      <p>&nbsp;Gökgürültüsünü andıran bir patlama sesi duyuldu. Namludan gözleri adeta körleştiren bir duman fışkırdı. Karşı taraftaki tahta hedef parçalanıp suya yuvarlandı. Herkes neşeyle bağırarak birbirinin sırtını yumrukladı. Güneşte müthiş bir sevinçle bir zafer dansına başladılar.</p>

      <p>&nbsp;Ned Tyler, "Greenwich'teki donanma depolarından alabileceğin barut kadar ince bir toz bu," diye fikrini açıkladı. "Ama onları yüklenip götürmeden önce hepsini doğru dürüst kalıp haline sokmamız gerekiyor."</p>

      <p>&nbsp;Hal bu iş için kampın kenarındaki otlardan örülmüş bir paravanın arkasına büyük bir toprak kap konmasını istedi. Kaçaklara her seferinde ihtiyaçlarını orada gidermeleri kesinlikle emredildi. İki kadın bile katkıda bulunmak için usulca paravanın arkasına geçtiler. Kap dolduktan sonra barut idrarla ıslatılarak macun haline getirildi. Sonra tuğla biçimi kalıplar haline sokuldu. Bunlar güneşte kuruyarak iyice sertleştiler. Barutun kolaylıkla taşınması için kalıpları sazdan örülmüş sepetlere yerleştirdiler.</p>

      <p>&nbsp;Hal, Sukeena'ya, "İhtiyacımız oldukça o kalıpları döverek toz haline getireceğiz," diye açıkladı. "Artık pek fazla kuru balık ve et taşımak zorunda kalmayacağız. Çünkü yolculuk sırasında avlanabileceğiz. Sabah bize bol av hayvanı olduğunu söyledi. Eğer öyleyse taze et sıkıntısı çekmeyeceğiz."</p>

      <p>&nbsp;Grup ilk seçtikleri tarihten on gün sonra doğuya doğru yola çıkmaya hazırdı. Seyir konusundan anlayan Hal'la oradan daha önce geçmiş olan Sabah sıranın başındaydılar. Althuda ve üç adam ellerinde tüfeklerle kadınları ve küçük Bobby'yi korumak için ortaya geçmişlerdi. Aboli'yle Koca Daniel ise ağır yükleriyle en arkadan geliyorlardı.</p>

      <p>&nbsp;Grup sıradağların yönünde ilerliyor, yükseklere tırmanmaya kalkışmıyordu. Vadileri izliyor, yüksek dorukların arasındaki geçitlerden aşıyordu. Hal aldıkları yolu süreye ve deri mahfazalı pusulaya göre hesaplıyor, sonra akşamları hava kararmadan bunu haritada işaretliyordu.</p>

      <p>&nbsp;Geceleri açıkta kamp kuruyorlardı. Çünkü hava ılıktı ve onlar da sığınacak bir yer yapamayacak kadar yorgundular. Her sabah uyandıkları zaman battaniye yerine kullandıkları ve Sabah'ın karosse diye tanımladığı postlar çiyden ıslanmış oluyordu.</p>

      <p>&nbsp;Sabah'ın da onları uyardığı gibi birer labirent oluşturan vadileri geçmek için altı gün çetin bir yolculuk yaptılar. Sonunda dağların dimdik doğu yamacına eriştiler. Doruktan aşağılara baktılar.</p>

      <p>&nbsp;Sağda, çok uzaklarda mavi bir lekeye benzeyen okyanus balıkçıl kuşunun daha açık mavi yumurtası rengindeki gökyüzüyle birleşiyordu. Ancak aşağıda Hal'ın umduğu gibi dümdüz bir ova uzanmıyordu. Tepecikler, dalga dalga uzanan çayırlar ve koyu renk ormanlar vardı. Bunlar kıvrıla büküle denize doğru uzanarak kıyı şeridinde zikzaklar çizen pek çok küçük nehrin yataklarını izliyordu.</p>

      <p>&nbsp;Sol tarafta denize paralel olarak uzanan dik doruklu mavi sıradağlar kıtanın esrarlı içerlerini koruyan bir sur gibiydi. Hal keskin gözleriyle altın rengi çayırlardaki kara lekeleri gördü. Bunlar bulutların gölgeleri gibi ilerliyorlardı. Oysa gökyüzünde hiç bulut yoktu. Vahşi hayvan sürüleri tozları kaldırıyordu. Hal arada sırada güneşin fildişlerinden ya da cilalı boynuzlardan yansıyan ışıklarını seçebiliyordu.</p>

      <p>&nbsp;Genç adam Sukeena'ya, "Burası hayvanlarla dolu," dedi. Kız hemen yanında duruyordu. "Aşağıda insanların şimdiye kadar hiç görmedikleri acayip hayvanlar olmalı. Belki de burunlarından alev çıkaran ejderhalar, boynuzlu atlar ve yarısı aslan yarısı kartal yaratıklar bile var." Sukeena ürpererek elleriyle omuzlarını kavradı. Oysa güneş iyice yükselmişti hava sıcaktı.</p>

      <p>&nbsp;Kız, "Sana getirdiğim haritalarda öyle hayvanlar vardı," dedi. Önlerinde bir patika uzanıyordu. Bu yolu filler o iri ayaklarıyla açmışlardı. Lifli sarı pisliklerinin yığınları da birer yol işareti gibiydi. Patika yamaçtan kıvrıla büküle iniyordu. Hayvanların en az meyilli, uygun yerler seçtikleri belliydi. Yol derin uçurumların ve tehlikeli yarların yanından dolaşıyordu. Hal patikayı izledi.</p>

      <p>&nbsp;Yokuştan inerlerken aşağıdaki toprakların özellikleri daha belirginleşti. Hatta Hal düzlükte dolaşan hayvanların bazılarını tanıdı. Altın bulutu gibi tozların sardığı, başlarının üzerinde kene kuşlarının uçuştuğu boynuzlu beyaz hayvanlar Aboli'nin sözünü ettiği beyaz yaban sığırları olacaklardı. Aboli, Hal’i uyararak onların çok saldırgan olduklarını söylediği zaman hayvanlardan nyati diye söz etmişti. Genç adamın gördüğü üç sürüde birkaç yüz hayvan olmalıydı.</p>

      <p>&nbsp;En öndeki yaban öküzü sürüsünün yakınında filler toplanmıştı. Hal u hayvanları uzun bir süre önce gölün kıyısında gördüğünü çok iyi hatırlıyordu. Ama bu kadar kalabalık sürülerle hiç karşılaşmamıştı. İlerde peşlerinde domuza benzeyen küçük yavrularıyla dolaşan en aşağı yirmi tane iri dişi vardı. Üç dört erkek fil çayırlıktan yükselen kurşuni granit tepelere benziyordu. İrilikleri inanılacak gibi değildi. Pırıltılı sarı dişlerinin kanlığı ve uzunluğu da öyle.</p>

      <p>&nbsp;Başka hayvanlar da çayırda dolaşıyordu. Erkek filler kadar dev gibi değillerdi. Ama yine de iri ve kurşuni renkteydiler. Kara boynuzları yaratıkların kırış kırış kurşuni kafalarını süslüyordu. Hal, Sabah'ın bu vahşi hayvanlar konusunda söylediklerini hatırladı. İçlerinden bir tanesi Johanes'in kadınını o korkunç boynuzuyla öldürmüştü. Sabah onlara rhenosler adını takmıştı. Hayvanların sürüler halinde dolaşmadıkları anlaşılıyordu. Birbirlerine sokulmuyor, her biri kendi ağacının gölgesinde duruyordu.</p>

      <p>&nbsp;Hal kısacık sıranın başında ilerlerken arkasından yaklaşan hafif ayak ilerini duydu. Genç adam bu ayak seslerini tanıyor ve onları çok seviyordu. Sukeena bir bahane bulup Hal ile birlikte yürümek için orta sıradaki yerini terk etmişti. Yavaşça Hal’ın yanına sokuldu ve “Bu yeni ülkede yalnız başıma yürümek istemiyorum. Seninle beraber yürüyeceğim.” dedi yavaşça, sonra rüzgâr güneye döndü bulutlar dağın tepesinde pusudaki vahşi hayvanlar gibi toplanıyorlar” dedi.</p>

      <p>&nbsp;“Bir fırtına geliyor.”</p>

      <p>&nbsp;Uyarı tam zamanında yapılmıştı. Hal onları fırtına başlamadan uçurumun kenarındaki bir mağaraya götürmeye muaffak oldu. Fırtına ortalığı kasıp kavururken üç gün ve gece mağarada kaldılar, sonunda dışarı çıktıklarında gökyüzü adeta yıkanmış gibi parlak bir mavilikte ışıldıyordu.</p>

      <p>&nbsp;***</p>

      <p>&nbsp;</p>

      <p>&nbsp;</p>
    </div>
  </div>
</body>
</html>
