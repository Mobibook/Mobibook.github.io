<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <p>&nbsp;Ertesi sabah Martı'yla Kırlangıç birlikte Masa Körfezi'ne döndüler. Gemiler topların altında demir atar atmaz Albayla Cumbrae karaya çıktılar. Sığ yere eriştikleri zaman bir grup tayfa omuzlarına kadar gelen suya girerek, büyük bir dalganın sandalı alabora etmemesi için onu kumsala çektiler. İki adam botlarını bile ıslatmadan kumsala ayakbastılar. Kalenin kapısına doğru giderlerken dikkatleri çekecek olağanüstü bir ikili oluşturuyorlardı. Schreuder tören üniformasını giymişti. Kuşağı, kurdeleleri, şapkasının tüyleri güneydoğudan esen rüzgârda uçuşuyordu. Cumbrae ise kırmızı, koyu tuğla rengi, sarı ve siyahlı eteğiyle göz kamaştırıyordu. Bu ıssız, her tarafa uzak uğrak yerinde şimdiye kadar bu kılıkta hiç kimse görülmemişti. Oradaki halk Akbaba'yı görmek için taş döşenmemiş manevra alanını doldurdu.</p>

      <p>&nbsp;Bebeğe benzeyen bazı Cavalı köle kızlar Cumbrae'nin dikkatini çekti. Aylardan beri bir kadının tesellisinden yoksundu. Kızların ciltleri cilalı fildişi gibi parlıyordu. Siyah gözlerinde tatlı bir ifade vardı. Çoğu Avrupalı kılığına girerek süslenmişti. Dantelli korsanlarının altından küçük, biçimli göğüsleri belli oluyordu.</p>

      <p>&nbsp;Cumbrae kızların hayranlığına yolda yürüyen bir hükümdar tavrıyla karşılık verdi. Kızların en güzel ve en gençlerine doğru kurdeleli başlığını çıkardı. Alev gibi bıyığının üzerinden mavi gözleriyle onlara küstahça bakarak kızların kıkır kıkır gülüp kızarmalarına neden oldu.</p>

      <p>&nbsp;Kalenin kapısındaki nöbetçiler çok iyi tanıdıkları Schreuder'e selam erdiler. İki adam iç avluya girdiler. Gözünden hiçbir şey kaçmayan Cumbrae etrafına bakınarak savunmanın gücünü hesapladı. Şimdi barış yapılmıştı, ama birkaç yıl sonra neler olacağını kim bilebilirdi? Günün bilinde bu surların kuşatılmasına komutanlık ediyor olabilirdi.</p>

      <p>&nbsp;Akbaba tahkimatın beş köşeli bir yıldız biçiminde oluşturulmuş olduğunu gördü. Bu insanların Anvers'deki yeni kaleyi örnek aldıkları beliydi. Her köşede bir tabya bulunuyordu. Böylece savunma güçleri kalelin surlarını korumak için ateş açabileceklerdi. Daha önce surların savunulması olanaksızdı. Dev dış duvarlar tamamlandığı zaman kaleye giriş hemen hemen imkânsızlaşacaktı. Ancak bir kuşatma durumu değiştirirdi. Surları aşmak için uzun aylar boyunca temellerin altına sıçan yolu kazarak patlayıcı yerleştirilmesi gerekecekti.</p>

      <p>&nbsp;Ancak çalışmalar henüz tamamlanmamıştı. Yüzlerce esirle mahkûm hendekte ve yarı yapılmış duvarlarda çalışıyordu. Topların çoğu avluya konmuş, henüz körfeze bakan tabyalara yerleştirilmemişti.</p>

      <p>&nbsp;Akbaba, kaçırılmış bir fırsat, diye inledi içinden. Bu durumu artık bir kazanç sağlayamayacak kadar geç öğrenmişti. Tarikat'tan birkaç şövalye bana yardım ettiği takdirde bu kaleyi ele geçirir ve kenti yağmalardım. Richard Lister, hatta Franky Courteney'le. Yani darılmadan önce. Güçlerimizi birleştirseydik üçümüz buraya rahatça yerleşebilirdik. Bütün Güney Atlas Okyanusu kontrolümüzde olurdu. Burnu dönmeye kalkışan her Hollanda kalyonunu ele geçiriverirdik.</p>

      <p>&nbsp;Akbaba avluda etrafına bakınırken kalenin bir bölümünün hapishane olarak kullanıldığım fark etti. Ayaklarına pranga takılmış bir dizi esir ve mahkûmu kuzey surlarının altındaki zindana götürüyorlardı. Bu temellerin üzerine askeri garnizon için kışla yapılmıştı.</p>

      <p>&nbsp;Avluya molozlar ve inşaat iskeleleri saçılmıştı; arkalarında VOC'un yeşilli sarılı yelekleri olan tüfekli bir bölük cephaneliğin önündeki tek açıklıkta talim yapıyordu.</p>

      <p>&nbsp;Öküzlerin çektiği kereste ve taş dolu ağır arabalar kapılardan gürültüyle girip çıkıyor ya da avludaki kargaşaya katılıyordu. Binanın güney bölüğünün girişinde çok güzel bir araba bekliyordu. Arabaya bir çift iyi at koşulmuştu. Hayvanlar öyle iyi tımar edilmişlerdi ki, derileri güneşte pırıldıyordu. Arabacıyla yardımcısının arkasında şirketin yeşilli sarılı üniforması vardı.</p>

      <p>&nbsp;Schreuder, "Ekselans bu sabah bürosuna erken gelmiş," diye mırıldandı. "Genellikle onu öğleden önce göremeyiz. Herhalde gelişinizle ilgili haber konağa da ulaştı."</p>

      <p>&nbsp;Güney bölüğünün merdiveninden çıktılar ve üzerine şirketin arması oyulmuş tik ağacından kapılardan geçtiler. Zemini cilalı sarı tahtadan olan girişte bir yaver şapkalarını ve kılıçlarını aldı. Onları ön salona götürdü. "Ekselanslarına burada olduğunuzu söyleyeceğim," diyerek izin istedi ve odadan geri geri çıktı. Birkaç dakika sonra da geri döndü. "Ekselansları sizi şimdi görecekler."</p>

      <p>&nbsp;Valinin kabul salonunun yarığa benzeyen dapdar pencereleri körfeze bakıyordu. Odada ağır Hollanda eşyalarıyla Doğu'ya özgü sanat eserleri garip bir biçimde birbirlerine karışmıştı. Cilalı zemine çok renkli Çin halıları serilmiş, vitrinlere zarif porselen eşyalar dizilmişti. Bunların o çok belirgin, renkli sırlarından Ming Hanedanı'na ait oldukları anlaşılıyordu.</p>

      <p>&nbsp;Vali Kleinhans orta yaşın sonlarında, hazımsızlık çeken uzun boylu bir adamdı. Ömrü tropiklerde geçtiği için cildi sarımsı bir renk almıştı. Yüzü görevlerinin ağırlığı yüzünden buruşup kırışmıştı. İskelet gibiydi. Gırtlak kemiği öylesine çıkıktı ki, insan bunun deforme olduğunu sanıyordu. Büyük peruğu suratına göre fazla genç işiydi.</p>

      <p>&nbsp;Albay Schreuder. Vali subayı soğuk bir tavırla selamladı. Altlarında sarı torbalar olan soluk renkli gözlerini Akbaba'dan ayırmıyordu. "Bu sabah uyandığım ve geminin körfezde olmadığını gördüğüm zaman iznim olmadan Hollanda'ya doğru yola çıktığınızı sandım."</p>

      <p>&nbsp;Özür dilerim, efendim. Bu konuda ayrıntılı bir açıklama yapacağım. Ama önce bir İngiliz soylusu olan Cumbrae Kontu'nu takdim edebilir miyim?</p>

      <p>&nbsp;Akbaba, "İngiliz değil, İskoç," diye homurdandı.</p>

      <p>&nbsp;Ancak bu soyluluk unvanı Vali Kleinhans'ı etkilemişti. Grameri düzgün bir İngilizceyle konuşmaya başladı. Sadece gırtlağından gelen kalın etkiyi biraz azaltıyordu. "Ümit Burnu'na hoşgeldiniz diyorum, bayım. Lütfen oturun. Size hafif bir içki ikram edebilir miyim? Biraz Madeşarabı?"</p>

      <p>&nbsp;Vali, Akbaba ve Albay yüksek arkalı berjerlerden bir daire oluşturarak oturdular. Ellerindeki uzun saplı kadehlerde kehribar rengi şarap dolduruldu. Schreuder, Kleinhans'a doğru eğilip, "Size anlatacaklarım çok gizli şeyler, efendim," diyerek etrafta bekleşen hizmetkârlara ve yavere bir göz attı. Vali ellerini çırpınca hepsi rüzgârın sürüklediği dumanlar gibi gözden kayboldular. Meraklanan vali başını Schreuder'e doğru uzattı, şimdi, Albay... bana açıklayacağınız sır nedir?"</p>

      <p>&nbsp;Schreuder konuşurken valinin kasvetli suratı açgözlülük ve beklentiyle aydınlandı. Ama Albay sözlerini sona erdirdiğinde Kleinhans mahsus sessiz ve kuşkucu bir tavır takındı. Cumbrae'ye, "Courteney denilen bu korsanın hâlâ onu son gördüğünüz yerde demirli olduğunu nasıl bilebiliriz?" diye sordu.</p>

      <p>&nbsp;Akbaba durumu açıkladı. "Daha on iki gün önce çalınan kalyon, yani Standvastiheid kalafata çekilmişti. Bütün yükü boşaltılmış, ana direği sökülmüştü. Ben bir denizciyim. Emin olun Courteney otuz günden önce denize açılmaya hazır olamaz. Yani hazırlık yapmak ve ona saldırmak için iki haftadan daha fazla bir zamanımız var."</p>

      <p>&nbsp;Kleinhans başını salladı. "O alçağın saklandığı yer hangi tarafta?" Vali bu soruyu kayıtsızca sormuştu ama humma yüzünden akları sararmış gözleri parlıyordu.</p>

      <p>&nbsp;Akbaba bu soruyu alaycı bir gülümsemeyle geçiştirdi. "Onun çok iyi saklandığından emin olabilirsiniz. Adamlarınız benim yardımım olmadan onu kıstıramazlar."</p>

      <p>&nbsp;"Anlıyorum..." Vali kemikli parmağıyla burnunu karıştırdı. Başını kaldırmadan yine kayıtsızca konuşmasını sürdürdü. "Tabii siz sonuçta bu korsanın yuvasını dağıtmakla ilgili ahlaki ve zorunlu görevinizi yerine getiriyorsunuz. Onun için de bir ödül istemezsiniz sanırım." ? Cumbrae, "Evet," der gibi başını salladı. "Hiçbir ödül istemiyorum. Sadece ettiğim masraf ve harcadığım zamanı telafi için az bir miktar yeterli olur."</p>

      <p>&nbsp;Kleinhans, "Kalyonun yükünden kurtarabildiklerimizin yüzde biri," diye önerdi.</p>

      <p>&nbsp;Cumbrae itiraz etti. Ben o kadar da az demedim. Yükün yarısını düşünüyordum."</p>

      <p>&nbsp;Yarısını mı? Vali Kleinhans doğruldu ve yüzünün rengi eski parşömenlerinkine dönüştü. "Herhalde şaka ediyorsunuz!"</p>

      <p>&nbsp;Akbaba, "Emin olun, efendim," dedi. "İş paraya geldi mi, ben ender şaka yaparım. Kızını fidye ödemek zorunda kalmadan şirketinizin genel müdürüne götürdüğünüz zaman onun size ne derin bir minnet duyacağını hiç düşündünüz mü? Bu kadarı bile emekli aylığınızın artırılmasını sağlar. Tabii baharat ve külçe altından oluşan yükü hesaba katmıyorum."</p>

      <p>&nbsp;Vali Kleinhans bunu düşünürken diğer burun deliğini araştırmaya başladı ve bir şey de söylemedi.</p>

      <p>&nbsp;Cumbrae ikna edici bir tavırla sözlerini sürdürdü. "Tabii van de Velde o ahlaksızın elinden kurtulup buraya geldiğinde görevlerinizi ona devredersiniz. Uzun ve sadık hizmetinizin ödüllerinin sizi beklediği Hollanda'ya dönebilirsiniz." Albay Schreuder ona valinin, şirket adına otuz yıl çalıştıktan sonra emekliye ayrılmayı iple çektiğini söylemişti.</p>

      <p>&nbsp;Bu heyecan verici olasılık Kleinhans'ı etkiledi. Ama sesi haşindi. "Bulunan yükün onda biri. Ama buna yakalanacak ve köle olarak satılacak korsanların bedeli dahil değil. Onda bir. Son teklifim bu."</p>

      <p>&nbsp;Cumbrae üzüntülü bir tavır takındı., "Ödülü mürettebatımla paylaşmam gerekiyor. Dörtte birden daha azını düşünemem."</p>

      <p>&nbsp;Kleinhans hırıltılı bir sesle, "Beşte bir," dedi.</p>

      <p>&nbsp;Kabul. Cumbrae sonuçtan memnundu. "Tabii körfezde demirli olan deniz kuvvetlerine ait firkateyne ihtiyacım olacak. Tüfekle askerlerinizden oluşan üç bölüğe de. Onlara Albay Schreuder komuta edecek.</p>

      <p>&nbsp;Kendi gemime kartuş ve barut tozu gerekli. Su ve diğer erzağı da unutmayalım."</p>

      <p>***</p>

      <p>&nbsp;</p>
    </div>
  </div>
</body>
</html>
