<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <p>Sir Francis, Moray Martısı'nda Lord Cumbrae'yle yediği akşam yemeğinden gece yarısı vardiyasından çok önce döndü. Kamarasına iner inmez Oliver'ı, Hal'ı çağırması için yolladı.</p>

      <p>&nbsp;Oğluna, "Önümüzdeki pazar," dedi. "Yani üç gün sonra. Ormanda. Her şey ayarlandı. Ay doğarken Loca'yı açacağız. İkinci öksüz vardiyasında, dokuzdan biraz sonra."</p>

      <p>&nbsp;Hal, "Ama Akbaba," diye itiraz etti. "Ondan ne hoşlanıyorsunuz, ne de ona güveniyorsunuz. O bizi yüzüstü bıraktı..."</p>

      <p>&nbsp;Ama Cumbrae yine de haklı. İngiltere'ye dönünceye kadar bir daha üç şövalye biraraya gelmeyebilir. Bu fırsattan yararlanarak senin Tarikat'a girmeni ve güvende olmanı sağlamalıyım. Tanrı elimize başka bir fırsat geçemeyeceğini biliyor.</p>

      <p>&nbsp;Hal babasını uyardı. "Kıyıdayken Akbaba'nın elinde olacağız. Bir kalleşlik edebilir."</p>

      <p>&nbsp;Sir Francis başını salladı. "Kendimizi Akbaba'ya asla teslim etmeyeceğiz. Bu bakımdan hiç korkun olmasın." Ayağa kalkarak sandığına gitti. "Senin Tarikat'a katılacağın gün için önceden hazırlık yaptım." Sandığın kapağını açtı. "İşte üniforman." Kucağında bir çıkınla kamarada ilerledi ve onu ranzaya attı. "Şunu giy. Üstüne uymasını sağlamalıyız." Sesini yükseltti. "Oliver!"</p>

      <p>&nbsp;Uşağı koltuğunun altında dikiş kutusuyla hemen geldi. Hal eski branda bezinden ceketini ve eteğini çıkardı. Oliver'ın yardımıyla Tarikat'ın tören üniformasını giydi. Böyle harika bir kılığı olacağını hayal bile etmemişti.</p>

      <p>&nbsp;Çoraplar beyaz ipekti. Pantolonu ve kollu yeleği gece mavisi satendendi. Kolun yırtmaçları altın lameyle süslenmişti. Ayakkabılarının ağır gümüş tokaları vardı; cilalı siyah deri, çapraz kemerininkine uyuyordu.</p>

      <p>&nbsp;İht¡yar delikanlının birbirine karışmış gür buklelerini taradı, sonra başına şövalye şapkasını geçirdi. Şapkanın geniş kenarını süslemek için Zanzibar pazarından en güzel devekuşu tüylerini seçmişti.</p>

      <p>&nbsp;Hal giyindikten sonra Oliver başını yana eğerek onu inceledi. Omuzlar biraz dar, Sir Francis. Bay Hal'ın omuzları her gün daha genişliyor. Ama ben bu işi göz açıp kapayıncaya kadar hallederim."</p>

      <p>&nbsp;Sir Francis başını sallayıp yine sandığın içine uzandı. Hal babasının elindeki katlanmış pelerini gördüğü zaman kalbi 'hop' etti. Bu, erişmek için çok çalıştığı şövalyeliğin sembolüydü. Sir Francis oğluna yaklaşarak elerini açıp omuzlarına koydu, sonra öndeki klipsi kapattı. Beyaz pelerinin kıvrımları delikanlının dizlerine kadar geliyordu. Sırtındaysa kırmızı haç vardı.</p>

      <p>&nbsp;Sir Francis gerileyerek Hal'ı dikkatlice süzdü. "Bir tek eksiği var," diye mırıldanıp sandığa döndü. Sandıktan bir kılıcı aldı. Ama bu öyle sıradan bir şey değildi. Hal da bunu çok iyi biliyordu. Courteney'lerin atalarından kalan değerli bir silahtı. Ama Hal yine de kılıcın görkemi karşısında huşu duydu. Babası bunu ona getirirken delikanlıya kılıcın tarihçesini hatırlattı. "Bu kılıç büyükbabanın babası Charles Courteney'indi. Bunu ona seksen yıl önce Sir Francis Drake hediye etti. Karayipler'de Ranchería limanının ele geçirilmesi ve yağmalanması sırasındaki yardımları yüzünden. Bu kılıcı Sir Francis Drake'e İspanya Valisi Don Francisco Manso teslim etmişti."</p>

      <p>&nbsp;Altın ve gümüş işlemeli kını incelemesi için Hal'a uzattı. Kılıç tahtında oturan denizler tanrısı Neptün'ün etrafını saran deniz perileri, taçlar ve yunuslarla süslenmişti. Sir Francis silahı tersine çevirerek Hal'a kabzayı uzattı. Kabzanın ucuna iri bir yıldız safir kakılmıştı. Hal kılıcı kınından çekince onun bir İspanyol züppesine ait bir süs eşyası olmadığını anladı. Kılıç en güzel Toledo çeliğinden yapılmıştı. Altın süslemeleri vardı. Delikanlı silahı ellerinin arasında hafifçe büktü. Kılıcın esnekliği ve sağlamlığı Çok hoşuna gitti.</p>

      <p>&nbsp;Babası onu uyardı. "Dikkatli ol. O kılıçla traş olabilirsin."</p>

      <p>&nbsp;Hal kılıcı kınına soktu. Babası da silahı onun çapraz kemerindeki yerine taktı. Oğlunu dikkatle incelemek için yine geri çekildi. Oliver'a, "E, ne diyorsun?" diye sordu.</p>

      <p>&nbsp;Uşak, "Sadece omuzlar..." dedi. Avuçlarını saten yeleğin üzerinde dolaştırdı. "Böyle genişlemesine bütün o güreşler ve kılıç oyunları neden oluyor. Kenarları yeniden dikmem gerekecek."</p>

      <p>&nbsp;O halde Hal'ı kamarasına götürüp bu işi hallet. Sir Francis böylece ikisine de gidebileceklerini açıklayarak yazı masasına döndü. Yerine geçip deri kaplı seyir jurnalini açtı.</p>

      <p>&nbsp;Hal kapıda durdu. "Teşekkür ederim, baba. Bu kılıç..." Belindeki safirle süslü kılıcın kabzasına dokundu ama konuşmasına devam etmek için yeterli söz bulamadı. Sir Francis başını kaldırmadan bir şeyler mırıldandı Tüy kalemini mürekkebe batırarak parşömen kâğıda yazmaya başladı. Hal birkaç dakika daha kapıda bekledi. Sonunda babası sinirli sinirli başını kaldırdı. Hal geri geri çıkarak kapıyı usulca kapattı. Koridora girerken karşıdaki kapı açıldı. Hollanda Valisi'nin karısı ipek eteklerini havalandırarak dışarıya öyle hızlı çıktı ki, neredeyse Hal'la çarpışıyorlardı.</p>

      <p>&nbsp;Delikanlı yana sıçrayarak tüylü şapkasını başından çıkardı. "Özür dilerim, madam."</p>

      <p>&nbsp;Katinka durup onun karşısına dikildi.</p>

      <p>&nbsp;Hal'ı yeni ayakkabılarının gümüş tokalarından yukarıya kadar ağır ağır inceledi. Delikanlının yüzüne erişince gözlerinin içine soğuk soğuk baktı ve usulca, "Bir korsanın enciği yüce bir soylu gibi giyinmiş," dedi. Sonra birdenbire eğildi. Suratını Hal'ınkine iyice yaklaştırarak, "Panoyu kontrol ettim," diye fısıldadı. "Orada bir açıklık yok. Sana verdiğim görevi yerine getirmemişsin."</p>

      <p>&nbsp;Görevlerim yüzünden kıyıda kalmam gerekti. Hiç fırsat bulamadım. Hal uygun Latince sözleri ararken kekeledi.</p>

      <p>&nbsp;Kadın, "Bu işi hemen bu gece yap," diye emrederek hızla delikanlının yanından geçti. Geride parfümünün kokusu kalmıştı. Yelek Hal'a fazla kalın ve darmış gibi geldi. Göğsünde ter tanelerinin belirdiğini hissetti.</p>

      <p>&nbsp;Oliver yeleğin oturması konusuyla bir hayli ilgilendi. Hal'a bu iş gecenin geri kalan bölümünün yarısı kadar sürmüş gibi geldi. Oliver içi rahat edinceye kadar omuz dikişini iki defa söktü ve dikti. Delikanlıysa sabırsızlıktan çıldırıyordu.</p>

      <p>&nbsp;Sonunda uşak Hal'ın yeni şık kılığını alarak çıktı. Delikanlı fazla bekleyemedi. Kapıya kol demirini vurdu ve bölmenin önünde diz çöktü</p>

      <p>&nbsp;Panonun meşe çerçeveye tahta çivilerle takılmış olduğunu gördü. Çiviler iyice çakılmış, tepeleri tahtayla aynı düzeye getirilmişti.</p>

      <p>&nbsp;Delikanlı hançerinin ucuyla tahta çivileri yontup matkapla açılmış yerlerinden çıkardı. Bu işi ağır ağır yapmak zorunda kaldı. Gürültü yapmaktan kaçınıyordu. Bir vuruş ya da sürtünme bütün gemide yankılanırdı</p>

      <p>&nbsp;Son tahtayı da yerinden çıkardığı sırada neredeyse şafak sökecekti, delikanlı hançeri kenardan sokarak panoyu açtı. Tahta, meşe çerçeveden adeta itiraz dolu bir gıcırtıyla ayrıldı. Bu ses bütün teknede duyulmuş gibi geldi Hal'a. Herhalde hem babasını, hem de valiyi endişelendirmişti.</p>

      <p>&nbsp;Hal soluğunu tutarak o korkunç cezayı bekledi. Ama dakikalar geçti ve delikanlı sonunda soluk alabildi.</p>

      <p>&nbsp;Hal başını ve omuzlarını dikdörtgen biçimi açıklıktan uzattı. Katinka'nın tuvalet kamarası karanlıktı. Ama kadının parfümünün kokusu soluk soluğa kalmasına neden oldu. Dikkatle etrafı dinledi. Ama ötedeki ana kamaradan hiçbir ses gelmiyordu. Sonra kulağına geminin güvertede çalan çanının sesi hafifçe geldi. Hal o zaman üzüntüyle şafak sökmek üzere olduğunu anladı. Vardiyası yarım saat sonra başlayacaktı.</p>

      <p>&nbsp; Başını açıklıktan geri çekerek panoyu kapattı, tahta çivilerle gevşekçe tutturdu. Onları birkaç saniye içinde çıkarabilirdi.</p>

      <p>&nbsp;Hal babasına saygıyla, "Akbaba'nın adamlarının karaya çıkmalarına izin vermeniz doğru mu?" diye sordu. "Affedersiniz, baba, Akbaba'ya bu kadar güvenebilir misiniz?"</p>

      <p>&nbsp;Sir Francis soruyu yine bir soruyla yanıtladı. "Kavga çıkarmadıkça ona engel olabilir miyim? Akbaba odun ve suya ihtiyacı olduğunu iddia etti. Bu kara bizim değil. Hatta göl bile. Onun buraya gelmesini nasıl yasaklayabilirim?"</p>

      <p>&nbsp;Hal belki biraz daha karşı çıkacaktı, ama babası kaşlarını çatarak onu susturdu. Sonra büyük kayığın omurgası kıyıdaki kumları yalarken Lord Cumbrae'yi selamlamak için döndü. Akbaba karaya sıçradı. Kareli eteğinin altında çıplak bacakları tel gibi kızıl kıllarla örtülüydü. Bir ayınınkini andırıyordu bu bacaklar.</p>

      <p>&nbsp;Cumbrae babayla oğula doğru gelirken, "Bu güzel sabahta Tanrının bütün kutsamaları üzerine olsun, Franky," diye bağırdı. Gür kızıl sakalının gölgelediği uçuk mavi gözlerini huzursuzca etrafta dolaştırıp duruyordu. Bir gölcükte oradan oraya yüzen golyan balıklarına benziyordu</p>

      <p>&nbsp;"Onun gözünü diye fısıldadı. Baharatta. "</p>

      <p>&nbsp;"Hal, senin gözünden hiçbir şey kaçmıyor," nereye depoladığımızı öğrenmeye geldi."</p>

      <p>&nbsp;Sir Francis, "Baharatı saklayamayız," Ama hırsızlığı onun için zorlaştırabiliriz." Cumbrae yanlarına gelince de sıkıntıyla gülümsedi. "Sağlığının yerinde olduğunu ve gece viski yüzünden uykunun kaçmadığını umarım."</p>

      <p>&nbsp;O hayat iksiri demek, Franky. Damarlarımdaki kinim. Akbaba'nın gözlerinin akları kanlanmıştı. Bakışlarını ormanın kenarındaki kampta dolaştırıp duruyordu. "Su fıçılarımı doldurmam gerekiyor. Buralarda iyi, tatlı su olmalı."</p>

      <p>&nbsp;Gölden bir mil yukarıda. Tepelerden akan bir dere var.</p>

      <p>&nbsp;Balık da bol. Akbaba açıklığa yerleştirilmiş olan sıra sıra direği işaret etti. Bunlara yarılmış balıklar dizilmişti. Altlarında dumanları ağır ağır tüten taze yeşil odunlar yanıyordu. "Benim çocuklara bizim için de balık tutmalarını söyleyeceğim. Ama ya et? Ormanda geyik ya da yaban sığırları var mı?"</p>

      <p>&nbsp;Filler ve yaban öküzü sürüleri var. Ama hepsi de vahşi. Kaburgalarına saplanan bir tüfek kurşunu bile onları yere sermiyor. Yine de gemi kalafata çekilir çekilmez bir grup avcıyı içerlere göndereceğim. Tepelerin arkalarına baksınlar. Belki daha kolay avlar bulabilirler.</p>

      <p>&nbsp;Cumbrae'nin bu soruyu biraz zaman kazanmak için sorduğu belliydi.</p>

      <p>&nbsp;Yanıtı dinlemek zahmetine bile katlanmadı. Etrafta dolaşan gözleri parlayınca Hal onun bakışlarını izledi. Akbaba yüz adım ilerde ağaçların altındaki saz damlı küçük bölmeleri fark etmişti. Dev baharat fıçıları sıra sıra dizilmişti.</p>

      <p>&nbsp;Demek kalyonu karayla baharat deposuna arkasında kalafat ediyordu.</p>

      <p>&nbsp;"Akbaba da birinci sınıf üç marangoz var."</p>

      <p>&nbsp;Sir Francis, "Çok iyisin," dedi. "Senden yardım isteyebilirim."</p>

      <p>&nbsp;"Kardeş bir şövalyeye yardım için elimden geleni yaparım. Senin de bizim için aynı şeyleri yapacağından eminim." Akbaba dostça bir tavırla Francis'in omzuna vurdu. "Kıyıdaki adamlarım gidip su fıçılarım tekrar doldururlarken biz de seninle Loca'mızı kurabileceğimiz uygun bir yer ararız. Genç Hal'ı onurlandırmalıyız. Bu onun için önemli bir gün."</p>

      <p>&nbsp;Sir Francis oğluna bir göz attı. "Aboli seni bekliyor." Başıyla iriyarı zencinin ilerde sabırla beklediği yeri işaret etti.</p>

      <p>&nbsp;Hal babasının Cumbrae'yle uzaklaşmasını ve ormandaki bir patikadan inerek gözden kaybolmasını seyretti. Sonra da koşarak Aboli'nin yana gitti. "Neyse, artık hazırım. Haydi, gidelim."</p>

      <p>&nbsp;Aboli hemen kumsalda gölün ağzına doğru koşmaya başladı. Hal da onun yanına geçti. "Sopan yok mu?"</p>

      <p>&nbsp;Ormandaki ağaçlardan keseceğiz. Aboli elindeki küçük baltanın sapına vurdu. Baltanın başını omzuna takmıştı. Kumsaldan içeriye doğru sapıp bir mil kadar ilerlediler ve sonunda sık dikenlere eriştiler. "Bu ağaçları daha önce işaretledim. Kabile bunlara kweti der. En güzel atma sopaları bunlardan kesilir."</p>

      <p>&nbsp;Sık dikenli bodur ağaçların arasından geçerken yapraklar gürültüyle uçuştu, dallar kırıldı. Dev bir hayvan önlerinden fırladı. Zenciyle delikanlı kabuk kabuk siyah bir deriyi ve iri boynuzları görebildiler.</p>

      <p>&nbsp;Aboli, Hal'a, "Nyati!" dedi. "Yaban öküzü."&nbsp; "Onu avlamalıyız." Hal tüfeği omzundan indirerek ağır yanan fitili tutuşturmak için kesesindeki çakmak taşıyla çeliğe uzandı. "Öyle bir devden bütün gemi için et çıkar."</p>

      <p>&nbsp;Aboli gülerek, "Hayır," der gibi başını salladı. "Önce o seni avlar. Ormanda ondan daha vahşi bir hayvan yoktur. Yaban öküzü aslandan bile yırtıcıdır. Başının tepesinde taşıdığı o koskocaman mızraklarıyla karnını deşerken senin o küçük kurşunlarına da güler." Baltayı omzundan indirdi. "İhtiyar Nyati'yı kendi haline bırak. Mürettebatı beslemek için başka yiyecekler buluruz."</p>

      <p>&nbsp;Aboli kweti fidanlarından birinin dibine baltayı vurdu. On iki vuruş sonunda fidanın soğan gibi kökü ortaya çıktı. Zenci yine birkaç darbeyle kökü topraktan çıkardı. Gövde hâlâ köke bağlıydı.</p>

      <p>&nbsp;Zenci uğraşırken Hal'a, "Kabilem bu sopaya iwisa der," diye açıkladı "Sana bunu nasıl kullanacağını göstereceğim." Ustaca vuruşlarla gövdeyi kısalttı. Kabuğu soydu. Sonra da kökü yontarak demir kadar sert bir topa dönüştürdü. Bu bir topuza benziyordu. Aboli işi tamamlayınca sopayı kaldırıp ağırlığını ve dengesini denedi. Sonra onu bir yana bırakarak başka bir fidan daha aradı. "Sana ve bana ikişer tane gerekiyor."</p>

      <p>&nbsp;Hal çömelerek çeliğin darbeleriyle uçuşan tahta parçalarını seyretti "Köleciler seni yakaladıkları zaman kaç yaşındaydın, Aboli?" diye sordu Zencinin usta kara elleri bir an durakladı, siyah gözleri bulanıklaştı. Sonra yanıt vermeden önce yine elindeki işe döndü. "Bilmiyorum. Sadece çok küçüktüm."</p>

      <p>&nbsp;"Olanları hatırlıyor musun, Aboli?</p>

      <p>&nbsp;"Onların gece geldiklerini hatırlıyorum. Ellerinde uzun tüfekler olan beyaz entarili adamlardı. Aradan çok uzun zaman geçti. Ama adamlar köyümüzü sararlarken karanlıkta fışkıran alevleri hâlâ hatırlıyorum."</p>

      <p>&nbsp;"Kabilen nerede yaşıyordu? "</p>

      <p>&nbsp;"İyice kuzeyde. Büyük bir nehrin kıyılarında. Babam kabile reisiydi. Ama onu yine de kulübeden sürükleyerek çıkardılar. Bir hayvanmış gibi öldürdüler. Bütün cengâverleri de öyle. Sadece çok küçük çocuklarla kadınlara dokunmadılar. Bizi sıra sıra birbirimize zincirlediler. Boyunlarımızdan. Sonra yürümeye zorladılar. Günlerce, günlerce yürüdük. Güneşin doğduğu yere doğru gidiyorduk. Kıyıya doğru." Aboli birdenbire ayağa kalkarak hazırladığı sopaları aldı. "Avlanacak yerde, ihtiyar kadınlar gibi gevezelik ediyoruz."</p>

      <p>&nbsp;Ağaçların arasından geldikleri yoldan döndüler. Tekrar göle eriştikleri zaman zenci dönerek Hal'a baktı. "Tüfeğinle barut keseni burada bırak. Suyun içinde sana bir yararları olmaz."</p>

      <p>&nbsp;Hal silahını otların arasına saklarken Aboli iwisa'ların en düzgün ve en hafif olanlarından ikisini seçti. Delikanlı yanına dönünce sopaları ona uzattı. Soyunurken, "Beni seyret," diye emretti. "Benim yaptıklarımı yap "</p>

      <p>&nbsp;Sığ suya girdi. Çırılçıplak kalan Hal da onun peşinden sık sazlara doğru gitti.</p>

      <p>&nbsp;Aboli su beline kadar geldiği zaman durdu ve uzun sazların saplarını başının üzerine çekti. Onları örerek tepesinde bir paravana oluşturdu.</p>

      <p>&nbsp;Sonra suya girdi. Artık sadece kafası gözüküyordu. Hal ondan biraz öte yer aldı. Sazlardan çabucak kendine bir dam ördü. Damdan su almadan gelen tayfaların seslerini duyuyordu. Gemiciler tatlı su kaynağından su doldurdukları fıçılarla geri dönerken kayıkların kürekleri gıcırdıyordu. Aboli usulca, "İyi," diye seslendi. "Artık hazır ol, Gundwane! Bunlar kuşların havalanmalarına neden olacaklar." Birdenbire müthiş bir kanat sesi duyuldu. Gökyüzünü daha önce de gördükleri kuşların oluşturduğu büyük bulut kapladı. İngiliz yaban ördeğine benzeyen ama gagaları parlak sarı olan kuşlar V biçiminde dizilerek, delikanlının saklandığı yere doğru alçaktan uçtular. Aboli, Hal'ı fısıltıyla uyardı. "İşte geliyorlar." Delikanlının kasları büküldü. Sürüye liderlik geden yaşlı ördeğe bakmak için başını kaldırdı. Ördeğin kanatları bıçaklara benziyor, havayı sertçe, çabucak yarıyordu. Aboli, "Şimdi!" diye bağırarak ayağa fırladı. İyice doğruldu. Sağ kolunu geriye attı, iwisa elindeydi. Sopayı fırlattı. Sopa döne döne uçarken şaşıran ördekler panik içinde kaçıştılar. Aboli bu tepkiyi hesaplamıştı. Dönen sopası baştaki erkek ördeğin göğsüne çarparak onu birdenbire durdurdu. Kanatları, yüzgeçleri ayaklarına karışan hayvan tüyleri uçuşarak düştü. O daha suya erişmeden Aboli ikinci sopayı attı. Bu da dönerek daha genç bir kuşa çarptı. Sopa dişi ördeğin uzatmış olduğu boynunu kırdı. O da yaşlı ördeğin suda yüzen ölünün yanına düştü.</p>

      <p>&nbsp;Hal da kendi sopalarını arka arkaya fırlattı. Ama ikisi de hedeften çok uzağa düştü. Dağılan ördek sürüsü saz yığınlarının üzerinden alçaktan uçarak kaçtı.</p>

      <p>&nbsp;Aboli delikanlıyı teşvik etti. "Yakında öğreneceksin. Zaten iki atışın sürüye yakındı." Suları şapırdatarak sazların arasından geçti. Önce ördekleri, sonra da iwisalarını aldı. İki ölü kuşu önündeki gölcükte yüzdürdü. Birkaç dakika sonra bu kuşlar öterek ilerleyen başka bir sürüyü yakarına çekti. Ördekler hemen hemen sazların tepelerine kadar alçaldı.</p>

      <p>&nbsp;Hal o zaman sopalarını attı.</p>

      <p>&nbsp;Aboli vurduğu diğer iki ördeği almak için suda ilerleyen Hal'a güldü, iyi atıştı, Gundwane. Bu sefer daha yakındın. Yakında bir kuşa bile isabet ettirebilirsin."</p>

      <p>&nbsp;Hal bu kehanete rağmen ancak öğleye doğru ilk ördeğini vurabildi. Ama kuşun sadece kanadını kırmıştı. Bu yüzden ördeği yakalayıp boynunu bir büküşte kırmak için gölün ortalarına kadar yüzmek zorunda kaldı. Ondan sonra kuşlar uçmaktan vazgeçerek daha derin suda dinlendiler Onlara erişmek mümkün değildi.</p>

      <p>&nbsp;Aboli avı sona erdirdi. "Bu kadarı yeter!" Ölü ördekleri birbirlerine bağlamak için suyun kenarındaki bir ağacın gövdesinden şeritler halinde kabuklar kesti. Onları bükerek sicime dönüştürdü. Kuşlar Aboli'nin geniş omuzları için bile ağır sayılırdı. Ama Hal kumsalda ilerlerken az ganimetini kolaylıkla taşıdı.</p>

      <p>&nbsp;Buruna eriştikleri zaman artık koya demirlemiş olan üç gemiyi görebiliyorlardı. Aboli kuşları kumların üzerine attı. "Burada dinlenelim." Hal zencinin yanına çöktü. İki arkadaş bir süre sessizce oturdular. Sonra Aboli, "Akbaba buraya neden gelmiş?" diye sordu. "Baban bir şey söyledi mi?"</p>

      <p>&nbsp;Akbaba, benim Tarikat'a girmem için bir Loca hazırlamak amacıyla geldiğini söylüyor.</p>

      <p>&nbsp;Aboli başını salladı. "Benim kabilemde genç cengâverler erkek sayılmak için sünnet olurlar."</p>

      <p>&nbsp;Hal titreyerek elini kasığına attı. Her şeyin yerli yerinde olup olmadığını anlamak istermiş gibi. "Senin gibi bıçağa boyun eğmeyeceğim için seviniyorum."</p>

      <p>&nbsp;Ama Akbaba'nın peşimizden buraya gelmesinin nedeni bu değil. 0 babanı izliyor. Sırtlanın aslanı izlemesi gibi. Adam pis pis kalleşlik kokuyor.</p>

      <p>&nbsp;Hal usulca zencinin endişesini gidermeye çalıştı. "Babam da aynı kokuyu aldı. Ama onun elindeyiz. Çünkü Azim'in ana direği yok. Toplar da gemiden indirildi."</p>

      <p>&nbsp;İkisi de göldeki Moray Martısı'na baktılar. Sonra Hal endişeyle kımıldandı. "Akbaba şimdi ne işler karıştırıyor?"</p>

      <p>&nbsp;Martı'nın büyük kayığı teknenin yanından uzaklaşmış, palamarın gölün yüzeyinden aşağıya uzandığı yere doğru gidiyordu. Hal'la Aboli kayıktaki mürettebatın palamarı tutarak onun üzerinde birkaç dakika çalışmalarını seyrettiler.</p>

      <p>&nbsp;"Kumsaldan gözükmüyorlar. Onun için babamın onların ne işler kandıklarını görmesi imkânsız." Hal yüksek sesle düşünüyordu. "Sinsice halleri var. İşte bu da benim hiç hoşuma gitmiyor."</p>

      <p>&nbsp;O konuşurken tayfalar gizli işlerini bitirdiler ve yine Martı'nın yanına doğru gittiler. Şimdi Hal onlar ilerlerken ikinci bir palamarı geminin kıçına döşediklerini görebiliyordu. Delikanlı bunu fark edince telaşla ayağa fırladı. "Demirlerine bir yay takıyorlar," diye bağırdı.</p>

      <p>&nbsp;Bir yay mı? Aboli delikanlıya baktı. "Bunu neden yapsınlar ki?"</p>

      <p>&nbsp;Akbaba'nın ırgatın birkaç dönüşü sayesinde gemisini istediği yöne çevirebilmesi için.</p>

      <p>&nbsp;Aboli de ayağa kalktı. Yüzünde ciddi bir ifade vardı. "Akbaba böylece borda toplarını bizim savunmasız gemiye doğru çevirebilecek. Ya da? Kumsaldaki kampımızı tarayabilecek. Hemen koşup kaptanı uyarmalıyız."</p>

      <p>&nbsp;Hayır, Aboli. Acele etme. Akbaba'ya oyununu anladığımızı belli etmemeliyiz.</p>

      <p>***</p>
    </div>
  </div>
</body>
</html>
