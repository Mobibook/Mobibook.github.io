<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <p>&nbsp;Sir Francis, Hal'ın anlattıklarını dikkatle dinledi. Oğlunun konuşması sona erince de düşünceli bir tavırla çenesini sıvazladı. Sonra ağır ağır Azim'in küpeştesine gitti ve teleskopu kayıtsızca gözüne götürdü. Geniş gölü ağır ağır taradı. Akbaba'nın gemisiyle ilgilendiğini kimsenin anlamaması için Martı'nın üzerinde pek durmadı. Sonra teleskopu kapatıp onu bekleyen Hal'ın yanına geldi. Sir Francis, "Aferin, oğlum," derken gözlerinde saygı vardı. "Akbaba yine her zamanki oyunlarını oynamaya hazırlanıyor. Haklıymışsın. Ben kıyıdaydım ve onun yayı yerleştiğini göremezdim. Belki de bunu hiçbir zaman fark edemezdim."</p>

      <p>&nbsp;"Ona yayı çıkarmasını emredecek misiniz, baba?" Sir Francis gülümseyerek, "Hayır," der gibi başını salladı. "Hilesini öğrendiğimizi öğrenmemesi daha iyi olur."</p>

      <p>&nbsp;"Peki, biz ne yapacağız?"</p>

      <p>&nbsp;"Ben kumsaldaki ağır topları Martı'ya doğru çevirttim bile. Daniel'le bütün tayfaları uyardı..."</p>

      <p>&nbsp;"Ama, baba, Akbaba'nın bizim için bir sürpriz hazırladığı kesin. Bizim de ona yapabileceğimiz bir oyun yok mu?" Hal o telaşı arasında babasının sözünü kesecek cesareti bulmuştu. Sir Francis'in kaşları he çatıldı ve sert bir yanıt verdi.</p>

      <p>&nbsp;"Herhalde bir teklifte bulunacaksınız, Bay Henry. "</p>

      <p>&nbsp;Bu resmi tavır Hal'a babasının öfkelenmeye başladığını açıklayarak onu uyardı. Delikanlı hemen pişman oldu. "Küstahlığımı affedin, baba Küstahça davranmak istemedim."</p>

      <p>&nbsp;"Buna memnun oldum. " Sir Francis hâlâ dimdik duruyordu. Dönecek oldu.</p>

      <p>&nbsp;Büyükbabamın babası Charles Courteney, Gravelines savaşında Drake'le beraber değil miydi?</p>

      <p>&nbsp;Evet, gerçekten de onunla beraberdi. Sir Francis döndü. "Ama yanıtı çok iyi biliyorsun. Onun için şimdi bu soruyu sorman biraz garip değil mi?"</p>

      <p>&nbsp;Belki de Calais'de demirli olan İspanyol Donanması'na karşı şeytan gemilerini kullanılmasını Drake'e öneren de oydu. Böyle olamaz mı?</p>

      <p>&nbsp;Sir Francis başını ağır ağır çevirerek oğluna baktı. Önce gülümsedi. Sonra güldü. Sonunda da kahkahalar atmaya başladı. "Tanrım! Bu çocuğun damarlarında gerçekten Courteney kanı var! Hemen aşağıya kamarama gel ve ne düşündüğünü açıkla."</p>

      <p>&nbsp;Hal taştahtaya bir deseni çizerken, kaptan onun omzunun dibinde bekledi. "Bunların sağlamca yapılmış olmaları şart değil. Sonuçta fazla uzağa gitmeyecekler. Dalgalı denize dayanmaları da zordur." Hal bütün bunları saygıyla açıklamıştı.</p>

      <p>&nbsp;Babası, "Ama denize indirildikten sonra doğru rota üzerinde ilerlemeleri gerekiyor," dedi. "Ayrıca bir hayli yük taşımaları da şart." Tebeşiri Hal'dan aldı. Taştahtaya çabucak birkaç çizgi çizdi. "İki tekneyi birbirine bağlayabiliriz. Teknelerin hedefe erişmeden önce alabora olmamaları gerek."</p>

      <p>&nbsp;Hal, "Biz buraya demirlediğimizden beri rüzgâr devamlı güneydoğudan esiyor," dedi. "Rüzgârın kesileceği de yok gibi. Onun için tekneleri rüzgâra karşı dizmeliyiz. Onları boğazdaki küçük adaya götürürsek, tekneleri saldığımız zaman rüzgâr bizim işimizi görür."</p>

      <p>&nbsp;Sir Francis başını salladı. "Pekâlâ. Kaç tekne gerekiyor?" Oğluna böyle fikrini sorduğu için onu ne kadar sevindirdiğinin farkındaydı.</p>

      <p>&nbsp;Drake, İspanyollara karşı sekiz tekne yollamış. Ama bizim bu sayıda tekne yapacak kadar zamanımız yok. Beş olabilir mi? Hal başını kaldırarak tekrar babasına baktı. Kaptan yine başını salladı.</p>

      <p>&nbsp;Evet, beş yeterli olur sanırım. Kaç adama ihtiyacın olacak? Danin kıyıdaki toplara komuta etmesi gerekiyor. Akbaba biz hazır olmadan oyuna başlayabilir. Ama Ned'le marangozu sana teknelerin yapılmasında yardım etmeleri için yollayacağım. Tabii Aboli'yi de.</p>

      <p>&nbsp;Hal babasına hayranlıkla baktı. "Yani teknelerin yapılması işiyle ilgilenmem konusunda bana güveniyor musunuz?" diye sordu.</p>

      <p>&nbsp;Babası, "Bu senin planın," diye yanıt verdi, hafifçe gülümsüyordu yine. "Başarısız olursa o zaman elime seni suçlama fırsatı geçer. Adamları al ve kıyıya çık. Hemen çalışmaya başlamanı istiyorum. Dikkatli ol. Akbaba'nın işini kolaylaştırma."</p>

      <p>&nbsp;Hal'ın' adamları boğazın karşısındaki sık ağaçlıklı adanın diğer tarafında küçük bir yer açtılar. Moray Martısı'ndan onların görülmeleri imkânsızdı. Delikanlı anakaradaki ormanı dolaştıktan sonra, adamlarını ve malzemeyi Akbaba'nın gemisindeki gözcülere gözükmeden adaya taşımayı başarmıştı.</p>

      <p>&nbsp;O ilk akşam zifte batırılmış meşalelerin titreyen ışığında gece yarısından sonraya kadar çalıştılar. İşlerinin ne kadar acil olduğunu hepsi de biliyordu. Bitkin düştüklerinde kendilerini ağaçların altındaki çürümüş yaprakların oluşturduğu yumuşak şiltelere attılar ve etraf yeniden çalışmalarını sağlayacak kadar aydınlanıncaya dek uydular. ? Ertesi gün öğleye doğru acayip beş tekne gölün kıyısındaki gizli yerlerine taşınmaya hazırdı. Deniz çekildiği zaman Sir Francis yapılanları incelemek için suda ilerleyerek anakaradan geldi ve adayı kaplayan sık ağaçların arasındaki patikadan indi.</p>

      <p>&nbsp;Sonra kuşkuyla başını sallayarak düşünceli bir tavırla, "Onların yüzeceğini içtenlikle umuyorum," diye mırıldandı. Hantal teknelerden birinin etrafında ağır ağır dolaşıyordu.</p>

      <p>&nbsp;Hal yorulmuştu ve öfkesini kolaylıkla kontrol edecek halde değildi. "Bunu ancak onları salıverdiğimiz zaman öğreneceğiz. Sizi memnun etmek için bile Lord Cumbrae'nin işine yarayacak bir gösteri düzenlemem."</p>

      <p>&nbsp;Babası ona baktı ama hayretini gizledi. Babaca bir gurur ve acıyla küçük yavru gelişip genç bir köpek oluyor ve homurdanmayı öğreniyor diye düşündü. Hal saygı istiyor. Gerçeği itiraf etmek gerekirse bunu da hak etti.</p>

      <p>&nbsp;Sonra yüksek sesle, "Sana verilen sürede başarılı oldun," diyerek Hal'ın öfkesinin yön değiştirmesini sağladı. "Sana onları taşıtman için başkalarını yollayacağım. Tekneleri koruya yerleştirin.</p>

      <p>&nbsp;Hal o kadar yorgundu ki, Azim'in ip merdiveninden kaportaya zorlukla tırmanabildi. İşini tamamlamıştı, ama babası onun kamarasına kaçmasına yine de izin vermemişti.</p>

      <p>&nbsp;Hal dalıp gittiği uçurumundan istemeye istemeye geri döndü. Birkaç dakika kendisini neyin uyandırdığını anlayamadı. Sonra bölmeden yine o tırmalamaya benzeyen ses geldi.</p>

      <p>&nbsp;Hal birdenbire iyice uyandı. Yorgunluğunu tamamiyle unutmuştu. Yuvarlanarak şiltesinden kalktı ve panonun önünde diz çöktü. Tırmalama sesi şimdi daha sabırsızca ve emredermiş gibiydi. Delikanlı çabucak vurarak yanıt verdi. Sonra gözetleme deliğine tıkadığı tıpayı bulmak&nbsp; için karanlıkta etrafı araştırdı. Tıkacı çıkarır çıkarmaz lambanın sarı ışığı içeri süzüldü. Ama sonra Katinka dudaklarını diğer taraftan açıklığa yapıştırdığı için ışık kayboldu. Kadın hiddetle, "Dün gece neredeydin?" , fısıldadı.</p>

      <p>&nbsp;Hal da fısıltıyla yanıt verdi. "Kıyıda görevlerim vardı." Katinka, "Sana inanmıyorum," dedi. "Cezadan kaçmaya çalışıyorsun, bana mahsus itaatsizlik ediyorsun."</p>

      <p>&nbsp;"Hayır, hayır. Böyle bir şeyi..."</p>

      <p>&nbsp;Panoyu hemen yerinden çıkar.</p>

      <p>&nbsp;Delikanlı ranzasının ayakucundaki çengele asılı kemerinden sarkan kamasını el yordamıyla buldu. Tahta çivileri çıkardı. Pano hafif bir gıcırtıyla yerinden çıktı. Hal tahtayı yana koydu. Dörtköşe delikten tatlı bir şık süzüldü.</p>

      <p>&nbsp;Hal genç kadının sesini duydu. "Haydi, gel." Delikanlı sürünerek açıklıktan geçmeye çalıştı. Burası bir hayli dardı ama Hal biraz çabaladıktan sonra kendini Katinka'nın kamarasında buldu. Avuçlarını ve dizlerini yere dayamıştı. Delikanlı kalkacak oldu. Ama Katinka onu engelledi.</p>

      <p>&nbsp;Orada dur. Hal başını kaldırarak tepesine dikilmiş olan kadına aktı. Katinka ince bir kumaştan yapılmış uzun bir gecelik giymişti. Saçları beline kadar iniyordu. Lambanın ışığı geceliğinin kumaşından içeriye üzülüyor ve vücudunun siluetini çiziyordu. İpeğin şeffaf kıvrımlarının arasında ışıltılı cildi parlıyordu.</p>

      <p>&nbsp;Genç kadın, "Hiç utanmıyorsun!" dedi. Hal onun karşısında, Katinka kutsal bir heykelmiş gibi dizlerinin üzerinde duruyordu. "Yanıma çırılçıplak geldin. Bana saygı göstermiyorsun."</p>

      <p>&nbsp;Hal, "Affedersiniz..." diye inledi. Katinka'nın emrine hemen uyma telaşı arasında çırılçıplak olduğunu unutmuştu. Şimdi elleriyle mahrem yerlerini örtmeye çalışıyordu. "Saygısızlık etmek istemedim." Delikanlı iyice heyecanlanmıştı.</p>

      <p>&nbsp;Hayır! Utancını ellerinle örtme! Bu iğrenç davranışlarını sona erdirmek için yapabileceğim hiçbir şey yok mu? Şeytanın yolunda çok fazla mı ilerledin?</p>

      <p>&nbsp;Katinka, Hal'ın saçlarının bir tutamını yakalayarak onu ayağa kaldırdı ve delikanlının onun güzelliğini ilk gördüğü kamaraya sürükledi...</p>

      <p>***</p>

      <p>&nbsp;</p>
    </div>
  </div>
</body>
</html>
