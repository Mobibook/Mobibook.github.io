<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <p>Masa Körfezi'nde, kıyının yakınında demir atmadan önce Sir Francis'in tayfalarından biri daha öldü. Diğerleri o kadar ölmüşler, kasları öylesine sertleşmişti ki, merdivenden üst güverteye hayvanlar gibi tırmanmak zorunda kaldılar. Güvertede birbirlerine sokuldular. Yırtık giysileri kendi pislikleriyle kaplanmıştı. Etraflarına bakışıyor, kirpiklerini kırpıştırıyor, gözlerini parlak sabah güneşinden korunmaya çalışıyorlardı.</p>

      <p>&nbsp;Hal, Ümit Burnu'nun bu kadar yakınına hiç gelmemişti. Savaşın başında nöbetlerinin ilk bölümünde karadan açıkta demir atmış ve körfeze uzaktan bakmışlardı. Ancak bu kısa deneyim delikanlıyı olağanüstü deniz manzarası için hazırlamamıştı. Burada koyu mavi Atlas Okyanusu rügârdan köpük köpük oluyor ve gözkamaştırıcı kıyılara vuruyordu. Işıldıyan kumsallar Hal'ın sönük ışığa alışmış gözlerini sancıtmıştı.</p>

      <p>&nbsp;Tepesi dümdüz olan ünlü dağ Afrika'nın masmavi gökyüzünü önemli bir bölümünü kapatıyordu. Sarı kayadan oluşan dev gibi bir heyelandı. Sık ağaçlıklı ormanlarla kaplı derin uçurumlar kayayı yarıyordu. Dağın tepesi geometri bakımından o kadar dümdüz, oranları o kadar hoştu ki, insana bunu ilahi bir mimar yapmış gibi geliyordu. Bu geniş yaylanın üstünde ışıltılı, bir kapta kaynayan süt gibi köpük köpük bir bulut vardı. Gümüş bir çağlayan yamaçların aşağısına erişmiyor, sular tam yarı yolda sihirli bir çabuklukla buharlaşıp yemyeşil doğal ormanlarla göz kamaştıran aşağı yamaçları ıslatmıyordu. Bu ihtişam kar gibi beyaz beyaz yukarısında rahatsız edici bir ürtiker gibi yayılmış olan binaları cüceleştirerek önemsizleştiriyordu. Martı demir atar atmaz küçük teknelerden oluşan bir filo onu karşılamak için hemen kıyıdan açıldı.</p>

      <p>&nbsp;Vali van de Velde merdivenden inmeyi reddetti. Onu bir porsun iskemlesine oturtarak vinçle güverteden kaldırdılar. Vali o arada adamlara bağırarak sinirli sinirli emirler verdi. "Dikkatli olun, beceriksiz hayvanlar! Beni düşürürseniz hepinizi sırt derileriniz yüzülünceye kadar kamçılatırım!"</p>

      <p>&nbsp;Valiyi, Martı'ya yanaşmış olan büyük sandala indirdiler. Valinin karısı kayıkta bekliyordu. Albay Cornelius Schreuder'in yardım ettiği kadının sandala inişi kocasınınkinden daha zarifçe olmuştu.</p>

      <p>&nbsp;Yeni valiyi beş güçlü esir kürek çekerek kıyıya götürdüler. Bembeyaz köpüklerde dans eden karaya ulaştılar ve adamı sandaldan alıp kumların üzerine indirdiler. Afrika topraklarına ayak basarken top patladı. On dört pare top patladı. Güney tabyasının mazgal şevinden uzun bir tüye benzeyen duman fışkırdı. Gökgürültüsüne benzeyen patlama şirketin ilgini o kadar şaşırttı ki, otuz santim havaya fırladı. Az kalsın şapkasını güneydoğudan esen rüzgara kaptırıyordu.</p>

      <p>&nbsp;Vali Kleinhans yerini alacak olan adamın sonunda gelmiş olmasına seviniyordu. Onu karşılamak için kıyıya inmişti. Yerini Albay Schreuder bırakarak ayaklarındaki pis kokulu Afrika tozundan bir an önce kurtulmak için acele eden garnizon kumandanı kalenin surlarına çıkmış teleskopla yeni gelen önemli kişilere bakıyordu. Altı güzel kır at koşulmuş resmi araba kumsalın yukarısında bekliyor... Vali Kleinhans yeni gelenleri karşılamak için arabadan indi. Rüzgârda çıkmaması için şapkasını sıkıca tutuyordu. Arabanın etrafında garnizondan gelen şeref kıtası bekliyordu. Kıyıya birkaç yüz kişi toplanmıştı; Kadınlar, erkekler, çocuklar. Küçük kolonide yürüyebilen ya da sürünebilen herkes gevşek kumlarda ilerlemeye çabalayan Vali van de Velde'yi karşılamaya gelmişti.</p>

      <p>&nbsp;Van de Velde sonunda toprak yere erişti. Rahat bir soluk alarak resmi tavır takındı. Vali Kleinhans'ın, "Hoşgeldiniz," sözlerine karşılık verdi el sıkıştılar. O sırada töreni seyretmeye gelmiş olan şirket memurları insanlar ve esirler bağırarak onları alkışladılar. Şeref kıtası silahlarını öne getirerek selam verdi. Bando da neşeli, vatansever bir marş çalmaya başladı. Müzik zillerin şangırtısı ve büyük davulların gümbürtüsüyle sona erdi. İki vali aynı anda birbirlerini kucaklıyordu. Kleinhans artlk kurtulduğu ve Amsterdam'a dönebileceği için seviniyordu, van de Velde'yse fırtına ve korsanlar yüzünden ölmeden yeniden Hollanda topraklarına ayak bastığı için.</p>

      <p>&nbsp;Sam Bowles ve adamları cesetlerin zincirlerini açıp onları denize atarken, Tutsakların arasında çömelmiş olan Hal, uzaktan Kantinka’nın bir kolunda Vali Kleinhans, diğerine de Albay Schreuder arabaya gitmesini seyretti.</p>

      <p>&nbsp;Katinka'ya olan aşkı yüzünden kalbi parçalanan Hal Aboli’ye, "O dünyanın en güzel kadını değil mi?" diye fısıldadı. Bu ilişkilerini bizi kurtarmak için kullanacak. Artık her şey kocasının elinde, onu bize adil davranması için ikna edecek." İriyarı adamlar inatla yanıt vermediler. Sadece birbirlerine baktılar. Sonra Daniel kırık dişlerini göstererek güldü. Aboli ise gözlerini devirdi.</p>

      <p>&nbsp;Katinka deri kaplı kanepeye yerleştikten sonra kocasını da bindirdiler. Araba adamın ağırlığı yüzünden sallanıp sarsıldı. Van de Velde karısının yanına yerleşir yerleşmez bando yine hızlı bir marş çalmaya başladı şeref kıtası tüfeklerini omuzlarına vurarak ilerledi. Beyaz çapraz kuşakları ve yeşil ceketleriyle görenleri etkiliyorlardı. Kortej açık talim alanından kaleye doğru gitti. Kalabalık yolun iki yanına dizilmişti. Bazıları arabanın önünden koşuyorlardı.</p>

      <p>&nbsp;Elveda, baylar. Gemimizde olmanız büyük bir şeref ve zevkti. Sir Francis güvertede zincirlerini sürüye sürüye yürümeye çalışırken, Akbaba elini şapkasının kenarına götürerek alayla selam verdi. Kaptan mürettebatın başında geminin yanında bekleyen sandala indi. Deniz kabarırken prangalı adamlar tekne için fazla ağır bir yük sayılırdı. Martı'nın yanından uzaklaşırlarken sandal iyice suya batmıştı.</p>

      <p>&nbsp;Kıyıya yaklaşırlarken kürekçiler büyük sandalın kıçını bembeyaz köpüklü dalgalara doğru çevirmeye çalıştılar. Ama kabaran bir dalga tekneyi döndürdü. Sandal birdenbire orsaya gelerek yan yattı. Su burada yalnızca yirmi santim derinliğindeydi. Hem kürekçiler, hem de tutsaklar bembeyaz suya yuvarlandılar. Alabora olan tekne dalgalara kapıldı.</p>

      <p>&nbsp;Boğulur gibi olan, deniz suyunu öksürerek tüküren tutsaklar birbirlerini zincirlerini çekerek kurtardılar. Neyse ki, bir mucize olmuş kimse boğulmamıştı. Ama çabaları yüzünden güçleri tükenmişti. Kalede askerler onları zorlayarak ayağa kaldırır, tüfeklerle dürterek, kıyıdan yukarıya çıkarırlarken, üzerlerinden sular akıyordu. Kuma bulanmışlardı.</p>

      <p>&nbsp;Kalabalık resmi arabanın kale kapısından girişini seyrettikten sonra&nbsp; bu aşağılık yaratıklarla biraz eğlenmek için hızla rıhtıma döndü. Tutsakları sığır sürüleriymiş gibi inceliyor, kahkahalarla gülüyor&nbsp; saçık laflar atıyorlardı.</p>

      <p>&nbsp;“İngiliz korsanlarından çok dilencilere benziyorlar”</p>

      <p>&nbsp;“Ben guldenlerimi saklayacağım. Bu grubu esir pazarında sattıklarında arttırmaya katılmayacağım”</p>

      <p>&nbsp;“Bunları satmazlar, onları yakacaklar.”</p>

      <p>&nbsp;“Hiç olmazsa biraz eğleniriz. Son köle ayaklanmasınan beri doğru dürüst bir idam seyretmemiştik.”</p>

      <p>&nbsp;“Stadige Jan’ın iyi bir ders vereceğinden eminim. Hal adamın işaret ettiği yere doğru baktı. Orada koyu renk, biçimsiz ve Püritenlere özgü o şapkalardan giymiş olan bir adam duruyordu. Etrafındakilerden bir baş daha uzundu. İfadesiz uçuk sarı gözlerle Hal'ı süzüyordu.</p>

      <p>&nbsp;“Bu güzeller için ne diyorsun, Stadige Jan? Onların bizim için güzel şarkı söylemelerini sağlayabilecek misin?"</p>

      <p>&nbsp;Hal bu adamın etrafındakilerde uyandırdığı ilgi ve tiksintiyi hissetti. Kimse ona sokulmuyordu. Delikanlı kalabalığın bakışlarından adamın, onu uyardıkları cellât olduğunu sezdi. O uçuk renkli gözlere bakarken tüyleri diken diken oldu.</p>

      <p>&nbsp;Ağzını çarpıtarak Aboli'ye sordu. "Onu neden 'Yavaş Jan' diye çağırıyorlar?"</p>

      <p>&nbsp;Aboli, Bunu hiçbir zaman öğrenemeyeceğimizi umalım," diye yanıt verdi. O sırada bir kadavraya benzeyen uzun boylu bir adamın önünden geçiyordu.</p>

      <p>&nbsp;Beyaz ve siyah çocuklar prangalı adamların oluşturduğu sıranın yanında dans ediyorlardı. Tutsaklarla alay ediyor, onlara çakıl taşları ve pislikleri denize taşıyan açık kanalizasyondan aldıkları şeyleri atıyorlardı.&nbsp; Bu örnekten cesaret bulan birkaç sokak köpeği tutsakların Ayaküstü takılarak onların ayaklarını ısırmaya çalıştı. Büyükler bu olacak için en iyi kılıklarını giymişlerdi. Çocukların yaptıklarına bakıyorlardı. Bazı kadınlar berbat halde olan tutsakların kokusunu aldıkları zaman bitki dolu şaseleri burunlarına götürdüler ve dehşetle ve merakla titrediler.</p>

      <p>&nbsp;“Ah, ne iğrenç yaratıklar!" Bu zalim ve vahşi suratlara bakın'."</p>

      <p>&nbsp;“Şu zencileri insan etiyle beslediklerini duydum. Aboli onlara bakarak yüzünü çarpıttı ve gözlerini devirdi bir tebessümle aralanan dudaklarının arasında iri beyaz dişlerini gösterdi. Yanaklarındaki dövmeler gururla belirginleşti. Kadınlar güleç bir dehşetle bağrıştılar. Zenci geçerken küçük kızlar annelerin eteklerine yüzlerini gömdüler.</p>

      <p>&nbsp;Kalabalığın gerisinde kadınlarla erkeklerden oluşan başka topluluk vardı. Onlar kendilerinden üstün insanların tutsakları taciz etme çalışmalarına katılmıyorlardı. Hal onların kentlilerin yanında çalışan köleler olduklarını tahmin etti. Renkleri Afrika'nın kömür karasından Doğu'nun kehribar ve altın sarısına kadar değişiyordu. Çoğu efendi ya da hanımlarının eski elbiselerini giymişlerdi. Ama daha güzel olan kadınlar gözalıcı kıyafetlere bürünmüşlerdi. Giysilerinden onların efendilerinin oyuncakları oldukları anlaşılıyordu.</p>

      <p>&nbsp;Bu grup zincirleri şıngırdayarak geçen denizcilere sessizce bakıyorlardı. Hiçbirinin güldüğü yoktu. Hatta Hal ifadesiz yüzlerle gemicileri seyreden bu insanların onların durumunu anladıklarını seziyordu. Sonuç ta bu insanlar da esirdiler. Kalenin kapısından girmenin hemen önce Hal kalabalığın gerisindeki bir kızı özellikle fark etti. Genç kız her şeyi görebilmek için bir moloz yığınının üzerine çıkmıştı. Aradaki dizi dizi seyirciden daha yüksekteydi. Ama Hal'ın onu fark etmesinin tek nedeni bu değildi.</p>

      <p>&nbsp;Kız Hal'ın hayal edemediği kadar güzeldi. Hiçbir kadın bu kadar güzel olamazdı. Çiçek gibi bir kızdı. Gür siyah saçları pırıl pırıldı. Kara gözleri oval biçimi ince yüzü için fazla iriydi. İki genç kalabalığın üzerinden birbirlerine baktılar ve bir an göz göze geldiler. Hal'a kız ona anlayamadığı bir mesajı iletmeye çalışıyormuş gibi geldi. Sadece bu genç kızın kendisine acıdığının ve ıstırabını paylaştığının farkındaydı. Sonra sıra kalenin avlusuna girdi ve Hal da kızı göremez oldu.</p>

      <p>&nbsp;Ondan sonraki korkunç günlerde kızın hayali delikanlının gözünün önünden gitmedi, hatta yavaş yavaş Katinka'nın hayalinin yerini almaya başladı. Geceleri Hal'ın azaba dayanma gücü kazanması için karşısında belirdi. Delikanlı o kasvetli taş duvarların ötesinde bu duruma düştüğü için üzülen bir tek kişi olduğu takdirde savaşmaya devam edeceğini düşünüyordu.</p>

      <p>&nbsp;Kalenin avlusunda kale muhafızları esirlere kendi zincirlerini taktılar. Sam Bowles’ın adamları yere atılan zincirleri Martı’ya geri götürmek üzere topladılar. Ayrılırken Sam Bowles “Sevgili arkadaşlarım hepinizi özleyeceğim.” Diyerek sırıttı.</p>

      <p>&nbsp;Martı’nın alt güvertesi sizler olmadan pek yalnız ve mahsun olacak. Ama korkmayın son performanslarınızı sergilerken eski arkadaşınız Sam Bowles geçit töreninde olacak.</p>

      <p>&nbsp;Sam Bowles gittikten sonra Hal avluda etrafına bakındı. Babası onu eğitirken karadaki surların yapımı hakkında bilgilendirmişti. Bu nedenle hemen surların ve top bataryalarının klasik tasarımını tanıdı. Bu duvarların donanmaya uygun biçimde tamamlandığı zaman orayı ele geçirmek için tam donanımlı bir ordunun gerekeceğini gördü. Ama işin yarısı bile daha tamamlanmamıştı. Kalenin ya da yeni garibanların deyişiyle Het kesteel'in, yani şatonun kara tarafında sadece kazılmış temeller vardı. İlerde bir gün bu temellerden dev surlar yükselecekti. Ancak acele edildiği belliydi. Son iki İngiliz-Hollanda savaşı buna neden olmuştu kuşkusuz. Etraflarındaki telaşlı çalışmanın nedeni İngiliz Milletler Topluluğu, İskoçya ve İrlanda'nın koruyucusu Lord Oliver Cromwell'in ve sonra da kafasını kestirttiği hükümdarın oğlu Kral Chares, Hollandalılara uzaklardaki sömürgelerinin ne kadar savunmasız olduğunu öğretmişlerdi. Hem de zorla. Yarı tamamlanmış surlara yüzlerce işçi doluşmuşlardı. Tutsakların bekledikleri avluya inşaat için gerekli malzemeler ve tepelerinde yükselen dağdan getirilmiş yontulmuş taşlar yığılmıştı.</p>

      <p>&nbsp;Tehlikeli esirler sayıldıkları için onları diğer mahkûmlardan ayrı tutuyorlardı. Tutsakları kalenin güney duvarının altındaki kısa, döner merdivenden indirdiler. Zemini, kubbeli tavanı ve duvarları oluşturan taşlar ıslaktı ve nem yüzünden parlıyordu. Bu su kalenin etrafındaki kanallardan sızıyordu. Sonbaharda bu güneşli günde bile korkunç rutubetli yer ürpermelerine neden oldu. Gardiyanlar Sir Francis'i sürükleyerek sıradan çıkartarak onu ancak bir kişinin sığabileceği bir hücreye kapattılar. Bu aynı sıradaki altı kadar birbirine benzeyen hücrelerden biriydi. Kapısı sağlam tahtadan yapılmıştı, demir sürgüleri vardı. Her kapıdaki küçücük gözetleme delikleri kapatılmıştı. Diğer mahkûmları görmek imkânsızdı. İriyarı Hollandalı gardiyan kapıyı Sir Francis'in üzerine kapatırken, "Sana özel bir yer ayırdık, Sir Korsan," dedi. Belindeki desteden aldığı kocaman demir bir anahtarla kapıyı kilitledi. "Seni Skellum İni’ne yerine kapatıyoruz. Burada gerçekten kötü insanlar var. Katiller, isyancılar ve hırsızlar var. Burada kendini evinde gibi hissedeceksin, bundan eminim.</p>

      <p>&nbsp;Tutsakların geri kalanını bir sürü gibi iterek daha aşağı kata indirdiler. Gardiyan çavuş tünelin ucundaki parmaklıklı kapıyı açıp denizcileri uzun ve dar bir hücreye soktu. Parmaklıklı kapı arkalarından kilitlendiği zaman hepsinin taş zemine yayılmış ıslak samanların üzerine rahatça uzanacakları kadar yer pek kalmadı. Bir köşede doğal ihtiyaçları için kullanacakları bir kova vardı. Ama adamlar parmaklıklı kapının yanındaki büyük su deposunu görünce sevinçle mırıldandılar.</p>

      <p>&nbsp;Bir duvarın yukarısında dört küçük pencere vardı. Etrafı inceledikten sonra Hal başını kaldırarak o pencerelere baktı. Aboli delikanlıyı omzuna aldı. Hal o dar pencerelerden birine erişmeyi başardı. Buna da diğerleri gibi sık demir çubuklar takılmıştı. Hal elleriyle çubukları yokladı, çok sağlamdılar. Delikanlı da o yoldan kaçma fikrini kafasından attı</p>

      <p>&nbsp;Parmaklıklara tutunarak kendini yukarı çekti ve aralıktan dışarı baktı. Şimdi gözleri dışarıdaki toprak zeminden ancak otuz santim kadar yukardaydı. Bulunduğu yerden kalenin iç avlusunun bir kısmını görebiliyordu. Giriş kapısını, şirketin bürolarını ve valinin dairesine açıldığı tahmin ettiği süslü kapıları. Bir yanda, surların henüz yükselmediği tarafta düz üstlü dağın yamaçlarındaki uçurumların bir bölümünü ve daha yukarıda gökyüzünü görebildi. Bulutsuz masmavi gökyüzünde beyaz bir martı sürüsü uçuyordu.</p>

      <p>&nbsp;Hal aşağıya atladı. Denizcilerin arasından geçerek parmaklı kapıya gelip merdivene baktı. Ama babasının hücresinin kapısını göremedi.</p>

      <p>&nbsp;Yavaşça, "Baba!" diye seslendi. Gardiyanlardan birinin onu azarlayacağını sanıyordu. Ama öyle bir şey olmadı. Bunun üzerine sesini yükselterek tekrar bağırdı.</p>

      <p>&nbsp;Babası da, "Seni duyuyorum, Hal," diye seslendi.</p>

      <p>&nbsp;“Bizim için yeni emirler var mı, baba?"</p>

      <p>&nbsp;Mahkeme toplanıncaya kadar birkaç gün için bizi rahat bırakacaklarını umuyorum. İyi yürekli adamlarıma ümitlerini kaybetmemelerini söyle."</p>

      <p>&nbsp;O anda bir yabancı İngilizce konuşmaya başladı. Ama aksanı pek tanıdık değildi. "Siz haklarında çok şey duyduğumuz İngiliz korsanları mısınız?” diye bağırdı. "Biz kalleşçe suçlanan dürüst gemicileriz. Sen kimsin ve neden buradasın?”</p>

      <p>&nbsp;“Skellum İni’nden komşunuzum. Sizden iki hücre aşağıdayım. Benide sizler gibi ölüme mahkûm ettiler."</p>

      <p>&nbsp;Sir Francis, "Biz henüz hüküm giymedik," diye karşı çıktı. Bu sadece bir zaman meselesi. Gardiyanlardan yakında mahkûm giyebileceğinizi duydum."</p>

      <p>&nbsp;Hal konuşmaya katıldı. Yabancı onu ilgilendirmiyordu. Ama bu konuşma zamanın geçmesini ve başlarındaki belayı düşünmemelerini sağlayacaktı. "Suçun nedir?"</p>

      <p>&nbsp;Adım Althuda. Suçum ise özgür olmaya ve başkalarının da özgür olmalarını sağlamaya çalışmak."</p>

      <p>&nbsp; 0 halde bizler kardeşiz, Althuda. Sen, ben ve buradaki her insan. Hepimiz özgürlük için savaşıyoruz."</p>

      <p>&nbsp;Diğerleri de bunu onayladıklarını belirtmek için bağrıştılar. Onlar sustukları zaman Althuda tekrar konuşmaya başladı. "Şirketin kölelerinin kaçmalarına önderlik ettik. Onlardan bazılarını tekrar yakaladılar ve Stadige Jan zavallıları diri diri yaktı. Ama çoğumuz dağlara kaçtık. Kaç defa peşimizden askerleri yolladılar. Onlarla savaştık, tekrar köle olamazdık.</p>

      <p>&nbsp;Genç bir sesti, güçlü ve gururlu. Hal görmeden ona karşı dostluk duydu. Denizcilerinden biri öğrenmek istedi. "Kaçtığınızı söylüyor. O halde neden şimdi Skellum'un İni'ndesin?" Hepsi de dinliyorlardı.</p>

      <p>&nbsp;Althuda'nın hikâyesi en ilgisizlerini bile etkilemişti, Arkamızda bıraktığım bir köleyi kurtarmak için geri döndüm," diye açıkladı. “Yerleşim merkezine girdiğim zaman beni tanıdılar ve tutuklandım.”</p>

      <p>&nbsp;Bir süre hiçbiri konuşmadı.</p>

      <p>&nbsp;Sonra biri, "Bir kadın?" diye sordu. "Bir kadın için mi” Althuda, "Evet," dedi. "Bir kadın için."</p>

      <p>&nbsp;Biri bağırdı. "Cennette bizi çılgınlığa sürükleyen bir Havva her zaman bulunur." Hepsi de güldüler.</p>

      <p>&nbsp;Sonra biri öğrenmek istedi. "O kadın senin sevgilin miydi?" Althuda yanıt verdi. "Hayır. Ben kızkardeşim için geri döndüm.”</p>

      <p>***</p>

      <p>&nbsp;</p>
    </div>
  </div>
</body>
</html>
