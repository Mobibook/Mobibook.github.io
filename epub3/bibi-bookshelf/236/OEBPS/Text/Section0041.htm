<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <p>Ruzgârın süpürdüğü iskeledeki insanlar için saatler azap veren bir&nbsp; yavaşlıkla geçti. Sık sık silah deposunun basamaklarının altındaki önemsiz kapıya bakıyorlardı. Orada ne bir hareket vardı, ne de bir ses duyuluyordu. Sonra bu soğuk, yağmurlu sabahın ortalarına kapı aniden açıldı ve Jacobus Hop avluya fırladı. Subayların atlarını bağladığı, parmaklığa doğru sendeleyerek gitti ve sanki bacakları artık kendisini taşımıyormuş gibi oradaki demir halkalardan birine tutundu. Boğuluyormuş da kurtarılmış bir insan gibi orada durmuş soluk almaya çalışıyordu. Etrafındaki hiçbir şeyin farkında değilmiş gibiydi. Bütün çalışmalar durdu. Hugo Barnard ve yardımcıları bile durdular.&nbsp; Hop birdenbire ikibüklüm olup yerdeki taşların üzerine kustu. Sonra elinin tersiyle ağzını silerek, sanki kaçacak yer arıyormuş gibi çılgınca etrafına bakındı.</p>

      <p>&nbsp;Sendeleye sendeleye parmaklıktan uzaklaştı. Sonra koşarak avluyu aştı ve valinin dairesine giden basamaklardan çıktı. Merdivenin başındaki nöbetçilerden biri onu durdurmaya kalkıştı ama Hop, "Ekselanslarıyla konuşmam gerekiyor!" diye haykırarak adamın yanından geçti.</p>

      <p>&nbsp;Geldiğini haber vermelerini beklemeden valinin kabul salonuna daldı. Van de Velde uzun cilalı masanın başında oturuyordu. İki yanında dört kentli vardı. Vali ona söyledikleri bir şeye gülüyordu.</p>

      <p>&nbsp;Hop titreyerek eşikte durduğu zaman valinin kalın dudaklarındaki tebessüm dondu. Kâtibin yüzü bir ölününki gibi bembeyazdı. Gözleri dolmuştu. Ayakkabıları kusmukla beneklenmişti.</p>

      <p>&nbsp;Van de Velde, "Buna nasıl cüret ettin, Hop?" diye gürledi ve şişko gövdesini zorlayarak yerinden kalktı. "Buraya böyle dalma cesaretini nereden buldun?"</p>

      <p>&nbsp;Hop kekeledi. "E... Ekselans. Bu işi yapamayacağım. O odaya geri dönmeyeceğim. Lütfen bunu yapmam için ısrar etmeyin. Oraya başka birini yollayın."</p>

      <p>&nbsp;Van de Velde, "Hemen oraya geri dön," diye emretti. "Bu senin son şansın, Hop. Seni uyarıyorum. Ya görevini bir erkek gibi yaparsın ya da cezasını çekersin."</p>

      <p>&nbsp;Hop açık açık ağlıyordu artık. "Anlamıyorsunuz... Bunu yapamayacağım. Orada neler olduğunu bilmiyorsunuz. Ben..."</p>

      <p>&nbsp;“Git! Hemen git! Yoksa sana da aynı biçimde davranılır.”</p>

      <p>&nbsp;Hop ağır ağır, geri geri gitti. Van de Velde arkasından bağırdı. "Şu kapıları kapat, solucan!"</p>

      <p>&nbsp;Hop körleşmiş gibi sendeleyerek avluda ilerledi. Gözleri yine dolmuştu. Küçük kapının önünde durdu ve gözle görülecek bir biçimde kendini toplamaya çalıştı. Sonra da hızla kapıdan dalıp gözden kayboldu. Sessiz seyirciler artık kâtibi göremiyorlardı.</p>

      <p>&nbsp;Akşamüzeri kapı tekrar açıldı. Yavaş Jan avluya çıktı. Her zamanki gibi kara giysilerine bürünmüş, başına yüksek tepeli siyah şapkasını geçirmişti. Yüzünde sakin bir ifade vardı. Kalenin kapılarından ağır ağır, bir kral edasıyla çıktı. Baktığı bahçelerin arasındaki caddeden konağa doğru yürüdü.</p>

      <p>&nbsp;O gittikten birkaç dakika sonra Hop dışarı fırladı. Koşa koşa ana binaya gitti. Döndüğü zaman şirketin cerrahı yanındaydı. Doktor eline deri çantasını almıştı. İki adam silah deposunun merdiveninden inerek gözden kayboldular. Uzun bir süre sonra cerrah tekrar gözüktü ve kapının önünde bekleşen Manseer'le adamlarına kısaca bir şeyler söyledi.</p>

      <p>&nbsp;Çavuş ona selam verdi ve adamlarıyla merdivenden indi. Tekrar dışarı çıktıkları zaman Sir Francis de yanlarındaydı. Kaptan yardım edilmeden kendi başına yürüyemiyordu. Elleri ve ayakları sarılıydı. Sargılara kan sızmaya başlamıştı bile.</p>

      <p>&nbsp;Adamlar ayakları sallanan ve başı düşmüş olan Sir Francis'i sürükleyerek avludan geçirirlerken Hal, "Ah, Tanrım," diye fısıldadı. "Onu öldürmüşler."</p>

      <p>&nbsp;Sir Francis bu sözleri duymuş gibi başını kaldırarak oğluna baktı. Sonra da yüksek ve berrak bir sesle, "Hal," diye bağırdı. "Yeminini unutma!"</p>

      <p>&nbsp;Hal da haykırarak yanıt verdi. "Seni seviyorum, baba!" Bu sözleri azapla, boğulurcasına söylemişti. Barnard'ın kırbacı sırtına indi.</p>

      <p>&nbsp;“İşine dön, köpek!”</p>

      <p>&nbsp;O akşam mahkûmlar ayaklarını sürüyerek sırayla Sir Francis'in hücresinin önünden geçer ve merdivenlerden inerlerken Hal duraklayarak usulca, "Tanrı'ya ve bütün azizlerine seni korumaları için yalvarıyorum, baba," diye seslendi.</p>

      <p>&nbsp;Babasının samanları hışırdatarak döndüğünü duydu. Uzun bir sessizlik oldu, delikanlı sonra Sir Francis'in sesini işitti. "Sağol, oğlum. Tanrı önümüzdeki günlere katlanabilmemiz için ikimize de güç versin."</p>

      <p>***</p>

      <p>&nbsp;</p>
    </div>
  </div>
</body>
</html>
