<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <p>Azim'in gövdesi yosun ve midyelerden temizlenmişti. Mürettebattı çekme halatlarını gevşetirken gemi de kabaran denizin baskısına karşı ağır ağır doğruldu.</p>

      <p>&nbsp; Azim kumsalda kalafata çekildiği sırada marangozlar ana direğe biçim verip cilalamışlardı. Direk artık dikilmeye hazırdı. Uzun, ağır direğin kumsala taşınması ve enli ucunun küpeşteden aşırılması işinde her tayfa alıştı. Geminin diğer iki direğine palanga takıldı. Yeni direği kaldırmak için izbirolar ayarlandı.</p>

      <p>&nbsp;Koca Daniel'le Ned emirler verirken tayfalar halatları ihtiyatla çektiler. Böylece parlak çam tahtasından yapılmış dev direği dikeylemesine kaldırdılar. Sir Francis direğinin dibinin ana güvertedeki deliğe sokulması gibi önemli bir işi kimseye bırakmak niyetinde değildi. Direk sonra gövdeden aşağıya kayacak ve geminin iç omurgasına oturacaktı. Elli inal gücü isteyen nazik bir işti bu; hemen bütün gün sürdü, sonunda dev direğin son birkaç santimi de aşağıya kayar ve ucu haklanan oyuğa girerken Sir Francis tayfalara, "İyi iş başardınız, çocuklar," dedi. "Halatları gevşetin." Artık halatların tutmadığı on beş metre boyundaki direk kendi başına durabiliyordu.</p>

      <p>&nbsp;Koca Daniel beline kadar suya girmişti. Güverteye doğru, "O peynirkafalıların başı derde girecek!" diye seslendi. "On gün sonra gemiyi boğazdan açık denize çıkaracağız. Bu sözlerimi unutmayın."</p>

      <p>&nbsp;Sir Francis küpeşteden ona gülümsedi. "Ana direğe yelken takmadan olmaz. Sen orada ağzı bir karış açık durur ve dilini oynatırken bu başarılamaz."</p>

      <p>&nbsp;Kaptan dönecekken birdenbire kıyıya bakarak kaşlarını çattı. Valinin karısı, peşinde hizmetçisiyle ağaçların arasından çıkmıştı. Şimdi kumsalın yukarısında durmuş, şemsiyesinin sapını uzun beyaz parmaklarının arasında çeviriyordu. Şemsiye başının üstünde fırıl fırıl dönüyordu. Bütün mürettebatın dikkatini çeken parlak renkli bir daireydi bu. Ön güvertede tayfaları çalıştıran Hal bile dönmüş, ağzı bir karış açık, aptal aptal kadına bakıyordu. Katinka bugün yeni, güzel bir elbise giymişti. Yakası o kadar açıktı ki, göğüsleri dekoltesinden dışarı taşıyordu. Neredeyse uçları gözükecekti.</p>

      <p>&nbsp;Bay Courteney! Sir Francis oğlunu mürettebatın önünde utandıracak kadar yüksek sesle bağırmıştı. "Dikkatini işine ver! O direği dimdik tutacak takozlar nerede?"</p>

      <p>&nbsp;Hal irkildi ve yanık teni kıpkırmızı kesildi. Küpeşteden dönerek ağır bir balyozu aldı. Adamlarına, "Kaptanı duydunuz," diye çattı.</p>

      <p>&nbsp;Sir Francis sesini alçaltarak yanıbaşında duran Aboli'ye usulca, "Bu fahişe Cennet'teki Havva'ya benziyor," dedi. "Hal'ın daha önce de ona alık alık baktığını gördüm. Tanrım! Kadın da bu bakışlara karşılık veriyor. Bir fahişe cüretiyle. Göğüsleri de ortada. Tanrım, Hal daha bir çocuk."</p>

      <p>&nbsp;Siz ona bir babanın gözleriyle bakıyorsunuz. Aboli gülümseyerek başını salladı. "Artık o bir çocuk değil, bir erkek. Bir keresinde bana kutsal kitabınızda gökteki bir kartal, kayanın üzerindeki bir yılan ve bir erkekle bir kızdan söz edildiğini söylemiştiniz."</p>

      <p>&nbsp;Hal işlerinden pek az zaman ayırabiliyordu. Ama Katinka'nın davetlerine, yumurtlama mevsiminde ilk çıktığı nehre dönen som balıkları gibi karşılık veriyordu. Kadın çağırdığı zaman delikanlıyı hiçbir şey durduramıyordu. Şimdi de patikadan koşarak yukarı çıkarken, hızla çarpan kalbi uçuşan ayaklarına tempo tutuyordu. Katinka'yla son defa yalnız kalalı beri hemen hemen bir gün geçmişti. Bu, delikanlının hoşuna gitmeyecek kadar uzun bir süreydi. Hal bazen bir gün içersinde kadınla buluşmak için iki üç kez usulca kamptan kaçıyordu. Çoğu zaman sadece birkaç dakika baş başa kalabiliyorlardı. Ama bu da o iş için yeterliydi. İkiside değerli zamanlarını nezaket sözcükleriyle ya da tartışarak ziyan etmiyorlardı.</p>

      <p>&nbsp;Sonunda buluşmak için kadının kulübesinden başka bir yer bulmak zorunda kalmışlardı. Hal'ın esir kampına yaptığı gece yarısı ziyaretleri az alsın felaketle sonuçlanacaktı. Vali van de Velde'nin horlamasına rağmen uykusunun pek derin olmadığı anlaşılıyordu. Hal'la Katinka da dikkatsizce davranmaya ve gürültü etmeye başlamışlardı.</p>

      <p>&nbsp;Vali van de Velde kadının hiçbir şeye aldırmadan çığlık çığlığa bağırması, Hal'ın da gürültülü yanıtları yüzünden uyanmıştı. Feneri kapıp usulca karısının kulübesine gitmişti. Dışarda nöbet bekleyen Aboli ışığı zamanında görerek ıslık gibi bir sesle Hal'ı uyarmıştı. Delikanlı da giysierini toplayıp çitteki delikten kaçacak kadar zaman bulabilmişti. Aynı anda van de Velde hızla kulübeye dalmıştı. Bir elinde fener, bir elinde de yalın kılıç vardı.</p>

      <p>&nbsp; Adam ertesi sabah Sir Francis'e acı acı şikâyet etmiş, "Sizin şu hırsız gemicilerinizden biri," diye suçlamalarda bulunmuştu. Sir Francis sormuştu. "Karınızın kulübesinden değerli bir şey kaybolmuş mu?" Van de Velde, "Hayır," der gibi başını sallayınca da imalı imalı eklemişti. "Karınız mücevherlerini öyle fazla teşhir etmemeli. Çünkü böyle yapması açgözlü düşüncelere yol açıyor. İlerde bütün mallarınıza göz kulak olursanız çok iyi edersiniz, efendim."</p>

      <p>&nbsp;Sir Francis nöbeti sona eren adamını da sorguya çekmişti. Ama valinin karısı hırsızı tarif edemediği için konu çabuk kapanmıştı. Katinka o sırada mışıl mışıl uyuduğunu iddia etmişti. Hal'ın kampa, yapma cesaretini gösterdiği son ziyaret olmuştu bu.</p>

      <p>&nbsp;Katinka'yla delikanlı buluşmak için gizli bir yer bulmuşlardı. Gözlerden saklı bir yerdi burası. Ama Hal'ın kadının çağrısına karşılık verecek, birkaç dakika içinde ona erişmesini sağlayacak kadar da yakındı. Delikanlı şimdi mağaranın önündeki dar düzlükte durdu. Telaş ve heyecanla derin bir soluk aldı. Mağarayı Aboli'yle birlikte avdan dönerlerken bulmuşlardı. Aslında bu bir mağara değil, raf gibi uzanan bir kayaydı. Sert kayadaki kırmızı yumuşak kumtaşı zamanla aşınmış ve bir veranda oluşturmuştu.</p>

      <p>&nbsp;Oradan geçen ilk insanlar onlar değillerdi. Verandanın dibinde kayadan duvarın önündeki taş ocakta eskiden kalan küller vardı. Alçak tavan isten kararmıştı. Yerlere balık kılçıkları ve küçük memeli hayvanların kemikleri saçılmıştı. Ocakta hazırlanan yiyeceklerden kalmıştı bunlar Kemikler tertemiz ve kupkuruydu. Küllerse etrafa saçılmış ve soğuktu Ocağın çoktan beri kullanılmadığı belliydi.</p>

      <p>&nbsp;Ama orada insanların oturduğunu belirten tek işaretler de bunlar değildi. Dipteki duvar aşağıdan yukarıya kadar renkli resimlerle kaplıydı Hal'ın tanımadığı boynuzlu antilop ve ceylanlardan oluşan büyük sürüler düzgün kayanın düzeyinde koşuyorlardı. Peşlerinde çöp gibi insan avcılar vardı. Ama bu avcıların erkeklik organları pek büyüktü. Resimler çocuksu ve renkliydi. İnsanlarla hayvanların boyutları orantısızdı. Bazı insan figürlerinin yanında kovaladıkları fil cüce gibi kalıyordu. Kartallar açtıkları kanatlarının altında koşan kara yaban öküzlerinin iki katı büyüklükteydi. Ama resimler Hal'ı büyülüyordu. Çoğu zaman çılgınca sevişme aralarında yattığı yerden avlanan ve birbirleriyle savaşan bu acayip küçük adamlara bakıyordu. Böyle anlarda bu yabancı ressamlar ve resimlerde canlandırılan cesur küçük avcılar ve cengâverler hakkında daha fazla bir şeyler bilmek istiyordu.</p>

      <p>&nbsp;Hal, Aboli'ye onları sorduğu zaman iriyarı zenci küçük adamları aşağı görüyormuş gibi omzunu silkti. "Onlar San. Aslında insan değil, küçük sarı maymunlar. Şansın dönüp onlarla karşılaşırsan boya kaplarından çok, zehirli okları konusunda bilgin artar. Tanrı'na dua et de seni onlardan korusun."</p>

      <p>&nbsp;Hal bugün resimlerle ancak bir dakika ilgilenebildi. Çünkü yere, duvarın önüne otlardan yaptığı yatak boştu. Bu şaşılacak bir şey değildi. Sonuçta randevuya erken gelmişti. Ama delikanlı yine de Katinka'nın gelip gelmeyeceğini düşündü. Genç kadın kapris yapıyor da olabilirdi. Sonra yamacın aşağısından gelen sesi duydu. Kuru bir dal kırılmıştı.</p>

      <p>&nbsp;Hal saklanacak bir yer bulabilmek için çabucak etrafına bakındı. Girişin bir yanında sarmaşıklar bir perde oluşturmuştu. Yeşil yaprakların arasında şaşılacak kadar parlak san çiçekler vardı. Çiçeklerin hafif, tatlı kokusu etrafa yayılıyordu. Hal sarmaşıkların arkasına girerek kayanın önünde büzüldü.</p>

      <p>&nbsp;Bir dakika sonra Katinka çevik bir hareketle öndeki açıklığa sıçradı heyecanla içeriye baktı. İçersinin boş olduğunu fark edince vücudu öfkeyle kaskatı kesildi. Genç kadın bir tek kelime söyledi. Hal bunu Katinka’dan sık sık duymuştu. Müstehcen bir sözcüktü. Ve Hal'ın tüm vücudu heyecan titreşimleri sardı.</p>

      <p>&nbsp;Delikanlı sessizce saklandığı yerden çıkıp genç kadına yaklaştı. Bir ve hızla onun gözlerini kapattı. Diğer kolunu Katinka'nın beline sararak onu havaya kaldırdı ve ot yatağa doğru koştu.</p>

      <p>&nbsp;Daha sonra delikanlı otların üzerinde yatarken kadın Hal'ın boynunın sarkan altın madalyonla oynamaya başladı.</p>

      <p>&nbsp; "Bu çok güzel," diye mırıldandı. "Aslanın yakut gözleri hoşuma gitti, edir bu?" Hal, Katinka'nın kendi dilinde sorduğu bu karmaşık soruyu ılayamadı. Kadın da sorusunu ağır ağır, sözcüklere basa basa tekrarladı, delikanlı kaçamak bir yanıt verdi. "Bunu bana babam hediye etti. Madalyonun değeri benim için büyük."</p>

      <p>&nbsp;Katinka, "Bunu istiyorum," dedi. "Madalyonu bana verir misin?" Hal tembelce gülümsedi. "Bunu asla yapamam." Genç kadın dudaklarını sarkıttı. "Beni seviyor musun? Benim için çıldırıyor musun?"</p>

      <p>&nbsp;Delikanlı, "Evet, sana çılgınca aşığım," diye itiraf ederek kolunun içiyle gözlerine giren terleri sildi. ? "Öyleyse madalyonu bana ver."</p>

      <p>&nbsp;Hal sessizce, "Hayır," der gibi başını salladı. Sonra, "Beni, benim seni sevdiğim kadar seviyormusun?" diye sordu.</p>

      <p>&nbsp;Katinka neşeli bir kahkaha attı. "Aptal olma. Tabii ki seni sevmiyorum. Benim tek aşkım sekstir." Söylediklerini kanıtlamak istercesine elini Hal'in kasıklarının üzerine koydu. "Ama küçük ve yumuşak olursa onu da sevmem." Parmakları bir süre meşgul oldu. Sonra yine keyifle güldü. "İşte böyle olunca onu daha çok seviyorum. O büyüdükçe benim aşkım da büyüyor."</p>

      <p>&nbsp;Aynı anda aşağıdaki gölde bir gümbürtü koptu ve tepelere çarparak yankılandı.</p>

      <p>&nbsp;Katinka, "Gökgürültüsü!" diye bağırarak doğrulup oturdu. "Gökgürültüsünden nefret ederim. Tâ çocukluğumdan beri."</p>

      <p>&nbsp;Hal, "Bu gökgürültüsü değil," dedi. Katinka'yı öyle sertçe itti ki kadın tekrar bağırdı.</p>

      <p>&nbsp;Ah! Domuz oğlu domuz. Canımı yaktın!</p>

      <p>&nbsp;Ama Hal onun bu şikâyetine aldırmadan ayağa fırladı. Çırılçıplak mağaranın girişine koşarak dışarı baktı. Burası bir hayli yüksek olduğu için gölün etrafını saran ağaçların tepelerinin üzerinden aşağıyı görebiliyordu. Azim'in çıplak direkleri öğle saatlerine özgü masmavilikteki gökyüzüne doğru uzanıyordu. Gökyüzüne deniz kuşları doluşmuştu. Gökgürültüsüne benzeyen ses ürkerek suyun yüzeyinden havalanmalarına neden olmuştu. Güneşin ışıkları kanatlarını pırıldatıyordu. Bu nedenle havada daireler çizerlerken buz ve kristalden yapılmış yaratıklara benziyorlardı.</p>

      <p>&nbsp;Ağır ağır dönen bir sis tabakası gölün yarısını örtüyordu. Sis boğazın başındaki kayaları da gümüşümsü mavi bulutçuklarla kaplıyordu. Ama birdenbire bu bulutçukların arasında acayip ışıklar çakmaya başladı. Zaten Hal'ın gördüğü de sis değildi.</p>

      <p>&nbsp;Gökgürültüsü tekrar duyuldu. Ses Hal'a çakan ışıklardan daha sonra ulaştı. Dönenen bulutlar koyulaştı, yağ kadar ağır ağır gölün sularının üzerine yayıldı. Bu bulut kümesinin üstünde iki büyük geminin yüksek direkleri ve yelkenleri belirdi. Sanki tekneler suyun yukarısından gidiyorlardı. Gemiler sakin boğazdan geçerlerken aptallaşmış olan Hal onlara bakakaldı. Öndeki gemiden tekrar borda ateşi açıldı. Delikanlı hemen geminin bir firkateyn olduğunu anladı. Siyah gövdesinde beyaz süsler vardı. Top yuvaları açılmıştı, tekneden ateş ve duman fışkırıyordu. Dumanların iyice yukarısında Hollanda Cumhuriyeti'nin üç renkli bayrağı hafif öğle rüzgârında dalgalanıyordu. Martı gemisi de nazlı nazlı firkateyni izliyordu. Ağır topları savaş şarkısı söyleyen geminin direkleriyle yelkenlerim</p>

      <p>&nbsp;Aziz George ve Aziz Andrew'un renkleri ve tapınağın kırmızı dev haresi süslüyordu.</p>

      <p>&nbsp;Hal, "Aman Tanrım!" diye bağırdı. "Neden girişteki toplar karşılık vermiyorlar?"</p>

      <p>&nbsp;Sonra çıplak gözle yeşil üniformalı yabancı askerlerin kayaların dibindeki top yuvalarını sardıklarını gördü. Topçuları öldürür ve cesetlerini alçak duvarların üzerinden aşağıdaki denize atarlarken kılıçlarıyla mızraklarının çelik uçları güneşte ışıldıyordu.</p>

      <p>&nbsp;Sığınaktaki adamlarımızı gafil avladılar. Akbaba, Hollandalıları buraya getirdi. Onlara toplarımızın yerlerini gösterdi. Hal'ın sesi öfkesinden titriyordu. "Akbaba bugünün hesabını kanıyla ödeyecek. Buna yemin ediyorum."</p>

      <p>&nbsp;Katinka ot yataktan fırlayarak dışarı, Hal'ın yanına koştu. "Bak! Bir, İrlanda gemisi. Beni iğrenç korsan babanın ininden kurtarmaya geldi! Tanrı'ya şükürler olsun! Yakında bu lanet olasıca yerden kurtulacak ve Ümit Burnu'nda güvende olacağım." Heyecanla dans ediyordu. "Seni ve babanı kalenin dışındaki talim yerinde darağaçlarından sallandıracaklar, ben de orada olacağım. Sana son bir öpücük gönderecek ve 'Elveda,' diye el sallayacağım." Alayla güldü. Hal ona aldırmadı. Koşarak mağaraya geri döndü. Telaşla elbisesini giyerek beline Neptün kılıcını taktı.</p>

      <p>&nbsp;Kadına, "Çarpışma olacak," dedi. "Büyük bir tehlike var. Ama her şey sona erinceye kadar burada kalırsan güvende olursun." Yamaçtan inmeye başladı.</p>

      <p>&nbsp;Katinka onun peşinden, "Beni burada yalnız başıma bırakamazsın!" diye haykırdı. "Geri dön! Sana emrediyorum!"</p>

      <p>&nbsp;Ama Hal kadının sözlerine aldırmadan ağaçların arasındaki patikanı koşarak indi. Koşarken sessizce acı acı, onun beni baştan çıkarmasıa, babamın yanından uzaklaştırmasına hiçbir zaman izin vermemeliydim, diye yakınıyordu. Babam kızıl kuyrukluyıldızın tehlikeli olduğunu söyleyerek beni uyardı. Beni şimdi nasıl bir zalim kader bekliyorsa ben bunu hak ettim.</p>

      <p>&nbsp;O kadar sarsılmıştı ki, ihmal ettiği görevinin başına dönmekten başa bir şey düşünemiyordu. Bu yüzden az kalsın ilerdeki ağaçların altında ilerleyen askerlerin arasına dalacaktı. Neyse ki, tam zamanında Hollandalıların çaktıkları fitilin kokusunu aldı. Sonra askerlerin yeşil yelekeni ve beyaz çapraz kemerlerini fark etti. Hollandalılar ağaçların arandan geçiyorlardı! Hal kendini yere attı ve yuvarlanarak yüksek bir yabani incir ağacının arkasına sindi. Ağacın yanından usulca baktı. Acayip yeşil üniformalı dizi dizi adamın ondan uzaklaştıklarını, kampa doğru gittiklerini gördü. Mızrak ve tüfekleri hazırdı. Beyaz bir subayın emrinde özenli olarak ilerliyorlardı.</p>

      <p>&nbsp;Hal subayın Hollanda dilinde alçak sesle, "Aranızdaki uzaklığı koruyun," diye seslendiğini duydu. "Birbirinize sokulmayın." Artık bu askerlerin hangi ülkeden oldukları kuşku götürmezdi. Hollandalının arkası hal'e dönüktü. Hal düşünebilecek zaman buldu. Babamı uyarmak için kampa yetişmeliyim. Ama yandan dolaşıp yol bulacak kadar zamanım yok. Savaşarak düşman hatlarını yarmam gerekiyor. Kılıcını kınından çekerek bir dizinin üzerinde doğruldu. Sonra bunun bir işe yaramayacağını anladı Düşman karada da, denizde de bizden sayıca üstün. Bu kez Akbabaya Hollanda firkateynini uzaklaştırmak için ateş teknelerinden de yararlanamayız. Bu bizim için çetin bir çarpışma olabilir."</p>

      <p>&nbsp;Delikanlı kılıcının ucuyla yabani incirin dibindeki yumuşak, humuslu toprağa bir çukur kazdı. Parmağındaki yüzüğü çıkardı, annesinin minyatürü olan madalyonu da cebinden çıkarıp çukura attı. En son boynundaki Nautonnier mührünü çıkararak onu diğer hazinelerinin üzerine koydu. Gevşek toprakla üzerlerini örtüp avucuyla toprağı sıkıştırdı.</p>

      <p>&nbsp;Bu iş ancak bir dakika sürmüştü. Ama tekrar ayağa kalktığında Hollandalı subayın ilerde, ormanda kaybolmuş olduğunu gördü. Hal usul usul ilerledi. Avının ne tarafta olduğunu ağaçların altındaki çalıların hışırtı ve çıtırtılarından anlıyordu. Başlarında subayları olmazsa bu adamlar doğru dürüst dövüşemezler, diye düşünüyordu. O subayı yakalarsam askerlerin cesareti kırılır. Peşinde olduğu adama yaklaşırken yavaşladı. Çalıların arasından geçmeye çalışan Hollandalıya arkadan sokuldu. Subayın ilerlerken çıkardığı gürültü, Hal yaklaşırken duyulan hafif sesleri boğuyordu.</p>

      <p>&nbsp;Hollandalının serj ceketinin sırtında terden koyu ıslak lekeler belirmişti. Hal adamın apoletlerinden onun şirketin ordusundan bir teğmen olduğunu anladı. Uzun boylu ve zayıftı genç adam. Sıska ensesinde kıpkırmızı sivilceler vardı. Yalın kılıcını sağ elinde taşıyordu. Günlerden beri yıkanmamıştı ve bir yaban domuzu gibi kokuyordu.</p>

      <p>&nbsp;Gardınızı alın, Mijnheer. Hal adamı arkasından vuramazdı. Onun için teğmene Hollanda dilinde meydan okudu. Subay hızla ona doğru dönerek kılıcını kaldırdı ve korunma vaziyeti aldı.</p>

      <p>&nbsp;Gözleri uçuk maviydi. Düşmanın çok yakınında olduğunu fark edince gözleri şok ve korkuyla irileşti. Hal'dan fazla büyük değildi. Yüzü dehşetten bembeyaz kesilirken çenesindeki sürüyle mor ergenlik sivilcesi büsbütün, belirginleşmişti.</p>

      <p>&nbsp;Hal uzandı. Kılıçları birbirine çarparak tınladı. Delikanlı çabucak filedi ama daha ilk hafif dokunuşta düşmanını tartmayı başarmıştı, Hollandalı ağır hareket ediyordu. Bileğinde de kılıç ustalarına özgü o gevşeklik ve güç yoktu. Hal'ın kulağında babasının sözleri çınladı. "Daha ilk vuruştan itibaren savaşmaya başlamalısın. Öfkeleninceye kadar bekle. Hal o buz gibi öldürme isteğinin kalbine dolmasına izin verdi. "Kılını mahsus yukarı kaldırdı ve ucunu Hollandalının gözlerine doğru tuttu, saldırmak için dengede bekliyordu. Teğmen ağır ağır karşılık verdi. Hal böyle bir düşman karşısında Daniel'in öğrettiği hızlı saldırıyı deneme riskini göze alabileceğini anladı. Hollandalıyı çabucak öldürmeye çalışacaktı. Güvertede Aboli'yle saatlerce çalışmış ve bileği su verilmiş çeliğe dökmüştü. Hollandalının kılıcını durdurdu. Onu hızla döndürürken kılıcın ucu savunma hattından çıktı. Delikanlı böylece bir açıklık sağlamış luyordu. Ama ileri atılmak için gardını indirmesi gerekiyordu. O zaman Hollandalının doğal hamlesinin yaratacağı tehlikeye karşı savunmasız kalacaktı. Usta bir hasmın karşısında bir intihar sayılırdı bu.</p>

      <p>&nbsp;Hal onun tepesine dikilerek Neptün kılıcının safırli kabzasını çekiştirdi. Ama Toledo çeliği ıslak ete yapışmıştı sanki. Maatzuyker acıyla inledi ve parçalanan ellerini yalvarırcasına kaldırdı.</p>

      <p>&nbsp;Hal dehşetle, "Çok üzgünüm," diye fısıldadı. Tekrar kılıcının kabzasını çekiştirdi. Maatzuyker bu kez ağzını iyice açarak hıçkırdı. Kılıç akciğerini delip geçmişti. Hollandalının solgun dudaklarının arasından birdenbire kanlar fışkırdı. Maatzuyker'ın ceketinin önünden akarak Hal'ın botlarına sıçradı.</p>

      <p>&nbsp;Maatzuyker kaburgalarının arasındaki kılıçla arkaüstü devrilirken Hal, "Ah, Tanrım..." diye mırıldandı. Bir an çaresizce durup düşmanın kendi kanıyla boğulmasını seyretti. Sonra hemen arkasındaki çalıların arasından çılgınca bir çığlık yükseldi.</p>

      <p>&nbsp;Yeşil ceketli bir asker delikanlıyı görmüştü. Bir tüfek gümbürdedi; saçmalar Hal'ın başının üstündeki yapraklara çarptı ve vızıldayarak yanındaki ağacın gövdesinden sekti. Hal birdenbire harekete geçti. Aslında başından beri ne yapması gerektiğini biliyordu. Ama bunu yapmaya içi el vermemişti. Şimdi botlu ayağını Maatzuyker'ın kabarıp kabarıp inen göğsüne dayadı ve sıkışmış kılıcı kurtarmak için ağırlığını geriye verdi. Kılıcı bir defa çekti, sonra bütün gücüyle tekrar. Kılıç yavaş yavaş kaydı. Sonra birdenbire Hollandalının vücudundan çıktı, Hal da sendeleyerek geri geri gitti.</p>

      <p>&nbsp;Delikanlı hemen dengesini buldu ve Maatzuyker'in üzerinden atladı. Aynı anda bir tüfek daha patladı ve saçmalar hışırdayarak başının yanından geçti. Ateş eden asker tüfeği yeniden doldurmaya çalışıyor, barut kesesini karıştırıyordu. Hal doğruca ona doğru koştu. Asker korkuyla başını kaldırdı. Sonra boş silahı atarak dönüp kaçmaya başladı.</p>

      <p>&nbsp;Hal kılıcı askerin ensesine, kulağının hemen altına doğru salladı. Ustura gibi silah eti kemiğe kadar yardı. Askerin boynunun yanı sırıtan kırmızı bir ağız gibi açıldı. Adam sessizce yere yığıldı. Ama Hal'ın etrafında çalılar yeşil ceketli adamlarla doluydu. Delikanlı yüzlerce asker olduğunu anladı. Bu sıradan bir baskın değildi. Küçük bir ordu kampa saldırıyordu.</p>

      <p>&nbsp;Hal endişe ve öfke dolu haykırmalar duydu. Olanca gücüyle koşarken ona tüfeklerle devamlı ateş edilmeye başlandı. Bunların çoğu onu ıskalıyordu. Ama saçmaların bazıları iki yanındaki çalılara geliyordu. Hal bu gürültüde gür bir ses duydu. Onu otoriter ve güçlü oluşundan tanıdı.</p>

      <p>&nbsp;Hollanda dilinde, "Şu adamı yakalayın!" diye böğürüyordu. "Kaçmasına izin vermeyin! Onu istiyorum!" Hal sesin geldiği tarafa doğru baktı.</p>

      <p>&nbsp;Albay Cornelius Schreuder'in yolunu kesmek için ağaçların arasından tuğunu görünce şok geçirdi, az kalsın ayağı takılıyordu. Hollandalının şapkası ve peruğu kafasından uçmuştu. Ama rütbesini belirten sırmalı kuşağıve kurdeleleri yerindeydi. Traşlı kafası bir yumurtanın kabuğu gibi parıldıyordu. Gür bıyığı yüzünde kalın bir çizgiye benziyordu. İriyarı olmasına rağmen hızlı koşuyordu. Ama korku Hal'ın daha da hızlı koşmasına neden oldu.</p>

      <p>&nbsp;Schreuder, "Seni istiyorum!" diye bağırdı. "Bu sefer elimden kurtulamayacaksın!"</p>

      <p>&nbsp;Hal daha da hızlandı. Uçar gibi attığı otuz adımdan sonra ağaçların arasından kampın etrafını saran çiti gördü. Kamp boştu. Delikanlı düşmanların babasını ve diğerlerinin hepsini iki savaş gemisinin güçlü ateşiyle gölün kıyısına çektiklerini anladı. Herhalde şimdi yuvalarındaki topların başına geçmişlerdi.</p>

      <p>&nbsp;Hal koşarken, "Silahlarınızı alın!" diye bağırdı. Schreuder on adım gerisindeydi. "Azim'in tayfaları bana gelin! Arkanızdayım!" , Delikanlı kampa dalarkan Koca Daniel'le on iki gemicinin haykırışına karşılık verdiklerini fark ederek müthiş rahatladı. Adamlar onu desteklemek için kıyıdan koşarak geliyorlardı. Delikanlı hemen Hollandalıya doğru döndü.</p>

      <p>&nbsp;"Öyleyse gel bakalım," diyerek hemen gard vaziyeti aldı. Ama Schreuder, Azim'in tayfalarının üzerine geldiklerini görünce durakladı ve o zaman kendi askerlerini geride bırakmış olduğunu kavradı. Onları komutansız bırakmıştı üstelik. Şimdi yalnızdı ve karşısında on iki kişi vardı. Bikarşı on iki.</p>

      <p>&nbsp;Hal'a bakarak öfkeyle, "Yine şansın yardım etti, köpek yavrusu," diye homurdandı. "Ama bugün sona ermeden seninle tekrar konuşacağız."</p>

      <p>&nbsp;Koca Daniel, Hal'ın otuz adım gerisinde birdenbire durup elindeki tüfeği kaldırdı. Schreuder'e nişan aldı. Ama emniyet açılırken Albay eğildi ve topuklarının üzerinde döndü. Kurşun ıskaladı. Hollandalı da koşarak tekrar ormana daldı. Ağaçların arasından Hal soluk soluğa, "Bay Daniel," dedi. "Hollandalının emrinde güçlü bir birlik var. Orman onun adamlarıyla dolu."</p>

      <p>&nbsp;Kaç kişiler?</p>

      <p>&nbsp;Yüz ya da daha fazla. İşte! Delikanlı saldırıya geçen ilk askerleri işaret etti. Yerliler koşarak, yarı eğilerek onlara doğru geliyorlardı. Ateş etmek için duruyor, tüfeklerini tekrar dolduruyor ve yeniden koşmaya başlıyorlardı.</p>

      <p>&nbsp;Daniel delikanlıya, "Daha da kötüsü körfezde iki savaş gemisi var" dedi. "Onlardan biri Martı. Diğeriyse bir Hollanda firkateyni."</p>

      <p>&nbsp;Onları tepeden gördüm. Hal'ın solukları normalleşmişti. "Önümüzde bizimkinden çok üstün bir ateş gücü var. Arkamızda ise sayılan bizden fazla askerler. Burada duramayız. Neredeyse bize yetişecekler. Hemen kıyıya dönelim."</p>

      <p>&nbsp;Hal döndü ve adamlarının başına geçerek onları koşa koşa geri götürdü. Arkalarında zenci askerler av köpekleri gibi uluyorlardı. Gülleler ve kurşunlar etraflarında ıslık çalıyor, hemen arkalarında ıslak toprak parçalan uçuşuyordu. O yüzden daha da hızlandılar.</p>

      <p>&nbsp;Hal ağaçların arasından top yuvalarının etrafındaki toprak yığınlannı ve havada süzülen barut dumanlarını görebiliyordu. Ağır topları tekrar dolduran topçularını da seçebiliyordu. Gölde kendi barut dumanlarına bürünmüş olan görkemli Hollanda firkateyni kıyıya doğru geliyordu. Hal o tarafa bakarken gemi dümen kırıp yan döndü. Topları yine alevler saçarak patladı. Birkaç saniye sonra gülleler gürültüyle başlarının üzerinden geçti. Misketler de etraflarında uçuştu.</p>

      <p>&nbsp;Hal havada dalgalanmalar olurken irkildi. Kulakları çınlıyordu. Ağaçlar boylu boyunca devrildi, üzerlerine dallar ve yapraklar yağdı. Hal tam önünde bir güllenin toplardan birine geldiğini gördü. Top yerinden fırladı. Azim 'den iki tayfanın cesedi döne döne havaya uçtu.</p>

      <p>&nbsp;Baba, neredesiniz? Hal o kargaşada sesini duyurmaya çalışıyordu. Sonra gürültülerin arasından Sir Francis'in sesini duydu.</p>

      <p>&nbsp;Toplarınıza hakim olun, çocuklar. Hollanda gemisinin top deliklerine nişan alın. Oradaki peynirkafalıları biz İngilizler usulü alkışlayın.</p>

      <p>&nbsp;Hal top çukuruna, babasının yanına atladı. Kolunu yakalayarak telaşla sarstı.</p>

      <p>&nbsp;Neredeydin, oğlum? Sir Francis, Hal'a bir göz attı. Ama giysilerindeki kanları görünce oğlunun yanıtını beklemedi. Onun yerine, "Sol taraftaki topların komutasını al," diye emretti. "Ateşi..."</p>

      <p>&nbsp;Hal telaşla, soluk soluğa onun sözünü kesti. "Düşman gemileri sadee bizi oyalıyorlar, baba. Asıl tehlike arkamızda. Orman Hollanda askerliyle dolu. Yüzlerce askerle." Kanlı kılıcıyla geriyi işaret etti. "Bir dakika sonra tepemizde olacaklar."</p>

      <p>&nbsp;Sir Francis duraksamadı. "Topçularla sırayla konuş. Arkadaki topları geriye doğru çevirsinler ve hepsine misket doldursunlar. Öndeki toplar yelkenlilere ateşi sürdürsün. Ama gerideki toplar düşman bize arkadan saldırıncaya kadar beklesin. Ateş emrini ben vereceğim. Şimdi git!" Hal çukurdan çıkarken Sir Francis, Koca Daniel'e döndü. "Adamlarını ve bulabildiğin bütün tembelleri topla. Geri giderek arkamızdaki düşmanı mümkün olduğu kadar yavaşlat."</p>

      <p>&nbsp;Hal topların önünde koşmaya başladı. Her yuvanın önünde duraklıvor, bağırarak emir veriyor, sonra koşmayı sürdürüyordu.</p>

      <p>&nbsp;Bombardıman devam eder ve kıyıdaki toplar da buna karşılık verirsen çıkan gürültü kulakları sağır ediyor, insanın aklını karıştırıyordu. Hal siyah firkateynin borda ateşi bir tayfunun yarattığı iblis rüzgârları gibi onu sarsarken sendeledi, az kalsın yere kapaklanıyordu. Gülleler ormana dalıyor, delikanlının etrafında toprakları kaldırıyorlardı. Hal kendini toplamak için kafasını salladı ve koşmasını sürdürerek devrilmiş olan bir ağacın gövdesinin üzerinden aştı.</p>

      <p>&nbsp;Her top yuvasının önünden geçerek topçuları uyarırken adamlar da silahları çevirmeye ve ormana nişan almaya başladılar. Oradan tüfek sesleri ve öfkeli bağrışmalar geliyordu. Koca Daniel ve bir avuç denizci ormandan adeta akan sürüye saldırıyorlardı.</p>

      <p>&nbsp;Hal sıranın sonundaki top yuvasına ulaşıp çukura, Aboli'nin yanına atladı. Zenci oradaki topçulara komuta ediyordu. Aboli fitili dokunma deliğine tuttu. Top geri teperek gürledi. Pis kokulu duman döne döne üzerlerine inerken zenci Hal'a gülümsedi. Kara suratı is yüzünden daha da kararmış, gözleri dumandan kızarmıştı. "Zamanında gelip savaşa katılamayacağından korkuyordum. Oraya gelip seni yaka paça getirmem gerekeceğini sanıyordum.."</p>

      <p>&nbsp;Hal sert bir sesle, "Kuyruk tüylerine bir misket yersen bu kadar mutlu mutlu gülümseyemezsin," diye homurdandı. "Etrafımız sarıldı. Arkadaki orman Hollandalı dolu. Daniel onları durdurmaya çalışıyor ama fazla dayanamayacak. Yüzlerce asker var. Şunu ormana çevir ve içine misket doldur." Top yeniden doldurulurken delikanlı emir vermeyi sürdürdü. "Sadece bir atışlık zamanımız var. Sonra dumanlardan yararlanarak onlara saldıracağız." Uzun top tomarıyla barutu sıkıştırdı. Çubuğu çekerken bir gemici içi misket dolu branda bezinden yapılmış ağır keseyi kaldırdı ve namludan içeri zorla soktu. Hal kesenin barutun üzerine gelmesi için onu iyice itti. Sonra topun iki yanındaki alçak duvarların arkasına siper alıp ormana doğru baktılar. Birbirine çarpan çelik kılıçların şakırtısını duyuyorlardı.</p>

      <p>&nbsp;Daniel'in adamları çılgınca bağırarak saldırıyorlardı. Sonra yeşil ceketlilerin karşı saldırısı yüzünden gerilediler. Schreuder'in adamları tüfeklerini tekrar doldurup yeniden ateş etmek için öne doğru koşarlarken silah sesleri birbirini izliyordu.</p>

      <p>&nbsp;Hal ve Aboli şimdi kendi denizcilerinin ağaçların arasından geri geldiğini görüyorlardı. Daniel diğerlerinin tepesinden bakıyordu; bir omzuna yaralı bir tayfayı almıştı, diğer elindeyse kılıcı vardı. Yeşil ceketliler onu ve denizcilerini adamakıllı zorluyorlardı.</p>

      <p>&nbsp;Hal etrafındaki denizcilere hırıltılı bir sesle, "Hazır olun," dedi. Alçak duvarın aşağısında çömelerek mızrak ve kılıçlarını yokladılar. "Aboli, Daniel önümüzden çekilinceye kadar ateş etme."</p>

      <p>&nbsp;Koca Daniel birdenbire omzundaki denizciyi yere bırakarak döndü. Düşmanların arasına dalıp kılıcıyla geniş daireler çizerek adamları dağıttı. Sonra tekrar yaralı denizciye koşup onu omzuna aldı ve Hal'ın sindiği yere doğru geldi.</p>

      <p>&nbsp;Hal top yuvalarının oluşturduğu sıraya baktı. Ön tarafa dönük toplar hâlâ göldeki gemilere ateş ediyordu. Ama her iki toptan biri ormana doğru döndürülmüştü ve saldıran piyadelerin oluşturdukları sıralara fırtına gibi misketler yağdırmak için uygun anı bekliyorlardı.</p>

      <p>&nbsp;Aboli, "Bu kadar kısa mesafeden misketler dağılamayacak," diye mırıldandı. "Askerler birbirlerine yaklaşmadan ilerliyorlar."</p>

      <p>&nbsp;Hal, "Schreuder onları iyi kontrol ediyor," dedi. "Bir tek atışla sürüyle askeri deviremeyiz."</p>

      <p>&nbsp;Schreuder mi? Aboli'nin gözleri kısıldı. "Bana saldıranın o olduğunu söylemedin."</p>

      <p>&nbsp;"Bak, işte orada!" Hal ağaçların arasından hızla onlara doğru gelen uzun boylu, peruksuz adamı işaret etti. Albay askerlerine ilerlemelerini emrederken bıyıkları dimdik olmuştu.</p>

      <p>&nbsp;Aboli, "O bir iblis," diye homurdandı. "Başımıza bela açacak." Bir demir çubuğu ağır topun altına sokarak onu birkaç derece daha çevirdi. Albaya nişan almaya çalışıyordu.</p>

      <p>&nbsp;Schreuder'i ikna etmek istermiş gibi, "Biraz kımıldamadan dursana," dedi. "Sadece bir atış için." Ama Albay adamlarının önünde gidip geliyor, onlara ilerlemeleri için elini sallıyordu. Artık iyice yaklaşmıştı. Hal adamarına bağıran Schreuder'in sesini duyabiliyordu. "Sıranızı bozmayın. ilerlemeyi sürdürün. Dikkatli olun. Şimdi ateş etmeyin." Yerlilerin üzerindeki etkisi adamların ağır ağır ama kararlılıkla yaklaşmalarından anlaşılıyordu. Askerler topların onları beklediğinin herhalde farkındaydılar. Ama yine de duraklamadan ilerliyorlar, ateş de etmiyorlardı. Tüfeklerindeki tek kurşunu ziyan etmek niyetinde değillerdi. Adamlar Hal'ın yüzlerini seçmesini kolaylaştıracak kadar yakındılar. Delikanlı şirketin askerlerinin çoğunu Doğu'daki sömürgelerden topladığını biliyordu. Zaten bu da yaklaşan askerlerin çoğunun Doğululara özgü suratlarından anlaşılıyordu. Ciltleri koyu kehribar rengi, gözleri badem gibiydi.</p>

      <p>&nbsp;Hal birdenbire, iki savaş gemisinden açılan borda ateşinin kesilmiş olduğunu fark etti. Omzunun üzerinden çabucak baktı. Kara firkateynle Martı'nın kıyıdan ancak bir halat boyu ötede olduğunu gördü. Topları susmuştu. Hal, Cumbrae'yle firkateyn komutanının Schreuder'le bazı işaretleri kararlaştırmış olduklarını anladı. Gemidekiler kendi adamlarını yaralamaktan korktukları için ateşi kesmişlerdi.</p>

      <p>&nbsp;Hal, böylece soluk alacak kadar zaman bulabileceğiz, diye düşünerek tekrar öne döndü.</p>

      <p>&nbsp;Daniel'in adamlarının sayısının iyice azalmış olduğunu gördü. Gemicilerin yarısını kaybetmişlerdi. Geri kalanlannsa saldırı ve şiddetli çatışma yüzünden bitkin halde oldukları belliydi. Düzensizce adım atıyorlardı. Çoğu zorlukla yürüyebiliyordu. Gömlekleri ter ve yaralarından akan kanlarla ıslanmıştı. Teker teker yukarı tırmanıyor, alçak duvarı aşarak çukurun dibinde kesik kesik soluyarak yatıyorlardı.</p>

      <p>&nbsp;Sadece Daniel hiç yorulmuyordu. Yaralıları duvarın üzerinden topçulara teslim etti. O kadar öfkeliydi ki, neredeyse dönüp tekrar düşmana saldıracaktı. Ama Hal onu durdurdu. "Geri gel, seni iri öküz! Düşmanı misket atışıyla biraz yumuşatalım. Ondan sonra tekrar saldırırsın."</p>

      <p>&nbsp;Aboli ise hâlâ sağa sola giden Schreuder'e nişan almaya çahşıyor kendi dilinde, "O elli askere değer," diye homurdanıyordu. Hal artık zenciyle ilgilenmiyor, en uçtaki çukurda olan babasını görmeye çalışıyordu Hareketlerini onunkilere uyduracaktı.</p>

      <p>&nbsp;Sinirli sinirli, "Tanrım!" diye söyleniyordu. "Onların fazla yaklaşmalarına izin veriyor. Uzaktan ateş edilirse misketler etrafa daha kolay dağılabilir. Ama babam emir vermedikçe ateş edemem."</p>

      <p>&nbsp;Delikanlı sonra tekrar Schreuder'in sesini duydu. "İlk sıra ateş etmeye hazır ol!" Elli adam dizüstü çöktü, tam alçak duvarların önünde hem de. Tüfeklerinin dipçiklerini yere dayadılar.</p>

      <p>&nbsp;Hal etrafını sarmış olan denizcilere usulca, "Hazır olun, çocuklar!" diye seslendi. Babasının bombardımanı neden o ana kadar beklettiğini anlamıştı. Sir Francis düşmanların tüfeklerini boşaltmalarını bekliyordu. Askerler silahlarını yeniden doldurmaya çalışırken kısa bir an üstünlük kendisinde olacaktı.</p>

      <p>&nbsp;Hal tekrarladı. "Hazır olun! Onların ateşini bekleyin."</p>

      <p>&nbsp;Schreuder'in emri ani sessizlikte yankılandı. "Tüfek omza! Nişan alın!" Sıra halinde diz çökmüş olan adamlar tüfeklerini kaldırarak alçak duvara nişan aldılar. Emniyet mandallarındaki ağır yanan fitillerin mavi dumanları başlarının üstünde dönüyordu. Askerler dumanların arasından nişan alabilmek için gözlerini kıstılar.</p>

      <p>&nbsp;Hal, "Başlarınızı eğin!" diye haykırdı.</p>

      <p>&nbsp;Top yuvalarındaki gemiciler duvarın aşağısına sinerlerken Schreuder de kükredi. "Ateş!"</p>

      <p>&nbsp;Düzensizce, uzun uzun ateş edilirken kurşunlar topçuların başlarının üzerinden geçerek gürültüyle toprak rampaya saplandılar. Hal ayağa fırlayarak en uçtaki top yuvasına baktı. Babasının kılıcını çekerek alçak duvarın üzerine sıçradığını gördü. Delikanlı onun emrini tam duyamayacak kadar uzaktaydı, ama Sir Francis'in işaretleri amacını açıklıyordu.</p>

      <p>&nbsp;Hal olanca sesiyle, "Ateş!" diye bağırdı. Toplar aynı anda patlayarak, alev ve vızıldayan misketleri püskürttüler. Misketler Hollanda piyadelerinin oluşturduğu ince yeşil çizgiyi taradı. Hal tam önünde bir adamın vurulduğunu gördü. Asker yırtık yeşil ve parçalanmış pembe etlere dönüştü. Kafası havaya uçtu. Sonra e düşerek bir çocuğun topu gibi yuvarlandı. Hal'ın etrafında savaşan adamlar küfrediyor, bağırıyor ve birbirlerini parçalamaya çalışıyorlardı, delikanlının yaşamı daralarak öfke ve korku dolu suratlarla, çoğu taze ala körleşmiş çelik kılıçların şakırtısından oluşan bir daireye dönüştü.</p>

      <p>&nbsp;Bir yeşil ceketli uzun mızrağıyla Hal'ı yüzünden yaralamaya çalıştı, delikanlı eğilerek saldırıdan kurtuldu. Sol eliyle mızrağın ucunu hemen yanından yakaladı. Asker mızrağı çekiştirince delikanlı karşı koymadı, hareketten yararlanarak karşı saldırıya geçti. Sağ elindeki Nepal kılıcıyla adamın yüksek yeşil yakasının yukarısındaki, kasları gerilmiş boynuna nişan aldı. Kılıcın ucu ete temizce girdi. Asker mızrağı düşürerek gerilerken, Hal yere yığılan adamın cesedinin ağırlığı sayesinde kılıcı kurtardı.</p>

      <p>&nbsp;Delikanlı hemen savunma vaziyeti alıp yeni hasmını seçebilmek için etrafına çabucak bir göz attı. Ama saldıran denizciler tüfeklilerin oluşturduğu sırayı hemen hemen ortadan kaldırmışlardı. Sadece birkaç kişi ayakta kalmıştı. Onların etrafını da saldırıya geçen gemiciler sarmıştı, Hal umutlandı. O iki geminin göle girdiğini gördüğünden beri ilk kez bu savaşı kazanma şansları olduğunu düşündü. Şu son birkaç dakika çersinde ana saldırıyı engellemişlerdi. Şimdi sadece Hollanda firkateyni Martı'dan karaya çıkmaya çalışacak gemicileri durdurmaları gerekiyordu.</p>

      <p>&nbsp;Hal, "Bravo çocuklar!" diye bağırdı. "Bu işi başarabileceğiz! Onları ezeceğiz!" Etrafına bakındı. Yeşil ceketlilerin sonuncularını öldüren damlarının hepsinin yüzlerinde zafer dolu ifadeler vardı. Aboli gülüyor ve o putperest savaş şarkılarından birini söylüyordu. Sesi çarpışmanın gürültüsü arasında duyuluyor ve bunu duyan herkes için esin kaynağı oluyordu. Aboli ve kendileri için sevinçle bağırıyorlardı. Kolaylıkla zafer kaldıkları için sevinçten kendilerinden geçmiş gibiydiler.</p>

      <p>&nbsp;Hal'ın sağında uzun boyuyla Daniel belirdi. Yüzüne ve kalın kollarına kurbanlarında açtığı yaralardan fışkıran kanlar sıçramıştı ağzını iyice açmış, vahşice gülerken çürük dişleri gözüküyordu.</p>

      <p>&nbsp;Hal, "Schreuder nerede?" diye haykırınca Daniel hemen ciddile Ağzını hızla kapatırken kahkahaları sona erdi. Öfkeyle sessizleşmeye başlayan savaş alanına baktı.</p>

      <p>&nbsp;Delikanlının sorusunu Schreuder kendisi kuşku götürmeyecek bir biçimde yanıtladı. Hollandalı avaz avaz, "İkinci dalga! İleri!" diye bağırdı Onlardan sadece yüz adım ötede, ormanın kıyısında duruyordu. Hal Aboli ve Daniel ona doğru gidecek oldular. Ama sonra Schreuder'in durduğu yerin arkasından ağaçların arasından yine yeşil ceketlilerden oluşan bir kol akmaya başlayınca durakladılar.</p>

      <p>&nbsp;Hal çaresizce, "Tanrım..." diye soludu. "Onların yarısını bile ortadan kaldırmamışız. O köpek ana gücünü geride tutmuş!"</p>

      <p>&nbsp;Daniel gözlerine inanamıyormuş gibi başını salladı. "O domuzlar iki yüz kadar olmalı."</p>

      <p>&nbsp;Schreuder, "Sıraya girin!" diye haykırdı. Yaklaşan piyadeler düzen değiştirerek Hollandalı subayın arkasında üç sıra oluşturdular. Arka arkaya, düzgünce. Schreuder onları koşturarak ilerlemelerini sağladı. Askerler bir hizadaydılar ve silahlarını ileri doğru tutuyorlardı. Schreuder birdenbire onları durdurmak için silahını yukarı kaldırdı. "İlk sıra! Ateş etmeye hazır ol!" Adamları dizüstü çöktüler. Arkalarındaki iki sıra hazır bekledi.</p>

      <p>&nbsp;Tüfek omza! Tüfekler sırayla kaldırıldı ve şaşalamış olan denizcilerin oluşturduğu gruba nişan alındı.</p>

      <p>&nbsp;Schreuder, "Ateş!" diye gürledi.</p>

      <p>&nbsp;Silahlar patladı. Kurşunlar Hal'ın sadece elli adım ötedeki adamlarını taradı. Hemen hemen her kurşun hedefi buldu. Ağır kurşun toplar vücutlarına girerken tayfalar sendeleyip devrildiler. İngilizlerin oluşturduğu sıra dalgalanıp karıştı. Bağırmalar birbirine karıştı. Denizcilerin seslerinde acı, öfke ve korku vardı.</p>

      <p>&nbsp;Hal, "Hücum!" diye haykırdı. "Orada durup sizi vurmalarına izin vermeyin!" Neptün kılıcını havaya kaldırdı. "Haydi, çocuklar! Onlara saldıralım!"</p>

      <p>&nbsp;Delikanlının iki yanında Aboli'yle, Daniel ilerlediler. Ama geri kalan çoğu durakladı. Hepsi de savaşı kaybettiklerini anlamaya başlamışdı. Çoğu geriye, daha güvenli olan top yuvalarına bakıyordu. Bu, kumun tehlikeli olduğuna işaret ediyordu. Adamlar omuzlarının üzerinden geriye bakmaya başladıkları zaman her şey ona ermiş sayılırdı.</p>

      <p>&nbsp;Schreuder, "İkinci sıra!" diye bağırdı. "Ateşe hazır olun!" Elli tüfekli daha öne çıktı. Silahlar doldurulmuş, fitiller yanıyordu. Ateş etmiş olan arkadaşlarının aralarındaki açıklıklardan geçtiler. Hızla iki adam daha atar ve diz çöktüler.</p>

      <p>&nbsp;Tüfek omza! Hal ve iki yanındaki korkusuz adamlar bile onlara irili elli namluya bakarken kararsızlaştılar. Tayfalarsa korku ve dehşetle inlediler. O zamana kadar böylesine disiplinli askerlerle hiç karşılaşmışlardı.</p>

      <p>&nbsp;Schreuder kılıcını indirdi. "Ateş!" Tereddüde kapılan denizcilerin üzerlerine kurşunlar yağdı. Bir kurşun Hal'ın kulağının yakınından geçerin delikanlı irkildi. Kurşunun yarattığı rüzgâr saçının bir buklesini gözlerine çarptı.</p>

      <p>&nbsp;Daniel yanında inledi. "Vuruldum." Bir kukla gibi kesik hareketlerle döndü ve yere hantalca çöktü. Ateş sırasında Azim'in on iki tayfası daha vurulmuştu. Hal, Daniel'e yardım etmek için eğildi. Ama iriyarı porsun, Burada böyle bocalayıp durma, ahmak," diye homurdandı. "Kaç! Yenildik. Ve onlar yeniden ateş edecekler."</p>

      <p>&nbsp; Schreuder onun haklı olduğunu ispatlamak istercesine tekrar emir erdi. Sesi artık çok yakından geliyordu. Üçüncü sıra. Tüfek omza!" ? Azim'in hâlâ ayakta kalan mürettebatı onlara çevrili tüfekleri görünce dayanamayarak dağıldı. Top yuvalarına doğru sendeleyerek koşmaya taşladılar.</p>

      <p>&nbsp;Hal, "Bana yardım et, Aboli!" diye haykırdı. Zenci de Daniel'in öbür kolunu kavradı. İkisi birlikte porsunu ayağa kaldırarak kıyıya doğru gitmeye başladılar.</p>

      <p>&nbsp;Schreuder, "Ateş!" diye bağırdı. Hal'la Aboli hiç konuşmadan kendilerini yüzüstü yere attılar. Daniel'i de yanlarına çektiler. Üçüncü kurşun yağmuru başladı. Dumanlar ve kurşunlar başlarının üstünden gürültüyle geçti. Delikanlıyla zenci hemen ardından ayağa fırladılar ve Daniel'i sürükleyerek daha güvenli olan top çukurlarına doğru koştular.</p>

      <p>&nbsp;Aboli, Hal'a, "Yaralandın mı?" diye sordu. Delikanlı soluk tüketmemek için sadece, "Hayır," der gibi başını salladı. Birkaç tayfa hâlâ ayaktaydı, yalnızca bir avuç denizci top yuvalarına erişerek güvenli çukurlara atladılar.</p>

      <p>&nbsp;Delikanlıyla zenci Daniel'i yarı taşıyarak sendeleye sendeleye koştular. Arkalarından neşeli bağırışmalar yükseliyordu. Yeşil ceketli askerler silahlarını sallayarak ilerlediler. Hal'la Aboli top çukuruna ulaşıp Daniel'i aşağı çektiler.</p>

      <p>&nbsp;Ona yarası konusunda soru sormaya gerek yoktu. Vücudunun sol yanı kan içindeydi. Aboli başına sarılı olan bezi çözdü. Onu top haline getirerek Daniel'in gömleğinin önüne soktu.</p>

      <p>&nbsp;Porsuna, "Bunu yaraya daya," dedi. "Mümkün olduğu kadar sıkıca bastır. "Daniel'i yerde yatar durumda bırakarak Hal'ın yanında ayağa kalktı.</p>

      <p>&nbsp;Hal, "Ah, kutsal Meryem..." diye fısıldadı. Duvarın üzerinden gördüğü sahne yüzünden terden çizgi çizgi olan suratının rengi öfke ve dehşetle uçmuştu. "Şu aşağılık kasaplara bak!"</p>

      <p>&nbsp;Yeşil ceketliler bağırarak ilerlerken arada sırada sadece yollarının üzerinde yatan denizcileri kılıçtan geçirmek için duraklıyorlardı. Kurbanlarından bazıları sırtüstü dönerek saldırıyı önlemek için ellerini kaldırıyorlardı. Diğerleriyse, "Merhamet!" diye çığlıklar atarak sürüne sürüne uzaklaşmaya çalışıyorlardı. Ama yeşil ceketliler alayla bağırıp gülerek onların peşinden koşuyor, kılıçlarını batırıyor, adamları kesip biçiyorlardı. Bu kanlı iş çabucak yapıldı. Schreuder ise o arada birbirlerine yaklaşıp ilerlemeleri için böğürüyordu.</p>

      <p>&nbsp;Bu anlık arada Sir Francis eğilip doğrularak koşa koşa geldi ve çukura, oğlunun yanına atladı.</p>

      <p>&nbsp;Hal umutsuzca, "Yenildik, baba," dedi. Baba oğul etraflarına, yaralanan ve ölen adamlarına baktılar. "Daha şimdiden adamlarımızın yarısından fazlasını kaybettik."</p>

      <p>&nbsp;Aboli, "Hal haklı," diyerek başını salladı. "Her şey sona erdi. Artık kaçmaya çalışmalıyız."</p>

      <p>&nbsp;Sir Francis acı bir tavırla gülümseyerek, "Nereye kaçacağız?" diye sordu. "Şu tarafa doğru mu?" Ağaçların arasından gölü işaret etti. Orada sandallar hızla kıyıya yaklaşıyordu. Savaşa katılmak için sabırsızlanan düşman gemicileri küreklere asılıyorlardı.</p>

      <p>&nbsp;Hem firkateyn, hem de Martı filikalarını indirmişti. Tıklım tıklım tayfa doluydu kayıklar. Kılıçlarını çekmişlerdi. Fitilli tüfeklerinin dumanın havayı maviye boyuyor, dumanlar suyun yüzeyinde onları izliyordu. Tayfalar öndeki yeşil ceketliler gibi çılgınca bağırıp çağırıyorlardı.</p>

      <p>&nbsp;İlk tekneler kumsala yaklaşırken silahlı adamlar hemen dışarı fırlaklar ve beyaz kumlu dar kıyıyı hızla aştılar. Vahşice bir hevesle uluyarak top yuvalarına saldırdılar. Orada boş toplar sessizce yatıyordu. Azim'in geri kalan mürettebatı şaşkın şaşkın çukurlara sinmişlerdi.</p>

      <p>&nbsp;Sir Francis, "Bu adamlar bize aman vermeyecekler, çocuklar," diye bağırdı. "Şu kan emici dinsizlerin onlara teslim olmaya çalışan gemicilere yaptıklarına bir bakın!" Kılıcıyla katledilen adamların topların önündeki açıklığı dolduran cesetlerini işaret etti. "Kral Charles için bir kere daha, Yaşa,' diyelim ve ondan sonra savaşarak ölelim." Küçücük grubundaki adamların sesleri hafif ve boğuktu. Tayfalar zorlukla alçak duvarı yeniden aştılar ve hiç yorgun olmayan, hevesli iki yüz askerin saldırısını karşılamak için ilerlediler. Aboli on iki adım kadar öndeydi. Zenci karşısına çıkan iki yeşil ceketliyi biçti. Kurbanı bu darbeyle yere yığıldı ama o sırada Aboli'nin kılıcı da kabzanın hemen altından kırıldı. Zenci kabzayı bir yana atarak yerde yatan ölü İngiliz denizcilerinin birinin elinden mızrağı aldı. .</p>

      <p>&nbsp;Hal'la Sir Francis yanına koşarlarken Aboli uzun meşe mızrağı kaldırdı. Kılıcını yukarı kaldırarak kendisine saldıran diğer bir askerin karnına sapladı. Mızrağın ucu adamın kaburgalarının hemen altına girerek gövdesini delip geçti. İki kürek kemiğinin arasından yarım kol boyu uzandı. Yeşil ceketli zıpkın yemiş bir balık gibi çırpındı. Ağır mızrak Aboli'nin ellerinin arasında kırıldı. Zenci elindeki parçayı üzerine saldıran üçüncü askere karşı kısa bir sopa gibi kullandı. Sonra etrafına bakındı. Çıldırmış bir canavar gibi sırıtıyor, iri gözlerini deviriyordu.</p>

      <p>&nbsp;Sir Francis beyaz bir Hollandalı çavuşla dövüşüyordu. Adamın her saldırısına karşılık onu yaralıyordu. Kılıçları birbirine sürünerek şangırdıyor, hışırdıyordu.</p>

      <p>&nbsp;Hal kılıcını bir onbaşının boğazına saplayarak onu öldürdü. Sonra Aboli'ye bir göz attı. "Bir saniye sonra filikadan inen adamlar üzerimize saldıracaklar."</p>

      <p>&nbsp;Düşman tayfalarının top yuvalarını aşarlarken çılgınca haykırdıklarını duyuyorlardı. Oraya saklanmış olan denizcileri de çabucak öldürüyorlardı. Hal'la Aboli'nin geriye bakmalarına hiç gerek yoktu.</p>

      <p>&nbsp;Aboli soluk soluğa, "Elveda, eski dost," dedi. "Seninle güzel günler geçirdik. Keşke bu süre daha uzun olsaydı."</p>

      <p>&nbsp;Hal ona yanıt verme fırsatını bulamadı. Çünkü aynı anda biri boğuk sesle, İngilizce, "Hal Courteney," dedi. "Seni gidi küstah köpek yavrusu! Şansın şu anda sona erdi!" Cornelius Schreuder iki adamını yana itti. Hal'ın karşısına dikilmek için hızla ilerledi.</p>

      <p>&nbsp;Sen ve ben! diye haykırarak süratle atıldı. Önce sağ adımını atıyordu. Usta bir düellocunun yaptığı gibi çabucak ikişer adım atıyor, hızla saldırarak Hal'ı gerilettikten sonra hemen dengesini buluyordu.</p>

      <p>&nbsp;Hal, Schreuder'in saldırılarındaki güç yüzünden yeniden şok geçirdi. Onları karşılayarak önlemek için bütün ustalık ve gücünden yararlanmak zorunda kaldı. Toledo çeliğinden yapılmış kılıcı o sert vuruşlar karşısında tiz sesler çıkarıyordu. Delikanlı böyle müthiş bir güce karşı koyamayacağını anlayarak umutsuzluğa kapıldı.</p>

      <p>&nbsp;Schreuder'in gözleri mavi, soğuk ve acımasızdı. Hal'ın yapacağı her hareketi önceden kestiriyordu. Delikanlının hamlelerini sanki çelikten örülmüş bir duvarla karşılıyordu. Hollandalı, Hal'ın kılıcını bir vuruşta yana eğiyor, sonra amansızca saldırıyordu.</p>

      <p>&nbsp;Delikanlının yakınında olan Sir Francis kendi düellosuna dalmıştı. Hal'ın bir ölüm tehlikesiyle karşı karşıya olduğunun farkında değildi. Aboli'nin elindeyse mızrağın bir parçası kalmıştı. Cornelius Schreuder gibi birinin karşısına çıkacak silahı yoktu. Hal'ın henüz doruğuna erişmemiş olan gücünün daha önceki çarpışmalar yüzünden tükenmekte olduğunun farkındaydı.</p>

      <p>&nbsp;Aboli, Schreuder'in yüzündeki ifadeden beklediği anın geldiğini düşündüğünü ve delikanlıyı öldürmeye hazırlandığını anladı. Bu, kesin ve kaçınılamayacak bir sondu. Hal düşmanının üzerine fırlatacağı yıldırıma asla karşı koyamayacaktı.</p>

      <p>&nbsp;Aboli saldırıya geçen kara bir kobra gibi atıldı. Son darbeyi indirmeye hazırlanan Schreuder'den daha hızlı davrandı. Hal'ın arkasına doğru atıldı ve meşe sopayı kaldırdı. Delikanlının kulağının yukarısına, şakağına sert bir darbe indirirken bir çatırtı duyuldu.</p>

      <p>&nbsp;Schreuder kurbanını tam öldüreceği sırada onun kendinden geçerek yere yığılması karşısında afalladı. O duraklarken, Aboli kırılan sopayı atarak hareketsiz yatan Hal'ı korumak istercesine onun tepesine dikildi.</p>

      <p>&nbsp;Yere düşmüş bir insanı öldüremezsiniz, Albay. Hollandalı bir subayın şerefi böyle bir şeye izin vermez.</p>

      <p>&nbsp;Schreuder öfkeyle, "Seni kara iblis!" diye kükredi. "Madem köpek yavrusunu öldüremiyorum, o halde seni gebertirim!"</p>

      <p>&nbsp;Aboli ellerini Hollandalıya doğru kaldırarak açık renkli boş avuçlarını gösterdi. Usulca, "Ben silahsızım," dedi.</p>

      <p>&nbsp;Schreuder ona horgörüyle baktı. "Silahı olmayan bir Hıristiyanın hayatını bağışlayabilirim. Ama sen Tanrı'sı olmayan bir hayvansın!" Kılıcını geriye doğru atarak Aboli'nin tam göğsüne nişan aldı. Zencinin göğüs kasları güneşte terden parlıyordu. Sir Francis Courteney kılıca aldırmadın ani bir hareketle Aboli'nin önüne geçti.</p>

      <p>&nbsp;Nazik bir tavırla, "Ama ben bir Hıristiyan centilmeniyim," dedi. "Ben ve adamlarım, merhametinize sığınarak size teslim oluyoruz." Schreuder ona öfkeyle baktı. Düşkırıklığı ve hiddetinden dili tutulmuştu sanki. Sir Francis'in kılıcını almak için hiçbir hareket yapmadı, tersine kendi kılıcının ucunu İngilizin boğazına dayayarak hafifçe batırdı. "Yana çekilin. Yoksa yemin ediyorum, sizi biçerim. İster Hıristiyan olsun, ister dinsiz." Tehdidini yerine getirmeye hazırlanırken kılıcın kabzasını kavrayan sağ elinin eklemlerinin üzerleri bembeyaz kesildi.&nbsp; Sonra biri ona seslendiği için durakladı. "Yapmayın, Albay! Ben şeref meselelerine karışmaktan hiç hoşlanmam. Ama can kardeşim Franky Courteney'i öldürürseniz, bizi kim Standvastigheid adlı güzel kalyonunuzdan alınan hazinenin saklı olduğu yere götürür?"</p>

      <p>&nbsp;Schreuder hızla onlara yaklaşan Cumbrae'nin yüzüne bir göz attı. İskoçyalının elindeki iki yanlı büyük kılıç kanlar içindeydi.</p>

      <p>&nbsp;Hollandalı Albay, "Yükü mü söylüyorsunuz?" diye sordu. "Korsanın yuvasını ele geçirdik. Hazine nasıl olsa burada."</p>

      <p>&nbsp;Bundan o kadar emin olmayın. Akbaba gür kızıl sakalını üzüntüyle titretti. "Sevgili Hıristiyan kardeşim Franky'yi iyi tanıyorum. O hazinenin en değerli bölümünü bir yerlere saklamış olmalı." Başlığının altında gözleri aç aç parlıyordu. "Hayır, Albay, onun canlı kalmasını sağlamalı Hiç olmazsa bugün Tanrı'nın işlerini yaptığımız için bunun karşılığı olan bir avuç gümüş parayı alıncaya kadar."</p>

      <p>***</p>
    </div>
  </div>
</body>
</html>
