<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <p>&nbsp;Hal kendine geldiği zaman yere diz çökmüş olan babasını gördü</p>

      <p>&nbsp;Kaptan onun üzerine eğilmişti. Delikanlı, "Ne oldu, baba?" diye sordu. "Kazandık mı?" Babası onun gözlerine bakmadan, "Hayır," der gibi başını salladı. Gömleğinin eteğinden yırttığı kirli bir bez parçasıyla oğlunun yüzündeki ter ve isi silmeye çalışıyormuş gibi bir tavır takındı.</p>

      <p>&nbsp;Hayır, Hal. Biz kazanmadık. Delikanlı ileriye doğru baktığı an her şeyi hatırladı. Azim gemisinin mürettebatından çok az denizcinin kalmış olduğunu gördü. Yerde yatan Hal'ın etrafında birbirlerine sokulmuşlardı. Başlarında da tüfekleri dolu, yeşil ceketliler bekliyordu. Diğerleri düştükleri yerde kalmışlardı. Top yuvalarının önünde yatıyorlardı. Ya da alçak' duvara yığılmışlardı.</p>

      <p>&nbsp;Hal, Aboli'nin Daniel'le ilgilendiğini fark etti. Zenci porsunun göğsündeki yaraya kırmızı bir eşarbı sarıyordu. Daniel doğrulmuş oturuyordu, biraz kendine gelmiş gibiydi. Ama fazla kan kaybetmiş olduğu belliydi, savaş kirlerinin altında yüzü geceki kamp ateşinin külleri kadar beyazdı.</p>

      <p>&nbsp;Hal başını çevirdi ve Lord Cumbrae'yle Albay Schreuder'in yakınında durduklarını gördü. İkisi heyecanlı bir konuşmaya dalmıştı. Sonunda Akbaba sözü yarıda kesti, adamlarından birine bağırarak bir emir verdi. "Geordie, Martı'dan esir prangalarını getir. Kaptan Courteney'in bizi tekrar bırakmasını istemeyiz." Gemici aceleyle kıyıya gitti. Albayla Akbaba da nöbetçilerin tüfekleri altında tutsakların çömeldikleri yere doğru geldi.</p>

      <p>&nbsp;Albay Schreuder tehlikeli bir tavırla Sir Francis'le konuşmaya başladı. "Kaptan Courteney, sizi ve mürettebatınızı açık denizlerde korsanlık yaptığınız için tutukluyorum. Bu suçla yargılanmanız için sizi Ümit Burnuna götüreceğiz."</p>

      <p>&nbsp;Sir Francis vakarla ayağa kalktı. "İtiraz ediyorum, efendim. Adamlara savaş suçluları oldukları için uygun bir biçimde davranmalısınız."</p>

      <p>&nbsp;Schreuder buz gibi bir sesle, "Artık savaş yok," dedi. "Hollanda Cumhuriyeti'yle İngiltere arasındaki savaş aylar önce imzalanan bir anlaşmayla sona erdirildi."</p>

      <p>&nbsp;Sir Francis dehşetle Albaya bakakaldı. Sonra bu haberin yarattığı şoktan kurtulmayı başardı. Sonunda, "Barış anlaşmasının imzalandığının haberim yoktu," diye mırıldandı. "Ben iyi niyetle davrandım. Zaten majestelerinin izniyle sefere çıkmıştım."</p>

      <p>&nbsp;Daha önceki karşılaşmamızda da bu izin mektubundan söz ettiniz. Schreuder bir an durdu, sonra da, "Sözü edilen bu belgeyi görmekte ısrar edersem küstahça mı davranmış olurum?" diye sordu.</p>

      <p>&nbsp;Majestelerinin izin belgesi kulübemdeki gemici sandığında duruyor. Sir Francis kampı işaret etti. "İzin verirseniz belgeyi size getirebilirim."</p>

      <p>&nbsp;"Lütfen zahmete girme, eski dostum Franky." Akbaba kaptanın omzuna vurdu. "Ben senin yerine gidip onu getiririm." Hızla gidip Sir Francis'in işaret ettiği kulübenin kapısından girmek için eğildi. Schreuder tekrar kaptana döndü. "Rehineler nerede, efendim? Vali van de Velde ve zavallı karısı... onlar neredeler?"</p>

      <p>&nbsp;"Valiyle karısı kalyonun kaptanıyla birlikte hâlâ kampta olacak. Çarpışma başladıktan sonra onları görmedim."</p>

      <p>&nbsp;Hal bezi kafasına bastırarak sendeleye sendeleye ayağa kalktı. "Valinin karısı çarpışmadan kurtulmak için şu yukarıdaki mağaraya sığındı."</p>

      <p>&nbsp;Hollandalı sertçe, "Nereden biliyorsun?" diye sordu. "Güvende olması için onu mağaraya ben, kendim götürdüm." Hal babasının haşin bakışlarına aldırmadan cüretle konuşmuştu. "Size ormanda rastladığım sırada mağaradan dönüyordum, Albay."</p>

      <p>&nbsp;Schreuder başını kaldırarak tepeye baktı. Göreviyle genç kadının yardımına koşma isteği arasında bocalıyordu. Aslında onun için bu saldırının temel nedeni Katinka'nın kurtarılmasıydı. Ama aynı anda Akbaba kabara kabara kulübeden çıktı. Elinde kırmızı kurdeleyle bağlanmış, rulo halinde bir parşömen vardı. Kurdelenin ucundan kırmızı kraliyet mühühürleri sallanıyordu.</p>

      <p>&nbsp;Sir Francis rahatlayarak resmi bir tavırla konuştu. "İşte belge, Albay Bana ve mürettebatıma haklı bir dava uğruna savaşan onurlu tutsaklar gibi davranmanızı istiyorum."</p>

      <p>&nbsp;Akbaba parşömeni açıp belgeyi şöyle uzağına tuttu. Sonra da Donanma Bakanlığı'ndan bir kâtibin siyah çiniyle yazdığı süslü yazıyı görmeleri için diğerlerine doğru çevirdi. Başıyla bir gemicisine işaret ederek yanına çağırdı. Adamın elindeki dolu tabancayı aldı. Emniyet deliğinde yanan fitile üfledi. Sonra Sir Francis'e sırıtarak fitili elindeki belgenin ucuna tuttu.</p>

      <p>&nbsp;Parşömen tutuşur ve sarı alev yayılırken belge kıvrılıp kararmaya başladı. Sir Francis dehşetle bakıyordu. "Tanrım, Cumbrae! Seni kalleş köpek!" Akbaba'ya doğru gidecek oldu ama Schreuder kılıcının ucunu onun göğsüne dayadı.</p>

      <p>&nbsp;Bunu vücudunuza sokmak bana büyük bir zevk verecek, dedi. "Canınıza değer veriyorsanız, sabrımı daha fazla zorlamayın, efendim."</p>

      <p>&nbsp;Bu köpek izin belgemi yakıyor.</p>

      <p>&nbsp;Hollandalı arkasını mahsus Akbaba'ya döndü. "Ben hiçbir şey göremiyorum. Sadece karşımda adı kötüye çıkmış bir korsanı görebiliyorum. Masum insanların ellerine bulaşan kanları hâlâ sıcak ve ıslak."</p>

      <p>&nbsp;Cumbrae belgenin yanışını seyretti. Sırıtırken bıyığının arasından dişleri gözüküyordu. Çıtırdayan parşömeni bir elinden diğerine geçiriyor, alevlerin bütün belgeyi yutması için onu parmaklarının arasında döndürüyordu.</p>

      <p>&nbsp;Sir Francis, Schreuder'e öfkeyle, "Sizin gevezelikleriniz sırasında şereften de söz ettiğinizi duydum, efendim," diye bağırdı. "Ama onun sizin için bir hayal olduğu anlaşılıyor."</p>

      <p>&nbsp;Şeref mi? Schreuder soğuk soğuk güldü. "Neler işitiyorum? Bir korsan bana şereften mi söz ediyor? Herhalde kulaklarım beni yanıltıyor."</p>

      <p>&nbsp;Cumbrae alevlerin parmaklarının uçlarını yalamasına izin verdi. Sonra belgenin son kararmış parçasını da yere atarak küllere bastı. Onları ince bir toz haline getirdi. Sonra Schreuder'e yaklaştı. "Korkarım bizim Franky yine o oyunlarından birini oynamaya kalkıştı. Kralın imzaladığı izin belgesi bulamadım."</p>

      <p>&nbsp;Ben böyle olacağını biliyordum. Schreuder kılıcını kınına soktu, sirleri sizin gözetiminize veriyorum, Lord Cumbrae. Rehinelerin iyi olup olmadıklarına bakmalıyım." Hal'a bir göz attı. "Beni hemen valinin karısını bıraktığın yere götür." Omzunun dibinde hazır durumda beklen Hollandalı çavuşa baktı. "Ellerini arkasından bağla. Boynuna da ipi geçir. O uyuz bir köpek yavrusu. Onu böyle tasmasıyla götür."</p>

      <p>&nbsp;Albay Schreuder, Katinka'yı kurtarma operasyonunu kayıp peruğunun bulunması için geciktirdi. Gururu genç kadının yanına biçimsiz kılıkta gitmesini engelliyordu. Islak toprak parçaları ve kuru yapraklar arasında yapış yapış peruğu ormanda buldular. Hollandalı onu kalçasına vurdu. Sonra da peruğu başına geçirmeden önce bukleleri dikkatle düzeltti. Artık güzelliği ve vakarı yerine gelmişti. Hal'a dönerek başını salladı. "Bize yolu göster."</p>

      <p>&nbsp;Mağaranın önündeki açıklığa geldikleri sırada Hal kötü durumdaydı. Elleri arkasından bağlanmış, boynuna da bir ilmek geçirilmişti. Yüzü toprak ve top dumanlarından kararmış, giysileri yırtılmış, kan lekelerinin rengi terleri yüzünden açılmıştı. Delikanlı bitkinliği ve üzüntüsüne rağmen hâlâ endişeyle Katinka'yı düşünüyordu. Mağaraya girerken kaygıyla titredi.</p>

      <p>&nbsp; Katinka görünürlerde yoktu. Hal, ona bir şey olursa yaşayamam, diye düşündü. Sonra Schreuder'e, "Merrouw van de Valde'yi burada bıraktım," dedi. "Başına bir şey gelmiş olamaz."</p>

      <p>&nbsp;"Canın kıymetliyse, bu sözlerinin doğru olmasını dilerim." Schreuder bu sözleri tıslar gibi söylediği için tehdidi daha tehlikeli görünmüştü. Sonra sesini yükselterek, "Mevrouw van de Velde," diye seslendi. "Güvendesiniz. Ben Albay Schreuder'im. Sizi kurtarmaya geldim."</p>

      <p>&nbsp; Mağaranın ağzını yarı kapayan sarmaşıklar usulca hışırdadı. Sonra Katinka çekine çekine çiçeklerin arkasından çıktı. İpiri menekşe gözleri dolu dolu olmuştu. Rengi uçmuş yüzünde çekiciliğini daha da arttıran acıklı bir ifade vardı. Duyguların etkisiyle boğuklaşan bir sesle, "Ah..." dedi. Sonra dramatik bir tavırla iki elini birden Albay Schreuder'e uzattı. Geldiniz! Sözünüzde durdunuz!" Albaya doğru koştu. Ayaklarının ucunda yükselerek ince kollarını Hollandalının boynuna doladı. "Geleceğinizi biliyordum! Bu korkunç katillerin elinde küçük düşmeme, beni taciz etmelerine izin vermeyeceğinize inanıyordum."</p>

      <p>&nbsp;Schreuder onun kendisine böyle sarılması karşısında bir an ne yapacağını şaşırdı. Sonra kadına sarıldı. Katinka yüzünü Albayın göğsünü kaplayan kurdelelerine ve kordonlarına dayayarak ağlarken onu korumaya teselli etmeye çalıştı. "En ufak bir hakarete uğradıysanız, yemin ediyorum, bunun acısının yüz katını çıkaracağım!"</p>

      <p>&nbsp;Katinka, "Başıma gelenler anlatılamayacak kadar korkunç," diye inledi.</p>

      <p>&nbsp;Şu? Hollandalı, Hal'a bakarak sordu. "Size kötü davrananların biri de o mu?"</p>

      <p>&nbsp;Katinka yan yan delikanlıya baktı. Yanağı hâlâ Schreuder'in göğsüne dayalıydı. Kadın gözlerini kötü niyetli bir ifadeyle kıstı. Dolgun dudakları hafif, sadistçe bir tebessümle büküldü. "İçlerinde en kötüleri oydu." Hıçkırdı. "Onun bana söylediği iğrenç sözleri size tekrarlayamam. Beni rahatsız etti, küçük düşürdü." Sesi titriyordu. "Ben sadece Tanrı'ya şükrediyorum! Bana bu adamın ısrarlarına dayanabilmem için güç verdi."</p>

      <p>&nbsp;Schreuder güçlü öfkesi yüzünden şişti sanki. Katinka'yı usulca yana çekti, sonra da Hal'a döndü. Sağ yumruğunu sıkarak delikanlının başının yanına müthiş bir darbe indirdi. Hal gafil avlanmıştı. Sendeleyerek geriledi. Hollandalı hızla atıldı ve yumruğunu bu kez de delikanlının midesine gömdü. Hal'ın ciğerlerindeki hava boşaldı ve delikanlı ikibüklüm oldu.</p>

      <p>&nbsp;Soylu bir kadına hakaret etmek cüretini nereden buldun? Ona kötü davranmak cesaretini? Schreuder öfkeyle titriyordu. Bütün kontrolünü kaybetmişti.</p>

      <p>&nbsp;Hal soluk almaya çalışıyor, hırıltılı sesler çıkarıyordu. Başı neredeyse dizlerine değecekti. Schreuder yüzünü tekmelemeye kalkıştı. Ama Hal bunu fark edip başını yana eğdi. Hollandalının çizmesi omzuna çarptı. Delikanlı geriye sendeledi.</p>

      <p>&nbsp;Schreuder öfkesinden köpürüyordu. "Sen bu hanımın ayakkabılarının tabanlarını bile yalamaya layık değilsin!" Delikanlıyı tekrar yumruklamaya hazırlandı. Ama Hal çok çabuk davrandı. Ellerinin arkadan bağlı olmasına rağmen Schreuder'e doğru ilerledi ve adamın kasığına bir tekme attı. Ne çare ki, bağlı olduğu için güçlü bir darbe olamamıştı.</p>

      <p>&nbsp;Hollandalının canı pek yanmadı ama adam şaşırdı. "Tanrım! Fazla ileri gidiyorsun, köpek yavrusu!" Hal dengesini kaybetmişti. Schreuder vuruşta onun ayaklarını yerden kesti. Delikanlı yere yığıldı. Hollandalının tepesine dikilerek tekmelemeye başladı. İki ayağını da kullanıyor, elleri kıvrılmış yatan Hal'ın gövdesine iniyordu. Delikanlı homurdanarak döndü. Durmadan inen tekmelerden çaresizce kurtulmaya çalışıyordu.</p>

      <p>&nbsp;Katinka heyecanla cıvıldıyordu. "Evet! Ah, evet! Bana yaptıklarının acısını ondan çıkarın!" Çok çabuk öfkelenen Schreuder'i kışkırtıyordu, ana acı çektirdi. Siz de ona acı çektirin."</p>

      <p>&nbsp;Hal, Katinka'nın bu adamın önünde böyle davranmak zorunda olduğuna inanıyordu. Canının yanmasına rağmen genç kadını bağışladı. Daha savunmasız yerlerini korumak için ikibüklüm oldu. Tekmeler daha çok omuzlarına ve kalçalarına iniyordu. Ama tabii bu darbelerin hepsinden kurtulması imkânsızdı. Tekmelerden biri ağzının yanına geldi ve kanlar çenesinden aktı.</p>

      <p>&nbsp;Katinka akan kanları görünce gıcırtıya benzeyen bir ses çıkararak ellerini çırptı. "Ondan nefret ediyorum! Evet! Canını yakın! O küstah ifadeli güzel yüzünü parçalayın!" Ama kanlar Schreuder'in aklını başına germiş gibiydi. Gözle görülür bir çabayla öfkesine hakim oldu. Ve geriledi, soluk soluğa kalmıştı ve hâlâ hiddetle titriyordu. "Bu başına geleceklerin bir örneği. Bana inanın, Mevrouw, Ümit Burnu'na vardığımız zaman yaptıklarının karşılığını alacak." Katinka'ya dönerek selam verdi. "İzin verin ie sizi körfezde bekleyen gemiye götüreyim. Orada güvende olursunuz." Dedi. Katinka içe dokunacak bir biçimde hafifçe bağırdı. Parmaklarını yumuşak pembe dudaklarına bastırdı. "Ah, Albay, korkarım bayılacağım." ayaklarının üzerinde yalpaladı. Schreuder onu tutmak için atıldı. Kadın ona yaslandı. "Bacaklarımın beni taşıyabileceğini sanmıyorum." Hollandalı kadını kucağına aldı. Onu rahatlıkla taşıyarak yamaçtan indi. Katinka yatmaya götürülen bir çocukmuş gibi adama sarıldı.</p>

      <p>&nbsp;"Gel bakalım, darağacı bülbülü." Çavuş boynundaki ipi çekerek Hal'ı ayağa kaldırdı. Çenesinden hâlâ kanları akan delikanlıyı kampa doğru götürdü. "Albay işini burada bitirseydi, senin için daha iyi olurdu. Ümit Burnu'ndaki cellât çok ünlüdür. Bir sanatçı o, bir sanatçı!" İpe asıldı. "Seninle bir hayli eğleneceğinden eminim."</p>

      <p>***</p>

      <p>&nbsp;</p>
    </div>
  </div>
</body>
</html>
