<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <p>Üç Şövalye Loca'larını gölcüğün yukarısındaki tepelerden birinin yamacına kurmuşlardı. Yosunlar ve sarmaşıklarla kaplı gölcüğe küçük bir çağlayan akıyordu.</p>

      <p>&nbsp;Mihrap taşlardan oluşan bir dairenin ortasındaydı. Önünde ateş yanıyordu. Böylece bütün eski elementler temsil edilmiş oluyordu. Ay hilal halindeydi. Yeniden doğuş ve dirilmenin sembolüydü bu ay.</p>

      <p>&nbsp;Tarikat'ın Şövalyeleri Loca'yı birinci derecede açarlarken, Hal ormanda yalnız başına bekledi. Sonra kılıcını kınından çekmiş olan babası onu götürmek için karanlıkta hızla yanına geldi. Delikanlıyı patikadan götürdü.</p>

      <p>&nbsp;Diğer iki şövalye kutsal dairenin içinde ateşin yanında bekliyorlardı. Onlar da kılıçlarını çekmişlerdi. Çelikleri alevleri yansıtarak pırıldıyordu. Hal taş mihraptaki kadife bir örtünün altında, büyükbabasının babasının Neptün kılıcının yattığını biçiminden anladı. Baba oğul taş dairenin dışında durdular. Sir Francis Loca'ya girmek için izin istedi.</p>

      <p>&nbsp;Baba'nın, Oğlu'nun ve Kutsal Ruh'un adına.</p>

      <p>&nbsp;Lord Cumbrae, "Aziz George ve Kutsal Kupa Tarikatı'nın Tapınağı'nın Locası'na girmek isteyen kim?" diye kükredi. Sesi tepelere çarparak yankılandı. Uzun, iki yanlı kılıcı kıllı elinde parlıyordu.</p>

      <p>&nbsp;Hal yanıt verdi. "Tapınağın esrarlarına girmek için gelen bir aday."</p>

      <p>&nbsp;Cumbrae onu, "Sonsuz yaşamını tehlikeye atarak girebilirsin," diye uyardı. Hal dairenin içine girdi. Birdenbire sanki hava soğudu ve delikanlı ürperdi. Oysa nöbet ateşinin ışığında yere diz çöküyordu.</p>

      <p>&nbsp;Akbaba tekrar sordu. "Ona kim kefil oluyor?"</p>

      <p>&nbsp;Ben oluyorum. Sir Francis ilerledi ve Akbaba da tekrar Hal'a döndü.</p>

      <p>&nbsp;Sen kimsin?</p>

      <p>&nbsp;Ben Francis'le Edwina'nin oğlu Henry Courteney'im. Yukarıda gökyüzünün yıldızlı çarkı ağır ağır döner ve nöbet ateşinin alevleri ufalırken, soru ve yanıtlardan oluşan sınav devam etti.</p>

      <p>&nbsp;Sir Francis sonunda Neptün kılıcını örten kadife örtüyü kaldırdığında gece yansını geçmişti. Babası kılıcı verirken kabzadaki safir ayışığının uçuk mavi bir ışınının Hal'ın gözlerine yansımasına neden oldu.</p>

      <p>&nbsp;Bu kılıca bakarak inancının kurallarını açıklayacaksın.</p>

      <p>&nbsp;Hal, "Ben şunlara inanıyorum," diye başladı. "Onları hayatım pahasına savunacağım. Üçlünün sadece bir Tanrı olduğuna inanıyorum. Ölümsüz Baba, Ölümsüz Oğul ve Ölümsüz Kutsal Ruh olduğuna."</p>

      <p>&nbsp;Üç Nautonnier Şövalyesi bir ağızdan, "Amin," dediler.</p>

      <p>&nbsp;İngiltere Kilisesi'nin temsil ettiği mezhebe inanıyorum. Onun yerendeki temsilcisi ve inancın savunucusu olan İngiltere, İskoçya, Fransa ve İrlanda Kralı Charles'ın yüce hakları olduğuna da inanıyorum.</p>

      <p>&nbsp;Amin. Hal inandığı şeyleri açıkladıktan sonra Cumbrae ondan şövalyelik yeminini etmesini istedi.</p>

      <p>&nbsp;İngiltere Kilisesi'ni destekleyeceğim. Hükümdar Efendim Charles'ın düşmanlarının karşısına dikileceğim. Delikanlının sesi içtenlik ve inançla titriyordu. "Şeytanı ve onun bütün yaptıklarını reddediyorum. Bütün sahte doktrinler, hizipler ve delaletten kaçınacağım. Bütün diğer tanılar ve onların sahte peygamberlerinden yüz çeviriyorum.</p>

      <p>&nbsp;"Zayıfları koruyacağım. Hacıları savunacağım. İhtiyacı olanların imdadına yetişeceğim. Adalete ihtiyacı olanların da. Zalimlere ve zorbalara karşı kılıcımı kullanacağım.</p>

      <p>&nbsp;Kutsal yerleri savunacağım. İsa, Mesih ve Azizleri'nden kalan kutsal emanetleri arayıp bulacak ve onları koruyacağım. İsa'nın mukaddes kanını taşıyan Kutsal Kupa'yı aramaktan hiçbir zaman vazgeçmeyeceğim."</p>

      <p>&nbsp;Hal bu yemini ederken Nautonnier Şövalyeleri haç çıkardılar. Çünkü Kutsal Kupa'yı arama, inançlarının merkezini oluşturuyordu. Onların tapınağının tavanını yukarıda tutan granit sütundu bu.</p>

      <p>&nbsp; "Kurallara kesinlikle uyacağıma yemin ediyorum. 'Kesin İtaat'i uygulayacağım. Şövalyeliğimin prensiplerine uyacağım. Sefahat ve zinadan kaçınacağım." Hal zina sözcüğünü söylerken hafifçe kekeler gibi oldu ama kendini çabuk topladı. "Benim gibi şövalyelere saygı göstereceğim. Hepinden önemlisi Loca'mın bütün işlemlerini gizli tutacağım."</p>

      <p>&nbsp;Üç Nautonnier Şövalyesi bir ağızdan, "Tanrı ruhuna merhamet göstersin," diye gürlediler. Sonra ilerleyerek yere diz çökmüş olan adayın etrafında bir daire oluşturdular. Her biri elini Hal'ın eğmiş olduğu başına koydu. Diğer elini ise kılıcının kabzasına. Elleri hemen hemen üst üsteydi.</p>

      <p>&nbsp;Henry Courteney, seni Kupa Birliği'ne alıyor ve 'Hoşgeldin,' diyoruz. Seni Aziz George Tarikatı ve Kutsal Kupa Tapınağı'nın bir şövalyesi kardeşimiz olarak kabul ediyoruz.</p>

      <p>&nbsp;Sonra önce Henry Richard Lister konuştu. O tınılı Galli sesiyle kutsamasını şarkı söylermiş gibi tekrarladı. "Seni tapınağa kabul ediyor ve 'Hoşgeldin,' diyorum. Her zaman Kesin İtaat'i yerine getirmeni dilerim" Onu Cumbrae izledi. "Seni tapınağa kabul ediyor ve 'Hoşgeldin,' diyorum. Yeminlerine, Tanrı'na ve kendine daima sadık kalmanı dilerim."</p>

      <p>&nbsp;Sonra Nautonnier Şövalyeleri bir arada Hal'ı ayağa kaldırdılar ve sırayla delikanlıyı kucakladılar. Lord Cumbrae'nin sakal ve bıyığı sertti, insana batıyordu. Kalleşin çalısından koparılan dikenlerden bir taç gibi.</p>

      <p>&nbsp;Richard Lister, Sir Francis'in sağ elini kavrayarak gizli Nautonnier usulünce sıktı. "Ambarlarımı seninle birlikte Haarlycke Nacht 'tan aldığımız baharatla tıka basa doldurdum. Bu sayede Galler'in en iyi topraklarından beş bin dönüm ve bir şato alabileceğim. Üç yıldan beri görmediğim genç bir karım ve sapasağlam iki oğlum var. Güzel, yeşil yerlerde biraz dinleneceğim. Beni sonra rüzgârın çağıracağını biliyorum! Belki uzak sularda seninle tekrar karşılaşırız, Francis."</p>

      <p>&nbsp;O halde denizi kalbinde taşı, Richard. Dostluğun için teşekkür ederim. Oğlum için yaptıklarına da. Sir Francis de arkadaşının elini aynı biçimde sıktı. "İlerde bir gün iki oğlunu da tapınağa kabul edeceğimi umuyorum."</p>

      <p>&nbsp;Lister onu bekleyen büyük kayığına doğru baktı. Ama durakladı, sonra geri döndü. Bir kolunu Sir Francis'in omzuna attı. Yüzünde ciddi bir ifade vardı. Alçak sesle, "Cumbrae bana seninle ilgili bir öneride bulundu. Ama bu hiç hoşuma gitmedi. Bunu ona açık açık da söyledim. Arkanı kolla, Franky. Cumbrae yakınındayken sadece tek gözünü kapatarak uyu."</p>

      <p>&nbsp;Sen iyi bir dostsun. Sir Francis, Lister'ın filikasıyla giderek Tanrıça gemisine gitmesini seyretti. Kaptan merdivenden kıç güvertesine çıkar çıkmaz, mürettebat hemen demir aldı. Geminin bütün yelkenleri şişti. Tanrıça boğazda ilerledi. Ağızdan çıktı, açık denize doğru giderken gözden kaybolmadan önce bayrağını indirerek selam verdi.</p>

      <p>&nbsp;Şimdi sadece yanımızda Akbaba kaldı. Hal boğazın ortasında yatan Morav Martısı'na baktı. Etrafına toplanmış olan kayıklarından çıkarılan, fıçıları, odun yığınları ve kurutulmuş balıklar ambarlara indiriliyordu.</p>

      <p>&nbsp;Sir Francis, "Bay Courteney," dedi. "Lütfen gemiyi karaya çekmek için gerekli hazırlıkları yap." Hal dimdik durdu. Babasının kendisine böyle hitap etmesine alışık değildi. Ona sıradan bir tayfa değil de, bir şövalye ve tam bir gemi subayı gibi davranılmasını garipsiyordu. Yeni durumu yüzünden kılığı bile değişmişti. Babası ona giymesi için güzel, ince Madras pamuklusundan yapılmış bir gömlek ve "köstebek derisi" diye tanımlanan kumaştan bir pantolon vermişti. O günden önce giydiği kaba branda bezinden sonra kumaş cildine ipek kadar yumuşak gelmişti.</p>

      <p>&nbsp;Babası verdiği emri açıklama tenezzülünde bulunduğu zaman Hal buna daha da şaştı. "Hiçbir kalleşlikten kuşkulanmıyormuş gibi işimizi sürdürmeliyiz. Zaten savaş çıktığı takdirde Azim karada daha güvende olur."</p>

      <p>&nbsp;"Anlıyorum, efendim." Hal zamanı anlamak için gökyüzüne baktı. Sabah nöbeti sırasında dokuz vardiyasında gelgit gemiyi karaya çekmemiz için uygun olacak. Hazırlıklı bulunacağız."</p>

      <p>&nbsp;O gün bütün sabah Martı'nın mürettebatı denize açılmaya hazırlanan herhangi bir gemideki tayfalar gibi davrandılar. Daniel ve adamları topları doldurup nişan almışlardı. Ağır yanan çıralar ellerindeydi. Ormanın kenarındaki kumlu toprağa kazılmış gizli yerlerinden Martı'yı gözetliyorlardı. Ama ortada bir kalleşlik yapılacağına dair hiçbir işaret yoktu.</p>

      <p>&nbsp;Öğleye doğru Lord Cumbrae filikayla kıyıya yanaştı ve ateşin yakınında duran Sir Francis'in yanına geldi. Ateşte zift kazanı kaynıyordu. Azim yan yatırıldıktan sonra gövdenin kalafatı için her şey hazırdı.</p>

      <p>&nbsp; "Vedalaşmaya geldim." Akbaba, Sir Francis'in omzuna kalın kızıl kolunu atarak onu kucakladı. "Richard haklı. Burada, kıyıda oturup kıçımızı kaşırsak hazine filan ele geçiremeyiz."</p>

      <p>&nbsp;Demek harekete hazırsın? Sir Francis'in sesi sakindi; çok şaşırdığını belli etmemeye çalışıyordu.</p>

      <p>&nbsp;Yarın sabah deniz çekilirken yola çıkacağım. Ama senden ayrılmak hiç hoşuma gitmiyor, Franky. Şimdi Martı'ya gelip benimle son bir yudum içki içmez misin? Standvastigheid'dan aldığın paralardan payıma düşeni seninle konuşmayı çok istiyorum.</p>

      <p>&nbsp;Senin payına hiçbir şey düşmüyor. Böylece konuşmamız sona eriyor. Yola çıktığın zaman rüzgârın uygun olmasını dilerim.</p>

      <p>&nbsp;Cumbrae gürültülü bir kahkaha attı. "Senin şakalarından her zaman hoşlandım, Franky. Beni o ağır baharat yükünü Firth Kalesi'ne kadar taşıma angaryasından kurtarmak istediğini biliyorum." Dönerek kıvırcık sakalıyla ormandaki ağaçların gölgelediği baharat deposunu işaret etti "Onun için bu işi benim adıma yapmana izin vereceğim. Ama o arada payımın hesabını düzgünce tutmanı ve bir dahaki karşılaşmamızda bunu bana teslim etmeni bekliyorum. Tabii artı her zamanki faiz. Sana güveniyorum."</p>

      <p>&nbsp;Ben de sana aynı derecede güveniyorum. Sir Francis şapkasını çıkardı. Eğilirken şapkasının tüyü kumları süpürdü.</p>

      <p>&nbsp;Cumbrae bu selama karşılık verdi ve yine gürültüyle gülerek büyük sandala gidip Martı'ya döndü.</p>

      <p>&nbsp;Sabah saatleri sırasında Hollandalı rehineler karaya çıkarılarak, Hal'la adamlarının onlar için hazırladıkları yeni yerlerine kapatılmışlardı. Kulübeler gölden uzaktı. Azim gemisinin mürettebatının kaldığı kamptan da ayrıydı.</p>

      <p>&nbsp;Artık gemi bomboştu ve karaya çekilmeye hazırdı. Deniz kabarırken Hal ve Ned Tyler'ın yönettiği mürettebat, tekneyi palamarın yardımıyla kıyıya yaklaştırdı. En güçlü ağaçlara makaraları bağlamışlardı. Azim'in burnuna ve kıçına palamarlar bağlanmıştı. Elli adam halatlara asılırken gemi kıyıya paralel olarak yaklaştı.</p>

      <p>&nbsp;Teknenin dibi beyaz kumlara süründüğü zaman gemiyi oraya bağladılar. Deniz geçilirken Azim 'i hâlâ yerinde olan ön direkleri ve mizanaya bağlı palangayla çektiler. Tekne iyice yan yattı ve sonunda direkleri ağaçların tepelerine dokundu. Böylece gövdenin sancak tarafı omurgaya kadar ortaya çıktı. Hal'la Sir Francis durumu incelemek için suya girdiler. Deniz kurtlarının fazla bir zarar vermemiş olduğunu görüp sevindiler.</p>

      <p>&nbsp;Birkaç tahtanın değiştirilmesi gerekiyordu. Çalışma hemen başladı. Karanlık bastırdığı zaman meşaleler yakıldı. Çünkü gövde üzerindeki çalışma deniz kabarıp buna engel oluncaya kadar sürecekti. O an geldiği zaman Sir Francis yeni yerinde yemek yemeye gitti. Hal gövdenin o gece için bağlanmasını emretti. Meşaleler söndürüldü ve Ned yemekleri geciken adamları doyurmak için onları alıp götürdü.</p>

      <p>&nbsp;Hal acıkmamıştı. O başka bir şeyin açlığını çekiyordu. Ama bunu gidermek için hiç olmazsa bir saat daha beklemesi gerekiyordu. Kumsalda yalnız kalan delikanlı darboğazdaki Martı'yı inceledi. Gemidekiler sessiz sedasız yatmaya gitmişler gibi gözüküyordu. Küçük kayıklar teknenin etrafındaydı. Ama onları gemiye almak ve denize açılmak için ambar kapaklarını kapatmak fazla zaman almayacaktı.</p>

      <p>&nbsp;Hal dönerek ağaçların arasına girdi. Topların arkasından geçip oraya nöbet bekleyen tayfalarla usulca konuştu. Her topun durumunu tekrar kontrol etti. Toplarla, karanlık bir silüete dönüşen Martı'ya doğru dürüst nişan alınıp alınmadığına baktı. Martı durgun ve kara gölün yüzeyinden ansıyan yıldızların ışıkları arasında öylece duruyordu.</p>

      <p>&nbsp;Hal bir süre Koca Daniel'in yanında oturdu. Ayaklarını bir top çukuruna sallandırmıştı.</p>

      <p>&nbsp;Endişelenme, Bay Henry. Daniel bile bu yeni ve daha saygın unvanı doğal bir tavırla söylemişti. "O kızıl sakallı köpeği göz hapsine aldık. Gidip akşam yemeğini yiyebilirsin."</p>

      <p>&nbsp;Hal, "En son ne zaman uyudun, Daniel?" diye sordu.</p>

      <p>&nbsp;Benim için endişelenme. Nöbet biraz sonra değişecek. Yerimi Timothy'e bırakacağım.</p>

      <p>&nbsp;Aboli, Hal'ın kulübesinin önünde bir gölge kadar sessizce oturuyordu. Kızarmış ördek, dilim dilim ekmek ve küçük bir maşrapa bira getirmişti.</p>

      <p>&nbsp;Hal, "Ben acıkmadım, Aboli," diyecek oldu.</p>

      <p>&nbsp;Ye. Aboli yemek kabını delikanlının eline tutuşturdu. "Bu gece seni bekleyen iş için güce ihtiyacın olacak."</p>

      <p>&nbsp;Hal kabı alırken Aboli'nin yüzündeki ifadeyi görmeye çalıştı. Böylece zencinin uyarısının gerçek anlamını anlayabilecekti. Ateşin ışıkları Aboli'nin gizemli kara yüzünde şekiller çiziyordu. Yerlilerin taptıkları bir Puta benziyordu o. Işık yanaklarındaki dövmeleri aydınlatıyordu ama Sözlerindeki ifadeyi anlamak imkânsızdı.</p>

      <p>&nbsp;Hal hançeriyle ördeği ikiye bölerek yarısını Aboli'ye uzattı. Dikkatle "Yapmam gereken iş hangisi?" diye sordu.</p>

      <p>&nbsp;Aboli ördekten bir parça koparıp yemeye başladı. Omzunu silkerek, Görevini yapmak için çitteki delikten geçerken, vücudunun en nazik yerini bir dikenin çizmemesine dikkat etmelisin," dedi.</p>

      <p>&nbsp;Hal yemeği çiğnerken durakladı. Ağzındaki ördek etinin de tadı kaçtı. Anlaşılan Aboli, Hal'ın Katinka'nın kulübesinin arkasında, dikenli çitte gizlice açtığı deliği görmüştü.</p>

      <p>&nbsp;Hal ağzında yemekle, "Bunu ne zamandan beri biliyorsun?" diye sordu.</p>

      <p>&nbsp;Aboli soruyu soruyla yanıtladı. "Bilmemem mi gerekiyordu?"</p>

      <p>&nbsp;Hal afalladı. Çok dikkatli ve kurnazca davranmıştı. Endişeyle, "Babam da bunu biliyor mu dersin?" diye sordu.</p>

      <p>&nbsp;Aboli hatırlattı. "Hâlâ yaşıyorsun. Baban durumu bilseydi seni sağ bırakmazdı."</p>

      <p>&nbsp;Hal, "Bunu kimseye söylemeyeceksin değil mi?" diye fısıldadı. "Özellikle babama?"</p>

      <p>&nbsp;Aboli başını salladı. "Özellikle babana. Ama bacaklarının arasındaki o kürekle kendi mezarını kazmamaya dikkat et."</p>

      <p>&nbsp;Hal yine fısıltıyla, "Onu seviyorum, Aboli," dedi. "Onu düşünmekten uykularım kaçıyor."</p>

      <p>&nbsp;"Senin uyumadığını duydum. Uykusuzluğun yüzünden bütün gemiyi ayağa kaldıracağını sandım. "</p>

      <p>&nbsp;"Benimle alay etme, Aboli. Onsuz öleceğim. "</p>

      <p>&nbsp;"O halde seni kadına götürerek hayatını kurtarmam gerekiyor.</p>

      <p>&nbsp;Bu teklif Hal'ın şok geçirmesine neden oldu. "Benimle mi geleceksin?"</p>

      <p>&nbsp;"Seni çitteki deliğin yanında bekleyeceğim. Seni korumak için. Kocası istediği o yerde senin olduğunu anladığı takdirde, sana yardım etmem gerekebilir. "</p>

      <p>&nbsp;Hal öfkeyle, "O şişman hayvan," dedi. Validen bütün kalbiyle nefret ediyordu.</p>

      <p>&nbsp;O belki şişman. Sinsi olduğu hemen hemen kesin. Güçlü olduğu kuşku götürmez. Onu küçümseme, Gundwane. Aboli ayağa kalktı. "Önce etrafta kimsenin olup olmadığına bakacağım."</p>

      <p>&nbsp;Delikanlıyla zenci karanlıkta sessizce süzüldüler ve çitin arkasında durdular.</p>

      <p>&nbsp;Hal, "Beni beklemen şart değil, Aboli," diye fısıldadı. "Biraz gecikebilirim."</p>

      <p>&nbsp;Aboli kendi dilinde, "Gecikmezsen beni düşkırıklığına uğratırsın," dedi "Şu öğüdümü hiçbir zaman unutma, Gundwane. Çünkü yaşamın boyunca işine yarayacak. Bir erkeğin ihtirası uzun ve kuru otların tutuşması gibidir. Sıcak ve şiddetlidir ama çabuk söner. Bir kadın sihirbazın kazanına benzer. İnsanı büyülemeden önce uzun süre ateşte kaynaması gerekir. Her bakımdan çabuk olmalısın. Aşk dışında."</p>

      <p>&nbsp;Hal karanlıkta içini çekti. "Neden kadınlar bizden bu kadar farklılar, Aboli?"</p>

      <p>&nbsp;"Öyle oldukları için Tanrı'na şükret. Benimkilere de öyle." Zenci gülerken karanlıkta dişleri ışıldadı. Sonra Hal'ı usulca çitteki açıklığa doğru ¡tti. "Seslenirsen ben buradayım."</p>

      <p>&nbsp;Katinka'nın kulübesinde lamba hâlâ yanıyor, sazların seyrek yerlerinin arasından sarı ışık parçacıkları süzülüyordu. Hal duvarın dibinde durup içeriyi dinledi. Ama hiçbir ses duyamadı. Usulca kapıya doğru süzüldü. Kapı birazcık aralıktı. Delikanlı aralıktan adamlarının, kadının Azim'deki kamarasından taşıdıkları dört sütunlu dev karyolaya baktı. Karyolanın perdeleri böceklerin içeri girmemesi için kapatılmıştı. Bu yüzden Hal karyolada biri olup olmadığına karar veremedi.</p>

      <p>&nbsp;Sessizce kapıdan içeri girerek yatağa doğru gitti. Perdelere dokunurken küçük, beyaz bir el kıvrımların arasından uzandı. Delikanlının uzattığı elini yakalayıp onu içeri çekti. Katinka ıslık çalar gibi, "Konuşma," dedi. "Bir tek kelime bile söyleme." Parmakları uçarcasına delikanlının gömleğinin düğmelerini beline kadar açtı. Sonra tırnaklarını Hal'ın göğsüne canını acıtacak kadar batırdı.</p>

      <p>&nbsp;Aynı anda dudakları Hal'ınkileri buldu. Kadın o zamana kadar delikanlıyı hiç öpmemişti. Katinka'nın dudaklarının yumuşaklığı ve sıcaklığı Hal'ı şaşırttı.</p>

      <p>&nbsp;Hal çok sonra öyle derin bir uykuya daldı ki, bu biraz da ölüme benziyordu.</p>

      <p>&nbsp;Delikanlı çıplak kolunu ısrarla kavrayan bir el yüzünden uyandı ve korkuyla doğruldu. "Ne..." diyecek oldu ama o el hızla ağzını kapatarak konuşmasını engelledi.</p>

      <p>&nbsp;Gundwane! Gürültü etme. Elbiselerini bul ve benimle gel. Çabuk ol!</p>

      <p>&nbsp;Hal usulca dönerek yataktan kalktı. Dikkatli davranıyor, yanında ya tan Katinka'yı rahatsız etmemeye çalışıyordu. Pantolonunu fırlattığı yerden aldı.</p>

      <p>&nbsp;Delikanlı da, zenci de çitteki açıklıktan geçinceye kadar konuşmadılar. Sonra orada durdular. Hal başını kaldırıp gökyüzüne baktı. Dev Yay burcunun ufukla yaptığı açıdan şafağa sadece bir saat kadar kalmış olduğunu anladı. Bu, insan gücünün iyice azaldığı o etkileyici saatti. Hal Aboli'nin kara siluetine bir göz attı. "Ne var, Aboli?" diye sordu. "Beni neden kaldırdın?"</p>

      <p>&nbsp;"Dinle. " Zenci delikanlının omzuna elini koydu. Hal başını yana eğdi.</p>

      <p>&nbsp;"Ben hiçbir şey duymuyorum. "</p>

      <p>&nbsp;"Bekle! " Aboli delikanlının susması için onun omzunu sıktı.</p>

      <p>&nbsp;Sonra Hal o sesi duydu. Uzaklardan geliyordu ve hafifti. Ağaçlar sesi boğuklaştırıyordu. Birileri kontrolsüzce gürültüyle gülüyorlardı.</p>

      <p>&nbsp;"Onlar nerede? " Hal şaşırmıştı.</p>

      <p>&nbsp;"Kumsalda. "</p>

      <p>&nbsp;Hal, "Tanrım," dedi. "Ne biçim iblislik bu?" Yanında Aboli'yle koşmaya başladı. Göle doğru gidiyorlardı. Karanlıkta engebeli orman topraklarında sendeliyor, ağaçların alt dalları yüzlerine çarpıyordu.</p>

      <p>&nbsp;Kamptaki ilk kulübelere eriştikleri sırada ilerden gelen diğer gürültüleri de duydular. Biri peltek peltek şarkı söylüyor, diğerleri de deli gibi kahkahalar atıyorlardı.</p>

      <p>&nbsp;Hal soluk soluğa, "Top yuvaları," dedi. Sonra sönmekte olan nöbet ateşinin son ışıklarında, ilerdeki uçuk renkli insan siluetini fark etti.</p>

      <p>&nbsp;Sonra babasının sesini duydu. Kaptan meydan okurcasına, "Kimsin?" dedi.</p>

      <p>&nbsp;Baba, benim. Hal.</p>

      <p>&nbsp;Ne oluyor? Sir Francis'in yeni uyanmış olduğu belliydi. Arkasında gömleği vardı. Sesinden uyku sersemi olduğu anlaşılıyordu. Ama kılıcı elindeydi.</p>

      <p>&nbsp;Hal, "Bilmiyorum," diye yanıt verdi. Yine o gürültülü, budalaca kahkahalar duyuldu. "Sesler kumsaldan geliyor. Top yuvalarından."</p>

      <p>&nbsp;Üçü de daha fazla konuşmadan koşmaya başladılar. İlk topa birlikte eriştiler. Burada, gölün kıyısında yaprakların oluşturdukları tentede aralıklar vardı. Ayın son ışıkları bu yerlerden süzülüyordu. Bu ışık sayesinde topçulardan birinin alçak bronz namlunun üzerine yığılmış olduğunu gördüler. Sir Francis adama öfkeyle tekme atınca tayfa kumların üzerine yığıldı.</p>

      <p>&nbsp;Hal o zaman çukurun kenarında duran küçük fıçıyı fark etti. Onların geldiğini fark etmeyen diğer bir topçu, fıçının önünde dört ayak vaziyetinde duruyordu. Bir köpek gibi. Musluktan damlayan sıvıyı yalıyordu. Hal şekerli kokuyu duydu. Zehirli bir çiçeğin kokusu gibi etrafa iyice yayılmıştı. Delikanlı çukura atlayarak topçuyu saçlarından yakaladı.</p>

      <p>&nbsp;Romu nereden buldunuz? diye homurdandı. Adam bulanık gözlerle ona baktı. Hal yumruğunu tayfanın suratına indirdi. Adamın alt ve üst dişleri birbirine çarptı. "Lanet olasıca sarhoş! İçkiyi nereden buldunuz?" Delikanlı tayfayı hançerinin ucuyla dürttü. "Yanıt ver. Yoksa nefes borunu yararım."</p>

      <p>&nbsp;Can acısı ve tehdit tayfanın kendini toplamasını sağladı. "Sayın lordun bir veda armağanıydı," diye inledi. "Sağlığına içmemiz ve denizde hızla ilerlemesini dilememiz için Martı'dan bir fıçı yolladı."</p>

      <p>&nbsp;Hal sarhoş adamı yana fırlatarak çukurdan kenardaki alçak duvara sıçradı. "Diğer topçu grupları. Akbaba onların hepsine de hediye yolladı mı acaba?"</p>

      <p>&nbsp;Üçü birden top yuvalarının önünden koştular. Her birinde tatlı tatlı kokan meşe fıçılar ve hareketsiz yatan tayfalar buldular. Mürettebattan birkaç kişi hâlâ ayaktaydılar, ama onlar da sarhoşluktan salyalarını akıtarak sendeleye sendeleye dolaşıyorlardı. Pek az İngiliz gemicisi şekerkamışının yakıcı özüne dayanabilirdi.</p>

      <p>&nbsp;Sir Francis'in güvendiği porsunlardan biri olan Timothy Reilley bile dayanamamıştı. Sir Francis'in suçlamalarını yanıtlamaya çalıştı ama ayakta sallanıyordu. Kaptan kılıcının kabzasıyla porsunun kafasının yanına vurdu. Denizci kumların üzerine yığıldı.</p>

      <p>&nbsp;Aynı anda Koca Daniel kamptan koşarak geldi. "Gürültüyü duydum, kaptan. Ne oldu?"</p>

      <p>&nbsp;Akbaba topçulara içki vermiş. Hepsi de kafayı bulmuş. Kaptanın sesi öfkesinden titriyordu. "Bunun bir tek anlamı olabilir. Kaybedecek bir tek dakikamız bile yok. Kamptakileri uyandır! Mürettebata silah ver Ama sessizce!"</p>

      <p>&nbsp;Daniel koşarak uzaklaşırken, Hal karanlık gemiden, gölün sakin sularının üzerinden gelen sesi duydu. Uzaklardan gelen bu ses ırgat kastanyolasının gıcırtısına benziyordu. Hal'ın belkemiğinin üzerinde karıncalanmalar oldu.</p>

      <p>&nbsp;Delikanlı, "Irgat," diye bağırdı. "Martı demir palamarını geriyor."</p>

      <p>&nbsp;Boğaza doğru baktılar.' Ayışığında Martı'nın siluetinin değişmeye başladığını gördüler. Demirden ırgata uzanan palamar geminin kıç tarafının dönmesine neden oluyordu. Sonunda tekne bordasını tamamiyle kumsala doğru döndürdü.</p>

      <p>&nbsp;Sir Francis, "Toplar deliklerden uzanıyor!" diye haykırdı. Ayışığı namluları ışıldatıyordu. Kumsaldakiler her topun arkasında bekleyen Martı'nın topçularının ellerindeki ağır yanan çıraların hafif ışığını görebiliyorlardı.</p>

      <p>&nbsp;Sir Francis kükredi. "Şeytanın soluğu! Bize ateş edecekler! Yere yatın." Hal top yuvasının kenarındaki alçak duvardan kendini kumların üzerine attı.</p>

      <p>&nbsp;Birdenbire gece gündüz gibi aydınlandı. Sanki şimşek çakmıştı. Bir dakika sonra gökgürültüsü kulaklarını sancıttı ve top ateşi kıyıyı taradı, etraflarındaki ormana gülleler düştü. Martı bütün toplarıyla kampa ateş etmişti. Bir tek, ama güçlü bir borda ateşiydi bu.</p>

      <p>&nbsp;Top mermileri yukarıdaki dalları ve yaprakları parçaladı. Yaprak yığınları ve ıslak ağaç kabuğu parçaları üzerlerine yağdı. Havaya ağaç gövdelerinden kopan öldürücü odun parçaları saçıldı.</p>

      <p>&nbsp;Çerden çöpten kulübelerin içindeki adamları korumaları imkânsızdı. Borda ateşi her şeyi yarıp geçti. Direkler uçuştu. Sağlam olmayan kulübeleri, sanki denizin altında deprem olmuş da, dev dalgalar karaya vurmuş gibi yamyassı etti. Bir kâbusla uyanan adamların çığlıklarını duydular. Misket yağmuru yüzünden yaralanan ya da vücutlarına sivri, diş diş tahta parçaları saplanan gemicilerin hıçkırıklarını, çığlıklarını ve iniltilerini işittiler.</p>

      <p>&nbsp;Martı kendi toplarının dumanlarının yarattığı sisin arkasında kayboldu. Ama Sir Francis ayağa fırladı ve sarhoş bir topçunun cansızlaşmış dumanları tüten çırayı kaptı. Topun nişangâhından baktı. Namlu Martı'nın arkasında gizlendiği, döne döne yayılan top dumanlarına çevriliydi. Sir Francis çırayı deliğe bastırdı. Dev top gürlerken namlusundan uzun gümüş rengi bir duman fışkırdı ve silah geri tepti, toptan merminin nereye düştüğünü bilmiyordu, ama emirlere uyacak kadar ayık olan topçulara, "Ateş!" diye kükredi. "Ateş açın! Mümkün olsu kadar çabuk ateş etmeye çalışın."</p>

      <p>&nbsp;Düzgün olmayan bir ateş başladı. Ama sonra topçulardan çoğu zorla ayağa kalkıp sarhoş sarhoş yalpalayarak ağaçlarına arasına girdiler.</p>

      <p>&nbsp;Hal top yuvasının kenarındaki alçak duvara sıçrayarak Aboli'yle Daniel'e bağırdı. "Haydi, gelin! İkiniz de birer çıra alıp beni izleyin! Adaya erişmeliyiz."</p>

      <p>&nbsp;Daniel, Sir Francis'in topu tekrar doldurmasına yardım ediyor, kıvılcımları söndürmek için dumanları tüten namluyu siliyordu.</p>

      <p>&nbsp;Bırak bu işi, Daniel! Bunu başkaları yapsın! Senin yardımına ihtiyacım var!</p>

      <p>&nbsp;Hep birlikte kıyıdan giderlerken Martı'yı örten dumanlar yana doğru kaydı ve yeniden borda ateşi başladı. İlk ateşten beri sadece iki dakika geçmişti. Topçular iyi yetiştirilmişlerdi ve hızla hareket ediyorlardı. Ayrıca diğerlerini gafil avladıkları için üstün durumdaydılar. Top ateşi yine karayı taradı. Mermiler ormana dalarak yine öldürücü etkilerini gösterdiler. '</p>

      <p>&nbsp;Hal ağır toplardan birine kurşun bir güllenin isabet ettiğini gördü. Palanga takımı parçalandı ve top geriye doğru savrularak yerinden çıktı. Namlusu yıldızlara doğru döndü.</p>

      <p>&nbsp;Adamlar yerlerini terkederek ağaçların arasından kaçarlarken yaralıların ve ölmekte olanların çığlıkları yükseldi. Top yuvalarından gelişigüzel ateş edilirken, atışlar giderek azaldı. Sonunda arada bir top ışık saçarak gürledi. Toplar susturulduktan sonra Akbaba geride kalan kulübelere ve Azim'in mürettebatının saklandığı çalılara nişan aldı.</p>

      <p>&nbsp;Hal, Martı'nın mürettebatının topları doldurarak ateş ederlerken sevinçle bağırdıklarını duydu. Adamlar, "Martı ve Cumbrae," diye haykırıyorlardı.</p>

      <p>&nbsp;Artık borda ateşi kesilmişti. Ama toplar doldurulur doldurulmaz ateş ediliyor ve gökgürültüsü gibi ses devam ediyordu. Kükürtlü bey duman bulutunun içinde topların namlularından cehennem alevleri benzeyen kıvılcımlar fışkırıyordu.</p>

      <p>&nbsp;Hal koşarken babasının sesini duydu. Kaptan sarsılan, morali bozulan mürettebatı toplamaya çalışıyordu. Uzaklaştıkça ses de hafifledi Aboli yanında koşuyordu. Koca Daniel ise birkaç adım gerideydi. Delikanlıyla zenci daha hızlı koştukları için giderek arkada kalıyordu.</p>

      <p>&nbsp;Daniel soluk soluğa, "Tekneleri suya indirmek için daha fazla adam gerekli," dedi.</p>

      <p>&nbsp;Hal, "Artık sana yardım edecek adam bulamayacaksın," diye homurdandı. Hepsi ya zilzurna sarhoş ya da canlarını kurtarmak için kaçıyorlar." Daha konuşması bitmeden Ned Tyler'ın biraz ilerde ormandan fırladığını gördü. Arkasında beş denizcisi vardı. Hepsi de ayıya benziyordu.</p>

      <p>&nbsp;Hal, "Aferin, Ned!" diye bağırdı. "Ama acele etmeliyiz. Akbaba toplarımızı susturur susturmaz adamlarını karaya çıkaracak."</p>

      <p>&nbsp;Grup halinde koşarak adayla aralarındaki sığ boğazdan geçtiler. Deniz öyle çekilmişti ki, önce sıvışık çamur ayaklarına yapıştığı için sendeleyerek ilerlediler. Sonra da açık denize daldılar. Yürüdüler, yüzdüler ve zorlukla adaya eriştiler. Martı'nın top ateşi onları hızlandırıyordu.</p>

      <p>&nbsp;Üzerlerinden sular akarak, sendeleyerek kıyıya çıktıkları zaman Koca Daniel, "Güneybatıdan esen rüzgâr pek hafif," dedi soluyarak. "Bizim işimize yarayacak kadar sert değil."</p>

      <p>&nbsp;Hal yanıt vermeden kuru bir dalı kopardı ve onu ağır yanan çırasıyla tutuşturdu. Yolu görebilmek için meşaleyi yukarı kaldırdı. Sonra koşarak ormana daldı. Birkaç dakika içersinde adayı aşarak diğer taraftaki kumsala ulaştılar. Hal orada durup ana boğazdaki Martı'ya baktı.</p>

      <p>&nbsp;Şafak zamanı hızla yaklaşıyor, gece onun önünden kaçıyordu. Işık grimsi gümüşe dönüşüyor, göl cilalanmış kurşun gibi parlıyordu.</p>

      <p>&nbsp;Akbaba demir yayını kullanarak toplarıyla sağa sola, öne arkaya nişan alıyordu. Demirli Martı'yı kıyıdaki herhangi bir hedefi vurabilmek için döndürüyordu.</p>

      <p>&nbsp;Kumsaldaki top yuvalarında arada sırada bir parlama olunca Akbaba hemen buna karşılık veriyordu. Gemisini döndürüp güçlü bir bordo ateşe başlıyor, topların misket ateşi, uçan kumlar ve devrilen ağaçlarla vuruyordu.</p>

      <p>&nbsp;Hal'ın grubundakilerin hepsi de boğazdan geçer ve çamurla savaşırken iyice yorulmuştu. "Dinlenecek zaman yok." Delikanlının soluğu boğadan ıslık çalarak yükseliyordu. Şeytan teknelerinin üzerleri kesilmiş dal yığınlarıyla örtülmüştü. Dalları çektiler. Sonra ilk teknenin etrafında b¡r daire oluşturdular. Her biri tekneyi yanından tuttu.</p>

      <p>&nbsp;Hal, "Hep birlikte!" diye onları teşvik etti. Beraberce çift gövdeli teknenin omurgasını kumlardan kaldırdılar. Tekne içindeki yük yüzünden ayağı ağırlaşmıştı. Yük daha iyi yanması için zifte batırılmış ince odun demetlerinden oluşuyordu.</p>

      <p>&nbsp;Denizciler tekneyi kıyıya taşıyıp sığ bir yere bıraktılar. Tekne küçük ilgaların üzerinde yalpalayıp eğildi. Küt direğindeki kare biçimi kirli bez yelken, kayalardan esen hafif rüzgârda ağır ağır dalgalandı. Hal, tekenin sürüklenmemesi için pruva halatını bileğine doladı.</p>

      <p>&nbsp;Koca Daniel gökyüzüne bakarak, "Rüzgâr yeterli değil," diye yakındı. Tanrı aşkına, bize rüzgâr yollayın."</p>

      <p>&nbsp;Dualarını sonraya sakla. Hal tekneyi bağladı ve adamlarını koşa koşa tekrar ağaçların arasına soktu. İki tekneyi daha taşıyarak, çekerek, ¡erek suyun kenarına götürdüler.</p>

      <p>&nbsp;Rüzgâr hâlâ yeterli değil. Daniel, Martı'ya baktı. Tekneleri suya indirmekle geçen kısa sürede sabah ışığı güçlenmişti. Gemiciler bir an soluk almak için durdular ve Akbaba'nın tayfalarının topların başından ayılarak sevinçle çılgıncasına bağırdıklarını gördüler. Adamlar ellerinde kılıç ve mızraklarla aşağıdaki kayıklara doluştular.</p>

      <p>&nbsp;Ned Tyler, "Şu köpeklere bakın," diye homurdandı. "Savaşın sona erdiğini sanıyorlar. Ganimeti yağmalamaya gidiyorlar."</p>

      <p>&nbsp;Hal duraksadı. Ormanın kenarında iki şeytan teknesi daha vardı, ama onları suya indirmek fazla zaman alacaktı. Delikanlı sert bir sesle, "O halde onlara fikirlerini değiştirmeleri için bazı şeyler vermeliyiz," diyerek yanan çırayı dişlerinin arasına sıkıştırdı. Denize girip kıyıdan hemen ötede ilk şeytan teknesinin yalpaladığı yere kadar gitti. Şimdi sular koltukaltlarına kadar geliyordu. Delikanlı ağır yanan çırayı odun yığının üzerine attı. Yığın birdenbire alev aldı ve yükselen mavi duman ziftli odunlar tutuşurken hafif rüzgârda uçuştu.</p>

      <p>&nbsp;Hal burundaki halatı yakalayarak tekneyi boğaza çekti. On iki metre kadar sonra su derinleşti. Ayakları dibe değmiyordu artık. Delikanlı yüzerek kıça doğru gitti. Oraya tutunup iki ayağıyla suyu var gücüyle dövme ye başladı. Tekne hareket etti.</p>

      <p>&nbsp;Aboli onun ne yaptığını görmüştü. Hemen göle balıklama daldı. Güçlü birkaç kulaçla Hal'ın yanına erişti. İkisi birden yüzdürünce tekne hızlandı.</p>

      <p>&nbsp;Bir eliyle kıça tutunan Hal nerede olduğunu anlamak için başını sudan kaldırdı. Martı'dan ayrılan küçük filika filosu kumsala doğru gidiyordu. Teknelere deli gibi haykıran denizciler doluşmuşlardı. Silahları sabah ışığında parıldıyordu. Akbaba zaferden o kadar emindi ki, gemiyi korumaları için birkaç denizci bırakmıştı.</p>

      <p>&nbsp;Hal omzunun üzerinden baktı. Hem Ned, hem de Daniel onun gibi yapmıştı. Geri kalan tayfaları denize sokmuşlar, iki teknenin daha kıç taraflarına tutunmuş, onları boğaza doğru itiyor ve ayaklarını vurarak suda köpükler oluşturuyorlardı. Üç tekneden de iyice tutuşan ziftli odunların dumanları yükseliyordu.</p>

      <p>&nbsp;Hal gerileyerek Aboli'nin yanına geçti. Yine azimle ayaklarını vurarak tekneyi boğazda, Martı'nın demirli olduğu yere doğru itti. Sonra yükselen deniz sel gibi onları kavradı. Yaralı üç ördek gibi daha hızla sürükledi.</p>

      <p>&nbsp;Hal'ın teknesinin burnu dönerken delikanlı kıyıyı daha iyi görebildi. Kampa saldırmak için ilerleyen kayıklardan en öndekinde Akbaba'nın olduğunu gördü. Adamı alev rengi saçları ve sakalından tanıdı. Hatta ona o gürültüde Akbaba'nın kahkahalarını duyuyormuş gibi de geldi.</p>

      <p>&nbsp;Sonra dikkatini başka bir şeye vermek zorunda kaldı. Çünkü yukarısındaki yük canlanarak gürül gürül yanmaya başladı. Alevler çatırdayarak yükseldi, yoğun kara dumanlar çıkıyordu. Sıcaklık kendi akımını yaratırken alevler dans edip titreşiyorlardı. Tek yelken o zaman iyice şişti.</p>

      <p>&nbsp;Hal yanındaki Aboli'ye soluk soluğa, "Onu itmeyi sürdür," dedi "Tekneyi iki derece iskeleye doğru çevir."</p>

      <p>&nbsp;Sıcak hava dalgası delikanlıyı sardı, sanki ciğerlerindeki havayı emdi. Hal başını suya soktu, sonra burnundan soluyarak çıkardı. Sular ıslak saçlarından yüzüne aktı. Ama hâlâ ayaklarını vurup duruyordu. Martı tam önündeydi. Aralarındaki uzaklık halat boyu bile değildi. Daniel'le Ned onun hemen gerisindeydiler. İki tekneden de ziftli siyah duman ve koyu turuncu alevler yükseliyor, yukarılarında hava çöldeki bir serap gibi titriyordu.</p>

      <p>&nbsp;Hal, "İtmeyi sürdür..." diyebildi. Bacakları dayanılamayacak kadar zorlanmaya başlamıştı. Zaten bu sözleri Aboli'den çok kendine söylemişti. Şeytan teknesinin burnuna bağlı olan halat geriye doğru kaymıştı, neredeyse bacaklarına dolanacaktı. Ama Hal onu tekmeleyerek uzaklaştırdı, halatlı çözecek zaman yoktu.</p>

      <p>&nbsp;Hal, Martı'nın büyük filikalarından ilkinin kıyıya yanaştığını ve umbrae'nin kumsala atladığını gördü. İki ağızlı İskoç kılıcını sallayarak havada ışıltılı daireler çiziyordu. Kumsala atlarken başını arkaya atıp kanı donduran İskoç savaş naralarından birini attı. Sonra da dik kıyıda koşmaya başladı. Ağaçlara ulaşınca adamlarının peşinde olup olmadıklarını anlamak için geriye baktı. Sonra kılıcı havada öylece kalakaldı. Dumanlar ve alevler saçarak doğruca demirli Martı'ya giden şeytan teknelerini görmüştü.</p>

      <p>***</p>
    </div>
  </div>
</body>
</html>
