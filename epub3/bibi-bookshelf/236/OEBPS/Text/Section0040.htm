<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <p>Yavaş Jan bazen iki defa kaledeki zindana geliyor ve Sir Francis'in hücresinin kapısındaki gözetleme deliğinin önünde duruyordu. Hiç konuşmuyor, sesi çıkmıyordu. Bir yılan gibi hareketsiz bekliyordu. Bazen orada birkaç dakika kalıyordu, bazen de bir saat. Sir Francis sonunda cellada bakamaz oldu. Yüzünü taş duvara döndü ama o sarıgözlerin sanki sırtını deldiğini hâlâ hissediyordu.</p>

      <p>&nbsp;Pazar günü, yani Tanrı'nın günü Manseer'le dört yeşil ceketli asker Sir Francis'i almaya geldiler. Hiçbir şey söylemediler ama kaptan onların yüzlerinden kendisini nereye götüreceklerini anladı. Hiçbiri de Sir Francis'in gözlerine bakamıyordu. Suratlarında bir tabutu taşıyan adamlarınkine benzeyen ifadeler vardı.</p>

      <p>&nbsp;Sir Francis avluya çıktı. Soğuk ve rüzgârlı bir gündü. Dağın yamaçlarına kadar inmiş olan bulut kümesi vardı. Bu tekin olmayan renk eski bir çürüğü andırıyordu. Ayağının altındaki taşlar biraz önce dinen sağanak yüzünden sırılsıklamdı.</p>

      <p>&nbsp;Sir Francis sert rüzgârda titrememeye çalıştı. Yanındaki nöbetçiler onun korkudan titrediğini sanabilirlerdi.</p>

      <p>&nbsp;“Tanrı sizi korusun!" Çılgınca esen rüzgârda bu genç ve temiz bir ses Sir Francis 'e ulaştı. Kaptan durup yukarıya baktı. Hal yukarıda, yapı iskelesinin üzerinde duruyordu. Rüzgâr siyah saçlarını karıştırıyordu. Çıplak göğsünün üzerinde yağmur damlaları ışıldıyordu.</p>

      <p>&nbsp;Sir Francis bağlı ellerini kaldırarak, "in Arcadia habito” diye bağırdı. “Yeminini unutma!" Uzaktan bile oğlunun dehşet dolu yüzünü görebiliyordu. Sonra nöbetçiler onu kalenin silah deposunun altındaki bodruma inen merdivene açılan kapıya doğru ittiler. Manseer onu kapıdan sokarak aşağı indirdi. Aşağıda durup demirli kapıya çekine çekine vurdu. Yanıtı&nbsp; beklemeden kapıyı açtı ve Sir Francis'i içeri itti.</p>

      <p>&nbsp;Oda iyice aydınlıktı. On iki mumun ışığı açık kapıdan giren havayla titredi. Bir yanda Jacobus Hop yazı masasının başında oturuyordu. Önünde bir parşömenle bir mürekkep hokkası, sağ elinde de bir tüy kalem başını kaldırarak rengi uçmuş yüzünde dehşet dolu bir ifadeyle Sir Francis 'e baktı. Yanağında kıpkırmızı bir çıban çıkmıştı. Kâtip tutsağa fazla bakamayarak gözlerini masaya dikti.</p>

      <p>&nbsp;Odada duvarın önünde insanları bağlayıp gerdikleri işkence aleti duruyordu. Çerçevesi tik ağacından yapılmıştı. Yatılacak yerine kollarını ve bacaklarını uzatmış, en uzun boylu bir insan bile sığabilirdi. İki ucuna sağlam makaralar takılmıştı. Bunlarda levyelerin sokulabileceği demir yarıklar bulunuyordu. Kâtibin masasının karşısındaki duvarda bir mangal yanıyor, üstündeki duvara takılı çengellerden korkunç ve acayip aletler sarkıyordu. Mangaldan etrafa insanı yatıştıran hoş bir koku yayılıyordu.</p>

      <p>&nbsp;Yavaş Jan germe aletinin yanında duruyordu. Arkasındaki bir çengele ceketiyle şapkasını asmıştı. Nalbantlarınkine benzer deri bir önlük takmıştı</p>

      <p>&nbsp;Tavana bir makara vidalanmıştı. Bundan sarkan ipin ucunda demir bir kanca vardı. Nöbetçiler Sir Francis'i taş zeminli odanın ortasına sürüklediler.</p>

      <p>&nbsp;Yavaş Jan hiçbir şey söylemedi. Adamlar tavandan sarkan çengeli bileklerindeki bağlara taktılar. Manseer makaradaki ipi gerdi kaptanın kolları yukarıya kalkarak iyice gerildi. Ayaklarını yere basar durumdaydı. Manseer, Yavaş Jan'a selam verdi. Sonra adamları geri geri giderek odadan çıktılar, kapıyı arkalarından kapattılar. Kapının kanatları sesin dışarı çıkmasını engelleyecek kadar kalındı.</p>

      <p>&nbsp;"Odaya çöken sessizlikte Hop gürültülü gürültülü öksürdü ve şirket mahkemesinin Sir Francis'le ilgili kararını okumaya başladı. Çok kötü kekeliyordu. Ama sonunda belgeyi masaya bırakarak açık açık, "Tanrı da şahidimdir, Kaptan Courteney!" diye bağırdı. "Buradan yüz fersah ötede olmak isterdim. Bu hoşuma giden bir görev değil. Size bu sorgulamada bizimle işbirliği yapmanızı rica ediyorum."</p>

      <p>&nbsp;Sir Francis yanıt vermeden sakin sakin Yavaş Jan'ın sarıgözlerinin iç¡ne baktı. Hop parşömeni tekrar aldı. Yazıyı okurken sesi titriyor, yine kekeliyordu. "İlk soru: Mahkûm Francis Courteney şirketin gemisi Standmigheid'ın manifestosunda eksik olan yükün yerini biliyor mu?"</p>

      <p>&nbsp;Kaptan hâlâ karşısındaki sarıgözlere bakıyordu. "Hayır," diye yanıt verdi. Mahkûm sözünü ettiğiniz yük konusunda hiçbir şey bilmiyor."</p>

      <p>&nbsp;Hop boğuk bir sesle, "Lütfen tekrar düşünün, efendim," dedi. "Ben çok nazik bünyeli bir insanım. Midem çok rahatsız."</p>

      <p>***</p>

      <p>&nbsp;</p>
    </div>
  </div>
</body>
</html>
