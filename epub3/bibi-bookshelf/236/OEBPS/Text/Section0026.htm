<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <p>Bir filika prangaları kıyıya, Azim'den sağ kalan mürettebatın beklediği yere getirdi. Zarar görmemiş olanlar ve yaralılar orada kızgın güneşin altında başlarında nöbetçilerle yere çömelmişlerdi.</p>

      <p>&nbsp;İlk prangaları Sir Francis'e götürdüler. "Seni tekrar görmek çok hoş kaptan." Gemici ellerinde zincirlerle onun tepesine dikildi. "Son karşılaşmamızdan beri seni her gün düşündüm."</p>

      <p>&nbsp;Bense seni hiç düşünmedim bile, Sam Bowles. Sir Francis eski tayfasına pek bakmadı ama sesi aşağılama doluydu.</p>

      <p>&nbsp;Ben artık Porsun Sam Bowles'im. Tayfa küstahça gülüyordu. "Sayın lord beni terfi ettirdi."</p>

      <p>&nbsp;O halde Akbaba'ya yeni porsunu için mutluluklar dilerim. Bu, cennette kararlaştırılmış bir evlilik.</p>

      <p>&nbsp;Ellerini uzat, kaptan. Bileğinde demir bileziklerle ne kadar azametli olduğunu görelim. Sam Bowles kinle karışık bir zevk duyuyordu. "Tanrım! Bunun bana ne büyük bir zevk verdiğini bilemezsin." Prangaları Sir Francis'in el ve ayak bileklerine taktı. Onları anahtarla öyle sıkıştırdı ki, halkalar kaptanın etine battı. "Bunların sana o süslü pelerinin kadar yakışacağını umarım." Gerileyerek Sir Francis'in suratına tükürdü. Sonra da kahkahayla gülmeye başladı. "Sana ciddi bir söz veriyorum. Senin gabya yelkenini camadanla küçülttükleri gün ben de Ümit Burnu'ndaki talim yerinde olacak ve sana, 'Tanrı hızlı gitmeni sağlasın,' diyeceğim. Acaba ne şekilde yollayacaklar? Yakacaklar mı? Yoksa seni asacak ve parçalayacaklar mı?" Sam gülerek bu kez Hal'ın yanına gitti. "Günaydın, genç Bay Henry. Karşınızda alçakgönüllü hizmetkârınız Porsun Sam Bowles. İhtiyaçlarınızı karşılamaya geldi."</p>

      <p>&nbsp;Hal usulca, "Çarpışma sırasında seni görmedim, korkak köpek," dedi. "Bu kez nereye saklanmıştın?" Sam avcundaki ağır zincirleri sallayarak delikanlının kafasına vurdu. Hal kendini toplayarak adamın gözlerinin içine buz gibi bir ifadeyle baktı. Sam ona tekrar vuracaktı. Ama koskocaman kara bir el uzanıp bileğini kavradı. Porsun, Hal'ın yanına çömelmiş olan Aboli'nin ateş saçan gözlerini gördü. Zenci hiçbir şey söylemedi ama Sam Bowles, Hal'a vuramadı. Onu öldürecekmiş gibi süzen Aboli'nin bakışlarına daha fazla dayanamayarak başını eğdi. Çabucak yere diz çöküp Hal'ın kollarına ve bacaklarına prangaları taktı.</p>

      <p>&nbsp;Ayağa kalkarak Aboli'ye yaklaştı. Zenci ona hâlâ ifadesiz bir suratla bakıyordu. Porsun, Aboli'ye de zincirlerini taktıktan sonra yerde yatan a Daniel'in yanına gitti. Sam Bowles kollarını zalimce çekiştirirken porsun yüzünü buruşturduysa da sesini çıkarmadı. Kurşun yarasından kan almıyordu artık. Ama Sam'in hoyratça davranışı yüzünden yara tekrar açıldı ve Aboli'nin, Daniel'in göğsüne sardığı kırmızı mendilin altın, sulu bir kan akmaya başladı. Kanlar göğsünden akarak kumlara damladı.</p>

      <p>&nbsp;Bütün tutsaklar zincire vurulduktan sonra onlara ayağa kalkmaları emredildi. Sıra halinde daha büyük ağaçlardan birine doğru giderlerken Hal'la Aboli, Daniel'i yarı taşıdılar. Orada tekrar yere oturmak zorunda kaldılar. Zincir ağacın gövdesine dolandı ve ucuna demirden iki büyük kilit takıldı.</p>

      <p>&nbsp;Azim'in mürettebatından geride sadece yirmi altı kişi kalmıştı. Onlar arasında dört eski esir vardı. Aboli de bunlardan biriydi. Tayfaların hemen hepsi hiç olmazsa hafif yaralar almışlardı. Ama içlerinde Daniel'in de olduğu dört kişinin yaraları ağırdı ve hayatları tehlikedeydi.</p>

      <p>&nbsp;Ned Tyler'ın bacağının üst kısmına kılıçla derin bir yara açılmıştı, zincirler yüzünden zorlukla hareket eden Hal'la Aboli ölmüş olan bir denizcinin gömleğinden yırttıkları bir parçayla yarayı sardılar. Çarpışma anında sürüyle ceset yatıyordu; rüzgârın süpürdüğü bir kıyıya vurmuş olan enkaz parçalarına benziyorlardı.</p>

      <p>&nbsp;Başlarında Hollandalı çavuşların bulunduğu yeşil ceketli askerler ölenleri topluyorlardı. Onları ayaklarından yakalayıp ağaçların arasındaki bir açıklığa sürüklüyorlardı. Ölüleri soyuyor, Standvastigheid'da ele geçirilen ganimetten onların payına düşen gümüş paraları ve diğer değerli şeyleri arıyorlardı.</p>

      <p>&nbsp;İki astsubay atılmış olan giysileri dikkatle arıyor, dikişleri açıyor, çizmelerin tabanlarını söküyorlardı. Üç kişiden oluşan diğer bir grupsa kollarını sıvamış, parmaklarını bir kavanoz yağa batırmışlardı. Cesetlerin makatlarını, bir şeyler saklamak için kullanılan geleneksel yerleri inceliyorlardı.</p>

      <p>&nbsp;Elde edilen ganimet boş bir su fıçısına atılıyordu. Yavaş yavaş değerli şeylerle dolmaya başlayan fıçının başında eli tabancalı beyaz bir çavuş bekliyordu. Üç ölü soyucu bu işi bitirdikten sonra başka bir grup, çıplak cesetleri itekleyerek götürdü ve ölülerin yakıldığı odun yığınlarından birinin üzerine attı. Odunlar çok kuru olduğu için alevden diller iyice yükseliyor ve açıklığın etrafındaki büyük ağaçların yeşil yapraklarını kavurup buruşturuyordu. Yanan etlerin kokusu tatlı ve mide bulandırıcıydı. Yanan dogpil yağınınki gibi.</p>

      <p>&nbsp;O arada Schreuder'le, Cumbrae baharat dolu fıçıları sayıyorlardı. Onlara kalyonun kaptanı Limberger yardım ediyordu. Adamlar vergi tahsildarları gibi işgüzarca davranıyorlardı. Ellerinde listeler ve defterler vardı, geri kalan fıçıların içindekileri ve ağırlıklarını geminin asıl manifestosuyla karşılaştırıyorlardı. Fıçıların üzerine beyaz tebeşirle işaretler koyuyorlardı.</p>

      <p>&nbsp;Karşılaştırmadan sonra başka bir denizci grubu dev fıçıları kıyıya yuvarlıyor ve Kalyona götürülmeleri için en büyük filikaya yüklüyorlardı. Ana direği halatları yenilenmiş olan gemi boğazda demirliydi. Bu faaliyet fener ve yanan odunların ışığında bütün gece devam etti. Cesetlerin yakıldığı odunların sarı alevleri de onlara katıldı.</p>

      <p>&nbsp;Saatler geçerken Daniel'in ateşi yükseldi. Derisi alev alev yanıyor, zaman zamanda sayıklıyordu. Mendil hiç olmazsa kanı durdurmuştu. Tamponun altındaki çirkin deliğin üzerinde yumuşak bir kabuk oluşuyordu. Ama yaranın etrafındaki deri şişmiş ve morarmaya başlamıştı.</p>

      <p>&nbsp;Hal, Aboli'ye, "Kurşun hâlâ içerde," diye fısıldadı. "Sırtında, kurşunun vücudundan çıktığını gösteren bir belirti yok."</p>

      <p>&nbsp;Aboli, "Kurşunu çıkarmaya çalışırsak onu öldürürüz," dedi. "Kurşunun giriş açısına bakıyorum da... kalbine ve akciğerlerine yakın olmalı."</p>

      <p>&nbsp;Hal başını ladı. "Korkarım etleri çürütecek."</p>

      <p>&nbsp;"O bir öküz kadar güçlüdür." Aboli omzunu silkti. "Hatta belki de kötü ruhları yenecek kadar güçlü." Aboli bütün hastalıklara kana doluşan kötü ruhların yol açtığına inanırdı. Bu bir temele dayanmayan batıl bir inançtı. Ama Hal onun bu inancını hoşgörüyle karşılıyordu.</p>

      <p>&nbsp;Bütün adamların yaralarını sıcak ziftle yakmalıyız. Gemiciler her şeyi böyle tedavi ederlerdi. Hal nöbetçilerden Hollanda dilinde kamptaki marangozun yerinden zift kaplarından birini getirmelerini rica etti. Ama Hotantolar ona aldırmadılar.</p>

      <p>&nbsp;Schreuder'i tekrar ancak gece yarısından sonra gördüler. Albay karanlıkların arasından çıkarak doğruca ağacın dibinde diğerlerine zincirlenmiş yatan Sir Francis'in yanına gitti. Kaptan bütün adamları gibi bitkindi. Ama zaman zaman bir iki dakika uyuyordu. Çalışan adamların hareketleri, gürültüleri ve yaralıların feryatları ve iniltilerini dinlemesine engel oluyordu.</p>

      <p>&nbsp;"Sir Francis." Schreuder eğilerek kaptanı uykusu açılıncaya kadar, sarstı. "Acaba birkaç dakikanızı alabilir miyim?" Sesinin tonundan sakin olduğu anlaşılıyordu.</p>

      <p>&nbsp;Sir Francis doğrulup oturdu. "Albay, önce sizden biraz merhametli davranmanızı rica edebilir miyim? Adamlarım en son dün öğleden sonra su içtiler. Ondan sonra ağızlarına bir damla su girmedi. Gördüğünüz gibi dördünün yarası çok ağır."</p>

      <p>&nbsp;Schreuder'in kaşları çatıldı. Sir Francis o zaman Hollandalının adamlarına esirlere mahsus kötü davranmaları için emir vermemiş olduğunu anladı. Zaten Albayın zalim ya da sadist biri olduğunu sanmıyordu. Daha önceki vahşice davranışlarının nedeninin çabuk heyecanlanması olduğu belliydi. Buna çarpışmanın yarattığı gerilim ve baskı yol açıyordu büyük olasılıkla. Schreuder şimdi nöbetçilere dönerek esirlere su ve yiyecek getirilmesini emretti. Bir çavuşu Sir Francis'in harap olan kulübesinden ecza kutusunu almaya gönderdi.</p>

      <p>&nbsp; Albay bu emirlerin yerine getirilmesini beklerken kumda bir ileri bir geri dolaştı. Ellerini arkasından kavuşturmuş, başını çenesi göğsüne değecek kadar eğmişti. Hal birdenbire olduğu yerde dikleşti.</p>

      <p>&nbsp;Aboli, diye fısıldadı. "Kılıç."</p>

      <p>&nbsp;Zenci, Schreuder'in kemerinden Hal şövalye olduğu zaman kendisine verilen, büyükbabasının kakmalı ve işlemeli Neptün kılıcının sarktığını gördü. Delikanlının Schreuder'e çatmasını engellemek için elini onun omzuna koydu. Usulca, "Savaş ganimeti, Gundwane," dedi. "Kılıcı kaybettin. Ama hiç olmazsa onu takan yine de bir cengâver." Hal sakinleşti. Zencinin sözlerinde zalimce bir mantık olduğunu anlamıştı.</p>

      <p>&nbsp;Sonunda Schreuder, Sir Francis'e döndü. "Kaptan Limberger'le ambarlara koyduğunuz baharat ve keresteleri kontrol ettik. Yükün önemli bir bölümü yerli yerinde. Herhalde yükün biraz eksik olmasının nedeni kalyonu ele geçirirken malın deniz suyundan zarar görmesi. Bana top mermilerinden birinin ana ambarı deldiğini ve bir bölüme su dolduğunu söylediler."</p>

      <p>&nbsp;Sir Francis yorgun bir alayla başını salladı. "Şirketinizin bütün mallarını geri almayı başarmış olmanıza sevindim."</p>

      <p>&nbsp;Ne yazık ki, durum aslında böyle değil. Siz de bunun pekâlâ farkındasınız. Kalyonun yükünün önemli bir bölümü hâlâ ortada yok. Çavuş yanına döndüğü için sözlerini sürdürmedi. Onun yerine adama emir verdi. "Zenciyle delikanlının zincirlerini çıkarın. Onlar diğerlerine su versinler." Çavuşun peşinden gelen adamlar su dolu bir fıçı getirmişlerdi. Onu ağacın altına koydular. Hal'la Aboli hemen yaralılara taze su vermeye başladılar. Hepsi de o değerli sıvıyı gözleri kapalı, gırtlak kemiklerini titreterek içtiler.</p>

      <p>&nbsp;Çavuş Albaya, "Cerrah aletlerini buldum," diye açıkladı. Elinde rulo yapılmış branda bezi vardı. "Ama Mijnheer, bunun içinde keskin bıçaklar var. Onları silah olarak kullanabilirler. Kaplardaki zifti de adamlarımızın üzerine atabilirler."</p>

      <p>&nbsp;Albay ağacın gövdesinin yanına çömelmiş olan üstübaşı berbat, yorgun kaptana baktı. "Bir centilmen olarak tıbbi malzemeyi adamlarına zarar vermek için kullanmayacağınıza yemin eder misiniz?"</p>

      <p>&nbsp;Sir Francis, "Size şeref sözü veriyorum," dedi.</p>

      <p>&nbsp;Schreuder çavuşa dönerek başını salladı. "Her şeyi Sir Francis'e bırak," diye emretti. Çavuş küçük ecza sandığını, zift kabını ve sargı bezi olarak kullanılabilecek bir top temiz kumaşı kaptana verdi.</p>

      <p>&nbsp;Schreuder konuşmasına bıraktığı yerden devam etti. "Şimdi, kaptan... ele geçirdiğiniz baharat ve keresteyi geri aldık. Ama Standvastigheid'ın ambarındaki gümüş paraların yarısı hâlâ yok. Bütün altın külçeleri de kayıp."</p>

      <p>&nbsp;Ganimeti mürettebatım arasında pay ettik. Sir Francis neşesizce gülümsedi. "Onların hisselerini ne yaptıklarını bilmiyorum. Çoğu da öldüğü için bizi bu konuda aydınlatamayacaklar."</p>

      <p>&nbsp;Hesaplarıma göre mürettebatın payının önemli bir bölümünü geri aldık. Schreuder çarpışma alanındaki ölülerden korkunç bir biçimde toplanan değerli eşyaların durduğu fıçıyı işaret etti. Bir grup denizci onu kıyıda bekleyen bir filikaya götürüyorlardı. Fıçıyı kılıçlarını çekmiş olan Hollandalı subaylar koruyordu. "Subaylarım adamlarınızın kamptaki kulübelerini aradılar. Ama ganimetin öbür yarısı hâlâ ortada yok."</p>

      <p>&nbsp;Sir Francis usulca, "Size bir hizmette bulunmayı çok isterim," dedi. Ama kayıplar konusunda size bilgi verecek durumda değilim." Hal babasının bu yalanını duyunca ilgilendiği yaralı adamlardan başını kaldırdı. Ama kaptan onun tarafına doğru hiç bakmadı.</p>

      <p>&nbsp;Schreuder, "Lord Cumbrae kayıp hazineyi bir yere sakladığınıza inanıyor," diye açıkladı. "Ben de onunla aynı fikirdeyim."</p>

      <p>&nbsp;Sir Francis sakin bir tavırla yanıt verdi. "Lord Cumbrae ünlü bir yalancı ve kalleş bir adamdır. Ve siz, efendim, inancınız bakımından yanılıyorsunuz."</p>

      <p>&nbsp;"Lord Cumbrae kendisine sizi sorguya çekme fırsatı verildiği takdirde kayıp hazinenin yerini öğrenmeyi başarabileceğini düşünüyor. Bildiklerinizi açıklamanız için sizi ikna etmeyi çok istiyor. Buna ancak zorlukla engel olabildim."</p>

      <p>&nbsp;Sir Francis omzunu silkti. "Nasıl uygun görüyorsanız, öyle davranın, Albay. Ama eğer yanılmıyorsam sizin gibi bir asker tutsaklara işkence yapılmasına göz yumamaz. Yaralı adamlarıma gösterdiğiniz merhamet için size minnet duyuyorum."</p>

      <p>&nbsp;Schreuder yanıt verecekti, ama Ned Tyler'ın acı dolu çığlığı engel oldu. Aboli denizcinin bacağının üzerindeki yaraya kepçeyle buharları tüten zift döküyordu. Çığlık yerini hıçkırıklara bırakırken, Schreuder hiçbirşey olmamış gibi, "Ümit Burnu'ndaki kalede sizi korsanlık suçuyla yargılayacak olan mahkeme heyetinin başında yeni valimiz olacak," dedi. "Vali Petrus Jacobus van de Velde'nin benim kadar merhametli olabileceğini hiç sanmıyorum." Bir an durdu, sonra sözlerini sürdürdü. "Ah, evet, aklıma gelmişken. Güvenilir biri bana şirketin Ümit Burnu'ndaki cellâdının ustalığıyla övündüğünü söyledi."</p>

      <p>&nbsp;Valiye ve cellâdına da size verdiğim yanıtı tekrarlayacağım, Albay.</p>

      <p>&nbsp;Schreuder çömeldi. Bir komplocu edasıyla, hatta dostça denilecek bir tavırla, "Sir Francis," dedi. "Sizi tanıyalı pek az oldu. Ama bir savaşçı, bir gemici ve bir centilmen olarak size büyük bir saygı duyuyorum. Mahkemede izin belgeniz olduğuna ve yasal bir biçimde sefere çıktığınıza dair tanıklıkta bulunursam, davanın sonucu değişebilir."</p>

      <p>&nbsp;Sir Francis, "Vali van de Velde'ye güvendiğiniz anlaşılıyor," diye yanıt verdi. "Ama ben güvenmiyorum. Keşke kayıp külçeleri ortaya çıkararak mesleğinizde ilerlemenize yardım edebilseydim. Ama size yardım etmem imkânsız, efendim. Külçelerin nerede oldukları konusunda hiçbjr bilgim yok."</p>

      <p>&nbsp;Schreuder ayağa kalkarken yüz hatları gerildi. "Size yardım etmeye çalıştım. Teklifimi reddettiğiniz için üzülüyorum. Ancak haklısınız, efendim. Sizin işkenceyle konuşturulmanıza göz yumacak değilim. Ayrıca Lord Cumbrae'nin bu işi üstlenmesine de engel olacağım. Ben sadece görevimi yapacak ve sizi Ümit Burnu'ndaki mahkemeye teslim edeceğim. Lütfen, tekrar düşünemez misiniz, efendim?"</p>

      <p>&nbsp;Sir Francis, "Hayır," der gibi başını salladı. "Size yardım edemeyeceğim için üzgünüm, efendim."</p>

      <p>&nbsp;Hollandalı Albay içini çekti. "Pekâlâ. Moray Martısı yarın sabah harekete hazır olur olmaz sizi ve adamlarınızı gemiye bindireceğiz. Güneş Kuşu firkateyninin Hint Adaları'nda başka görevleri var. O da aynı zamanda hareket edecek ama başka yöne gidecek. Standvastigheid gerçek komutanı Kaptan Limberger'in yönetiminde burada kalacak. Baharat ve keresteleri yükledikten sonra yarıda kalan yolculuğuna devam ederek Amsterdam'a gidecek."</p>

      <p>&nbsp;Schreuder topuğunun üzerinde dönerek baharat deposuna doğru gitti ve gölgelerin arasında kayboldu.</p>

      <p>&nbsp;Ertesi sabah düşmanları tutsakları uyandırdılar. Ned Tyler ve Daniel’de dahil dört yaralı yürüyecek halde değillerdi. Bu yüzden arkadaşları onları taşımak zorunda kaldılar. Prangalar fazla hareket etmelerini engelliyordu. Tutsaklar düzensiz bir sıra halinde, ayaklarını sürüyerek kıyıya indiler. Filikanın küpeştesini aşmak için ayaklarını yeteri kadar kaldıramadılar. Nöbetçiler onları itmek zorunda kaldı.</p>

      <p>&nbsp;Filika Martı'nın yanından sarkan ip merdivenin altında durdu. Prangalı adamların oradan güverteye tırmanmaları korkutucu ve tehlikeli olacaktı. Sam Bowles yukarıda, girişte duruyordu. Filikadaki nöbetçilerden biri ona seslendi. "Esirlerin zincirlerini gevşetebilir miyiz, porsun?"</p>

      <p>&nbsp;Sam Bowles, "Bunu yapmayı neden istiyorsun?" diye sordu.</p>

      <p>&nbsp;"Yaralıların merdivene tırmanmaları imkânsız. Diğerleri de onları sırtlarında yukarıya taşıyamayacak. Zincirleri gevşetmezsek merdivenden tırmanamazlar."</p>

      <p>&nbsp;Sam, "Merdivenden çıkamazlarsa kaybeden onlar olur," diye homurdandı. "Sayın lordun emirleri böyle. Prangalar çıkarılmayacak."</p>

      <p>&nbsp;Sir Francis sıranın başına geçti. Merdivenden tırmanırken her harelini arkasındaki birbirlerine zincirle bağlı tayfalar zorlaştırıyorlardı. Saklayarak inleyen dört adam, özellikle Koca Daniel güçlerini tüketiyordu. Onu ellerinden kaçırdıkları takdirde porsun filikaya yuvarlanacak ve zincirli yirmi altı denizciyi de birlikte sürükleyecekti. Küçük tekne alabora olacaktı o zaman. Göle yuvarlanırlarsa, o ağır demir zincirlerle kendilerini dört kulaç aşağıda, suyun dibinde bulacaklardı. Aboli'nin o boğa gibi gücü olmasaydı Martı'nın güvertesine hiçbir zaman ulaşamayacaklardı. Ama sonunda onun da gücü tükendi. Daniel'in gevşek vücudunu küpeşteden aşırdıktan sonra fırçalanmış beyaz güverteye, onun yanına yığıldı. Bütün esirler orada soluk soluğa yattılar. Sonunda billur bir kahkaha akıllarını biraz başlarına getirir gibi oldu. Hal kendini zorlayarak kafasını kaldırdı. Martı'nın kıç güvertesine, çadır tentenin altına kahvaltı sofrası kurulmuştu. Bardaklar kristaldi. Gümüşler sabah güneşinde ışıldıyordu. Delikanlının burnuna, altında ispirto ocağı yanan sahandan yükselen domuz sucuğu, taze yumurta ve sıcak çöreğin o sarhoş edici kokusu geldi.</p>

      <p>&nbsp;Sofranın başında Akbaba oturuyordu. Geminin ortasına yığılmış olan insanların oluşturduğu yığına doğru kadehini kaldırdı.</p>

      <p>&nbsp;"Gemiye hoşgeldiniz, baylar. İnsanı şaşırtan sağlığınızın şerefine içiyorum." Viskisini içti, sonra bıyık ve sakalını damas bir peçeteyle sildi. Gemideki en güzel yerler sizin için hazırlandı. Rahat bir yolculuk yapmanızı diliyorum."</p>

      <p>&nbsp;Katinka van de Velde yine tatlı tatlı güldü. Akbaba'nın sol tarafında oturuyordu. Başı açıktı, altın buklelerini başının tepesinde toplamıştı. Oval biçimi kusursuz, yüzü pudralıydı. İri iri açtığı menekşe gözlerinde masumca bir ifade vardı. Biçimli boyalı dudaklarının yanına kalemle bir ben yapmıştı.</p>

      <p>&nbsp;Vali karısının karşısındaydı. Hollandallı kızarmış domuz sucuğu ve Peynirle dolu çatalını ağzına götürürken durakladı. Ama lokmasını çiğnemeyi sürdürdü. Van de Velde gülerken sarkık dudaklarının arasından bir damla yumurta sarısı fırlayarak çenesinden kaydı. "Umutsuzluğa kapılmayın, Sir Francis! Aile düsturunuzu hatırlayın. Dayanacağınızdan eminim." Çataldaki yiyecekleri ağzına tıktı ve o halde konuşmasını sürdürdü "Bu yiyecekler gerçekten harika. Ümit Burnu'ndan taze taze gelmiş. Ne yazık ki, bize katılamıyorsunuz."</p>

      <p>&nbsp;Katinka, Hollanda dilinde, "Bizi eğlendirmeye çalışmanız çok düşünceli bir davranış, sayın lord," dedi. "Bu trup bize şarkı söyleyecek mi? Yoksa biraz daha cambazlık yaparak bizi eğlendirecekler mi?" Şirin şirin ağzını büzerek boyalı Çin yelpazesiyle Cumbrae'nin koluna vurdu.</p>

      <p>&nbsp;Aynı anda Koca Daniel sağa sola çevirdiği başını tahtalara vurmaya başladı. Ateşi arasında bağırarak sayıklıyordu. Akbaba gürültülü kahkahalar attı. "Gördüğünüz gibi ellerinden geleni yapıyorlar, madam. Ama repertuvarları her zevke uyacak gibi değil." Başıyla Sam Bowles'a işaret 'etti. "Lütfen onlara yerlerini göster, Bay Samuel. Hepsine de özen gösterilmesini sağla."</p>

      <p>&nbsp;Sâm Bowles düğümlü bir iple tutsaklara vurarak onları ayağa kalkmaya zorladı. Tayfalar yaralı arkadaşlarını kaldırarak ayaklarını sürüye sürüye merdivenden indiler. Teknenin derinliklerinde, ana ambarın altında esirlerin kapatıldığı alçak tavanlı bir yer vardı. Sam Bowles ambar kapağını açtığı zaman yükselen koku onun bile irkilmesine neden oldu. Oraya kapatılan yüzlerce talihsiz insanın çektiği ıstırabın kokusuydu bu.</p>

      <p>&nbsp;Buranın tavanı ancak insanın beline kadar geliyordu. Tutsaklar sürünerek içeri girmek ve yaralıları da birlikte sürüklemek zorunda kaldılar. Ambar boyunca uzanan ağır meşe kirişe demir halkalar takılmıştı. Sam'le dört adamı onların arkasından sürünerek içeri girdiler. Tutsakların zincirlerini halkalara taktılar. Bu iş sona erdiği zaman adamlar bir fıçıdaki ringa balıkları gibi yan yana yatıyorlardı. El ve ayak bileklerinden bağlıydılar. Zincirler sadece oturmalarına izin verecek kadar uzundu. Ama dönmeleri ya da kollarını ve bacaklarını fazla oynatmaları imkânsızdı.</p>

      <p>&nbsp;Hal babasıyla cansız gibi yatan Koca Daniel'in arasındaydı. Daniel'in diğer tarafında Aboli vardı. Onun yanında da Ned Tyler.</p>

      <p>&nbsp;Son esir de zincirlendikten sonra Sam sürünerek ambar ağzına gitti ve başını eğerek onlara sırıttı. "Bu rüzgârla Ümit Burnu'na on gün sonra varırız» Her adama günde yarım litre su ve yüz gram peksimet. Tabii onları size getirmeyi hatırladığım zaman. Yattığınız yere bağırsaklarınızı boşaltır, çişinizi de yapabilirsiniz. Ümit Burnu'nda görüşürüz, güzellerim."</p>

      <p>&nbsp;Kapağı hızla çarptı, bir müddet sürgüler kapatılırken çıkan çekiç seslerini dinlediler. Tokmak sesleri kesilince oluşan ani sessizlik korkutucuydu. İlk başta tam bir karanlık vardı, ancak gözleri karanlığa alıştıkça paketlenmiş dostlarının karanlık sliluetlerini seçmeye başladılar.</p>

      <p>&nbsp;Hal ışığın kaynağını aradı. Başının tam yukarısında tahtaya küçük bir demir ızgara takılmıştı. Demir çubuklar da olmasa yetişkin birinin delikten başını uzatması olanaksızdı. Delikanlı oradan kaçmalarının imkânsız olduğuna karar verdi. Ama hiç olmazsa ızgaradan içeriye biraz taze hava giriyordu.</p>

      <p>&nbsp;Koku dayanılacak gibi değildi. Hepsi de boğucu yerde inliyorlardı. Burası bir ayının ini gibi kokuyordu. Koca Daniel inledi. Bu da diğerlerinin dillerinin çözülmesini sağladı. Hemen konuşmaya başladılar.</p>

      <p>&nbsp;"Tanrım! Burası kayısı mevsiminde kokusu etrafa yayılan bir tuvalet gibi."</p>

      <p>&nbsp;"Buradan kaçma imkânımız var mı, kaptan?"</p>

      <p>&nbsp;"Sam Bowles'la beş dakika yalnız kalabilmek için yedi denizde dolaşan bir gemideki ganimetten payıma düşen her şeyin yarısını verirdim."</p>

      <p>&nbsp;"Ayrıca Cumbrae'yle de beş dakika kalmak için bütün payımı."&nbsp;</p>

      <p>&nbsp;"Ya da o peynirkafalı köpek Schreuder'le."</p>

      <p>&nbsp;Daniel birdenbire sayıklamaya başladı. "Ah, anneciğim, güzel yüzünü görebiliyorum. Haydi gel, küçük Danny'i öp." Şikâyet dolu feryadı diğerlerinin umutlarını kırdı. Karanlık, pis kokulu esir ambarına çaresiz bir sessizlik çöktü. Tayfalar yavaş yavaş umutsuzluğun neden olduğu bir uyuşukluğa kendilerini bıraktılar. Bu sessizliği arada sırada sayıklayan yaralıların iniltileri ve daha rahat bir biçimde yatmaya çalışan adamların zincirlerinin şakırtısı bozuyordu.</p>

      <p>&nbsp;Ağır ağır geçen zamanın bir anlamı kalmadı. Üst güvertedeki demir bucurgatın sesi bütün teknede yankılandığı ve Martı'nın yola çıkması için emirleri tekrarlayan gemi astsubaylarının hafif seslerini duydukları zaman gece mi, yoksa gündüz mü olduğunu bilemediler.</p>

      <p>&nbsp;Hal teknenin hızı ve yan yatış açısından geminin rotasını ve yönünü anlamaya çalıştı. Ama çok geçmeden işin içinden çıkamaz hale geldi. Ancak Martı birdenbire burundan hafifçe daldığı ve geminin kıçı yükselip alçaldığı zaman gölden çıkarak boğazdan geçtiklerini anladı.</p>

      <p>&nbsp;Martı saatler boyunca denize açılabilmek için güneydoğudan esen rüzgârla savaştı. Teknenin hareketiyle tutsaklar çıplak tahtaların üzerinde ileri geri gittiler. Zincirlerinin izin verdiği kadar sırtüstü birkaç santim kaydılar ve sonunda kelepçeleri bileklerine battı. Sonra diğer tarafa doğru kaymaya başladılar. Bir süre sonra teknenin çırpınışları sona erdi.</p>

      <p>&nbsp;Sir Francis hepsinin adına konuştu. "Neyse. Bu daha iyi. Akbaba kıyıdan uzaklaşmayı başardı. Döndü. Şimdi güneydoğu rüzgârını arkamıza aldık ve batıya, buruna doğru gidiyoruz."</p>

      <p>&nbsp;Zaman geçerken Hal başının yukarısındaki ızgaraya bakarak kaç gündür orada olduklarını hesapladı. Geceleri esir ambarı korkunç bir karanlığa gömülüyordu. Sanki bir kömür madeninde, bir kuyunun dibindeydiler. Sonra şafak sökerken ışıkların en sönüğü Hal'a doğru süzülüyordu. Işık gitgide parlaklaşıyor, delikanlı da Aboli'nin, Koca Daniel'in beyaz yüzünün ötesindeki kara yuvarlak kafasını görebiliyordu.</p>

      <p>&nbsp;Ancak öğle zamanı bile esir ambarının diğer tarafları karanlık oluyordu. Bu karanlıkların arasından yükselen iç çekişler ve iniltiler, diğer adamların zaman zaman fısıldaşmaları meşe bölmelerin arasında garip bir biçimde yankılanıyordu. Sonra ışık kayboluyor ve yerini, bir günün daha sona erdiğini belirten o zifiri karanlığa bırakıyordu.</p>

      <p>&nbsp;Üçüncü gün fısıltıyla verilen bir haber kulaktan kulağa yayıldı. "Timothy O'Reilley öldü." Ağır yaralılardan biriydi; yeşil ceketlilerden biri kılıcını göğsüne saplamıştı.</p>

      <p>&nbsp;Sir Francis üzüntüyle, "O iyi bir insandı," dedi. "Tanrı ruhuna huzur versin. Keşke onu bir Hıristiyana yakışacak bir biçimde gömebilseydim." Beşinci günün sabahı Timothy'nin cesedi esir ambarına yayılmış olan pis ve zehirli havaya, çürümüş şeylerden yayılan kokuya katkıda bulundu.</p>

      <p>&nbsp;Çoğu zaman Hal çaresizliğin neden olduğu sersemlikle yatarken tavşan büyüklüğünde gri fareler hızla üzerinden geçiyorlardı. Sivri tırnakları canını acıtacak kadar derisini tırmalıyordu. Sonunda fareleri uzaklaştırmak için onlara vurmaktan ve tekme atmaktan vazgeçti. Bu sıkıntıya dayanmaya çalıştı. Yalnız farelerden biri kavisli sivri dişlerini elinin üzerine geçirdiği zaman haykırdı ve tiz bir sesle bağıran hayvanı boynundan yakaladı. Fareyi kendi elleriyle boğdu.</p>

      <p>&nbsp;Daniel yanında can acısıyla bağırınca farelerin ona da saldırdıklarını anladı. Koca Daniel'in onlara karşı kendini savunması imkânsızdı. Bu olaydan sonra Hal'la Aboli sırayla doğrulup oturdular. Açgözlü kemiricileri baygın adamdan uzaklaştırmaya çalıştılar.</p>

      <p>&nbsp;Prangalar pisliklerini götürmek için bölmenin hemen önüne açılmış olan dar oluğun üzerine çömelmelerine engel oluyordu. Hal zaman zaman adamlardan birinin yattığı yerde gürültüyle bağırsaklarını boşalttığını duyuyordu. Hemen sonra dar ve pis havalı yere taze pislik kokusu yayılıyordu.</p>

      <p>&nbsp;Daniel mesanesini boşalttığında sıcak sıvı Hal'ın altındaki tahtalara yayılarak gömleğiyle pantolonunu ıslattı. Delikanlının bundan kurtulmak için yapabileceği hiçbir şey yoktu. Sadece kafasını yerden kaldırabilirdi.</p>

      <p>&nbsp;Çoğu gün Hal'ın öğle olduğunu tahmin ettiği saatte ambar kapağındaki sürgüler birdenbire gürültüyle, balyozlarla vurularak açılıyordu. Kapak açıldığı zaman içeri dolan sönük ışık neredeyse onları körleştiriyordu. Gözlerini korumak için ağır zincirlere bağlı ellerini kaldırıyorlardı.</p>

      <p>&nbsp;Sam Bowles şarkı söyler gibi, "Bugün siz, neşeli beylere özel baharatlı sıcak bir içki getirdim," diyordu. "En eski fıçılarımızdan aldığım su. İçinde birkaç küçük hayvancık yüzüyor. Tadını artırmak için suya tükürüyorum." Porsunun suya arka arkaya tükürdüğünü duyuyorlardı. Sam kalay ve kurşun alaşımı ilk maşrapayı vermeden önce anırır gibi gülüyordu. Her maşrapanın zincirli ellerden ellere dikkatle geçirilmesi gerekiyordu. Su döküldüğü zaman maşrapa yeniden doldurulmuyordu.</p>

      <p>&nbsp;Sam Bowles neşeyle, "Her centilmen için bir maşrapa getirdik," diyordu. "Fazlası yok."</p>

      <p>&nbsp;Daniel artık yardım edilmeden su içecek halde değildi. Aboli porsunun başını kaldırıyor, Hal da dudaklarının arasına su damlatıyordu. Diğer hastalara da aynı şeyin yapılması gerekiyordu. Sular gevşek dudakların arasından akarak ziyan oluyordu. Bir hastaya su vermek uzun işti. Tam ortasında Sam Bowles'in sabrı tükeniyordu. "Başka su isteyen yok mu? Öyleyse ben gidiyorum." Kapağı kapatıp sürgüleri itiyordu. Tutsaklar kurumuş boğazları ve çatlak dudaklarıyla kendi payları için boşuna yalvarıyorlardı. Ama Sam acımasızdı. Böylece su içebilmek için bir gün daha beklemek zorunda kalıyorlardı.</p>

      <p>&nbsp;Bu olaydan sonra Aboli ağzına su alarak işi halletmeye çalıştı. Suyu baygın adamın ağzına akıtıyordu. Diğer yaralılara da aynı şeyi yaptılar. Bu yöntem Sam Bowles'i bile memnun edecek kadar hızlıydı. Ayrıca o değerli sıvının çok azı ziyan oluyordu.</p>

      <p>&nbsp;O gün adamlardan biri Sam Bowles'a, "Tanrı aşkına, porsun, burada bir ölü var!" diye bağırdı. "Timothy O'Reilly pis pis kokuyor. Kokusu burnuna gelmiyor mu?"</p>

      <p>&nbsp;Sam Bowles neşeyle güldü. "Bunu bana söylemene sevindim," diye yanıt verdi. "Bu, onun artık payına düşen suyu içmeyeceği anlamına geliyor. Yarından itibaren sadece yirmi beş maşrapa su vereceğim."</p>

      <p>&nbsp;Daniel ölüyordu. Sayıklamıyor, ateş yüzünden çırpınmıyordu artık.</p>

      <p>&nbsp;Bir ceset gibi yatıyordu. Mesanesi bile kurumuştu. Üzerinde yattıkları pis kokulu tahtalara bilinçsizce işemiyordu. Hal, Daniel'in başını tutarak ona mücadeleyi bırakmamasını fısıldıyordu. "Şimdi her şeyden vazgeçemezsin. Biraz daha dayan. Sen daha farkına varmadan burunda olacağız. İstediğin kadar tatlı su içebileceksin. Güzel esir kızlar sana bakacaklar. Sadece bunları düşün, Danny."</p>

      <p>&nbsp;Delikanlı yolculuklarının altıncı günü olduğunu düşünüyordu. Aboli'ye, "Sana göstermem gereken bir şey var," dedi. "Elini uzat." Aboli'nin parmaklarını tutarak onları Daniel'in kaburgalarının üzerinde dolaştırdı. Porsunun derisi alev alev yanıyordu. Neredeyse insanın parmaklarını kavuracaktı. Daniel çok zayıflamıştı. İyice belirginleşen kaburgaları fıçı tahtalarına benziyordu.</p>

      <p>&nbsp;Delikanlı Daniel'i zincirlerin izin verdiği kadar döndürdü. Aboli'nin parmaklarını porsunun kürek kemiğine doğru çıkardı. "İşte. Orada yumruyu fark ettin mi?"</p>

      <p>&nbsp;Zenci, "Onu hissedebiliyorum," diye mırıldandı. "Ama göremiyorum." Zincirleri onu engelledikleri için Daniel'in gevşek vücudunun üzerinden bakamıyordu.</p>

      <p>&nbsp;"Emin değilim ama o yumrunun ne olduğunu bildiğimi sanmıyorum" Hal yüzünü porsuna yaklaştırarak sönük ışıkta gözlerini kıstı. "Orada ceviz büyüklüğünde bir şiş var. Bir çürük gibi kapkara bu." Yumruya hafifçe dokundu. Ama bu hafif baskı bile Daniel'in inlemesine ve zincirlerinden kurtulmak ister gibi çırpınmasına neden oldu.</p>

      <p>&nbsp; "Orası çok hassas olmalı." Sir Francis de doğrulmuş ve mümkün olduğu kadar o tarafa eğilmişti. "İyi göremiyorum. Nedir bu?"</p>

      <p>&nbsp;Hal, "Kürek kemiğinin ortasında," dedi. "Bence bu bir misket. Daniel'in göğsünden geçmiş. Şimdi derisinin altında duruyor."</p>

      <p>&nbsp;Sir Francis, "O halde Daniel'i öldürmek üzere olan da bu," diye fikrini açıkladı. "Onu kemiren çürümenin yeri ve kaynağı."</p>

      <p>&nbsp;Hal, "Bir bıçak olsaydı, misketi çıkarmaya çalışabilirdik. Ama ecza kutusunu Sam Bowles aldı," dedi.</p>

      <p>&nbsp;"Ama ben ondan önce bıçaklardan birini sakladım," diyen Aboli pantolonunun belini araştırdı, sonra ince bir bıçağı havaya kaldırdı. Bıçak Hal'ın başının yukarısındaki ızgaradan süzülen hafif ışıkta pırıldadı. "Bununla Sam'in gırtlağını kesmek için fırsat kolluyordum."</p>

      <p>&nbsp;Sir Francis, "Misketi çıkarma riskini göze almalıyız," dedi. "Misketin Daniel'i bıçaktan daha çabuk öldüreceği kesin."</p>

      <p>&nbsp;Aboli, "Yattığım yerden şişi göremiyorum," dedi. "Onun için deriyi yaramayacağım."</p>

      <p>&nbsp;Bir hışırtı oldu, zincirler şıkırdadı. Sir Francis homurdandı. "Zincirlerim çok kısa Daniel'e erişemiyorum."</p>

      <p>&nbsp;Kısa bir süre üçü de konuşmadılar. Sonra Francis, "Hal," dedi.</p>

      <p>&nbsp;Delikanlı, "Bu işi başarmak için ne bilgim var, ne de ustalığım," diye itiraz etti.</p>

      <p>&nbsp;Aboli kısaca, "O halde Daniel ölür," dedi. "Ona bir hayat borçlusun, Gundwane. Haydi, şu bıçağı al."</p>

      <p>&nbsp;Hal'a avucundaki bıçak kurşun bir çubuk kadar ağırmış gibi geldi, ağzı endişesinden kurumuştu. Bıçağı başparmağının ucuna sürerek denedi, fazla kullanıldığı için körleşmişti.</p>

      <p>&nbsp;Delikanlı, "Bu kör," diye yakındı.</p>

      <p>&nbsp;Aboli haklı, oğlum. Sir Francis elini Hal'ın omzuna koyarak sıktı. "Daniel'in tek şansı sensin."</p>

      <p>&nbsp;Hal ağır ağır sol elini uzatarak Daniel'in alev alev yanan derisine dokunarak yumruyu yokladı. Yumru parmaklarının altında oynadı. Delik etin kürek kemiğine hafifçe sürtündüğünü hissetti.</p>

      <p>&nbsp;Can acısı Daniel'i uyandırdı; porsun çırpınarak zincirlerini salladı "Hazreti İsa bana yardım et!" diye haykırdı. "Ben Tanrı'ya ve insanlara karşı günah işledim. Şeytan beni almaya geliyor. Kapkara karanlıkları aşıyor."</p>

      <p>&nbsp;Hal, "Onu tut, Aboli," diye fısıldadı. "Hiç kımıldamasın."</p>

      <p>&nbsp;Aboli iri kara bir piton gibi Daniel'e sarıldı. "Haydi. Şu işi çabuk yap."</p>

      <p>&nbsp;Delikanlı porsuna doğru zincirlerin izin verdiği kadar eğildi. Şimdi yüzü Daniel'in sırtından bir el uzaklığındaydı. Hal artık şişi daha iyi görebiliyordu. Deri yumrunun üzerinde iyice gerilmişti. Parlak ve fazla olgunlaşmış bir erik gibi mosmordu. Delikanlı sol elinin parmaklarını şişin iki yanına dayayarak deriyi daha da gerdi.</p>

      <p>&nbsp;Derin bir soluk aldı ve bıçağın ucunu şişe dayadı. Bütün cesaretini toplayarak sessizce üçe kadar saydı. Sonra da kılıçta ustalaşmış olan sağ kolunun bütün gücüyle bıçağı bastırdı. Bıçağın Daniel'in sırtına battığını hissetti. Sonra bıçağın ucu kesilemeyecek sert bir şeye geldi. Maden madene çarptı.</p>

      <p>&nbsp;Daniel bir çığlık attı. Sonra vücudu Aboli'nin kendisine sıkıca sarılmış olan kollarının arasında gevşedi. Bıçağın açtığı derin yaradan mor ve sarı irin fışkırdı. Marangozun tutkalı kadar koyu ve sıcaktı. Hal'ın ağzına sıçrayarak çenesine yayıldı. İltihabın kokusu esir ambarındaki diğer kokulardan daha da iğrençti. Hal'ın midesi ağzına geldi ve boğazı yandı. Kusmuğunu yuttu ve kolunun tersiyle yüzündeki irini sildi. Ancak ondan sonra tekrar yaraya bakabildi.</p>

      <p>&nbsp;Yaradan hâlâ kara bir irin akıyordu. Ama taze yaranın ağzın madeni gördü. Onu bıçağın ucuyla oynattı. Koyu renk ve lifli bir madenden oluşan topağı çıkardı. Buna kırılan kürek kemiğinin parçacıkları, pelteye dönüşmüş kan ve iltihap yapışmıştı.</p>

      <p>&nbsp;Hal hayretle, "Danny'nin ceketinin bir parçası bu," dedi. Misket yaranın içine çekmiş olmalı."</p>

      <p>&nbsp;Sir Francis sordu. "Kurşunu bulabildin mi?"</p>

      <p>&nbsp;"Herhalde hâlâ içerde."</p>

      <p>&nbsp;Yaranın derinliklerini araştırdı. "Evet. İşte burada."</p>

      <p>&nbsp;"Onu çıkarabilecek misin?"</p>

      <p>&nbsp;Hal birkaç dakika sessizce uğraştı. Daniel baygın olduğu için seviniyordu porsun bu kabaca araştırma yüzünden acı çekmeyecekti. İltihap akışı azaldı ve kara yaradan temiz bir kan akmaya başladı. Hal "Onu bıçakla yakalayamıyorum," diye fısıldadı. Bıçağı bırakarak parmağını Daniel'in sıcak, canlı etine daldırdı. Duyduğu dehşet yüzünden hırıltılı hırıltılı soluk alıyordu. Parmağını derine, daha da derine sokumunca parmağının ucu kurşun yumrusunun arkasına erişti. Birdenbire, "İşte!" diye bağırdı. Misket yaradan fırlayarak gürültüyle tahtaların üzerine düştü. Kemiğe şiddetle çarptığı için biçimi bozulmuştu. Yumuşak kurşun ayna gibi parlıyordu. Delikanlı müthiş rahatlayarak miskete baktı, sonra parmağını yaradan hızla çekti.</p>

      <p>&nbsp;Yaradan yeniden iltihap aktı. Bir de bir yumru fırladı. "Misket tamam." Delikanlı öğürdü. "Artık her şey çıktı sanırım." Kan ve irin bulaşmış ellerine baktı. Onlardan yükselen koku yüzüne inen bir yumruk gibi delikanlıyı sarstı.</p>

      <p>&nbsp;Üçü de bir süre konuşmadılar. Sonra Sir Francis, "Aferin, Hal," diye fısıldadı.</p>

      <p>&nbsp;Hal güç duyulacak bir sesle yanıt verdi. "O öldü sanırım. Hiç kımıldamıyor."</p>

      <p>&nbsp;Aboli kollarını Daniel'in gövdesinden çözdü. Sonra da porsunun çıplak göğsünü yokladı. "Hayır. Yaşıyor. Kalp atışlarını duyabiliyorum. Gundwane, şimdi Daniel'in yarasını yıkamalısın." Dekanlıyla zenci, porsunu zincirlerin izin verdiği kadar çektiler. Hal, porsunun üzerinde yarı diz çöktü. Pis pantolonunun önünü açtı. Zayıf idrar akışı iltihabı temizlemeye yetti. Hal idrarın son damlarını ellerindeki kirleri temizlemek için kullandı. Sonra da kendini bıraktı, bitkin düşmüştü. Aboli "Gudwane tam bir erkek gibi başardın," diyerek kırmızı eşarbı ona uzattı kurumuş kan ve iltihap yüzünden kaskatı olmuştu. "Kanı durdurmak için bunu kullan. Başka bir şeyimiz yok."</p>

      <p>&nbsp;Hal yarayı sararken Daniel ölmüş gibi yattı. Artık inlemelerin arasında çırpınmıyordu.</p>

      <p>&nbsp;Hal o kadar sevinip rahatladı ki, porsuna kendi maşrapasını verdi onun suyu içmesini seyretti. Daniel ertesi gün zincirlerinin izin verdiği kadar doğrulup oturmayı başardı.</p>

      <p>&nbsp;Sir Francis iyileşen Daniel'e hayretle bakıyordu. Oğluna, "Ameliyatın sıradan on iki insanı öldürürdü," dedi. "Ama Daniel Fisher'a yaradı'"</p>

      <p>&nbsp;Yolculuğun dokuzuncu günü Sam Bowles ambar kapağını açarak neşeyle, şarkı söyler gibi, "Size bir müjdem var, baylar," diye seslendi. "Şu son elli fersah boyunca rüzgâr bize kalleşlik etti. Sayın lord burnu ancak beş gün sonra dönebileceğimizi düşünüyor. Onun için bu eğlenceli yolculuğunuz biraz daha uzayacak!"</p>

      <p>&nbsp;Pek az tayfanın bu korkunç haberle ilgilenecek ve isyan edecek gücü vardı. Hepsi de telaşla kurşun kalay alaşımı maşrapalara uzandılar. 0 günlük su töreni sona erdiği zaman Sam Bowles programı değiştirdi. Ambar kapağını gürültüyle kapatacağı yerde başını aşağıya doğru uzatarak seslendi. "Kaptan Courteney, lord hazretleri saygılarını sunuyor, efendim. Başka bir işiniz yoksa kendisiyle birlikte akşam yemeği yemenizi rica ediyor." Aşağıya esir ambarına indi. İki adamının yardımıyla Sir Francis'in el ve ayak bileklerindeki prangaları açtı. Zincirleri bölmeye bağlayan halkalardan çıkardı.</p>

      <p>&nbsp;Sir Francis zincirlerinden kurtulmuştu, ama ancak üç adamın yardımıyla ayağa kalkabildi. Güçsüz kalmış, kasları tutulmuştu. Canı yanan kaptan diğerlerinin yardımıyla ambar ağzından çıkarken bir sarhoş gibi yalpalayıp sendeliyordu. Sam ona bakarak güldü. "Özür dilerim, kaptan Ama güller gibi koktuğunuz söylenemez. Senden daha iyi kokan ağılı ve lağımlar gördüm, oğlum Franky."</p>

      <p>&nbsp;Adamlar, güverteye sürükleyerek sıskalaşmış vücudundan o pis parça parça olmuş giysileri çıkardılar. Dört denizci tulumbaları çalıştırırken Sam branda hortumu Sir Francis'e çevirdi. Martı kıtanın batı kıyısından inen soğuk yeşil Benguela akıntısının ucuna girmişti. Hortumdan buz gibi deniz suyu neredeyse Sir Francis'in yere yığılmasına neden olacaktı Kaptan yuvarlanmamak için yelkene tutunmak zorunda kaldı. Sam suyu yüzüne tuttuğu zaman az kalsın boğuluyordu. Titremeye başlamıştı ama yine de yüzünü ve vücudunu kabuk gibi saran kirlerin çoğunu temizlemeyi başardı. Katinka van de Velde'nin kıç güvertesinin kültesine dayanarak çıplak vücudunu hiç utanmadan incelemesine de aldırmadı.</p>

      <p>&nbsp;Sir Francis ancak su kesildiği ve onu rüzgârda kuruması için yalnız taktıkları zaman etrafına bakma, Martı'nın yerini ve durumunu biraz olsun saptama fırsatını bulabildi. Sıskalaşmış vücudu soğuktan mosmor kesilmişti. Ama bu yıkanma onu canlandırıp güçlendirmişti. Yandan aşara bakarken dişleri takırdıyor, vücudu elinde olmadan soğuk yüzünden kızarıyordu. Isınmak için kollarını kavuşturdu. Afrika kıtası on fersah kadar kuzeydeydi. False Körfezi'nin girişini koruyan burnun dik kayalarını ve uçurumlarını tanıdı. Yarımadanın diğer tarafındaki Masa Körfezi'ne girebilmek için o vahşi burnu aşmaları gerekiyordu.</p>

      <p>&nbsp;Rüzgâr hemen hemen kesilmişti. Denizin yüzeyi yağlı gibi dümdüzdü. Sadece kabarıp alçalıyor, sanki uyuyan bir canavar derinlerde solunuyordu. Sam Bowles doğruyu söylemişti. Rüzgâr şiddetlenmediği takdirde ancak günler sonra burnu dönerek Masa Körfezi'ne demir atabilecektiler. Kaptan, esir ambarından çıkarılıncaya kadar daha kaç adamım Timothy'i izleyecek, diye düşündü.</p>

      <p>&nbsp;Sam Bowles Francis'in ayağının dibine eski ama temiz giysiler attı. "Sayın lord seni bekliyor. Onu fazla bekletme."</p>

      <p>&nbsp;Kaptan Martının kıç kamarasına girmek için başını eğdi. "Franky!" Cumbrae onu karşılamak için ayağa kalktı. "Güverte altındaki kısa yolculuğun seni hırpalamamış olmasına sevindim." Sir Francis kaçamadan Cumbrae onu ayı gibi sardı. "Sana kötü davranıldığı için özür dilerim. Ama Hollanda valisiyle karısı ısrar ettiler. Ben kardeş bir şövaleye iğrenç bir biçimde davranmazdım."</p>

      <p>&nbsp;Akbaba konuşurken ellerini çabucak Sir Francis'in üzerinde gezdirdi. Üzerine bir bıçak ya da başka bir silahı gizlemiş olabilir diye kontrol etti. Sonra kaptanı kamaradaki en geniş ve büyük koltuğa itti.</p>

      <p>&nbsp;Sevgili eski dostum, bir kadeh şarap iç. Bardağı kendi özel şarabı ile doldurdu, sonra da kamarotuna Sir Francis'in önüne bir kâse yahni için işaret etti. Hemen hemen iki haftadan beri verilen ilk sıcak yemek kokusu kaptanın ağzını sulandırdı. Ama Sir Francis ne kadehe nede yahni dolu kabın yanındaki kaşığa dokundu.</p>

      <p>&nbsp;Cumbrae, Sir Francis'in yemeği reddettiğini anladı. Gür kızıl kaşlarından birini kaldırdı ama ısrar da etmedi. Kendi kaşığını alıp yahni kâsesini ve koca bir lokmayı dudaklarını şapırdatarak ağzına attı. Çok iştahlı olduğunu ve yemeği beğendiğini belirten sesler çıkarıyordu. Sonra lokmasını koca bir yudum şarapla yuttu. Elinin tersiyle kızıl bıyığını sildi. "Hayır Franky. Bana kalsaydı sana hiçbir zaman böyle kötü davranmazdım. Geçmişte aramızda bazı anlaşmazlıklar oldu. Ama her zaman sportmence bir rekabetti bu. Öyle değil mi?"</p>

      <p>&nbsp;Sir Francis, "Kampımı birdenbire borda ateşine tutman gibi sportmence bir şey mi?" diye sordu.</p>

      <p>&nbsp;Boş yere birbirimize sitem ederek zaman kaybetmeyelim. Akbaba kaptanın sözlerini önemsemediğini belirtmek için elini salladı. "Kalyonda ele geçirdiğin ganimeti benimle paylaşmaya razı olsaydın öyle bir şeye gerek kalmazdı. Ben sadece seninle birbirimizi iyi anladığımızı kastettim. Kalben iki kardeş gibiyiz."</p>

      <p>&nbsp;Sir Francis, "Seni anladığımı sanıyorum," diyerek başını salladı.</p>

      <p>&nbsp;"O halde sana acı veren bir şeyin bana daha fazla acı verdiğini biliyorsun. Aşağı hapsolduğun her dakika seninle birlikte azap çektim. "Acı çekmeni görmek hiç hoşuma gitmiyor, lordum. Madem oyleyse neden beni ve adamlarımı serbest bırakmıyorsun?"</p>

      <p>&nbsp;Emin ol, benim bütün istediğim ve niyetim de bu. Ancak bunu yapmamamı engelleyen küçük bir sorun olduğunu biliyorsun. Sana olan duygularıma karşılık verdiğini belirtecek bir işarete ihtiyacım var. Anlaşmamızın şartlarına göre hakkım olan şeyi bana vermediğin, ganimeti benimle paylaşmadığın için sana çok kırgınım."</p>

      <p>&nbsp;"Hollandalıların sana daha önce ele geçiremediğin payı verdiğinden eminim. Hatta bu gemiye bolca baharat yüklediğini de gördüm.”</p>

      <p>&nbsp;Donanma Bakanı'nın düşmanla böyle alışveriş yapmana ne diyeceğini merak ediyorum.</p>

      <p>&nbsp;"Birkaç fıçı baharat," deyip güldü. "Bundan söz ederek sorun etmeye bile değmez. Ama gümüş ve altın gibi şeyler ağabeyce duygular uyandırır. Haydi, Franky, havadan sudan söz ederek yeteri kadar zaman kaybettik. Sen de, ben de kalyondan aldığın altın külçelerini lagündeki kampının yakınlarında bir yere sakladığını biliyoruz. Ve ararsam hazineyi bulacağımdan eminim. Ama o sırada sen ölmüş olacaksın. Ümit Burnu'ndaki cellât seni kötü bir biçimde öbür dünyaya göndermiş olacaktır.'</p>

      <p>&nbsp;Francis gülerek başını salladı. "Ben öyle hazine filan saklamadım. Arsan ara. Ama bulabileceğin hiçbir şey yok."</p>

      <p>&nbsp;İyi düşün, Franky. Hollandalıların Bali Adası'nda yakaladıkları İngiliz tüccarlarına neler yaptıklarını biliyor musun? Onları çarmıha gerdiler. El ve ayaklarını kükürt meşaleleriyle yaktılar. Seni bu akıbetten kurumak istiyorum."</p>

      <p>&nbsp;Söyleyeceğin başka bir şey yoksa mürettebatımın yanına döneceğim. Sir Francis ayağa kalktı. Bacakları güçlenmişti. Akbaba, "Otur," diye homurdandı. "Bana altını nereye sakladığını söyle, be adam! Ben de o zaman seni ve adamlarını, başka zarar görmeden karaya çıkarırım." Cumbrae bir saat yalvardı, tehditler etti. Sonunda içini çekti. "Çok sıkı pazarlık ediyorsun, Franky. Sana ne yapacağımı söyleceğim. Bunu başkası için yapmazdım. Ama seni kardeşim gibi severim. " Beni hazinenin saklı olduğu yere götürürsen onu seninle paylaşırım.&nbsp; Elli elli. "Yarı yarıya. Artık bundan daha adil davranamam. Öyle değimli?</p>

      <p>&nbsp;Sir Francis bu teklifi bile sakin sakin gülümseyerek yanıtladı. Cumbrae kabaran öfkesini gizleyemedi. Avucunu masaya öyle bir kinle vurdu sürahi devrildi, şarap kamarada karşıya sıçradı. Akbaba hiddetle Sam Bowlesi çağırdı. "Bu küstah köpeği alıp götür! Onu yine zincire vur" "Onları sakladığın yeri bulacağım, Franky. Sana yemin ediyorum! Sandığından çok şey biliyorum ben. Senin Ümit Burnu'ndaki talim yerinde asıldığını seyrettikten sonra tekrar göle döneceğim. Hazineyi buluncaya kadar adadan ayrılmayacağım."</p>

      <p>***</p>

      <p>&nbsp;</p>
    </div>
  </div>
</body>
</html>
