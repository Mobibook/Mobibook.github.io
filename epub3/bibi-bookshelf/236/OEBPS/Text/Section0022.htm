<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <p>Afrika gecesi sakindi ama hiçbir zaman sessiz değildi. Hal dar patikalar da durakladığı zaman babasının ayak sesleri ilerde hafifledi. Delikanlı etrafındaki ormanda yaşayan türlü canlının yumuşak seslerini duydu: bir gece kuşunun bir müzisyenin telli bir sazdan çıkarabildiğinden daha etkileyici ve güzel cıvıltısı; kemirici hayvanların ve diğer küçücük</p>

      <p>&nbsp;Şiilerin kuru yaprakları hışırdatmaları; onları avlayan kedi türünden yırtıcı hayvanların ani öldürücü haykırışları; haşaratın vızıltıları; rüzgârın sonsuz uğultusu. Bütün bunlar Pan'ın tapınağındaki gizli o nun bir parçasıydı.</p>

      <p>&nbsp;Fırtına fenerinin ışığı Hal'ın ilersinde gözden kayboldu. Delikanlı babasına yetişmek için adımlarını sıklaştırdı. Kamptan ayrıldıkları zaman babası sorularını yanıtsız bırakmıştı Ama tepelerin aşağısında ormandan koklarında Hal nereye gittiklerini anladı. İçinde yenlin ettiği Loca'nın yerini belirleyen taşlar ayın sönükleşen ışıklarında hayali bir daireye benziyordu. Sir Francis, Loca'nın girişinde bir dizinin üzerine çöktü. Dua etmek için başını eğdi. Hal da onun yanına geçti.</p>

      <p>&nbsp;Delikanlı, "Ulu Tanrım," diye dua etti. "Beni değerli bir insan haline getir. Senin adına ettiğim yeminleri yerine getirmem için bana güç ver."</p>

      <p>&nbsp;Babası sonunda başını kaldırdı. Ayağa kalkarak Hal'ın elini tuttu. Onun da kalkmasına yardım etti. Sonra yan yana dairenin içine girerek mihrap görevi yapan taşa doğru gittiler. Sir Francis, o kalın ve tatlı sesiyle, "in Arcadia habitoF' dedi. Hal da ona yanıt verdi. K "Flumen sacrum bene conoscoF'</p>

      <p>&nbsp;Sir Francis feneri yüksek taşın üzerine koydu. Baba oğul sarı ışığında yeniden diz çöktüler. Uzun bir süre sessizce dua ettiler. Sonra Sir Francis başını kaldırarak gökyüzüne baktı. "Yıldızlar Tanrı'nın şifresidir. Gidiş ve gelişlerimizi aydınlatırlar. Sonsuz okyanuslarda bize yol gösterirler. Kaderimizi ellerinde tutarlar. Yaşayacağımız günlerin sayısını onlar tayin eder."</p>

      <p>&nbsp;Hal'ın gözleri hemen kendi yıldızına kaydı. Aslan burcunda ışıldayan Aslan Kalbi yıldızına. Zamanla ilgisi yoktu ve hiç değişmiyordu.</p>

      <p>&nbsp;Sir Francis delikanlıya, "Dün gece Horoskop'unu çıkardım," diye açıkladı. "Sana söyleyemeyeceğim pek çok şey var. Ama şunu açıklayabilirim: Yıldızlar olağanüstü bir kaderin olduğunu söylüyorlar. Ama bunun ne olduğunu anlayamadım."</p>

      <p>&nbsp;Babasının sesinde ıstırap vardı. Hal başını kaldırarak ona baktı. Sir Francis'in yüzü yorgundu. Gözlerinin altındaki gölgeler iyice koyulaşmıştı. "Madem yıldızlar iyi şeylere işaret ediyorlar, o halde sizi endişelendiren nedir, baba?"</p>

      <p>&nbsp;Sana çok sert davrandım. Seni fazla zorladım.</p>

      <p>&nbsp;Hal, "Hayır," der gibi başını salladı. "Baba..."</p>

      <p>&nbsp;Ama Sir Francis elini delikanlının koluna koyarak onu susturdu. "sana bunu neden yaptığımı hiçbir zaman unutmamalısın. Eğer seni daha az sevseydim, sana daha şefkatli davranırdım." Hal'ın konuşmak için soluk aldığını hissederek oğlunun kolunu daha sıkıca kavradı. "Yıldızların senin için çizdikleri o belirli kadere karşı seni hazırlamaya, sana gerekli bilgi ve gücü vermeye çalıştım. Bunu anlayabiliyor musun?"</p>

      <p>&nbsp;Evet. Bunu başından beri biliyordum. Aboli bana her şeyi açıkladı.</p>

      <p>&nbsp;Aboli çok akıllı. Ben gittikten sonra da yine seninle beraber olacak.</p>

      <p>&nbsp;Hayır, baba! Böyle söylemeyin.</p>

      <p>&nbsp;Sir Francis, "Yıldızlara bak, oğlum," diye yanıt verdi. Hal durakladı. Babasının ne demek istediğini pek anlayamamıştı. "Yıldızımın hangisi olduğunu biliyorsun. Sana onu daha önce belki yüz kez gösterdim. Şimdi Başak burcuna bak ve yıldızımı ara."</p>

      <p>&nbsp;Hal suratını gökyüzüne doğru kaldırarak doğuya baktı. Aslan Kalbi hâlâ pırıl pırıl ve berraktı. Bakışları ondan Başak burcuna kaydı. Bu burç Aslan'ın hemen yakınındaydı. Hal inledi. Soluğu dudaklarının arasından batıl inanca bağlı bir korkuyla hışırdayarak çıktı.</p>

      <p>&nbsp;Babasının burcunu bir uçtan bir uca pala biçimi bir alev yarıyordu. Bu, ateş kırmızısı bir tüy gibiydi. Kan kadar kırmızıydı.</p>

      <p>&nbsp;Hal, "Kayan bir yıldız," diye fısıldadı.</p>

      <p>&nbsp;Babası düzeltti. "Bir kuyrukluyıldız. Tanrı beni uyarıyor. Buradaki zamanım artık sona eriyor. Eski Yunanlar ve Romalılar bile gökteki bu alevin bir felaket, savaş, açlık ve veba işareti olduğunu biliyorlardı. Kralların ölümünün habercisi olduğunu da."</p>

      <p>&nbsp;Ne zaman? Hal'ın sesi korku doluydu.</p>

      <p>&nbsp;Sir Francis, "Yakında," diye yanıt verdi. "Yakında olmalı. Bunun kuyrukluyıldızın burcumdan geçişini tamamlamadan önce olacağı kesin. Belki de seninle son defa böyle baş başa kalıyoruz."</p>

      <p>&nbsp;Bu şanssızlığı önlemek için yapabileceğimiz hiçbir şey yok mu? Bundan kaçamaz mıyız?</p>

      <p>&nbsp;Sir Francis ciddi bir tavırla, "Felaketin nereden geleceğini bilmiyoruz," dedi. "Kaderden kaçamayız. Kaçarsak onun pençesine düşeriz, bu kesin."</p>

      <p>&nbsp;Hal azimle, "O halde bekler ve onunla savaşırız," diye bağırdı.</p>

      <p>&nbsp;Babası başını salladı. "Evet, savaşırız. Sonuç önceden belli olsa bile. Ama ben seni buraya bunun için getirmedim. Bu gece sana mirasını vermek istiyorum. Tek oğlumsun ve bana ait olan o maddi ve manevi mirası sana devredeceğim." Hal'ın yüzünü avuçlarının arasına aldı. Gözlerinin içine bakabilmesi için başını çevirdi. "Ben öldükten sonra, Kraliçe Elizaeth'in İspanyol Donanması'nın ortadan kaldırılmasından sonra büyükbabanın babası Charles Courteney'e bahşettiği baronet payesi sana geçecek. Sen Sir Henry Courteney olacaksın. Bunu anlıyor musun?"&nbsp;</p>

      <p>&nbsp;"Evet, baba."</p>

      <p>&nbsp;"Soyağacın İngiltere'deki Arma Koleji'nde kayıtlı." Vadide vahşi bir ses yankılanırken kaptan bir an durdu. Ayışığında kayalarda avlanmaya çıkan bir parsın sesiydi bu. O korkunç, hırıltılı kükreme sona ererken Sir Francis usulca konuşmasını sürdürdü. "Tarikat'ta Nautonnier Şövalyesi payesine erişinceye kadar yükselmeni istiyorum."</p>

      <p>&nbsp;Bu hedefe erişmek için çabalayacağım, baba.</p>

      <p>&nbsp;Sir Francis sağ elini kaldırınca orta parmağındaki altın halka fenerin ışığında pırıldadı. Kaptan yüzüğü çıkararak ayın ışıklarını yakalaması için kaldırdı. "Bu yüzük Nautonnier Şövalyeleri'nin bir işaretidir." Hal'ın elini tutup yüzüğü onun orta parmağına geçirmeyi denedi. Ama yüzük çok büyüktü. Bu nedenle onu Hal'ın işaret parmağına taktı. Sonra pelerininin yüksek yakasını açtı. Böylece göğsündeki mevkiini açıklayan büyük mühür ortaya çıktı. İngiltere'nin şaha kalkmış aslanının küçük yakut gözleri ve yukarısındaki pırlanta yıldızlar sönük ışıkta hafifçe parıldadı. Sir Francis mührün zincirini başından geçirerek çıkardı ve Hal'ın başının üstünde tuttu. Sonra da zinciri oğlunun omuzlarına bıraktı. "Bu mühür de yine işaretin diğer bir parçası. Tapınağa girmen için gerekli olan anahtar bu."</p>

      <p>&nbsp;Bana güvendiğiniz için onur duyuyorum. Ama utanıyorum da. "Sana bırakacağım manevi mirasın bir parçası daha var." Sir Francis pelerinin kıvrımlarının arasına elini soktu. "Annenin anısı bu." Elini açtı. Şimdi avucunda Edwina Courteney'in minyatürü olan bir madalyon duruyordu.</p>

      <p>&nbsp;Işık Hal'ın portrenin ayrıntılarını seçmesini sağlayacak kadar iyi değildi. Ama annesinin hayali delikanlının kafasına ve kalbine oyulmuştu. Hal hiçbir şey söylemeden madalyonu yeleğinin cebine koydu.</p>

      <p>&nbsp;Sir Francis usulca, "Annenin ruhunun sükûna kavuşması için birlikte dua etmeliyiz," dedi. Baba oğul başlarını eğdiler. Kaptan birkaç dakika sonra kafasını kaldırdı. "Artık geriye sadece sana bırakacağım dünyevi mirastan söz etmek kaldı. Önce Devon'daki malikânemiz High Weald Benim yolduğumda malikâne ve topraklarla Thomas Amca'nın ilgilendiğini biliyorsun. Belgeler Plymouth'daki avukatımda..." Sir Francis uzun bir süre konuşarak İngiltere'deki mal ve mülkünü ayrıntılarıyla anlattı. "Bütün bunları senin için günlüğüme yazdım. Ama sen defteri inceleyemeden biri onu çalar ya da yırtabilir. Sana söylediklerimin hiçbirini unutma."</p>

      <p>&nbsp;Hal söz verdi. "Hiçbirini de unutmayacağım."</p>

      <p>&nbsp;Sonra bu yolculuk sırasında ele geçirdiğimiz ganimet var. Hem Heerlycke Nacht, hem de Stanvastigheid'den aldığımız ganimeti sakladığım sırada sen de benimleydin. O ganimetle İngiltere'ye döndüğün zaman her tayfaya hak ettiği payı vermeyi unutma.</p>

      <p>&nbsp;Bunu kesinlikle yapacağım.</p>

      <p>&nbsp;Tahtın payının her penisini Kral'ın gümrük memurlarına ver. Sadece ahlaksız biri hükümdarını kandırmaya kalkışır.</p>

      <p>&nbsp;Kralımın hakkını ona vermeyi unutmayacağım.</p>

      <p>&nbsp;Sir Francis, "Sen ve Kral'ım için kazandığım bütün o hazineler kaybolduğu takdirde hiçbir zaman rahat edemem," dedi. "Tarikat'ın bir şövalyesi olarak yemin etmeni istiyorum. Ganimetin yerini başka hiç kimseye açıklamayacağına yemin etmelisin. Önümüzdeki çetin günlerde kızıl kuyrukluyıldız burcumu yönetir ve kaderimizi çizerken bazı düşmanlar seni bu yemininden dönmeye zorlayabilirler. Aklında her zaman ailemizin düsturu olsun. Durabo! Dayanacağım."</p>

      <p>&nbsp;Hal, "Şerefim ve Tanrı adına dayanacağım," diye söz verdi. Bu sözleri kolaylıkla söyledi. Onları ilerde hatırladığı zaman bu sözlerin çok acı ve kalbini ezecek kadar ağır olacağını bilmiyordu.</p>

      <p>***</p>

      <p>&nbsp;</p>
    </div>
  </div>
</body>
</html>
