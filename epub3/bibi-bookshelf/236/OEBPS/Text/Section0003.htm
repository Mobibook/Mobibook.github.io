<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <p>İki gemi de yelken açmıştı. Küçük karavelanın sadece gabya ve cunda yelkenleri açılmıştı. Dev kalyonun ise mayistra yelkenleri. Birlikte kuzeydoğuya doğru gidiyor ve Agulhas Burnu'ndan uzaklaşıyorlardı. Rotaları Afrika kıtasının doğu kıyılarıydı. Sir Francis kalyonun ortasına toplanmış olan tayfalara babaca bir şefkatle baktı.</p>

      <p>&nbsp;Her birinize ödül olarak elli altın verileceğini söyledim. Mürettebat Çılgın gibi onu alkışladı. İçlerinden bazıları yaralanmışlar, küpeştenin önündeki şiltelerde yatıyorlardı; kan kaybından ayakta duramayacak kadar bitkinlerdi. Ama bu törenin bir kelimesini bile kaçırmak istemiyorlardı. Ölüleri branda bezlerine sararak kefenleri dikmişlerdi. Her birinin ayaklarına bir Hollanda topu bağlanmıştı. Şimdi burunda yatıyorlardı On altı İngiliz ve kırk iki Hollandalı ölüm yüzünden yol arkadaşı olmuştu. Şimdi sağ kalanların hiçbiri onları düşünmüyordu.</p>

      <p>&nbsp;Sir Francis bir elini kaldırınca tayfalar sustular ve kaptanın ondan sonraki sözlerini kaçırmamak için öne doğru ilerlediler.</p>

      <p>&nbsp;Sir Francis, "Size yalan söyledim..." diye açıkladı. Kulaklarına inanamayan mürettebat sersemledi. Sonra inleyerek öfkeyle homurdandılar. "İçinizde kısa günün kârı olarak..." Sir Francis sözlerinin etkisini artırmak için durdu. "İki yüz sterlin daha zengin olmayan hiç kimse yok."</p>

      <p>&nbsp;Tayfalar ona hayretle bakarlarken sessizlik uzadı. Sonra adamlar sevinçten sanki çılgına döndüler. Zıplayıp hoplayarak ulur gibi sesler çıkardılar. Birbirlerini yakalayarak döndürdüler. Çılgınca bir "cig" dansıydı bu. Yaralılar bile doğrularak sevinçle haykırdılar.</p>

      <p>&nbsp;Sir Francis onlara şefkatle gülümseyerek bir süre sevinçlerini açıklamalarına izin verdi. Sonra elindeki elyazılarıyla doldurulmuş bir deste kâğıdı başının üzerinde salladı. "İşte bu geminin manifestosundan çıkardığım özet."</p>

      <p>&nbsp;Mürettebat, "Onu okuyun," diye yalvardı.</p>

      <p>&nbsp;Bu iş hemen hemen yarım saat sürdü. Çünkü Kaptan yüksek sesle konşimentoyu okuyarak sözleri İngilizceye çevirirken tayfalar listedeki her maldan sonra, "Yaşa!" diye bağırıyorlardı. Koşinel, biber, vanilya, safran, karanfil ve kakule. Bunların toplam ağırlığı kırk iki tondu. Mürettebat bu baharatın her gramının gümüş külçeler kadar değerli olduğunu biliyordu. Adamlar haykırırlarken Sir Francis yine elini kaldırdı. "Bu sonu gelmeyen listeyi okuyarak sizi sıktım mı? Bu kadarı yetti mi?"</p>

      <p>&nbsp;Tayfalar, "Hayır!" diye gürlediler. "Okuyun!"</p>

      <p>&nbsp;Eh. Geminin ambarlarında birkaç ton kereste de var. Baluvetek. Ekvator'un kuzeyinde hiç görülmeyen türden keresteler. Bunların ağırlığı üç yüz tondan fazla. Mürettebat gözleri heyecandan parlayarak bu sözleri dinliyordu. Kaptan ekledi. "Daha çok var ama sizi yorduğumu görüyorum. Herhalde artık dinlemek istemiyorsunuz."</p>

      <p>&nbsp;Gemiciler yalvardılar. "Lütfen okuyun!"</p>

      <p>&nbsp;Mavili beyazlı, en nadide Çin porselen takımları. Toplar halinde ipek. İşte bu hanımları memnun edecek. Mürettebat "hanım" sözcüğünü duyunca kızgın erkek filler gibi böğürdüler. Ceplerinde iki yüz sterlinle li„atıa eriştikleri zaman istedikleri tipte ve güzellikte pek çok kadın bulabileceklerdi.</p>

      <p>&nbsp;Altın ve gümüş de var. Ama onları kilitli çelik sandıklarla ana ambarın dibine yerleştirmişler. Üzerlerinde üç yüz ton ağırlığında kereste var. Altınla gümüşü ancak limana ulaşıp ana ambarı boşalttıktan sonra ile geçirebileceğiz.</p>

      <p>&nbsp;Tayfalar yine yalvardılar. "Ne kadar altın? Bize ne kadar gümüş olduğunu söyleyin."</p>

      <p>&nbsp;Elli bin gulden değerinde gümüş para. Yani değeri on bin İngiliz sterlininden daha fazla. Kandy'de, Krishna Nehri'nin üzerindeki Kollur madenlerinden çıkarılmış üç yüz külçe altın. Onları Londra'da sattığımız zaman kaç para getireceklerini Tanrı bilir.</p>

      <p>&nbsp;Hal ana direk çarmıhlarına tutunmuştu. Oradan kıç güvertesinde duran babasını görebiliyordu. Sir Francis'in söylediklerinin hiçbirinden pek bir anlam çıkaramıyordu. Sadece belli belirsiz bunun Hollandalılarla girişilen savaş sırasında İngilizlerin ele geçirdikleri ganimetin en büyüklerinden biri olduğunu anlıyordu. İyice sersemlemiş, sarhoş gibi olmuştu. Dikkatini hiçbir şeye veremiyordu. Aklı fikri kendi kılıcıyla ele geçirdiği o hazinelerin en büyüğündeydi. Genç kadın şimdi ağırbaşlı bir tavırla oturuyordu. Hizmetçisi de yanındaydı. Sir Francis şövalyece bir nezaketle kaptanın kamarasındaki oymalı, minderli koltuklardan birini Hollanda Valisi'nin karısının oturması için kıç güvertesine koydurmuştu. Petrus van de Velde de karısının arkasında duruyordu. Kıyafeti çok güzeldi. Ayağında yumuşak İspanyol derisinden yapılmış, dizlerine kadar gelen çizmeler, başında da peruğu vardı. Şişman göğsünü kalın kurdele ve madalyalar örtüyordu.</p>

      <p>&nbsp;Hal adamdan nefret ettiğini fark ederek şaşırdı. Vali sürüne sürüne yatağın altından çıktığı zaman onu şişlemediği için pişmanlık duyuyordu. Böylece adamın bir melekten farksız olan karısı dul kalmış olacaktı.</p>

      <p>&nbsp;Delikanlı hayatını Guinevere'ine adayan bir Lancelot olmayı hayal ediyordu. Katinka'nın her kaprisine boyun eğecek, alçakgönüllü davranacaktı. Genç kadına olan saf ve temiz aşkı ona kahramanlıklar yapmak için ilham verecekti. Hatta Katinka'nın isteği üzerine bir şövalye gibi</p>

      <p>&nbsp;Kutsal Kupa'yı bile aramaya çıkacaktı. O kutsal emaneti genç kadının gü zel, beyaz ellerine bırakacaktı. Bu düşünce Hal'ın zevkle titremesine neden oldu. Delikanlı özlemle aşağıya, kadına baktı.</p>

      <p>&nbsp;Hal çarmıhlarda böyle hayal kurarken, aşağıda, güvertedeki tören sona erdi. Valinin arkasına kaptan ve esir alınan diğer subaylar dizilmişlerdi. İçlerinde sadece Albay Cornelius Schreuder şapkasızdı. Çünkü başı sargılıydı. Aboli'nin kafasına indirdiği darbeye rağmen gözleri hiç de bulanık değil, hâlâ berraktı. Sir Francis ganimeti sayarken Albayın yüzünde öfkeli bir ifade vardı.</p>

      <p>&nbsp;Sir Francis mürettebata, "Hepsi bu kadar değil, çocuklar!" diye açıkladı. "Çok şanslı olduğumuz için gemide bir şeref konuğumuz da var. Ümit Burnu'ndaki Hollanda yerleşim merkezinin yeni valisi." Alaylı ve abartılı bir tavırla van de Velde'yi selamladı. Adam ona öfkeyle bakıyordu. Kendisini yakalayanlar durumunu ve değerini anlamışlardı. Vali de bu yüzden kendini daha güvende hissediyordu.</p>

      <p>&nbsp;İngilizler yine bağrıştılar ama gözlerini Katinka'ya dikmişlerdi. Sir Francis kadını tanıtmak zorunda kaldı. "Yine şanslı olduğumuz için valinin güzel eşi de bizimle beraber..." Mürettebat kadının güzelliğini överken kaptan duraklamak zorunda kaldı.</p>

      <p>&nbsp;Van de Velde, "Kaba köylü sürüsü," diye homurdanarak elini Katinka'yı korumak istermiş gibi onun omzuna koydu. Genç kadın irileşmiş menekşe gözleriyle mürettebata bakıyordu. Güzelliği ve saflığı tayfaların utanarak susmalarına neden oldu.</p>

      <p>&nbsp;Mevrouw van de Velde, Amsterdam Valisi Hendrik Coetzee'nin tek kızı. Heer Coetzee, Hollanda Doğu Hint Şirketi yönetim kurulunun da başkanı.</p>

      <p>&nbsp;Mürettebat genç kadına huşuyla baktı. Pek azı böyle üstün bir kimsenin önemini kavrayabildi. Ama Sir Francis'in bu unvanları sayarken takındığı tavır onları etkiledi.</p>

      <p>&nbsp;Vali ve eşi fidyeleri ödeninceye kadar bu gemide tutulacaklar. Esir alınan Hollandalı subaylardan biri Ümit Burnu'na gönderilecek. Şirketin ilk gemisiyle fidye isteği Amsterdam'daki yönetim kuruluna bildirilecek.</p>

      <p>&nbsp;Tayfalar bu sözleri düşünürlerken irileşmiş gözlerle valiyle karısına baktılar. Sonra Koca Daniel, "Ne kadar, Sir Francis?" diye sordu. "Fidye ne kadar olacak? Neye karar verdiniz?"</p>

      <p>&nbsp;Vali için istediğimiz fidye iki yüz bin altın.</p>

      <p>&nbsp;Mürettebat afallamıştı, bu rakam onların kavrayabilecekleri gibi bir meblağ değildi.</p>

      <p>&nbsp;Daniel tekrar bağırdı. "Kaptanı alkışlayalım, çocuklar!" Tayfalar sesleri kısılıncaya kadar haykırdılar.</p>

      <p>&nbsp;Sir Francis esir aldıkları Hollandalı denizcilerin oluşturdukları sıranın önünde ağır ağır ilerledi. On sekizi yaralı, kırk yedi kişi vardı.</p>

      <p>&nbsp;Kaptan önünden geçtiği her adamın yüzünü inceledi. Sağlam, kaba suratlı ve yüzlerindeki ifade pek de zekice olmayan insanlardı bunlar. Hiçbirinin fidye bakımından bir değeri olmadığı belliydi. Aslında yük olacaklardı. Bu tayfaları yedirip içirmek gerekecekti. Başlarına nöbetçi dikilmesi de. Çünkü cesaretlerini toplayıp ayaklanmaları tehlikesi her zaman vardı.</p>

      <p>&nbsp;Sir Francis kendi kendine, "Onları başımızdan ne kadar çabuk atarsak o kadar iyi olur," diye mırıldandı. Sonra da tayfalara kendi dillerinde, Görevlerinizi çok iyi yaptınız," dedi. "Serbest bırakılacak ve Ümit Burnu'ndaki kaleye gönderileceksiniz. Torbalarınızı yanınıza alabilirsiniz. Gitmeden önce hakkınız olan ücreti almanızı da sağlayacağım." Adamların yüzlerinde sevinçli ifadeler belirdi. Böyle bir şeyi beklemiyorlardı. Kaptan yeni kamarasına inen merdivene giderken, bu sayede gürültü çıkarmayacak, sessizce bekleyecekler, diye düşündü. O çok şanlı şerefli tutsakları onu kamarada bekliyorlardı.</p>

      <p>&nbsp;Sir Francis kamaraya girip maun masanın başına geçerken, "Baylar," dedi. "Bir kadeh Kanarya şarabı içer misiniz?"</p>

      <p>&nbsp;Vali van de Velde açgözlü bir ifadeyle başını salladı. Boğazı kurumuştu. Yarım saat önce yemek yemiş olmasına rağmen karnı guruldayıp duruyordu. Sir Francis'in uşağı Oliver uzun saplı kadehlere sarı içkiden doldurdu. Hollandalı kaptanın dolabında bulduğu meyve şekerlemelerini ikram etti. Kaptan şekerlemeleri tanıyarak yüzünü ekşitti. Ama Kanarya Şarabından bolca bir yudum aldı.</p>

      <p>&nbsp;Sir Francis not aldığı kâğıt destesine baktı. Sonra da kaptanın yazı masasında bulduğu mektuplardan birine bir göz attı. Bu, Hollanda'nın tanınmış bir bankasından geliyordu. Başını kaldırarak kaptana baktı ve sert bir sesle, "Sizin gibi hizmet gören ve VOC' de mevki sahibi olan bir kimsenin kendi adına ticaret yapmasını anlayamıyorum," dedi. "İkimiz de Onyedi'lerin bunu kesinlikle yasakladıklarını biliyoruz."</p>

      <p>&nbsp;Kaptan itiraz edecekmiş gibi bir tavır takındı. Ama Sir Francis parmaklarını mektuba vurunca bundan vazgeçti. Yanında oturan valiye suçlu suçlu baktı.</p>

      <p>&nbsp;Sizin zengin bir adam olduğunuz anlaşılıyor, Mijnheer. İki yüz bin guldenlik bir fidye sizi sarsmaz. Bunun farkına bile varmazsınız. Hollandalı kaptan kaşlarını çatarak homurdandı. Ama İngiliz nazik nazik konuşmasını sürdürdü. "Bankerlerinize bir mektup yazarsanız, bu sorun centilmence aramızda halledilir. Ben bu paranın altın karşılığını alır almaz serbest kalırsınız." Hollandalı kabul ettiğini belirtmek için başını eğdi.</p>

      <p>&nbsp;Sir Francis konuşmasını sürdürdü. "Gemi subaylarına gelince... Mürettebat kayıtlarınızı inceledim." Defteri önüne çekerek açtı. "Hepsinin de önemli akrabaları ya da paraları olmadığı anlaşılıyor." Başını kaldırarak Hollandalı kaptana baktı. "Bu doğru değil mi?"</p>

      <p>&nbsp;Evet, doğru, Mijnheer.</p>

      <p>&nbsp;Onları da tayfalarla birlikte buruna yollayacağım. Artık bir sorun kalıyor. Vali van de Velde ve sayın eşi için fidye istediğimizi şirketin yönetim kuruluna kim bildirecek? Ayrıca sizin bankerlerinize yollayacağınız mektubu kim götürecek?</p>

      <p>&nbsp;Sir Francis başını kaldırarak valiye baktı. Van de Velde ağzına bir meyve şekerlemesini daha tıkıp, "Schreuder'i yollayın," diye yanıt verdi.</p>

      <p>&nbsp;Schreuder'i mi? İngiliz masasındaki desteyi karıştırdı, sonunda Albayla ilgili belgeyi buldu. "Albay Cornelius Schreuder. Ümit Burnu'ndaki garnizona yeni atanmış."</p>

      <p>&nbsp;Evet, o. Van de Velde bir şekerlemeye daha uzandı. "Kayınpederime fidye mektubunuzu o verirse sizi daha çok ciddiye alırlar."</p>

      <p>&nbsp;Sir Francis şekerlemeyi çiğneyen adamı süzdü. Vali neden Albayı başından atmak istiyor, diye düşündü. O becerikli ve deneyimli biri. Van de Velde'nin onu yanında tutmak istemesi daha mantıklı olurdu. Ama valinin Schreuder'i ciddiye almalarıyla ilgili sözleri doğruydu. Ayrıca Albay Schreuder'in kalyonda bir süre hapis tutulduğu takdirde birtakım sorunlar yaratabileceğini de seziyordu Sir Francis. "Pekâlâ," dedi. "Onu yollayacağım"</p>

      <p>&nbsp;Vali pudra şekeri bulaşmış dudaklarını memnunlukla büzdü. Karısın yakışıklı Albayla ilgilendiğinin farkındaydı. Katinka'yla evleneli birkaç ay olmuştu ama karısının bu sürede en aşağı on sekiz âşığı olduğunu biliyordu. İçlerinden bazılarıyla bir saat beraber olmuştu, bazılarıyla da bir akşam.</p>

      <p>&nbsp;Van de Velde dadı Zelda'yı maaşa bağlamıştı. Kadın ona hanımının her macerasını haber veriyordu. Her müstehcen ayrıntıyı anlatırken ikinci elden büyük bir zevk duyuyordu.</p>

      <p>&nbsp;Van de Velde, Katinka'nın cinsel açlığını fark ettiği zaman çok öfkelenmişti. Karısına hiddetle çatmıştı ama bu, genç kadını hiç etkilememişti. Van de Velde, Katinka'yı hiçbir zaman kontrol edemeyeceğini anlamıştı. Ne fazla karşı çıkabiliyor, ne de onu geri gönderebiliyordu. Bir kere Katinka için deli oluyordu. İkincisi kadının babası çok zengin ve nüfuzluydu. İyice zengin olması ve yükselmesi hemen hemen tümüyle karılına bağlıydı. Sonunda tek çarenin, Katinka'nın baştan çıkmasını ve eline fırsat geçmesini engellemek olduğuna karar, verdi. Yolculuk sırasında kansını neredeyse kamaraya hapsetmeyi başardı. Böyle yapmazsa karısının, Albayın gösterişli bir tavırla sergilediği özelliklerini deneyeceğinden emindi. Schreuder'i gemiden uzaklaştırdığı takdirde Katinka'nın eğlencesi iyice kısıtlanmış olacaktı. Genç kadın uzun süre böyle şeylerden yoksun kalırsa belki valinin terli terli kendisine yaklaşmasına izin verirdi.</p>

      <p>&nbsp;Sir Francis başını salladı. "Pekâlâ. Albay Schreuder'i elçiniz olarak yollayacağım." Masadaki almanağın sayfalarını çevirdi. "Ümit Burnundan Hollanda'ya gidiş geliş, uygun rüzgâr ve ulu Tanrı'nın izniyle sekiz aydan fazla sürmez. Noel'de, burundaki görevinize başlamak için özgürlüğünüze kavuşacağınızı sanıyorum."</p>

      <p>&nbsp;Fidyeyi alıncaya kadar bizi nerede tutacaksınız? Karım kibar bir hanımefendidir. Ayrıca zayıf ve nahiftir de.</p>

      <p>&nbsp;"Sizi güvenli ve rahat bir yere götüreceğiz. Bundan emin olabilirsiniz, efendim."</p>

      <p>&nbsp;"Fidyeleri getirecek gemiyle nerede buluşacaksınız?"</p>

      <p>&nbsp;"Otuz üç derece güney enlemi ve dört derece otuz dakika doğu paralelinde."</p>

      <p>&nbsp;"Nerede bu yer? "</p>

      <p>&nbsp;"Ah, sayın vali, bu, şu anda bulunduğumuz nokta." Sir Francis kolay kolay tuzağa düşüp üssünün yerini açıklayacak değildi.</p>

      <p>***</p>

      <p>&nbsp;</p>
    </div>
  </div>
</body>
</html>
