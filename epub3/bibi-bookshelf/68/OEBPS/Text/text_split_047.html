<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>text</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="baslik">Pazar, 29 Eylül 1929</p>

    <p class="normal">43</p>

    <p class="normal">Küçük Ophélinha,</p>

    <p class="normal">Size gerçekten yazmadığım için, yazmadığımı söylemenizi istemediğimden yazıyorum size. Bu yazdığım yalnızca bir tek satırdan ibaret olmayacak size söz verdiğim gibi, ama çok satırdan da ibaret olmayacak. Hastayım, nedeni de büyük ölçüde dünkü bir dizi kaygı ve zorunluluk. Hasta olduğuma inanmak istemiyorsanız inanmazsınız elbette. Ama lütfen bana inanmadığınızı söylemeyin. Zaten hastalığım bana yeter: Ayrıca bundan kuşkulanmanız ya da sanki benim elimdeymiş gibi sağlığımla ilgili hesap sormanız gerekmez, veya benim ne hakkında olursa olsun birine hesap vermek zorunda olmam gerekmez.</p>

    <p class="normal">Cascais’e (Cascais, Lizbon dışında ama pek uzakta olmayan bir yer anlamındadır, Cintra ya da Caxias demek de olabilir) gitme konusunda size söylediklerim kesinlikle doğru: En azından niyetim açısından doğru. İnsanın kendi niteliklerinde kusursuz egemenliğe ve aklın olabilecek en güçlü ve en ustalıklı düzeye ulaştığı yaşa15 geldim. Bazı şeyleri tamamlayarak, daha başkalarını bir araya getirerek, yazılacak olanları da yazarak edebiyat yapıtımı oluşturma zamanı geldi artık. Bu yapıtı bitirmek için huzura ve belli bir yalnızlığa ihtiyacım var. Yazık ki, çalıştığım bürodan ayrılamam (bunu kesinlikle yapamam, çünkü düzenli bir gelirim yok), ama haftanın iki gününü (çarşambaları ve cumartesileri) bu büroların işlerine ayırıp geri kalan beş günü kendime ayırabilirim. Bu noktada da şu ünlü Cascais hikayesi ortaya çıkıyor.</p>

    <p class="normal">İleriki bütün yaşamım bunu yapıp yapamayacağıma ve de kısa zamanda yapabilmeme bağlı. Hem zaten yaşamım edebiyat yapıtımın —ister iyi ister kötü olsun veya olabilsin— çevresinde dönüyor. Gerisi benim için ikinci derecede önemli; sahip olmak istediğim şeyler var elbette, bazılarıysa ister gelsin ister gelmesin benim için fark etmez. Benimle işi olan herkesin benim böyle biri olduğuma ikna olması gerekir, benden sıradan ve önemsiz bir adamın çok saygıdeğer duygularını beklemek de benim mavi gözlü sarı saçlı biri olmamı beklemek demektir. Bana bir başkasıymışım gibi davranmaksa sevgimi korumanın en iyi yolu değildir. Bu durumda en iyisi, böyle olan bir başkasına böyle davranmalıdır, o zaman da “bir başka kişiye seslemek” gerekir ya da bunun gibi bir şey işte.</p>

    <p class="normal">Küçük Ophélia’yı çok —gerçekten çok— seviyorum. Mizacına ve karakterine çok —büyük ölçüde— değer veriyorum. Eğer bir gün evlenirsem bu ancak sizinle olur. Geriye bir tek evliliğin, aile ocağının (ya da başka türlü nasıl söyleniyorsa) benim Düşünce yaşamımla uyuşan şeyler olup olmadığını bilmek kalıyor. Bu konuda kuşkum var. Şimdilik, ya da en kısa zamanda bana özgü olan bu Düşünce ve çalışma yaşamını düzenlemek istiyorum. Eğer düzenlemeyi başarmazsam, evlenmeyi düşünmenin aklımdan bile geçmeyeceği apaçık ortada. Şayet bunu, evliliği bana can sıkıcı gösterecek biçimde düzenlersem o zaman da evlenmeyeceğim gün gibi ortada. Ama böyle olmama olasılığı da yok değil. Bunuysa gelecek —burada yakın gelecek söz konusu— söyleyecektir.</p>

    <p class="normal">İşte size söyleyeceğim şey buydu, ve bu da doğrusunu söylemek gerekirse gerçeğin ta kendisi. Hoşça kalın küçük Ophélia. Uyuyun, yemek yiyin ve kilo vermeyin.</p>

    <p class="normal">Sizin çok sadık</p>

    <p class="sagdanithaf">Fernando’nuz</p>
  </div>

  <div class="calibre1" id="calibre_pb_51"></div>
</body>
</html>
