<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>text</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="baslik">24 Eylül 1929</p>

    <p class="normal">40</p>

    <p class="normal">Şimdi benim Yabanarım kendisine (belki gerçekten yabanarısıdır da bana ait değildir), aklı Rua do Ouro’da bir yere düşmüş, uyanıklığı Rua S. Nicolau’nun köşesini dönerken kamyon altında kalmış bir yaratığın yazması gereken hoşlukları söyleyecek.</p>

    <p class="normal">Benim (?) küçük Yabanarım gerçekten seviyor mu beni ? Neden yaşlı insanlara karşı böyle tuhaf duygular besliyorsunuz? Mektubunuzda teyzelerinize güçlükle katlandığınızı kendiniz söylüyorsunuz, oysa onlar zaten teyze de değil, biri seksen küsur, öbürü de elli küsur yaşında; peki nasıl oluyor da onlara yakın yaşlardaki bir varlığa bu kadar gönülden katlandığınızı ileri sürebiliyorsunuz, üstelik o varlık teyzelerinizden biri bile olamaz, çünkü, tersi gösterilmedikçe, bu iş için genellikle kadın olmak gerekir. Teyzelerin olabilmesi için gerekli koşul elbette iki ya da daha çok kadının var olmasıdır. Oysa , ben, şimdiye kadar ancak dayı olmayı becerdim, kız kardeşimin kızına dayı oldum (işin tuhaf yanı da bu); kendisi de bana şu nedenlerden dolayı “Fenando dayı” diyor: (1.) daha önce söylediğim gibi dayısıyım; (2.) adım (hatırlıyor musunuz acaba? Fernando; (3.) r harfini söylemeyi beceremiyor.</p>

    <p class="normal">Beni görmek istemediğinizi söylediğinizden ve beni görmek istememeyi istemek size dokunduğundan ve sizi telefonla aramamı istediğinizden (çünkü telefon etmek en azından uzakta kalmaktır) bana ait olmayan siz, siz Yabanarısı, ben size zaten telefon ettim ve şu anda da size yazmakla meşgulüm; hatta, daha doğrusu size yazmayı yeni bitirdim, çünkü hemen burada noktalıyorum. Siyah evrak çantamı hazırlıyorum, mektubumu oraya koyacağım. Anlıyor musunuz beni?</p>

    <p class="normal">Aynı zamanda hem Hindistan’a hem de Pombal’a14 gitmek isterdim. İlginç karışım değil mi? Her neyse, bu , yolculuğumun yalnızca bir bölümü. Hatırlıyor musunuz bu coğrafyayı Yabanarılarının en hası ?</p>

    <p class="sagdanithaf">Fernando</p>
  </div>

  <div class="calibre1" id="calibre_pb_48"></div>
</body>
</html>
