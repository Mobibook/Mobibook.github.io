<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>text</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="idebold">İlk Mektup</p>

    <p class="normal">Bir gün büroda ışıklar söndü. Freitas yoktu, ayak işlerine bakan çocuk Osorio da dışarı çıkmıştı. Fernando gitti bir gaz lambası buldu getirdi, yaktı, çalışma masama koydu.</p>

    <p class="normal">Kapanış saatinden biraz önce masanın üstüne bırakılmış küçük bir kağıt parçası dikkatimi çekti: Üstünde “Lütfen kalın” yazıyordu. Ben de biraz oyalanıp bekledim. O sırada Fernando’nun bana olan ilgisini fark etmiştim, itiraf edeyim ki ben de onu oldukça çekici buluyordum…</p>

    <p class="normal">Hatırlıyorum, ayaktaydım; çalıştığım yere girdiği sırada ceketimi giymekle meşguldüm. Sandalyeme oturdu, elindeki lambayı bıraktı, bana döndü ve birden tıpkı Hamlet’in Ofelya’ya yaptığı gibi aşkını ilan etmeye başladı: “Ah! Sevgili Ophélia! Mısralarımı ustalıkla işleyemiyorum, iç çekişlerimi ölçecek bir sanatım yok; ama seni çok seviyorum. Ah! Sonsuz derecede, inan bana.”</p>

    <p class="normal">Alt üst olmuştum elbette, ne söyleyeceğimi bilmeden ceketimi sırtıma geçirdiğim gibi apar topar yanından ayrıldım. Fernando kalktı, bana kapıya kadar eşlik etmek için lambayı aldı. Ama birden lambayı iki çalışma odasını birbirinden ayıran duvarın üstüne bıraktı; hiç ummadığım bir anda belimden yakaladı, beni kolları arasına alıp sımsıkı sardı, hiçbir şey söylemeden tutkuyla öptü; çılgınca öptü.</p>

    <p class="normal">Bana ithaf ettiği ilk mısralar işte böyle doğdu; ne yazık ki sonradan bu mısralar yitip gitti, ama ben onları asla unutmadım:</p>

    <p class="siir">Çılgına döndüm, şaşkına döndüm,</p>

    <p class="siir">Sonsuz öpücüklere boğdum onu,</p>

    <p class="siir">Kendime çektim ,</p>

    <p class="siir">Sarıldım</p>

    <p class="siir">Esridim kollarında,</p>

    <p class="siir">Çılgına döndüm öylece kalakaldım.</p>

    <p class="siir">Öpücükler ver bana, çok, daha çok ver</p>

    <p class="siir">Ki senin büyülerine kapılan,</p>

    <p class="siir">Kollarında tutsak olan ben,</p>

    <p class="siir">Ne hayatımı duyabileyim</p>

    <p class="siir">Ne de ruhumu, yitik kuş olan</p>

    <p class="siir">Aşk-mavisinde göklerinin.</p>

    <p class="siir">Aşklarımın minicik ağzı,</p>

    <p class="siir">Çiçekler gibi sevimli,</p>

    <p class="siir">Bebeğimin</p>

    <p class="siir">Zarif kolları var beni saracak</p>

    <p class="siir">Ve pek çok öpücüğü var bana verecek</p>

    <p class="siir">Benim ona verebileceğim kadar.</p>

    <p class="siir">Gül goncası küçük kız,</p>

    <p class="siir">Müşfik hem de minicik,</p>

    <p class="siir">Baştan çıkaran küçük beden,</p>

    <p class="siir">Gel gir hayatımda yaşa,</p>

    <p class="siir">Sende sevecen bir barınak sun</p>

    <p class="siir">Zavallı yüreğime…</p>

    <p class="normal">Eve döndüm, şaşırıp kalmıştım, utanıyordum da. Aradan günler geçti, Fernando aramızda olup biteni bilmiyormuş gibi davranıyordu, bunun üstüne ben de açıklama yapması için ona bir mektup yazmaya karar verdim. Bu da onun 1 Mart 1920 tarihli ilk mektubunu yazmasına yol açtı.</p>

    <p class="normal">Bizim namoro’muz5 da işte böyle başladı.</p>
  </div>

  <div class="calibre1" id="calibre_pb_59"></div>
</body>
</html>
