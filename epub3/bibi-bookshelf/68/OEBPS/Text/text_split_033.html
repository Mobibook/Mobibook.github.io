<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>text</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="baslik">19 Haziran 1920</p>

    <p class="normal">29</p>

    <p class="normal">Minicik Bebeğim,</p>

    <p class="normal">Yukarıya seni aramaya gelebilirdim, ama sen bana tam olarak ne yeri ne de saati söyledin. İki nedenden dolayı telefon etmek istemedim sana: Birincisi, daha çok yeni olduğun bir işyerine, uydurma bir “mesaj” bırakarak bile olsa, öyle telefon etmek hiç hoş değil; ikincisi, benim başkaları tarafından dinlenmeden arayabileceğim bir telefonum yok, başkalarının beni dinleyebilmesi de hiç hoşuma gitmez. Ara sıra seni aradığım üç telefondan biri Café Arcada’da, orada konuşmaksa herkesin içinde konuşmak demektir; öbürü, Viera kırtasiye mağazasında, oradaki koşullar da aynı; üçüncüsü de gidip geldiğim bir büroda, bu da memurların çalıştığı büyük odada, ortalık yerde duruyor. Dolayısıyla seninle konuşmak ve gidip Avenida Almirante-Reis tarafında seni beklemek için en iyi koşulu ve en elverişli fırsatı kolluyorum.</p>

    <p class="normal">Firmanın kurulma işi sürüyor. Sağlığım bozuk, sinirlerim de yorgun, ama önemli değil. Yazmaya gelince buna neredeyse hiç zamanım yok.</p>

    <p class="normal">Yarın Baixa’dan, dolayısıyla da Conde Barão9 tarafından gelirken senin sokaktan geçeceğim saat yarım ile bir arası.</p>

    <p class="normal">Hoşça kal İbis’çiğim. Üstelik çok da yorgunum.</p>

    <p class="normal">Çok çok öpücükler, senin, senin</p>

    <p class="sagdanithaf">Fernando’ndan</p>
  </div>

  <div class="calibre1" id="calibre_pb_37"></div>
</body>
</html>
