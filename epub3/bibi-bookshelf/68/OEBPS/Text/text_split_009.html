<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>text</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="baslik">20 Mart 1920</p>

    <p class="normal">5</p>

    <p class="normal">Bebeğim, sevgili küçük Bebeğim,</p>

    <p class="normal">Bugün, Pazar, yarın sabahki taşınma işi için eşyalarımı topladıktan sonra yazıyorum bu mektubu sana ne zaman ulaştıracağımı bilmeden. Boğazım yeniden ağrıyor; yağmur yağıyor; senden uzaktayım —bugün bütün bunlarla oyalanacağım, yarınki taşınmanın belki de yağmurun ve de hasta oluşumun verdiği sıkıntıyı düşünerek, tek kişinin olmadığı bir evde. (Tamamıyla iyileşmezsem ve durumları bir biçimde ayarlarsam) burada Baixa’da Marianno de Sant’Anna’ya gideceğim, zaten bana seve seve kucak açıyor; boğazıma da çok iyi bakıyor, ayın 19’unda bir kez daha anjin olduğumda yaptığı gibi.</p>

    <p class="normal">Ben hastayken, bitkin ve üzgünken seni ne kadar özlediğimi tahmin edemezsin. Geçen gün sana hastalığımdan söz ettiğimde bana (ve sanırım haklı olarak) bu konu seni sıkıyormuş, bütün bunlar seni pek ilgilendirmiyormuş gibi geldi. Sağlıklı biri olan sen başkalarının acı çekmesiyle alay ediyorsun, bunu çok iyi anlıyorum, hatta bu “başkaları” söz gelimi sevdiğini iddia ettiğin ben bile olsam. Tamam, hasta birinin sıkıcı olduğunu, ona şefkat göstermenin güç olduğunu anlıyorum. Ama ben senden yalnızca bana şefkat gösteriyormuş gibi yapmanı, bana karşı yalandan da olsa ilgi göstermeni istiyorum. Bu en azından bana olan ilgini ve rahatıma karşı kayıtsızlığını bir arada görmek kadar yaralamayacak beni.</p>

    <p class="normal">Yarın ve daha sonra, bir yandan iki taşınma işi, öte yandan da hastalığım nedeniyle artık seni ne zaman görürüm bilmiyorum. Yarın belirleyeceğimiz saatte —akşam sekizde ya da daha sonra— seni görmeyi düşünüyorum. Ama yine de seni öğlene doğru görmek isterim (güç gibi görünse de), çünkü saat sekizde benim durumumda olan birinin yatması gerekir.</p>

    <p class="normal">Hoşça kal, küçük sevgili, beni gerçekten sevmek için elinden geleni yap; acılarımı paylaşmak için; iyileşmemi dilemek için; ya da hiç değilse böyle yapıyormuş gibi görün.</p>

    <p class="normal">Çok çok öpücükler, senin, hep senin, ama çok terkedilmiş ve çok üzgün</p>

    <p class="sagdanithaf">Fernando’ndan</p>
  </div>

  <div class="calibre1" id="calibre_pb_13"></div>
</body>
</html>
