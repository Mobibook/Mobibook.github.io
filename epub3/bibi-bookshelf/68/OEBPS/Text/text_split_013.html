<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>text</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="baslik">25 Mart 1920</p>

    <p class="normal">9</p>

    <p class="normal">Canım küçük sevgilim,</p>

    <p class="normal">Bugün bütün gün oradan oraya koşuşup duruyorum, soluk alacak bir yer bulamıyorum, yani bütün gün bir Martinho da Arcada’dan Martinho do Largo de Camões’e gidiyorum bir oradan geri dönüyorum. Bistrolara takılma alışkanlığını dolayısıyla da zevkini yitirmiş biri için çok sıkıcı (üstelik çok da masraflı).</p>

    <p class="normal">Bu tür gelgitlere kendimi kaptırmamak için, hayatımı nasıl düzenleyeceğimi bilmiyorum. Hepsi de Felix, Valladas ve Freitas firması yüzünden: Valladas artık açıkça beni orada istemiyor, şirketin de bir bölümü ona ait olduğuna göre; kuzenim de ağırlığını koymaya ya da en azından karşı çıkmaya cesaret edemiyor. Neyse, az önce sana her şeyi anlattım zaten.</p>

    <p class="normal">Bu mektubu, sana vermesi için Osorio’ya bırakmaya çalışacağım. Bir karışıklık olmasın da!</p>

    <p class="normal">Dinle beni küçük Ophélia, Corpo Santo’dan ablanın evine kadar geçen on beş dakikalık yürüyüş süresinden daha uzun bir süre boyunca konuşabilmemiz için bugünlerde bir ara görüşme fırsatı çıkmaz mı karşımıza acaba?</p>

    <p class="normal">Yarın her zamanki saatte buluştuğumuzda bu konuya yönelik bir şey söylemeye çalış bana.</p>

    <p class="normal">Yorgunluğum geçmedi, ama şimdi, bütün gün boyunca hiçbir şey yapmamaktan kaynaklanan saçma bir yorgunluk söz konusu. Yani senin anlayacağın günüm ziyan olmadı, çünkü bir arkadaşımla ( iş sorunlarıyla ilgili) uzun ve çok önemli bir görüşme yaptım. Ama yoruldum, yapmam gereken şeylerin (neredeyse) hiçbirini yapmadım.</p>

    <p class="normal">Bakalım bugün, taşınma işi için bazı şeyleri derleyip toplamaya girişmek üzere Benfica’ya daha erken gidebilecek miyim. Pazar günü, öğleden sonra sözgelimi seni tekrar görebilsem çok iyi olur.</p>

    <p class="normal">Hoşça kal, sevgilim. Öpücükler, öpücükler, öpüşler, kocaman kocaman öpücükler, minik minik öpücükler, tekrar tekrar öpcükler, senin, her zaman senin</p>

    <p class="sagdanithaf">Fernando’ndan</p>
  </div>

  <div class="calibre1" id="calibre_pb_17"></div>
</body>
</html>
