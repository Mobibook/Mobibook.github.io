<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>text</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="baslik">28 Mayıs 1920</p>

    <p class="normal">21</p>

    <p class="normal">Minicik Bebeğim, Nininha’cığım,</p>

    <p class="normal">Dünkü mektubunu henüz aldım ve hemen okudum. Mektupta anlattıkların beni çok üzdü, özellikle de senin için üzüldüm. Böyle bir şey olacağını bekliyordum zaten, yalnız senin bundan bana daha önce söz etmiş olmandan dolayı değil de (Osorio’nun dediğine göre) dün —hatta sabah— delikanlının Rua da Assumpção’daki büroya gitmiş olmasından dolayı. Genç adam oraya benimle görüşmek üzere gitmiş, ben orada olmayınca da Osorio’ya bir yığın soru sormuş: Yok seninle sık sık görüşüyor muymuşum, vs, vs, gibi; bir de beni seninle görmüş olduğunu falan söylemiş.</p>

    <p class="normal">Tabii eğer benimle konuşmak istediyse, bu, senin bana söz etmiş olduğun entrikayla ilgili bir şey içindi elbette; bu dolabı da senin yeni bir aşığına anlatmayı düşündüğü olaylardan hareketle çevireceğini ileri sürüyordu; ya da, büroya benim orada olmadığımı bile bile , beni görmek bahanesiyle, Osorio’ya o meşhur soruları sormak üzere gitti; bu durum çok daha olasıdır.</p>

    <p class="normal">Her ne olursa olsun bu hikaye beni ilgilendirmez, delikanlıysa hiç ilgilendirmez, ama bütün bu karma karışık durumlar ve bütün bu saçmalıklar seni ya doğrudan doğruya rahatsız ettiği için , ya da babana söylediği şeyle, ve baban kanalıyla da dolaylı olarak, seni rahatsız ettiği için bu iş canımı sıkıyor.</p>

    <p class="normal">Şimdi meselenin ana hatlarını şöyle bir inceleyelim bakalım:</p>

    <p class="normal">Ablanın babana söylemeni salık verdiği şey çok iyi, ya da hemen hemen öyle. Bu bakımdan sana ablanınkinden daha iyi bir tavsiyede bulunamam. Hikayenin tamamlanması ve bütünüyle tutarlı olması için babana söyleyeceklerine şunu da eklemelisin: Yolda sürekli olarak benimle yürümüyordun, bu yalnızca bir kez oldu. Sorumluluğunu benim üstüme atabilirsin, istersen eğer; seninle aynı yöne gittiğim sırada bana rastladığını ve bana eşlik etmeyi reddedemeyişinin, istemiş olsan bile, doğal olduğunu söyleyebilirsin. Babana, Dupin’de çalıştığın günlerde seni ara sıra benimle görmüş olabileceklerini söylemek uygun olur, ama o dönemde bunun dünyanın en doğal şeyi olduğunu, çünkü senin öğlen yemeği için ablana gittiğin saatte benim de sık sık evden gelip Cais do Sodré’den ve her gün İngilizce gazeteleri aldığım Rua do Arsenal’dan geçtiğimi de eklemelisin. Bütün bunların usturuplu biçimde söylenmesi gerekir ( sen Bélem’de çalışmazdan çok önce, yani benim sana açıldığımı söyleyeceğin günden çok önce delikanlı babana sokakta seninle birlikte yürüdüğümü aktaracak olduğunda ya da böyle bir şey yapabildiğinde, durumu kurtarmak için).</p>

    <p class="normal">İyi anladın mı beni Bebek?</p>

    <p class="normal">Şimdi gelelim şu genç adama. Zavallı, bende gülme hissi uyandırıyor. İtiraf edeyim kafaca içinde bulunduğu durumdan dolayı acıdım ona. Bu delikanlı beni endişelendirmiyor, ama buna karşılık beni asıl kaygılandıran şey seni rahatsız edebilecek olması. Onu susturmak için ne yapman gerektiğini sana söyleyeyim.</p>

    <p class="normal">Madem ki baban kanalıyla sana saldırıyor, sen de ona karşı babandan yararlan. Yalan söylemeye de dolap çevirmeye de gerek yok. Babana yalnızca iki şey söylemelisin, ama öyle söylemelisin ki, baban bunları göz önünde tutsun. Birincisi ona bu genç adamın seni neyle tehdit ettiğini anlatmalısın: Yani entrikalar çevirerek karşına çıkabilecek yeni flörtü bozacağını, bunu da sevgilinle bizzat konuşarak yapmak niyetinde olduğunu söylemelisin. Babanla konuşurken bu entrikaların senin açından iftiradan başka bir şey olamayacağını iyice vurgula, ve bu hoş bir şey mi, sor bakalım kendisine, sana kara çalmak isteyen, sana karşı bu kampanyayı daha şimdiden başlattığından emin olduğun birinden yana olup olmadığını sor babana, çünkü delikanlının bu işe (az çok) kendisine de (yani babana) anlattığı birkaç yalanla başladığına, ve bunu istediği gibi, başkalarının yanında da, ailene yabancı kişilerin önünde de mutlaka sürdüreceğine, babana söylemeye cesaret edemeyeceği şeyleri onlara söyleyebileceğine inandığın birinden yana mı onu sor babana. İzliyor musun, anlıyor musun beni? Gerektiği gibi söylendiğinde bunlar babanın aklının bir köşesine yazılacaktır kuşkusuz.</p>

    <p class="normal">İkinci olarak, tavrı ve savurduğu tehditler senin bunlardan kaygılanmana yol açtığı için, sokağa yalnız çıktığında ondan gelecek onur kırıcı sözlere karşı babandan seni savunmasını iste.</p>

    <p class="normal">Bu konuda çok kaygılı görün. Böyle durumlarda ve baba karşısındayken yapılacak en iyi şey durumu abartmaktır, sana pis bir numara yapabileceği düşüncesiyle neredeyse sokağa bile çıkmaktan korktuğunu, bu korkuyla yaşamını sürdürmenin olanaksız olduğunu, vesaire, vesaire söylemektir.</p>

    <p class="normal">Bunun bana bir faydası olmaz elbette, ama genç adamın işini de biraz geciktirecektir.</p>

    <p class="normal">İyi anladın mı beni küçük Nininha?</p>

    <p class="normal">Bugün saat yedi buçukta uğramak için elimden geleni yapacağım. Ama kötü bir gündeyim çünkü Baixa’ya zorunlu olarak dokuzda geri gelmek için eve erken dönmeliyim; üstelik otobüse de binemeyeceğim, bir uçtan bir uca gitmek için epeyce zaman ayırmak gerek. Bu mektupta sana söylemek istediğim öbür şeyleri söylemeye bile zamanım yok.</p>

    <p class="normal">Artık bir başka sefere.</p>

    <p class="normal">Binlerce öpücük, senin ve her zaman senin</p>

    <p class="sagdanithaf">Fernando’ndan</p>
  </div>

  <div class="calibre1" id="calibre_pb_29"></div>
</body>
</html>
