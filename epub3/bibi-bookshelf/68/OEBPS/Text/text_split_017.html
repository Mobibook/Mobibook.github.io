<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>text</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="baslik">5 Nisan 1920</p>

    <p class="normal">13</p>

    <p class="normal">Küçük ve yaramaz Bebeğim,</p>

    <p class="normal">Evdeyim, yapayalnızım; duvarları (tabii ki! Tavanı ve yeri değil) halı kaplayan entelektüel dışında; ama o sayılmaz. Anlaştığımız gibi küçük Bebeğime kendisinin en azından bir tek şey dışında çok kötü biri olduğunu söylemek için yazıyorum; o tek şey de gibi yapmak; bu konuda onun üstüne yok.</p>

    <p class="normal">Görüyorsun bak, sana yazıyorum ama seni düşünmüyorum. Güvercinlerin peşinde olduğum zamanlara duyduğum özlemi düşünüyorum. Biliyorsun senin bunda hiçbir sorumluluğun yok.</p>

    <p class="normal">Bugünkü gezintimiz çok güzeldi —değil mi? Senin keyfin yerindeydi, benim keyfim yerindeydi, günümüz de keyifliydi (dostum değildi ama; yani A.A. Crosse: “Sağlığı yerinde”, üç kuruşluk sağlığı var şimdilik, ancak nezle olmayacak kadar.)</p>

    <p class="normal">Yazımın biraz tuhaf olmasına şaşırma. İki nedeni var bunun. Birincisi kağıt (şu an tek bulabildiğim) çok kaygan, kalem de üstünde çok hızlı gidiyor; ikincisi evde harika bir şişe Porto şarabı buldum, şişeyi açtım, yarısını da içtim bile. Üçüncü neden, yalnızca iki neden olduğu için, demek ki üçüncü olmayacak. (Alvaro de Campos, mühendis3).</p>

    <p class="normal">Sevgilim biz acaba ne zaman bir yerde yalnız olarak buluşabileceğiz? Bu kadar uzun süre öpücüksüz kaldığı için ağzım bir tuhaf, biliyor musun…Kucağıma alacağım Bebeğim, ısırıp yiyeceğim Bebeğim, …cağım Bebeğim! (bu noktada Bebek kötüleşir ve bana vurur…) Sana “baştan çıkarıcı küçük beden” adını takmıştım; öyle olmayı sürdüreceksin, ama benden uzakta.</p>

    <p class="normal">Gel buraya Bebek; Nininho’nun yakınına gel; Nininho’nun kollarına gel; küçücük ağzını Nininho’nun ağzına ver…Gel…O kadar yalnızım ki, öpücüklerden o kadar uzak kaldım ki.</p>

    <p class="normal">Beni gerçekten özlediğinden emin olmak için neler vermezdim ki! Hiç değilse bir teselli olurdu…Ama, belki de sen beni D.A.F.deki ayak işlerine bakan çocuğu ve C.D.&amp; C. deki muhasebeciyi düşündüğünden daha az düşünüyorsundur. Kötü kalpli kız seni, kötü, kötü, kötü, kötü…!</p>

    <p class="normal">Sopa atmak gerek sana.</p>

    <p class="normal">Hoşça kal, kafamı dinlemek için başımı kovaya sokacağım. Büyük adamlar böyle yapar —en azından— 1. bir kafaları; 2. bir başları; 3. başlarını sokacak bir kovaları olduğunda.</p>

    <p class="normal">Dünya var oldukça sürecek olan bir tek öpücük, senin, her zaman senin</p>

    <p class="sagdanithaf">Fernando’ndan (Nininho)</p>
  </div>

  <div class="calibre1" id="calibre_pb_21"></div>
</body>
</html>
