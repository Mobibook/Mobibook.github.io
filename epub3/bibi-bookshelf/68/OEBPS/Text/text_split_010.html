<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>text</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="baslik">22 Mart 1920</p>

    <p class="normal">6</p>

    <p class="normal">Küçük melek bebeğim,</p>

    <p class="normal">Sana yazacak ne çok zamanım ne de zaten söyleyecek pek bir şeyim var, kötü kalpli küçük sevgilim benim; yarın Rua do Arsenal’dan ablanın evine kadar yol boyunca geçen ne yazık ki kısacık süre içinde sana kendim daha iyi söyleyebilirim.</p>

    <p class="normal">Kaygılanmanı istemiyorum, seni neşeli görmek istiyorum, her zaman olduğun gibi. Kaygılanmayacağına söz ver bana —ya da bunun başkaları yüzünden olmasını engellemek için elinden geleni yapacağına söz ver bana olur mu? Üzülmen için hiçbir neden yok, inan bana.</p>

    <p class="normal">Dinle bak küçük Bebek, eskiden şanssızlığım yüzünden bana kuşkulu gibi gelen, şimdiyse giderek daha çok olanaklı gibi gördüğüm bir şeyi dile dualarında. Bay Crosse’un katıldığı bir yarışmada büyük ödüllerden birini —bin sterlinlik bir ödül— kazanması için dua et. Bir de gerçekleşirse eğer, o zaman bunun ikimiz için ne kadar önemli olduğunu tahmin bile edemezsin. Üstelik bugün elime geçen İngiliz gazetesinde pek de şansının bulunmadığı bir yarışmada onun daha şimdiden bir sterline ulaştığını gördüğümden beri artık her şey olanaklı. O şimdi 20 000 (yirmi bin) katılımcı arasında 12 inci. Bir gün 1 numara olması olanaksız mıdır dersin? Ah! Böyle bir şey bir olabilse, küçük sevgilim, büyük bir yarışmada (bin sterlinlik; üç yüzlük değil ama, çünkü bu pek bir işe yaramaz) olabilse. Anlıyor musun beni?</p>

    <p class="normal">Estrela’nın üçüncü katını, fiyatı 70 000 real olanı yeni gördüm. (Aslında, üçüncü katta kimse olmadığı için, ikinci katı gezdim, o da aynı düzende tabii ki.) Sonradan değiştirilebilme olanağı var. Uygundan da öte, harika bir ev! Annem, erkek kardeşlerim, hemşire, teyzem ve benim için yeterince hatta fazlaca büyük. (Ama bu noktada bir şey daha var sana söyleyeceğim, onu yarın söylerim.)</p>

    <p class="normal">Hoşça kal, sevgili; Bay Crosse’u unutma, olur mu? Onun bizim önemli bir dostumuz olduğunu ve bize (ikimize) çok yararı dokunabileceğini düşün.</p>

    <p class="normal">Her boydan bir dolu öpücük, senin, her zaman senin</p>

    <p class="normal">Fernando’ndan</p>
  </div>

  <div class="calibre1" id="calibre_pb_14"></div>
</body>
</html>
