<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>text</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="baslik">31 Temmuz 1920</p>

    <p class="normal">31</p>

    <p class="normal">Sevgili İbis,</p>

    <p class="normal">Mektubu yazdığım berbat kağıdın kusuruna bakma; evrak çantamda yalnız bunu buldum, burada Café Arcada’da da kağıt namına bir şey yok. Ama önem vermezsin değil mi?</p>

    <p class="normal">Mektubunla birlikte kartpostal da henüz yeni elime geçti, çok hoşuma gitti.</p>

    <p class="normal">Ne müthiş rastlantı —değil mi ?— kız kardeşimle ben, seninle tam da aynı zamanda Baixa’ya gitmişiz. Hoş olmayan şeyse, sana yaptığım işaretlere karşın ortadan kaybolmandı.</p>

    <p class="normal">Ben kız kardeşime Avenida Palace Oteline kadar eşlik ettim yalnız, alış veriş yapsın ve bir de şu sıralar orada kalan Belçikalı delikanlının annesi ve kız kardeşi ile dolaşsın diye. Sonra hemen oradan ayrıldım, konuşabilmemiz için seni yakında bir yerde yeniden bulurum diye. Oysa sen bunu istemedin. Ablana gitmek için o kadar acele ettin ki!</p>

    <p class="normal">Üstelik otelden çıkarken ablanın evinin penceresinin (ilave sandalyelerle) locaya çevrildiğini görüyorum gösteri için: Yani benim geçtiğimi görmek için! Bunu fark edince ben de pencerede hiç kimse yokmuş gibi yoluma devam ettim elbette. Eğer palyaçoluk yapmak niyetinde olsaydım ( ki tabiatım buna elverişli değildir) dosdoğru Coliseu10 ya başvururdum. Bir bu eksikti! Kendimi ailene gösteride sunmak şakasına katlanmak eksikti!</p>

    <p class="normal">Eğer pencereye yanında yüz kırk sekiz kişiyle çıkmayı engelleyemediysen o zaman oraya hiç çıkmaman daha iyi olurdu. Mademki beni beklemek ya da benimle konuşmak istemedin, o zaman en azından —mademki pencereye tek başına çıkamıyordun— oraya çıkmama nezaketini gösterebilirdin.</p>

    <p class="normal">Vaktimi sana bunları anlatmakla geçiremem. Eğer yüreğin ( bu beyefendinin var olduğunu düşünerek) ya da sezgin bunları sana içgüdüsel olarak öğretmiyorsa, ben sana bu konuda hocalık falan edemem.</p>

    <p class="normal">En çok arzuladığın şeyin, benim seninle evlenmem olduğunu söylediğinde, yazık ki benim aynı zamanda ablanla, eniştenle, yeğeninle ve de ablanın bilmem kaç müşterisiyle de evlenmem gerektiğini belirtmedin.</p>

    <p class="normal">Her zaman senin</p>

    <p class="sagdanithaf">Fernando’n</p>

    <p class="normal">Hâmiş: Bu mektup, benim mektuplarımı senin herkese gösterme alışkanlığın göz önüne alınmadan yazılmıştır. Eğer aklıma gelseydi biraz yumuşatırdım inan bana. Ama artık çok geç: Önemi de yok. Hem zaten hiçbir şeyin önemi yok.</p>

    <p class="normal">F.</p>
  </div>

  <div class="calibre1" id="calibre_pb_39"></div>
</body>
</html>
