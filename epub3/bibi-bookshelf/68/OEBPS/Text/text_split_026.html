<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>text</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="baslik">28 Mayıs 1920</p>

    <p class="normal">22</p>

    <p class="normal">İkinci mektup</p>

    <p class="normal">İbis’in sevgili küçük Bebeği,</p>

    <p class="normal">Yazmayı henüz bitirdiğim ve postaya yeni verdiğim mektup, sonunda da belirttiğim gibi, sana yazmak istediğim her şeyi içermiyor. Nedeni de, tam bitireceğim sırada ( iyi ki de daha önce değil) kuzenim Café Arcada’ya geldi (bunu da sana oradan yazıyorum). Ara vermek zorunda kaldım, hem de sinirlendim —tabii ki ona değil, zavallının bir suçu yok, hatta o saatte geleceğini bile söylemişti— işlerin bu kadar kötü gitmesine yol açtığı için Kader’e kızdım.</p>

    <p class="normal">Mektubumda da sana söylediğim gibi Baixa’ya saat dokuzda dönmüş olmam gerekiyordu. Kuzenimle konuşurken saat çabucak altı kırk beş oluverdi; o gider gitmez ben de mektubu alelacele bitirdim, postaya verdim…tam o sırada tıraş olmak için eve dönmem gerektiğini hatırladım. Sonuç: Akşam yemeği için eve gidip saat dokuzda Baixa’ya dönmeye zamanım kalmadı. Bu yüzden bir şeyler atıştırmak üzere Arcada’ya geri geldim. Sana oradan yazıyorum.</p>

    <p class="normal">Yavrucuğum: Öbür mektupta söylemek isteyip de söylemeye zaman bulamadığım ama sana bu mektupta söylediğim şey bu, dersini iyi bellemeni ve eğer beni seviyorsan bu öğüde kulak vermeni istiyorum.</p>

    <p class="normal">Kader insana benzer; eğer bize yaptıklarından etkilenmediğimizi ona gösterirsek o zaman bizi rahat bırakır. İşte bu yüzden yalnızca şunu düşünecek irade gücüne sahip olmalısın: Fernando’yu seviyorum, başka hiçbir şey önemli değil.</p>

    <p class="normal">O gence, anlattıklarına yalnızca küçümsemeyle, otantik ve gerçek bir küçümsemeyle yaklaş; takma kafanı ona. Zor mu geliyor? Bunda şaşıracak bir şey yok, çünkü daha çok gençsin sen: Ama eğer bunu senden isteyen bensem, konsantre olmaya senin Nininho’n olmayan her şeye karşı ilgisiz bir tavır takınmaya gücünün yetebileceğini hissetmiyor musun? Eğer bunu yapamıyorsan, henüz sevmeyi bilmiyorsun demektir.</p>

    <p class="normal">Evet, biliyorum, seni her yandan rahatsız ediyorlar, canını sıkıyorlar, bezdiriyorlar. Kendine dikkat et ( anlıyor musun?) gerisine aldırma.</p>

    <p class="normal">Beni seviyor musun, İbis’ini, Nininho’nu seviyor musun?</p>

    <p class="normal">Çok sinirliyim ama en berbat ve en karmaşık şeyleri soğukkanlılıkla karşılamaya aklım yeterince eriyor. On yaş daha genç olsaydım —ne diyorum ben, iki yaş daha genç olmak bile yeterdi— bana anlattıklarından son derece etkilenirdim, alt üst olurdum.</p>

    <p class="normal">Senin için canım sıkıldı; bana gelince, ne kadar sakinim, huzurluyum, kafamın içi nasıl düzenli bilemezsin. Ve de senden çok ama çok hoşlanıyorum Bebek, inan bana ; bu kesinlikle seni sevmiyorum anlamına gelmez; bütün olup bitenlerde yalnızca sana ve kendime önem verdiğim, gerisinin de hiç önemli olmadığı anlamına gelir.</p>

    <p class="normal">Benim için bir şey yapabilir misin? Sakin olmaya çalış, küçümsemeye, aldırmamaya, ilgisiz kalmaya çalış. Sen şu sıra o gencin ekmeğine yağ sürüyorsun. Bak benden hiç hoşlanıyor mu?</p>

    <p class="normal">Yarın seni görmeye geleceğim. En iyisi senin yemek saatinde —öğlen on ikiyi biraz geçe— Bélem’de olayım. Ama anlaşabilmemiz için sabah sen yoldayken ben de Santos’ta olmaya gayret edeceğim.</p>

    <p class="normal">Fark etmiyorsun. Gerçekten de sevinç içindeyim. Çünkü birileri canımı sıkıyor, oysa birilerinin canımı sıkmaya çalışması kızdırmaz beni, tersine engelleri aşmamı sağlar.</p>

    <p class="normal">Sil gözyaşlarını, yavrucuğum! Genellikle sana karşı olan eski dostum Alvaro de Campos bugün senden yana. Eğlenmene bak! Çaba harcanarak elde edilen şey zahmetine değer ancak.</p>

    <p class="normal">Binlerce öpücükle, öpüşle kucaklarım seni, her zaman senin</p>

    <p class="sagdanithaf">Fernando’n</p>

    <p class="normal">Hâmiş: İsteğim dışındaki bazı nedenlerden dolayı yarın sabah gelemeyebilirim. Bu durumda hemen öğle üstü beni Bélem’de bekle. Yolumu gözle sonra da konuşmak için yanıma gel. İlkece baban orada olmaz değil mi? O delikanlıya gelince de, için rahat olsun, bunun hiç önemi yok.</p>
  </div>

  <div class="calibre1" id="calibre_pb_30"></div>
</body>
</html>
