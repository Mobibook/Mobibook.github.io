<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>text</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="baslik">11 Haziran 1920</p>

    <p class="normal">26</p>

    <p class="normal">Sevgili küçük Bebeğim,</p>

    <p class="normal">Dün, Bebeğim İbis’e alınmadı değil mi? Dün İbis’i müşfik ve öpücüklere lâyık buldu değil mi? İyi oldu, çünkü İbis Nininha’nın kendisine kızmasına ya da soğuk davranmasına dayanamaz, çünkü İbis, hatta Alvaro de Campos bile Nininha’yı çok ama çok sever.</p>

    <p class="normal">Bak Nininha, bugün canım çok sıkkın; tam olarak keyifsizim demek istemiyorum da canım sıkkın demek istiyorum. Bugün, hemen Nininha’yı görmeyi, sonra da onunla birlikte Bélem’in aşağılarına doğru yürümeyi umut edebilirsem kendimi çok daha iyi hissedeceğim; yanımızda da Alvaro de Campos olmayacak, çünkü Nininha bu seçkin mühendisin ortaya çıkmasından kuşkusuz hiç hoşlanmayacaktır.</p>

    <p class="normal">İbis’in Nininha’sı, canım gerçekten çok sıkkın; aslında hayatımdaki şeyler, ayrıca son zamanlarda bir —hatta birçok— firma için hazırladığım ve incelediğim şeyler her işimi geciktiriyor. İyi gitmediğini söylemiyorum; yalnızca gecikiyorum, —yürümüyor ne öyle ne de böyle; ne iyi ne kötü.</p>

    <p class="normal">Üstelik kafaca anlaştığım ve bu firma ya da firmalarla benim kadar ilgilenebilecek olan genç insanlar arasında bir tek destek bulamıyorum; yani onlarda bu düşünceleri gerçekleştirmek için benimle hiçbir güç birliği yapma isteği göremiyorum. Onlar genel olarak her şeyi benim yapmamı —fikir sahibi olmamın ve işlerin nasıl düzenleneceğini belirtmemin ötesinde sermayeler de bulmamı ve firmayı işletmek için gereken her şeyi yapmamı istiyorlar. Onlar da neden sonra gelip işletmede yerlerini alacaklar; oh ne âlâ, ama bunların hiçbirinde arkadaşlık duygusundan eser yok.</p>

    <p class="normal">Oysa, aslında bu konuda her birimizin belirli bir rolü olmalı. Ben fikirleri önerdiğim ve firmanın kuruluşunu hazırladığım için görevimi tamamladım; bu da az şey değil hani, çünkü önemli olanı ben yaptım: İşin temelini ben attım. Geri kalan her şeyi de benim yapmamın istenmesi, bir işyerinde aynı kişinin hem müdür, hem muhasebeci, hem daktilo, hem de mektupları dağıtan getir götür işleri görevlisi olmaya benzer.</p>

    <p class="normal">Bilmem bu şeyler seni ilgilendirir mi yavrucuğum. Bunları sana söylememin nedeni, rahatsızlığımı anlatırken biraz olsun hafiflemem. Bu gibi şeylerle seni sıkıyorum elbette, ama, sonuçta bütün bunlar senin geleceğini ilgilendiren şeyler, çünkü benim geleceğimi ilgilendiriyorlar.</p>

    <p class="normal">Kritik durum denen durumda olduğumu söylemek istemiyorum. Yok hayır: Evi ve ailesi olan biri böyle bir halde olduğunu kabul etmez. Mutsuzluk, hayatın durmuş gibi hissedilmesindedir, bu da şimdiden çok geleceği ya da en azından gelecek yüzünden şimdiyi ilgilendirir.</p>

    <p class="normal">Bu durum sona erecek, iyi biliyorum, bir de —bana mutlu bir gelecek müjdeleyen iskambil falcısının da bildiği gibi —aslında yalnızca mutlu bir geleceğe sahip olmakla kalmayacağımı, bu mutlu geleceğin —tam olarak demiyorum ama en azından bir bölümüyle —pek yakında başlayacağını da biliyorum.</p>

    <p class="normal">Yine de bazı anlar, bazı günler cesaretim daha da kırılıyor, bugün de öyle günlerden biri, şu an da öyle anlardan biri. Aslında bugün içimde büyük bir istek, seninle konuşma isteği vardı, bu gibi şeylerle senin canını sıkmak için değil de seni görmek ve yanında olduğum için kendimi daha huzurlu hissetmekti amacım.</p>

    <p class="normal">Neyse, küçük sevgili, artık yarın görüşürüz. Saat altıda orada olurum.</p>

    <p class="normal">Çok çok öpücükler, senin, çok ve giderek daha çok sana ait</p>

    <p class="sagdanithaf">Fernando’ndan</p>
  </div>

  <div class="calibre1" id="calibre_pb_34"></div>
</body>
</html>
