<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>text</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="baslik">23 Mart 1920</p>

    <p class="normal">7</p>

    <p class="normal">Sevgili küçük Bebeğim,</p>

    <p class="normal">Bugün, Osorio seninle görüşemeyecek, bundan hemen hemen eminim, çünkü burada Valladas’ı beklemenin dışında elbette bir de kuzenime şeker götürmesi gerekiyor, bu yüzden sana yazmanın bana neredeyse hiçbir yararı yok. Yine de bu satırları, hani olur da sana mektubumu ulaştırma olanağı bulurum diye yazıyorum.</p>

    <p class="normal">İyi ki az önceki kesinti konuşmamızın sonunda, tam birbirimizden ayrılacağımız sırada oldu. Ben de zaten bu tür kesintileri engellemek için seçtim bugün izlediğimiz yolu.Yarın seni aynı saatte bekleyeceğim, tamam mı Bebek?</p>

    <p class="normal">Sana yazma fikrini kabul etmiyorum, seninle konuşmak, seni hep yanımda görmek istiyorum, sana mektup göndermek durumunda kalmamalıyım. Mektuplar ayrılık işaretleridir —en azından, onları yazma gereği duyduğumuzdan dolayı, birbirimizden uzakta olduğumuzun işaretleridir.</p>

    <p class="normal">Benim mektuplarımdaki belirli özsözlülük seni şaşırtmasın. Mektuplar, artık içimizde kendileriyle konuşma isteği duymadığımız kişiler içindir; onlara seve seve yazarım. Anneme sözgelimi, hiç seve seve yazmadım, gerçekten çünkü onu çok seviyorum.</p>

    <p class="normal">Senin bunu anlamanı, beni duygusuz, soğuk, ilgisiz bulmaman için, bu konuda ne hissettiğimi ve ne düşündüğümü bilmeni istiyorum. Öyle biri değilim ben, küçük-yumurcak- Bebeğim, öpücük iğnelenen küçük-pembe-yastığım benim (ne budalalık!).</p>

    <p class="normal">Sana bir Çin oyuncağı [meiguinhos] gönderiyorum</p>

    <p class="normal">Hoşça kal, yarın görüşürüz, meleğim. Evler dolusu öpücük, senin, her zaman senin .</p>

    <p class="sagdanithaf">Fernando’ndan</p>

    <p class="normal">Osorio sana Çin oyuncağını [meiguinhos] kibrit kutusunda getiriyor.</p>
  </div>

  <div class="calibre1" id="calibre_pb_15"></div>
</body>
</html>
