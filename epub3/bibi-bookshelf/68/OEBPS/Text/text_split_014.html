<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>text</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="baslik">26 Mart 1920</p>

    <p class="normal">10</p>

    <p class="normal">Sevgili mini minnacık Bebeğim,</p>

    <p class="normal">Martinho da Arcada’dayım, saat öğleden sonra üç buçuk, günüm de “tamamlandı”—yani saat altıdan önce yapmam gereken ne kadar önemli iş varsa hepsini yaptım (“altıdan önce” diyorum çünkü altıdan sonra Estrela’daki bazı işlere bakacağım).</p>

    <p class="normal">Biliyor musun, bir saat kadar önce Rua de Santa Marta’ya gittim, Posta Kutusu artık orada. Bay Crosse için hiçbir şey yoktu (kuşkusuz, ya “sterlin” henüz gelmedi ya da taahhütlü olarak geliyor; taahhütlüleri de henüz dağıtmadılar); 146 numaralı kutu (kuzeniminki) için de bir şey yoktu. Buna karşılık 147 numaralı kutudaysa ( benimki) yalnızca bir mektup ve bir kartpostal bulmakla kalmadım, ayrıca anneme bir mektup ile erkek kardeşlerimden birine de bir mektup buldum; çok şaşırdım! Bu mektupların damgaları 17 ve 18 Şubat tarihlerini taşıdığı için onların o sıralar Transvaal’de olmadıklarını anladım. Lourenço Marques’e bindiklerinden ve 4 Nisana doğru geleceklerinden hemen hemen eminim; sana aynen, gemiye binerlerse böyle olur dediğim gibi.</p>

    <p class="normal">Şimdi harekete geçiyorum. Birkaç gün sıkı çalışacağım. Bugün Estrela’da yapacağım şey (mavi gözlü sarışını görmek değil de !!!) orada, evde annemin mobilyalarının taşınması işiyle ilgilenmek.</p>

    <p class="normal">Hala boğazım ağrıyor, hastalığın nüksetmesinden korkuyorum. Şu sıra nüksetmesi ne matrak olurdu, değil mi!</p>

    <p class="normal">Bütün (aradaki sözcükler okunamıyor) için belgelerim daha şimdiden elimde.</p>

    <p class="normal">Hoşça kal sevgili; dalgın olmadığın zaman beni düşün biraz… (Bana gelince) ben seni sevdiğimden eminim. Evet, sanırım sana karşı belli bir sevgi beslediğimi söyleyebilirim.</p>

    <p class="normal">Bir alay öpücük, senin, her zaman senin</p>

    <p class="sagdanithaf">Fernando’ndan</p>
  </div>

  <div class="calibre1" id="calibre_pb_18"></div>
</body>
</html>
