<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>text</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="baslik">29 Nisan 1920</p>

    <p class="normal">17</p>

    <p class="normal">Yaramaz (hem de çok) küçük Bebeğim,</p>

    <p class="normal">Dün postaneden senin 25 ve 27 tarihli iki küçük mektubunu aldım, birini sabah öbürünü öğleden sonra. Bugün de bütün günüm senden mektup almadan geçti, bu yüzden teselli bulamaz bir haldeyim.</p>

    <p class="normal">Dün sana bir türlü yazma fırsatım olmadı; bugün yazıyorum, ayın 29’u saat sabahın yedi buçuğu. Yeni kalktım, sana yazmak için evdeki bu sakin andan yararlanıyorum.</p>

    <p class="normal">Evet, bebeğim şu sıralar üzgünmüş. Nininho da öyle. Üstelik dün senin sokaktan geçerken yolun köşesindeki pencereye dikilmiş olan bütün o insanlara (kim olduklarını seçemedim) kendini göstermek Nininho’nun hiç hoşuna gitmedi. Yalnız bu kişilerin benim hareketlerimi izlemeye koyulduğunu fark ettim; bugün her zamanki gibi öğlende ablanın evinin oradan geçmek niyetindeydim ama bu yüzden karşı kaldırımdan geçebilirim.</p>

    <p class="normal">Bilmem bu mektup yukarıda belirtilen saatten önce eline geçer mi, çünkü ben de bunu sana ancak o civarda gönderme olanağı bulabileceğim. Osorio ile elbette.</p>

    <p class="normal">Yok hayır, fotoğraf aklımda, ama resim çektirmekten oldum olası kaçınmışımdır. Ama ne olursa olsun çektireceğim. Belki de erkek kardeşlerim çeker.</p>

    <p class="normal">Dün değil evvelki gün Bay Crosse yarışmaya bir yanıt yolladı; dün bir tane daha gönderdi; bugün de bir tane daha. İlk ikisi küçük yarışmalar için ve hiç umut yok. Bugün giden, sıradan 250 sterlinlik bir yarışma için. Öbürü, yani bugünlerde gidecek olan yanıt bin sterlinlik ya da daha doğrusu bin sterlinlik bir yarışma için; son gün gelecek Mayısın 13’ü. Dolayısıyla daha zamanım var.</p>

    <p class="normal">Rua Saraiva de Carvalho’nun sokağının buraya uzak olup olmadığını soruyorsun. Hayır uzak değil: Çok yakın; bu sokağın hemen yanında. Yine de senin telmihte bulunduğun sokağın bir bölümüne bağlı. Rua Saraiva de Carvalho çok uzun bir sokak, bir bölümü burada, tam köşe başını dönerken. Başı Rato yakınında sonu Prazeres mezarlığında. Coelho da Rocha sokağı son bölüme yakın.</p>

    <p class="normal">Bugün (ve daha sonraki günler) Largo’dan birçok kez geçmeye çalışacağım. Kaçta bilmiyorum ama lütfen pencereye çıkmak ya da pencerenin yakınında durmak için işinden gücünden olma. Geçerken seni görmek beni çok sevindirir, ama bunun için işini yarım bırakmanı istemem doğrusu.</p>

    <p class="normal">Hoşça kal minicik Bebek; yığınla öpücük, senin,</p>

    <p class="sagdanithaf">Fernando’ndan</p>
  </div>

  <div class="calibre1" id="calibre_pb_25"></div>
</body>
</html>
