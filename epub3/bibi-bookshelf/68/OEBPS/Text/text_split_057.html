<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>text</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="idebold">Portresi</p>

    <p class="normal">Aradan dokuz yıl geçti.</p>

    <p class="normal">Bir gün yeğenim Carlos Queiroz eve Fernando’nun Café Abel Pereira da Fonseca’da şarap içerken çekilmiş ünlü fotoğrafını getirdi ( resmi çeken Manuel Martinho da Hora’ydı). Üstünde bir ithaf vardı: “Carlos, bu benim; Abel’de yani artık Yeryüzü Cenneti’nin çok yakınında, gerçekteyse çoktan yitip gitmiş. Fernando. 2.9.29.” Çok hoşuma gitmişti elbette, yeğenime ben de istediğimi söyledim. Carlos bunu ona söyledi, kısa bir süre sonra Fernando bana aynı fotoğrafı şu ithafla gönderdi: “Fernando Pessoa, em flagrante delitro [Fernando Pessoa, ‘içkisini yudumlarken’ suçüstü yakalanmış].”</p>

    <p class="normal">Teşekkür etmek için ona mektup yazdım, o da bana cevap verdi. Bunun üstüne namoro’muza yeniden başladık. Yıl 1929’du. O tarihte ben artık çalışmıyordum ama yine Rossio’da ablamda kalıyordum.</p>

    <p class="normal">Fernando değişmişti. Yalnızca fiziksel olarak değil (çok kilo almıştı) ama haliyle tavrıyla da değişmişti. Her zaman sinirliydi, yapıtı kafasında sürekli saplantı halindeydi. Çoğu kez bu yapıta zaman ayıracağı için beni mutlu edememekten korktuğunu söylüyordu. Bir gün şöyle dedi: “ Az uyurum ben, başucumda da kağıt ve dolmakalem vardır. Gece yazmak için uyanırım, yazmak zorundayım, rahat uyuyamayacak olan Bebek için de bu durum hiç hoş değildir.” Aynı zamanda da alışık olduğum yaşam düzeyini bana sağlayamamaktan korkuyordu. Her gün çalışmak istemiyordu, kendine, özel yaşamına ( ki bu da onun yapıtıydı) günler ayırmak istiyordu. Yaşamının temeli buydu. Gerisi onu ilgilendirmiyordu. Ne tutkuluydu ne de kendini beğenmişti. Sade ve dürüst biriydi.</p>

    <p class="normal">Bana şöyle derdi: Şair olduğumu sakın kimseye söyleme, olsa olsa şiir yazarım en fazla.”</p>

    <p class="normal">Fernando yalnız o dönemde bize gelmeye başladı, ama o da çok iyi anlaştığı yeğenimin arkadaşı olarak. İçeri girer, orada bulunanlara çekingen bir tavırla selam verirdi, üçümüz salonda oturur konuşurduk. Şiirden, kitaplardan, Sá-Carneiro ve Antonio Botto16 gibi dostlarımızdan söz ederdik. Bana olan sevgisi aynı kaldığı halde onun değiştiğini hissediyordum. Hem zaten son mektuplarına cevap bile vermemiştim. Çünkü bana göre bunlar cevap gerektirmeyen mektuplardı. Değmezdi. Bunların cevapsız mektuplar olduğunu hissediyordum.</p>

    <p class="normal">Bir başka kadının Fernando’yla arasında bir “hikaye” olamayacağını düşünüyorum. Ama Fernando’yu da anlıyordum ve ondan hoşlanıyordum. Garip eksantrik davranışlarıyla gülünç görünebileceğini düşünmüyordum.</p>

    <p class="normal">1930’a kadar yazıştık ve görüştük. O dönemde Fernando sürekli olarak deli olduğunu söylüyordu. İçinde bulunduğu ruhsal durumu anlamak için aynı günün tarihini taşıyan son iki mektubunu okumak yeterlidir. Beni sevmeye devam ettiğini düşünüyorum.</p>

    <p class="normal">Hiç görüşmediğimiz şu dokuz yıl boyunca bile sanırım beni sevmekten hiç vaz geçmedi. Bir kez bana şöyle dedi: “Bazen inanılmaz şeyler olur. Seni çok özlüyordum. Seni görmek istiyordum. Bildiğin gibi çoğunlukla Rua Augusta’dan geçiyordum, ama o gün Rua do Ouro’dan geçtim sana rastlarım diye. Oysa seni değil, ablanı gördüm. Onunla konuştum, seni sordum, sana düşüncelerimi gönderdim, bu da beni biraz olsun teselli etti.” Yazışmalarımız ve görüşmelerimiz tam olarak kesildikten çok sonra, doğum günlerimiz için birbirimize telgraf çekmeyi sürdürdük. En son aldığım, öldüğü yıl olan Haziran 1935 tarihini taşıyor.</p>

    <p class="normal">Bir gün, kapı çalındı ve hizmetçi bana bir kitap verdi. Bu Mensagem’di17, Fernando’nun bir ithafını taşıyordu. Kitabı kimin getirdiğini sorduğumda hizmetçinin yaptığı tariften onun Fernando olduğunu anladım. Hemen kapıya koştum, ama yazık ki gitmişti.</p>

    <p class="normal">Ölümünden kısa süre önce, yeğenim Carlos ona Martinho da Arcada’da rastlamış. Fernando “Ophélia nasıl?” diye sormuş. Sonra onun ellerini sıkı sıkı tutarak, gözleri yaşlarla dolmuş bir halde şunları eklemiş: “Ne güzel ruh! Ne güzel ruh!”</p>

    <p class="ortabaslik">(Bu metin Ophélia Quieroz’un küçük</p>

    <p class="ortabaslik">yeğeni Maria da Graça Quieroz</p>

    <p class="ortabaslik">tarafından derlenmiş ve düzenlenmiştir.)</p>
  </div>
</body>
</html>
