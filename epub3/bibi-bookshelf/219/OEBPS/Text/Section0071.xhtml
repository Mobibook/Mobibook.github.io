<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Gandang, komutanlarını toplamıştı: "Hepimiz gözlerimizle gördük, göklerden düşmüş bir yıldız, tepeden parlıyordu. Hepimiz gördük. Yarın en hızlı koşucularımızdan ikisini krala göndereceğim, bu müthiş büyüyü haber vereceğim. Sonra...”</p>

  <p>Sözlerini bitirmeye olanak bulamadı, ortalık birden, gündüz gibi aydınlanıverdi. Askerleri, ürkmüş çocuklar gibi sızlanmaya, ağlamaya başladılar. Yerden göğe yükselen o ışıkla, yıldızlar bile sönmüş gitmişti.</p>

  <p>Gandang, dehşet içinde, boğuk bir sesle, ” Güneş geri döndü. Kehanet, kehanet olduğu gibi gerçekleşiyor. Taş şahinler uçtular, yıldızlar tepelerde parlıyor, şimdi de gece yarısı güneş çıktı, gözümüzü alıyor, ” diye söylendi.</p>

  <p><i>Salisbury Kalesi</i></p>

  <p><i>20 Şubat 1890</i></p>

  <p><i>'Sevgili Cathy,</i></p>

  <p><i>Ayrılalı iki ayı geçti, seni çok. Özledim, bu arada pişirdiğin yemekleri de. Adresten, hedefimize vardığımızı anlamışsındır. Matabele’ler kılımıza bile dokunmadılar. Şaşılacak şey, Lobengula sözünde durdu, bu, bazılarımızı düş kırıklığına da uğratmadı değil. Gandang, sekiz bin adamıyla, biraz karşılıklı dövüşüp savaştıktan sonra, bıraktı bizi, geçtik. Usta Selous bir defasında neredeyse yolumuzu şaşırıyordu, ben buldum. Hampden Tepesine ulaştık. Babamın buraya ilk ayak basan beyaz olması beni gururlandırıyor.</i></p>

  <p><i>Buralarda aslanlar kum gibi kaynaşıyor, şimdiden on beş öküzüm onlara yem oldu. Otlaklar da pek cılız, hayvanlar açlıktan ölecek. Ah, şu Matabele çayırlarını nasıl da özlüyorum! Eğer o yaşiı kurt, savaş mızrağını fırlatıp bize bahane yaratmış olsaydı şimdi bayrağımız Gubulaıvayo'da dalgalanıyordu, biz de bu berbat yerde pineklemiyorduk, ah!</i></p>

  <p><i>Neyse ki burada satılık viskisi olan tek kişi benim, iyi para yapıyorum. Sevgili Cathy, döndüğümde Kimberley'in en güzel şapkasını alacağım sana.</i></p>

  <p><i>Burada herkes altın aramaya çıktı, ama hepsi de eli boş döndü. Altın bulmak kolay mı? Kazmak gerek, araç gereç gerek. Masona beldesini Lobengula'nın Masonlara bıraktığına hiç şaşmamalı. Hoş, buranın adı da değişti ya artık, Rodezya oldu!</i></p>

  <p><i>Gene de para kazanılabilir. Bir ortak aldım, birlikte bir dükkân ve bar açıyoruz burada. Adı Tom Meikle, dürüst birine benziyor. İşlerin ikisini birden yürütecek. Hele binaları yapalım, malları raflara dizelim, hemen sana döneceğim. Bay Rhodes, benim, Kimberley'den Salisbury Kalesine telgraf direği çekme işini üstlenmemi istiyormuş. Herhalde bin lira kadar kazanç sağlayacağım bir iş! Sana neler alırım,</i></p>

  <p><i>Cathy!</i></p>

  <p><i>Yağmurlara yakalanmamak için, gelecek ayın onuna kadar buradan ayrılmam gerekiyor. Yağmurlar başlayınca burayı da sivrisinek sarar, ırmaklar taşar. Böylelikle, ekim sonuna doğru Kimberley'de olacağımı umuyorum. Yerlere iyi bak, Cathy sevgilim, çünkü ben oraya gelince sana söz veriyorum, tam bir hafta sadece tavanı seyredeceksin!</i></p>

  <p style="text-align: right;"><i>Seni seven kocan,</i></p>

  <p style="text-align: right;"><i>Ralph Ballantyne</i></p>

  <p style="text-align: right;"><i>(Eski Emekli Binbaşı)</i></p>

  <p>***</p>

  <p>Zuga, ” Matabele ülkesini ele geçirmeliyiz. Bu kadar basit,” deyince Jordan, birden başını kaldırdı, baktı. Babasının sözleri onu çok şaşırtmıştı. Bay Rhodes ise masasının başında, sesini çıkarmıyordu.</p>

  <p>"Orada kalanlarla konuştum, Bay Rhodes, artık durmayacaklar. Gidip bu işi bitirmelerine siz izin vermedikçe durmayacaklar, inanın.”</p>

  <p>Rhodes üç yılda çok yaşlanmış, iyice çökmüştü. Sesini çıkarmadı.</p>

  <p>"Lobengula'nın savaşçılarının sürekli tehdidi altında yaşamaktan bıkmış usanmışlardı artık. Masona ülkesinde bulamadıkları altının Lobengula'nın toprağında yattığına da inanmışlar. Üstelik onun semiz sığır sürülerini görmüş, kendi cılız hayvanlarıyla da karşılaştırmışlar. Biliyorlar, demiryoluyla telgraf, onlara ulaşmak için Matabele ülkesinden geçmek zorunda. Sıtmadan, Matabele korkusundan hepsi de kırılıyor. Rodezya'yı elinizde tutmak istiyorsanız onlara Matabele ülkesini vermek zorundasınız.”</p>

  <p>"Biliyorum zaten, ta başından beri. Sanırım hepimiz biliyorduk. Ama çok dikkatli olmalıyız, imparatorluğu,</p>

  <p>Gladstone'u, Dışişleri Bakanlığını incitmeden, gocundurmadan davranmalıyız. Unutmayın, Ballantyne, teknik açıdan sadece altın için toprağı kazma hakkına sahibiz, o kadar. Lobengula bize sataşmadığı sürece ona savaş ilan edemeyiz ki! Ancak adamlarımıza, haklarımıza el uzatacak olursa, o zaman iş değişir. Bizim de haklı bir nedenimiz olur. Lütfen hemen Victroia Kalesine, Jameson'a gidiniz, bana birkaç telgraf çeksin, savaşa karşı olduğunu, olduğumuzu bildiren telgraflar ki, her şey bittiğinde İngiliz hükümetine ve halkına gösterebilelim. Ama bir yandan da söyleyin, savaş hazırlıklarına başlasın. Bir olay çıkarması gerek, unutmasın. Ve söyleyin Jameson'a, ben arkasındayım, onu destekliyorum.”</p>

  <p>***</p>
</body>
</html>
