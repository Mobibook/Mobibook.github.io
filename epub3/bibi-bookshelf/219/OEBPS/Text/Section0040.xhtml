<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Birlikte oldukları yirmi iki yıldır Jan Cheroot ilk kez Zuga Ballantyne'i sarhoş görüyordu. Üçüncü konyak şişesi dibine yaklaşmıştı bile. Zuga tam şişeyi masanın üzerinden alıyorken, devirecek gibi oldu. Jan Cheroot hemen yakaladı, düzeltti:</p>

  <p>"Dur yahu! Şeytan Sofrası elden gittiyse umurumda değil, ama konyağı ziyan etmek, bak ona gelemem işte.”</p>

  <p>Jan Cheroot konuşurken dili biraz dolaşıyordu; saatlerdir içiyorlardı karşılıklı. Zuga homurdandı:</p>

  <p>"Benim oğlanlara ne diyeceğim şimdi?"</p>

  <p>"On yıldır ilk kez tatile çıkmış olduklarını söylersin onlara. Hepimiz tatilde sayılırız ya.”</p>

  <p>"Her şeyimi yitirdim, Jan, her şeyimi.”</p>

  <p>"Evet ama zaten fazla bir şeyin yoktu ki!"</p>

  <p>"Maden de gitti elden.”</p>

  <p>“İyi de oldu. On yıldır o pis çamur, yedi bitirdi bizi be! Ruhumuzu da, bedenimizi de kemirdi, üstelik açlıktan da öldürdü, daha ne?"</p>

  <p>"Kuşu da yitirdim.”</p>

  <p>Jan Cheroot'un sarı renkli suratı, derin bir acımayla buruştu:</p>

  <p>"Hayır, henüz her şey bitmiş sayılmaz. Henüz gençsin, güçlüsün, iki tane de aslan gibi oğlun var.”</p>

  <p>"Onları da yakında yitireceğiz, çok yakında.”</p>

  <p>"O zaman da yanında ben olacağını, dostum, her zamanki gibi.”</p>

  <p>Zuga başını kaldırdı, küçük Hotanto'ya baktı: "Ne yapacağız, Jan Cheroot?"</p>

  <p>"Hiiiç, şu şişeyi bitirip bir yenisini açacağız.”</p>

  <p>***</p>
</body>
</html>
