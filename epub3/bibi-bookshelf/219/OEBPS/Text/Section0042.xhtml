<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Zuga o tatlı sesi önce düşündü duyuyor sandı. Titrek, yalvarır gibi bir ses. Sonra uyandı, başucuna, pencerenin camına tık tık vuruluyordu şimdi de. Gelenin kim olduğunu merak etmeye bile gerek yoktu. Kalktı, karanlıkta çarçabuk giyindi, çizmelerini eline alıp dışarı çıktı. Ayın yüksekliğine bakılırsa, vakit gece yansını geçmiş olmalıydı. Kapının yanında, sırtını duvara dayamış, duran gölgeye yaklaştı. Usulca sordu:</p>

  <p>"Yalnız mısınız?"</p>

  <p>"Evet.” Bu seste sonsuz bir acı, bir umutsuzluk vardı.</p>

  <p>"Buraya böyle, yalnız başınıza gelmemeliydiniz, Bayan St. John. Mungo nerede? Kocanız nerede?"</p>

  <p>"Başı dertte, korkunç, korkunç dertte. Onu orada bıraktım, Kap yolunun kavşağında. Yaralı, çok kötü yaralandı.”</p>

  <p>Sesi yükselmişti, Jan Cheroot'u, çocukları uyandırabilirdi. Zuga onu yatıştırmak için kolundan tutar tutmaz genç kadın, erkeğin göğsüne yaslanıverdi.</p>

  <p>"Korkuyorum, Zuga. Öleceğinden korkuyorum.”</p>

  <p>İlk kez böyle, küçük adını kullanıyordu.</p>

  <p>"Ne oldu? Anlatın.”</p>

  <p>Şimdi ona yapışmış, ağlıyordu. Büyük bir gerilim altındaydı, belli. Yüzü sararmış, tepeden tırnağa titriyordu. Saçı başı darmadağındı. Yanağına çamur bulaşmıştı, gözlerine de kan oturmuş, çevreleri kızarmıştı. Bütün bunları Zuga, onu mutfağa götürüp mumu yakınca gördü. Kahve yapıp içine biraz da konyak kattı, önüne koydu. “İçin bunu.”</p>

  <p>Kadın, zehir gibi acı kahveden bir yudum alınca ürperdi, ama kendini toparlar gibi oldu.</p>

  <p>"Gitmesini istememiştim, ona engel olmaya çalıştım. Adam ona bir kese elmas getirecekmiş, yüz bin lira değerinde bir kese. Mungo da bu keseyi iki bin liraya satın alacaktı. Ah,</p>

  <p>Tanrım! Zuga, biliyorum. Bunu ben de hiç istemiyordum, nefret ediyordum. Ama son kez olacağına söz vermişti. İki bin lirası yoktu Mungo'nun. iflasın eşiğindeyiz. Ancak birkaç liramız kalmıştı.”</p>

  <p>Zuga o ana kadar kendini tutmuştu, ama artık dayanamadı, sordu:</p>

  <p>"Peki, ya o çek, o yarım milyon lira?"</p>

  <p>Kadın, alçak sesle, ” Sahteydi, ” diyebildi.” Elmasları alacak parası yoktu, ne yapmak istediğini biliyordum, engel olmaya kalkıştım. Size yemin ederim engel olmak istedim.”</p>

  <p>"Size inanıyorum.”</p>

  <p>"O adamla bu gece buluşmayı kararlaştırdılar, Kap yolunda bir yerde.”</p>

  <p>"Adamın adını biliyor musunuz?"</p>

  <p>"Pek emin değilim ama beyaz değil, bir Griqua, adı da Henry mi, yok, yok. Hendrick gibi bir şey işte...”</p>

  <p>"Hendrick Naaiman?"</p>

  <p>"Evet, evet, tamam, öyle.”</p>

  <p>"Bir tuzaktı bu. Bir tür polis tuzağı.”</p>

  <p>"Ulu Tanrım! Desenize, iş sandığımdan da kötüymüş! Her neyse, Mungo beni yol kavşağında bırakıp adamla buluşmaya gitti. Kendini savunması gerekebilir diyerek de tabancasını aldı. Benim atımla gitti, Yıldırımla. Sonra silah sesleri duydum.”</p>

  <p>Kahvesinden bir yudum daha aldı, öksürdü: "Geri döndüğünde o da, Yıldırım da vurulmuştu. İkisi de daha öteye gidemediler. İkisi de kötü yaralanmıştı. Zuga, onlan yolun yakınına bir yere gizleyip size koştum.”</p>

  <p>Zuga haşin bir sesle sordu: "Mungo onü öldürmüş mü?"</p>

  <p>"Bilmiyorum, Zuga. Mungo dedi ki öteki önce ateş etmiş, o da kendini savunmak zorunda kalmış, öyle söyledi.”</p>

  <p>Zuga tahmin yürüttü: "Mungo, parayı ödemeden, elmasları adamın elinden silah zoruyla almaya kalkışmış olacak. Ama Naaiman çok tehlikeli bir adamdır.”</p>

  <p>"Mungo'nun tabancasından dört tane boş kovan vardı, ama ötekine, o polise ne olmuş, bilemeyeceğim. Sadece Mungo'nun kaçtığını biliyorum ve yarası çok ağır, durumu da kötü.”</p>

  <p>"Şimdi siz biraz sakin olun, dilenmenize bakın.” Ayağa kalktı, ellerini arkasında kavuşturarak mutfağın içinde aşağı yukarı gidip gelmeye başladı, çıplak ayaklan ses çıkarmıyordu. Louise St. John onu korkuyla, kaygıyla izliyordu. Zuga birden, genç kadına döndü:</p>

  <p>"Ne yapmam gerektiğini ikimiz de biliyoruz. Kocanız bir sahtekâr, bir hırsız, şimdi belki bir de cana kıymıştır.”</p>

  <p>"Ama aynı zamanda sizin dostunuz ve çok ağır yaralı.”</p>

  <p>Bir süre daha düşündü Zuga, sonunda: "Pekâlâ, onu kurtarmak için size yardım edeceğim, ” dedi.</p>

  <p>"Ah, Binbaşı Ballantyne... Zuga...”</p>

  <p>"Şimdi boş lafla zaman yitirmeyelim. Sargı, yiyecek, ilaç gerek bize. Böyle gidemezsiniz. Kadın görürlerse kuşkulanırlar. Jordan'ın eski elbiseleri size uyar sanırım, pantolonu, kasketi, bir de ceket.”</p>

  <p>Zuga şimdi katırın yanında yürüyordu, arabaya saman balyalarını yüklemişti. Louise iki balya arasına sıkışmış, bir üçüncüsü de, araba durdurulacak olursa hemen üzerine çekivermeye hazır, sesini çıkarmadan gidiyordu. Demir tekerlekler kumu çatırdatıyordu, ama gece çiğ düştüğünden tozlar basılmıştı. Arabanın, arkasındaki fener bir o yana, bir bu yana sallanıyordu.</p>

  <p>Tam kent dışına çıkmışlardı ki, arkalarından nal sesleri duyuldu. Louise hemen gizlendi. Birkaç atlı karanlıkta onlara yetişti. Zuga, fenerin ışığında, onların silahlı olduğunu görebildi. İki büklüm, kasketini ta gözlerine kadar indirdi, yürüdü. Atlılardan biri tam Zuga'nın yanma gelince dizginleri çekip atını durdurdu:</p>

  <p>"Hey, sen! Bu akşam bu yolda kimseye rastladın mı?"</p>

  <p>Zuga, yerli şivesiyle, “Hayır, hiç kimseyi görmedim,” deyince adamlar atlarını sürdüler. İyice uzaklaştıkları zaman Zuga alçak sesle konuştu:</p>

  <p>"Anlaşılan Naaiman canını kurtarıp kaçabilmiş, haberi de yaymış, bu, o demek. Aldığı yaralar yüzünden ölmezse cinayet suçu işlenmemiş sayılır. Ama Kap yoluna da, Transvaal yoluna da çıkamazsınız, ikisi de gözetlenecektir.”</p>

  <p>"Peki, o zaman ne yöne gidebiliriz?"</p>

  <p>"Ben sizin yerinizde olsaydım, kuzeye yönelirdim. O yol, Kuruman'a gider. Orada bir misyon istasyonu vardır, dedem yönetir. Adı Doktor Moffat'tır. Sizi barındırır. Mungo'ya bir de doktor gerekecek; sonra gücü yerine geldiği zaman Alman veya Portekiz topraklarına geçmeye çalışır, ya Lüdetirz Körfezinden ya da Lourence Marques'ten gemiye biner gidersiniz.”</p>

  <p>Uzun bir süre, ikisi de konuşmadılar. Louise neden sonra sessizliği bozdu: "Kaçmaktan, koşmaktan öylesine bıkıp usandım ki artık. Gidecek yerimiz kalmadı gibi. Amerika, Kanada, Avustralya, hiçbirine dönemeyiz ki!"</p>

  <p>"Anavatanınıza, Fransa'ya dönebilirsiniz, oğullarınızın yanına.”</p>

  <p>Louise birden, başını kaldırdı: "Neden söylediniz bunu?"</p>

  <p>"Mungo ile ilk tanıştığımızda bana sizi, yani karısını anlatmıştı. Soylu bir Fransız ailesinden olduğunuzu, dört tane de oğlunuz olduğunu söylemişti.”</p>

  <p>Louise'in başı önüne düştü, çenesini göğsüne gömdü:</p>

  <p>"Benim oğlum filan yok, ama bir gün olur diye nasıl yürekten dua ederim, bilemezsiniz. Evet, soylu bir ailedenim ama ailem Fransız değil. Büyükannem Şahin Hızlı Uçar'ın kızıydı. Kızılderililerin Karaayak kabilesinin reisi.”</p>

  <p>"Anlayamadım! Mungo bana demişti ki...”</p>

  <p>Louise gene susunca Zuga, üsteledi:</p>

  <p>"Yani, karısı öldü mü?"</p>

  <p>"Mutsuz bir evlilikti onlarınki. Hayır karısı ölmedi, iç Savaş başlarken dört oğlunu alıp Fransa'ya dönmüş. O zamandan beri de karısını bir daha görmedi.”</p>

  <p>"Öyleyse, boşandılar demek?"</p>

  <p>Louise soğukkanlı, karşılık verdi: "Hayır, karısı Katolikti.” Beş dakika süreyle ikisi de hiç konuşmadılar. Neden sonra Louise, ” Evet, yanılmıyorsunuz, Mungo ile evli değiliz biz evlenemiyoruz,” dedi.</p>

  <p>Zuga, ” Bu beni ilgilendirmez, ” diye mırıldandı, ama duyduğu onu hiç şaşırtmamış, kadını ayıplamamış, tam tersine içine bir hafiflik gelmiş, sevinir gibi olmuştu. Louise anlatıyordu:</p>

  <p>"Bunca yalandan sonra her şeyi açık açık anlatabilmek insanı nasıl da rahatlatıyormuş meğer! Yüreğimden bir yük kalktı. Bunu sizden başka kimseye anlatamazdım, Zuga, neden bilmem.”</p>

  <p>Zuga birden, sertçe bir sesle sordu: "Onu seviyor musunuz, Louise?"</p>

  <p>"Bir zamanlar ona tutkundum, körü körüne, çılgınlar gibi, gözüm dünyayı görmüyordu.”</p>

  <p>"Peki, ya şimdi?"</p>

  <p>"Bilmiyorum. Öyle. Çok yalan söylendi, o kadar utanılacak durumlar, gizlenilecek şeyler oldu ki...”</p>

  <p>"O halde niçin hâlâ onun yanında kalıyorsunuz, Louise?"</p>

  <p>"Bana ihtiyacı var da ondan.”</p>

  <p>"Anlıyorum.” Sesi yumuşamıştı. Anlıyordu, gerçekten de anlıyordu.” Görev duygusu, acımasız haşin bir patrondur, bilirim. Ama sizin kendinize karşı da bir göreviniz var, unutmayın. Bakın Louise, bunu Mungo için yaptığımı sanmayın sakın. Eski bir dostluk bile, tasarlanmış bir hırsızlığın ve cinayetin örtbas edilmesine yardımcı olmayı gerektirmez çünkü. Kaç kez size nasıl baktığımı yakalamış olmalısınız. Tanrı biliyor ya, kendime engel olamıyordum. Biliyorsunuz. Bir kadın olarak size karşı neler duyduğumu kesin biliyorsunuz.”</p>

  <p>Louise sonunda, ” Evet, ” diyebildi.</p>

  <p>"Ama sizi bir dostumla evli sandığım sürece durumum umutsuzdu. Şimdi hiç olmazsa size duygularımı açabiliyorum. Benden ne isterseniz, gözü kapalı yapardım, bir katili bile korumaya kalkışıyorum işte. Sizi öylesine seviyorum. Ömrümde sizin kadar güzel, parlak ve gözüpek birine rastlamadım...”</p>

  <p>"Zuga, ben bunların hiçbiri değilim, yanılıyorsunuz.”</p>

  <p>"Mungo ile ikinizi Kuruman yoluna koyduktan sonra Kimberley'e dönüp elmas polisine haber veririm, Mungo'yu yakalarlar, sizi de salıverirler. İstersem yapabilirim bunu.”</p>

  <p>"Biliyorum, yapabilirsiniz ama asla yapmayacağınızı da biliyorum, ikimiz de bağlıyız çünkü Zuga, kendimize özgü görev ve onur anlayışımızla bağlanmışız bir kez.”</p>

  <p>"Louise!"</p>

  <p>Kadın, rahat bir soluk almış gibi, ”İşte geldik. Kavşağa, lütfen buradan sapın, ” dedi.</p>

  <p>Yoldan çeyrek mil kadar uzakta, koskocaman, ay ışığında bir tepe gibi yükselen bir devedikeni ağacı vardı. Dallarının altından, karanlıktan boğuk bir ses, meydan okudu:</p>

  <p>"Olduğun yerde kal. Yaklaşma sakın!"</p>

  <p>"Mungo, benim! Zuga ile ben!"</p>

  <p>Louise arabadan atladı, feneri eline alıp yürüdü, eğildi, Zuga da katırları bağladıktan sonra peşinden geldi. Louise, Mungo St. John'un yanı başına çömelmişti. Adam bir eyer battaniyesinin üzerinde yatıyordu, gümüş işlemeli Meksika eyerini de başına yastık yapmıştı. Zuga'ya, ” Geldiğin için sağ ol, ” derken, duyduğu acı, sesinden anlaşılıyordu.</p>

  <p>"Yaran çok ağır mı?"</p>

  <p>"Oldukça. Tütün var mı yanında?"</p>

  <p>Zuga, yaprak cigarasını fenere yakın ona uzattı. Louise, yaralının gömlek ve yelek düğmelerini çözüyordu. Zuga, ters ters, sordu:</p>

  <p>"Av tüfeği mi?"</p>

  <p>"Hayır, Tanrıya şükür tabanca.”</p>

  <p>Zuga homurdandı: "Talihin varmış. Naaiman genellikle namlusu eğelenmiş tüfek kullanır da. O zaman seni ikiye bölerdi kuşkusuz.”</p>

  <p>"Onu tanıyor musun? Naaiman'ı yani?"'</p>

  <p>"Polis tuzağıdır, bilirim.”</p>

  <p>"Polis mi? Aman Tanrım...”</p>

  <p>"Evet, başın dertte ahbap. Gizli işlere bulaştın, adamı öldürebilirdin de, unutma.”</p>

  <p>"Bana vaaz vermeye kalkışma, Zuga.”</p>

  <p>"Pekâlâ, pekâlâ.” Zuga, Louise'in yanı başına çömeldi, yaraya baktı. Bele yakın, korkunç, kapkara bir ağızdan kan sızıyordu. Elbirliğiyle Mungo'yu doğrultup oturttular.</p>

  <p>Kurşun, sırtından çıkıp gitmişti. Ciğere de dokunmamış gibiydi.</p>

  <p>Zuga, ” Gerçekten, sandığından da talihliymişsin, ” dedi.</p>

  <p>"Ama bir tane de içeride kaldı.” Mugo St. John bacağına uzandı. Tam baldırının ortasında yuvarlak, çirkin bir delik daha vardı, kapkara, kanayan bir delik daha.</p>

  <p>"Kurşun hâlâ içeride.”</p>

  <p>"Kemiğe geldi mi?"</p>

  <p>"Hayır, sanmıyorum, çünkü yürüyebildim.”</p>

  <p>"Burada kurşunu çıkarmanın olanağı yok. Louise doktoru nerede bulacağını biliyor, ben de ona yolu tarif ettim.”</p>

  <p>Mungo'nun dudakları alaycı bir gülümsemeyle kıvrıldı: "Louise ha? Bakıyorum ikiniz birdenbire pek içli dışlı oluvermişsiniz!. .”</p>

  <p>Louise başını kaldırmadı, sözde, yaraların çevresine tentürdiyot sürmekle uğraştı. Mungo, tek gözü parlayarak Zuga'ya bakıyordu, Zuga da yanağındaki yara izinin zonkladığını hissetti ve öfkesini gizlemeye çalışmadı bile.</p>

  <p>"Bunu senin için yaptığımı sanmıyorsun herhalde? Dolandırıcılardan, elmas hırsızlarından nefret ederim ben. Cinayetten de hiç hoşlanmam.”</p>

  <p>"Zuga!"</p>

  <p>"Kapa çeneni...”</p>

  <p>Zuga, battaniyenin üzerinde, Mungo'nun yanı başında duran tabancayı aldı, dolu mu diye baktıktan sonra, Yıldırım'a, devedikeni ağacının altında, ay ışığında başı önde dikilip duran zavallı hayvana yaklaştı. Zuga yaklaşırken aygır başını kaldırdı, homurdandı. Zuga ellerini hayvanın sağrısında gezdirdi. Kuruyan kandan yapış yapış olmuştu, yaraya dokununca at, tepeden tırnağa ürperdi.</p>

  <p>Kaburgaların arasında bir kurşun deliği... Zuga kokladı, bağırsakları delmiş olacaktı, kokusu geliyordu. Sonra bir dizi üzerine çöküp, hayvanın yere basamadığı ön bacağına usulca dokundu. Burada da bir kurşun yarası vardı, kemiği parçalamıştı. At gene de, iriyarı, ağır bir adam olan Mungo'yu kilometrelerce taşımıştı, bu yaralarına karşın! Korkunç acı çekmiş olmalıydı, ama aygırın kocaman yüreği bu acıya dayanmıştı işte.</p>

  <p>Zuga paltosunu çıkarıp sağ elindeki tabancaya sardı, silah sesi, yoldan işitilebilirdi.” Hadi oğlum, ” diye fısıldarken, atın gözlerinin arasını, alnını okşadı. Paltosunun kumaşı silah sesini boğdu. Aygır yan düştü, debelenmedi bile. Louise hâlâ Mungo'nun üzerine eğilmiş, sargılarını düğümlüyordu, ama Zuga ay ışığında gözlerinin yaşlarla parladığını gördü.</p>

  <p>"Sağ ol" diye fısıldadı kadın.” Bunu kendim yapamazdım.”</p>

  <p>Zuga ona yardım etti, Mungo'yu kaldırıp arabaya yatırdılar, soluğu hışırdıyordu, acıdan tere batmış, ekşi ekşi ter kokuyordu. Saman balyalarının arasındaki yuvaya yerleştirip, üzerine de örtü çektiler. Sonra Zuga, arabayı yola çıkardı, başını kuzeye, Vaal Irmağına, onun ötesinde, Kuruman'a ve uçsuz bucaksız Kalahari Çölüne çevirdi.</p>

  <p>"Geceleri yol alıp gündüzleri katırları dinlendirin, otlasınlar. Yiyeceğiniz bol bol yeter, ama kahveyle şekeri dikkatli harcayın.”</p>

  <p>Louise fısıldadı: "Size teşekkür etmeme sözcükler yetmeyecek. Ama biliyorum, bir daha görüşeceğiz nasıl olsa. O zaman da...”</p>

  <p>"Hadi, yolunuz açık olsun. Vaal'i geçerken dikkat edin.”</p>

  <p>Zuga bir süre dikildi, arkalarından baktı. Neden sonra Louise döndü geldi; bir peri gibi sessiz, upuzun saç örgüleri sırtını döverek, umutsuzca, koşa koşa geldi, sapsarı bir yüzle geldi.</p>

  <p>Var gücüyle erkeğin boynuna sarıldı, ağzı şaşılacak derecede sıcacık, ıpıslaktı. Ama Zuga, tadını hiç unutmayacaktı; o küçücük, beyaz dişleri, erkeğin dudaklarını ezdi. Böyle birkaç saniye, sarmaş dolaş kaldılar. Zuga, yüreğinin çatlayacağını sandı. Sonra kadın kendini onun kollarından çekip aldı, tek bir söz söylemeden, geriye dönüp bakmadan, gecenin içinde uçar gibi uzaklaştı, kayboldu.</p>

  <p>***</p>
</body>
</html>
