<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ateşi yakalamak_001</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h2 class="heading1"><b class="calibre1"><i class="calibre2">22</i></b></h2>

  <p class="heading">Peeta ok kılıfını yere bıraktı ve bıçağını maymunun sırtına geçirdi. Yaratık çenesini gevşetene kadar, sayısız bıçak darbesi indirdi. Sonra muttayı bir kenara itip yenilere hazırlandı. Oklar artık bende; yayımı da hazırladım. Finnick de arkamda, nefes nefese ama en azından şu anda aktif olarak maymunlarla boğuşmuyordu.</p>

  <p class="heading">Peeta hırstan deliye dönmüş halde, soluk soluğa "Haydi gelsenize! Haydi gelsenize!" diye bağırıyordu. Fakat maymunlara bir şey oldu sanki. Geri çekiliyorlardı. Bizim duyamadığımız bir ses onları geri çağırmış gibi, ağaçlara tırmanıyor, ormanın derinliklerinde gözden kayboluyorlardı. Bir Oyunkurucunun sesi onlara bu kadarının yeterli olduğunu söylüyor olmalıydı. "Sen kadını al," dedim Peeta'ya. "Biz arkanı kollarız."</p>

  <p class="heading">Peeta morfinman kadını yerden kaldırdı ve Finnick'le ben silahlarımızla hazır beklerken onu kumsala birkaç metrelik mesafeye taşıdı. Yerdeki turuncu leşler dışında, maymunların hepsi gitti. Peeta kadını kumların üstüne yatırdı. Göğsündeki kumaşı kestim. Karşıma dört derin diş izi çıktı. Deliklerin her birinden kan sızıyor; kanın cılızlığı yaralara olduklarından daha az ölümcül bir hava katıyordu. Asıl hasar içerideydi.</p>

  <p class="heading">Yaraların konumuna bakarak, o canavarın hayati bir organa akciğerine; hatta belki de kalbine zarar vermiş olabilecek tahmin ettim. Kadın, sudan çıkmış bir balık gibi zorlukla soluyarak kumun üstünde yattı.</p>

  <p class="heading">Sarkık derisi, sağlıksız yeşil bir renge dönmüştü. Kaburgaları, açlıktan ölmek üzere olan bir çocuğunkileri hatırlatıyordu. Yemek alamadığından değil ama anladığım kadarıyla Haymitch'in kendini alkole vermesi gibi, o da kendini morfine vermişti. Ona dair her şey, vücudu, hayatı, boş bakan gözleri, ziyanı çağrıştırıyordu. Bizim sinirlerimizi de etkileyen zehirden mi, saldırının şokundan mı, yoksa bir süredir mahrum kaldığı uyuşturucu yüzünden mi bilmem, seğiren ellerinden birini tutuyordum. Yapabileceğimiz hiçbir şey yoktu. Ölürken başında beklemek dışında.</p>

  <p class="heading">Finnick dönüp gitmeden önce "Ben ağaçlara bir bakayım," dedi. Ben de kalkıp gidebilmek istiyordum ama elimi o kadar sıkı tutuyor ki; böylesi bir zalimlik için yeterince güçlü değildim. Rue'yu ve belki de bir şarkı falan söylememin iyi olabileceğini düşünüyordum. Fakat bırakın şarkıları sevip sevmediğinden haberdar olmayı, kadının adını bile bilmiyordum. Tek bildiğim, can çekiştiğiydi. Peeta da kadının diğer tarafına çöktü ve saçlarını okşadı. Yumuşacık bir sesle konuşmaya başladığı zaman, bir an için ipe sapa gelmez şeyler söylüyormuş gibi geldi ama konuştuğu ben değildim. "Evdeki boya kutumla, akla hayale gelebilecek her tür rengi yaratabiliyorum. Pembe. Bebek teni kadar uçuk bir pembe. Ya da revent bitkisi kadar koyu. Bahar çimlerinin yeşili. Suyun üstündeki buz gibi ışıldayan bir mavi."</p>

  <p class="heading">Morfinman kadın, söylediklerine sıkı sıkıya tutunarak Peeta'nın gözlerinin içine bakıyordu.</p>

  <p class="heading">"Bir defasında, beyaz kürke vuran güneş ışığının tonunu yakalayabilmek için tam üç gün boyunca boya karıştırdım. Anlıyor musun, sarı olduğunu düşünüyordum ama aslında daha fazlasıydı. Her tür renk katmanı. Tek tek," dedi Peeta.</p>

  <p class="heading">Morfinman kadının soluk alıp verişi gittikçe yavaşlıyordu. Boştaki elini, göğsünde biriken kana sürtüyor ve parmaklarıyla, resim yaparken hep yaptığı gibi, küçük daireler çiziyordu.</p>

  <p class="heading">"Henüz gökkuşağını çözmeyi başaramadım. O kadar çabuk gelip öyle hızlı gözden kayboluyorlar ki... Dikkatli inceleyecek zamanım olmadı. Şuraya biraz mavi, şu tarafa biraz mor. Ve sonra solup gidiyorlar. Havaya karışıyorlar," dedi Peeta.</p>

  <p class="heading">Peeta'nın sözleri morfinman kadını büyülemişe benziyordu. Transa geçmiş gibi titreyen elini havaya kaldırdı ve Peeta'nın yüzüne, bana çiçek gibi görünen bir şekil çizdi.</p>

  <p class="heading">Peeta "Teşekkürler," diye fısıldadı. "Çok güzel oldu."</p>

  <p class="heading">Morfinman kadının yüzünde anlık bir gülümseme belirdi. Sonra dudaklarının arasından gıcırtılı bir ses çıktı. Ve hemen ardından eli göğsünün üstüne düştü. Son bir nefes verdi ve top sesi duyuldu. Elimi sımsıkı tutan parmakları gevşedi. Peeta onu suyun içine taşıdı. Sonra geri gelip yanıma oturdu. Kadının cansız bedeni bir süre Cornucopia'ya doğru süzüldü. Sonra gökyüzünde bir hava aracı belirdi; dört kollu bir pençe indi; kadını aldı ve birlikte gece göğünün içinde kayboldular.</p>

  <p class="heading">Finnick, üzerlerindeki maymun kanları henüz kurumamış oklarla yanımıza geldi. Okları yanıma, kumun üstüne bıraktı. "Bunları istersin diye düşündüm." "Teşekkürler," dedim. Suya girip silahlarımın ve yaralarımın üstündeki kan pıhtılarını yıkadım. Okları kurulamak için yosun toplamak üzere ormana döndüğümde, maymun leşlerinin ortadan kaybolmuş olduklarını gördüm.</p>

  <p class="heading">"Nereye gittiler acaba?" diye sordum.</p>

  <p class="heading">"Tam olarak bilmiyoruz. Asmalar kıpırdandı, bir baktık ki leşler gitmiş," dedi Finnick.</p>

  <p class="heading">Bitkin ve uyuşmuş halde gözlerimizi ormana diktik. Bu sakin ortamda, sis damlacıklarının tenime temas ettiği noktaların kabuk bağladığını gördüm. Artık acımıyorlar ama kaşınıyorlardı. Hem de fena halde. Bunun iyiye işaret olduğunu düşünmeye çalışıyordum. Yaralarımın iyileştiğini. Peeta ve Finnick'e baktım. İkisi de zarar görmüş yüzlerini kaşımakla meşgullerdi. Evet, Finnick'in güzelliği bu geceden bir hayli zarar gördü.</p>

  <p class="heading">Kendim de kaşınmayı deli gibi isteyerek "Kaşınmayın," dedim. Annemin&nbsp;vereceği tavsiyenin bu olacağını biliyordum. "Enfeksiyona neden olacaksınız. Sizce suyu tekrar denemek güvenli olur mu?"</p>

  <p class="heading">Peeta'nın delik açmakla uğraştığı ağacın yanına gittik. Peeta tıkacı yerine oturturken, Finnick ve ben silahlarımızla, tetikte bekledik ama gelen giden olmadı. Peeta iyi bir damar yakalamıştı; tıkaçtan su boşalmaya başladı. Önce susuzluğumuzu giderdik, sonra ılık suyun kaşınan bedenlerimizden aşağı akmasına izin verdik. Birkaç deniz kabuğunun içine içme suyu doldurup kumsala döndük.</p>

  <p class="heading">Gece devam ediyordu ama şafağın sökmesine çok fazla zaman kalmış olamazdı. Tabii Oyunkurucuların başka bir niyeti yoksa. "Neden ikiniz biraz dinlenmiyorsunuz? Ben biraz nöbet tutarım," dedim.</p>

  <p class="heading">"Olmaz, Katniss. Ben tutsam daha iyi olur," dedi Finnick. Gözlerinin içine, yüzüne baktım, gözyaşlarını tutmakta güçlük çekiyordu. Mags. Şu anda, ona, Mags'in yasını rahatça tutabileceği mahremiyetten daha büyük bir hediye veremezdim.</p>

  <p class="heading">"Pekala, Finnick, öyle olsun. Sağol," dedim. Peeta'yla kirlikte kumun üstüne uzandık. Peeta derhal uykuya daldı, bense, bir gün içinde ne çok şeyin değiştiğini düşünerek gökyüzünü seyre daldım. Daha dün sabah Finnick öldüreceğim isimlerin arasındaydı. Şimdiyse canımı ona emanet ederek uyumaya razıydım. Mags'in canı pahasına Peeta'yı kurtardı ve bunu neden yaptığını bilmiyordum. Tek bildiğim, bundan sonra bu borcu telafi edecek hiçbir şey yapamayacak olduğumdu. Şu an için elimden sadece uykuya dalmak ve onu acısıyla baş başa bırakmak geliyordu. Ben de öyle yaptım.</p>

  <p class="heading">Gözlerimi kuşluk vaktinde açtım. Peeta yanımda uyumaya devam ediyordu. Başımızın üstüne, dalların arasına, yüzümüzü güneşten koruyan otlardan yapılma bir hasır serilmişti. Doğrulunca Peeta'nın ellerinin hiç boş durmadığını gördüm. İki örgü kap ağzına kadar taze suyla doluydu. Bir üçüncüsünün içindeyse deniz kabukları yığılıydı.</p>

  <p class="heading">Finnick kumun üstüne oturmuş, elindeki taşla deniz kabuklarını kırıyordu. "Tazeyken daha iyi oluyorlar," dedi ve kabuğun içinde büyükçe bir parça et koparıp ağzına tıkadı. Gözleri hâlâ biraz şişti ama fark etmemişim gibi davrandım.</p>

  <p class="heading">Yemek kokusu midemin guruldamasına neden oldu. Kabuklara uzandım ama kanla kaplı tırnaklarımı görünce durdum. Uykumda bayağı kaşınmış olmalıydım.</p>

  <p class="heading">Finnick "Biliyorsun, çok kaşınırsan enfeksiyona neden olursun," dedi.</p>

  <p class="heading">"Ben de öyle duymuştum," dedim. Tuzlu suya girip kanları temizlerken acıdan mı yoksa kaşıntıdan mı daha çok nefret ettiğimi sorguluyordum. Sonunda suyun içinde durmaktan bunalınca, kumsala döndüm, kafamı yukarı kaldırıp azarlar gibi, "Hey, Haymitch, çok sarhoş değilsen, cildimiz için bir şeyler almak hiç fena olmazdı," dedim.</p>

  <p class="heading">Paraşütün tepemde belirmesi benim bile beklemediğim kadar çabuk oldu. Elimi uzattım; ilaç tüpü avucumun tam ortasına kondu. "Vakti çoktan gelmişti," dedim ama yüzümü asmaya devam edemiyordum. Haymitch. Onunla beş dakikalık bir sohbet için neler vermezdim.</p>

  <p class="heading">Kuma, Finnick'in yanına çöktüm ve tüpün kapağını açtım İçinde katran ve çam iğnesi karışımı keskin kokulu, yoğun kıvamlı, koyu renk bir merhem vardı. Bir miktar ilacı avucuma sıkıp bacağıma masaj yaparken burnumu kırıştırıyordum. Merhem kaşıntımı büyük ölçüde hafifletirken, dudaklarımın arasından bir zevk inlemesi çıktı. Kabuk kabuk olan tenim, ilaç yüzünden korkunç bir gri-yeşil renge bürünüyordu. Diğer bacağımı ilaçlamaya başlarken, tüpü, beni şüpheli gözlerle izleyen Finnick'e attım.</p>

  <p class="heading">"Çözülüyormuş gibi bir halin var," dedi ama kaşıntı üstün geliyordu ve bir dakika sonra o da merhem sürmeye koyuldu. Gerçekten de yaraların kabukları ve merhem bir araya gelince ortaya çok çirkin bir görüntü çıkıyordu. Finnick'in sıkıntısıyla eğlenmemek elimde değildi.</p>

  <p class="heading">"Zavallı Finnick. Hayatında ilk defa güzelliğini kaybediyorsun galiba?" dedim.</p>

  <p class="heading">"Sanırım. Bana tamamen yabancı bir duygu. Sen bunca sene nasıl idare ettin?" diye sordu.</p>

  <p class="heading">"Aynalardan uzak dur, yeter. Unutursun, merak etme," dedim.</p>

  <p class="heading">"Sana bakmaya devam edersem, asla unutamam."</p>

  <p class="heading">Kendimizi baştan ayağa merhemle kapladık; hatta birbirimizi sırtına, fanilalarımızın açıkta kalan yerlerimize de biraz sürdük.&nbsp;"Ben Peeta'yı uyandırayım," dedim.</p>

  <p class="heading">"Dur bekle," dedi. "Beraber uyandıralım. "Yüzlerimizi burnuna dayayalım." Hayatımda çok az eğlence fırsatı kaldığı için, hemen kabul ettim. Peeta'nın iki tarafına geçtik, yüzlerimizi burnuna yaklaştırdık ve onu sarstık. Yumuşacık, müzikli bir sesle "Peeta, Peeta, uyan," dedim.</p>

  <p class="heading">Göz kapakları şöyle bir titredikten sonra yavaşça açıldı. Sanki onu bıçaklamışız gibi, yerinden sıçradı. "Aaaa!"</p>

  <p class="heading">Finnick ve ben gülmekten bayılacak kıvama gelerek kendimizi yerlere attık.</p>

  <p class="heading">Ne zaman susmaya yeltensek, Peeta'nın mağrur bir ifade takınma çabası karşısında tekrar makaraları koyuverdik. Nihayet kendimizi toplamayı başardığımızda, Finnick Odair'in fena bir insan olmadığını düşünmeye başladığımı fark ettim. En azından benim sandığım kadar boş ve kendine dönük bir adam değilmiş. Gerçekten hiç kötü biri değildi. Ve tam ben bu sonuca ulaşırken, ucuna bir somun taze ekmeğin tutturulduğu bir paraşüt süzülerek yere indi. Önceki sene&nbsp;Haymitch'in hediyelerinin zamanlarının mesaj verecek şekilde ayarlandığını hatırladım ve zihnime bir not düştüm. Finnick'le iyi geçinirsen, yiyecek alırsın.</p>

  <p class="heading">Finnick ekmeği elinde evirip çevirdi ve kabuğunu inceledi. Biraz fazla sahiplenici bir tavırla. Buna gerek yoktu. Somunun, 4. Mıntıka ekmeklerinin her zaman sahip olduğu, deniz yosunundan gelme, yeşilimsi bir rengi vardı. Hepimiz ekmeğin ona geldiğini biliyorduk. Ne kadar kıymetli olduğunu, bir daha asla bir ekmek somunu görememesi ihtimalinin çok büyük olduğunu yeni idrak etmiş gibi bakıyordu. Belki de ekmekle Mags'in anısını bağdaştırıyordu. Fakat tek söylediği, "Deniz kabuklularıyla iyi gidecek," oluyordu.</p>

  <p class="heading">Ben Peeta'nın vücudunu merhemlemesine yardım ederken, Finnick büyük bir maharetle, kabukların içindeki etleri temizliyordu. Bir araya toplandık, çok lezzetli ve tatlı etle, 4. Mıntıka'nın tuzlu ekmeğinin tadını çıkardık.</p>

  <p class="heading">Hepimiz korkunç görünüyorduk (sanırım merhem kabukların soyulmasına neden oluyor) ama ilaç için minnettardım. Sadece kaşıntımızı gidermekle kalmıyor, aynı zamanda bizi pembe gökyüzünde parlayan göz kamaştırıcı güneşten de koruyordu. Güneşin gökyüzündeki konumuna bakarak, saatin ona yaklaştığını tahmin ediyordum. Tam bir gündür arenadaydık. On bir galip hayatını kaybetti. On üçümüz hayattayız. On kişi ormanın içinde bir yerlerde gizleniyordu. Bu on kişinin üç ya da dördü, Kariyerler. Diğerlerinin kim olduğunu hatırlamaya çalışmak hiç hoşuma gitmiyordu.</p>

  <p class="heading">Orman benim için kısa sürede bir sığınma yeri olmaktan çıkıp sinsi bir tuzağa dönüşüverdi. Bir noktada, avlamak ya da avlanmak için, derinliklerine dalmaya mecbur bırakılacağımızı biliyordum ama bir süre daha kumsalda kalmak istiyordum. Peeta ve Finnick'den de aksi talepler gelmiyordu. Orman bir süre için durağan, kendi kendine mırıldanan ve ışıldayan ama tehlikelerini göstermeyen bir yer gibi görünüyordu. Ve sonra uzaktan bir çığlık duyuldu.</p>

  <p class="heading">Bizim bulunduğumuz yerin karşı tarafında, ormanın bir bölümü titremeye başlıyordu. Devasa bir dalga karşımızdaki tepeyi aşıyordu, ağaçları sular altında bırakıyordu ve kükreyerek, yamaçtan aşağı iniyordu. Var olan deniz suyuna öyle bir hızla çarpıyor ki, olabildiğince uzakta olmamıza rağmen, dalgaların köpüğü dizlerimizin çevresini sardı ve sahip olduğumuz üç beş parça eşyayı da sular altında bıraktı. Üçümüz, suyun alıp götürmesine fırsat bırakmadan, eşyalarımızı -perişan haldeki tulumlarımız dışında- toplamayı başardık. Tulumlarımız o kadar kötü durumdalar ki, hiçbirimizin umurunda olmuyorlardı.</p>

  <p class="heading">Top atıldı. Dalganın çıkageldiği yerde bir hava aracı belirdi. Ağaçların arasından aldığı bir cesetle birlikte gözden kayboldu. On iki, diye düşünüyordum. Devasa dalgayı emen su çemberi yavaş yavaş duruluyordu. Eşyalarımızı ıslak kumun üzerine yaydıktan sonra, yeniden oturmak üzereyken, onları gördüm. Yaklaşık iki kara&nbsp;uzantısı mesafede, üç karaltı. Sendeleyerek kumsala çıktılar. Usulca "Baksanıza," diyerek, başımla karaltıların olduğu tarafı işaret ettim.</p>

  <p class="heading">Peeta ve Finnick bakışlarımı takip ettiler. Önceden sözleşmişiz gibi, üçümüz de ormanın gölgelerinin arasına karıştık.</p>

  <p class="heading">Üçlünün berbat durumda olduğunu ilk bakışta anlamak mümkündü.</p>

  <p class="heading">İçlerinden biri, bir ikinci tarafından adeta sürükleniyordu. Üçüncü kişi de dengesi tamamen altüst olmuş gibi, serseri daireler çizerek ilerliyordu. Boyaya batırıldıktan sonra kurumaya bırakılmışlar gibi, her üçü de baştan ayağa kiremit kırmızısı bir renge bürünmüşlerdi.</p>

  <p class="heading">"Kim bunlar?"diye sordu Peeta. "Ya de neler? Muttasyonlar mı yoksa?"</p>

  <p class="heading">Yayımı çekip saldırıya geçme pozisyonu aldım. Fakat sürüklenmekte olan karaltının kumsalda yere yığılması dışında bir şey olmuyordu. Onu sürüklemekte olan diğer karaltı, bıkkın bir tavırla ayağını yere vurdu ve bariz bir öfke patlamasıyla, ortalıkta serseri mayın gibi dolaşan üçüncü karaltıyı yere itti.</p>

  <p class="heading">Finnick'in yüzü aydınlandı. "Johanna!" diye seslendi ve kırmızı şeylere doğru koştu.</p>

  <p class="heading">"Finnick!" Johanna’nın sesini duyuyordum.</p>

  <p class="heading">Peeta'yla birbirimize baktık. "Şimdi ne olacak?" diye sordum.</p>

  <p class="heading">"Finnick'i gerçekten terk edemeyiz," dedi. Huysuz bir tavırla "Sanırım haklısın. Haydi, gel o zaman," dedim çünkü bir müttefik listesi yapmış olsaydım, Johanna Mason'un o listede yeri kesinkes olmazdı. İkimiz, Johanna ve Finnick'in bir araya gelmek üzere oldukları kumsala çıktık Yaklaşınca, Johanna'nın yoldaşlarını gördüm ve kafam karıştı. Yerde sırtüstü yatan Beetee, serseri mayın gibi boş boş dolaşmak üzere yeniden ayağa kalkan da Wiress'dı. "Wiress ve Beetee'yle birlikte."</p>

  <p class="heading">"Kaçık ve Volt mu?" Peeta'nın kafası da en az benim kadar karışmışa benziyordu. "Bunun nasıl olduğunu duymam gerek."</p>

  <p class="heading">Yanlarına ulaştığımızda, Johanna eliyle ormanı işaret ederek hızlı hızlı bir şeyler anlatıyordu: "Yağmur sandık, anlarsınız işte, şimşek yüzünden... ve çok susamıştık. Fakat sonra yağmaya başladı ve kan olduğunu fark ettik. Koyu, sıcak kan. Kan ağzınızın içinde dolmadan, konuşmanızın ya da çevrenizi görebilmenizin imkanı yoktu. İçinden çıkabilmek için oradan oraya savrulmaya başladık. İşte o sırada Blight güç sahasına çarptı."</p>

  <p class="heading">Finnick "Üzgünüm, Johanna," dedi. Blight'ın kim olduğunu hatırlamam birkaç saniyemi aldı. Johanna'nın 7. Mıntıka'dan arkadaşı olsa gerek ama onu gördüğümü hiç hatırlamıyordum. Şöyle bir düşününce, sanırım eğitime dahi gelmemişti.</p>

  <p class="heading">"Şey, evet. Çok müthiş bir kişilik değildi ama sonuçta aynı mıntıkadandık," dedi&nbsp;Johanna. "Ve beni, bu ikisiyle bıraktı." Ayakkabısıyla, kendinde değilmiş gibi bir görüntü çizen Beetee'yi dürttü. "Cornucopia'da sırtına bir bıçak yedi. Ve bu da... "</p>

  <p class="heading">Hepimiz, baştan ayağa kurumuş kan içindeki Wiress'a baktık. Ortalıkta sersem sersem dolandı ve kendi kendine "Tik, tak, tik, tak," diye mırıldandı. "Evet, biliyoruz. Tik tak. Kaçık şoka girdi," dedi Johanna. Bu sözleri Wiress’ı ona yöneltti, Wiress’ın sendeleyerek kendisine doğru geldiğini fark edince, onu biraz sertçe kumsalın diğer tarafına itekledi. "Olduğun yerde kal, tamam mı?" "Onu rahat bırak," diye çıkıştım.</p>

  <p class="heading">Johanna, kahverengi gözlerini kısarak bana nefret dolu bir bakış attı. "Onu rahat bırak mı?" diye tısladı. Bana tepki verme fırsatı bırakmadan, öne doğru bir adım attı ve suratımın ortasına, gözümün önünde yıldızların uçuşmasına neden olan okkalı bir tokat indirdi. "Onları kan gölüne dönen ormandan senin için kim çıkardı sanıyorsun? Sakın..." Finnick, Johanna'nın debelenip duran bedenini omzuna attığı gibi suya taşıdı. Ve bana küfürler yağdırırken, onu suya batırmaya devam ediyordu. Ama okumu ona doğrultmadım. Hem Finnick'le birlikte olduğu, hem de onları ormandan benim için çıkardığını söylediği için.</p>

  <p class="heading">Peeta'ya "Ne demek istedi?" diye sordum. "Onları ormandan senin için "çıkardım ne demek?"</p>

  <p class="heading">"Bilmiyorum," dedi Peeta. "Ama ilk başta onları istiyordun," diye hatırlattı.</p>

  <p class="heading">"Evet, istiyordum, ilk başta." Ama bu sorumun cevabı değil. Beetee'nin hareketsiz bedenine baktım. "Hemen bir şeyler yapmazsak, uzun süre bizimle kalmayacaklar."</p>

  <p class="heading">Peeta, Beetee'yi kucakladı; ben Wiress’ın elinden tuttum ve birlikte küçük kumsal kampımıza gittik. Biraz yıkanabilmesi için Wiress’ı suyun sığ kısmına oturttum ama tek yaptığı, ellerini birbirine kenetleyip "Tik tak, tik tak," diye mırıldanmaya devam etmek oldu. Beetee'nin kemerini çözdüm ve kemerin altında, kalın asma dallarıyla yan tarafına bağlanmış ağır, metal bir silindir buldum. Ne olduğunu çıkaramadım ama eğer Beetee saklanmaya değer olduğunu düşünmüşse, kaybeden ben olmayacaktım. Kemeri kumların üstüne attım. Beetee'nin kıyafetleri, kan yüzünden üzerine yapışmış durumdaydılar. Bu yüzden ben tulumu gevşetmeye çalışırken Peeta da onu suyun içinde tuttu. Tulumu tamamen çıkarmamız biraz zaman aldı. Zaten sonra da iç çamaşırlarının bolca kan çektiğini fark ettik. Onu temizlemek için tamamen soymaktan başka seçeneğimiz yoktu ama bunun artık beni hiç etkilemediğini söylemem gerek. Bu sene, mutfak masamız o kadar çok çıplak erkek bedeni gördü ki. Bir süre sonra, ister istemez alışıyorsunuz.</p>

  <p class="heading">Sırtını muayene edebilmek için, Beetee'yi yere, Finnick'in hasırının üzerine, yüzükoyun yatırdık. Kürek kemiğinden kaburgalarının alt kısmına doğru inen yaklaşık on beş santimlik bir bıçak yarası vardı. Neyse ki çok derin değildi.</p>

  <p class="heading">Gerçi, çok kan kaybetmiş -teninin solgunluğundan kolayca anlaşılıyor- ve&nbsp;yarasından hâlâ bir miktar kan sızıyordu.</p>

  <p class="heading">Düşünmeye çalışarak topuklarımın üstüne doğruldum Ne kullanabilirim? Deniz suyu? Kendimi, her tür tedavide en güçlü savunma silahı kar olan annem gibi hissediyordum Omzumun üstünden ormana baktım. Nasıl kullanılacağım bilsem, orada koca bir ecza deposunun saklı olduğundan emindim. Ancak bunlar benim bitkilerim değildi. Soma Mags'in burnumu silmem için verdiği yosunu hatırladım. Peeta'ya "Hemen dönerim," dedim. Neyse ki o zımbırtı ormanda bir hayli yaygındı. Yakındaki ağaçlardan bir kucak dolusu koparıp kumsala taşıdım. Yosunlardan kalın bir ped hazırladım ve Beetee'nin yarasının üstüne yerleştirdim. Düşmesin diye asma dallarıyla bedenine bağladım. Biraz su içmesini sağladıktan sonra, onu ormanın kıyısındaki gölgeye çektik. "Sanırım, elimizden ancak bu kadarı geliyor," dedim. "Bu kadarı da iyi. Sen bu şifa verme olayında çok iyisin," dedi Peeta. "Kanında var."</p>

  <p class="heading">Kafamı sallayarak "Hayır," dedim. "Ben babamın kanını taşıyorum." Salgın değil, av sırasında ateşlenen bir kan benimki. "Wiress'a bir bakayım."</p>

  <p class="heading">Paçavra olarak kullanmak üzere bir avuç daha yosun aldım ve suyun sığ kısmında oturan Wiress'ın yanma gittim. Kıyafetlerini çıkarıp, cildindeki kanı ovalamama hiç ses çıkarmadı. Ancak gözleri korkuyla iri iri açılmıştı. Ben konuştuğum zaman, gittikçe artan bir telaşla "Tik, tak, tik, tak" demekten başka bir şey yapmıyordu. Bana bir şey anlatmaya çalışır gibi bir hali vardı ama yanımda düşüncelerini tercüme edecek bir Beetee olmadığı için, boşluktaydım. "Evet, tik tak, tik tak," dedim. Bu, onu biraz olsun yatıştırıyordu sanki.</p>

  <p class="heading">Tulumunu, kandan eser kalmayana kadar yıkadım ve yeniden giymesine yardım ettim. Onunki bizim tulumlarımız gibi harap halde değildi. Kemerinin de iyi durumda olduğundan emin olunca, yeniden beline taktım. Sonra iç çamaşırlarını Beetee'ninkilerle birlikte suyun içine, birkaç kaya parçasının altına bıraktım.</p>

  <p class="heading">Ben Beetee'nin tulumunu yıkama işinin sonuna gelirken, pırıl pırıl bir Johanna ve derisi soyulan bir Finnick bize katıldı. Ben Wiress'ı bir şeyler yemeye ikna ederken, Johanna da su içip, deniz kabuklularından yedi. Finnick duygusuz, neredeyse dümdüz bir sesle sis ve maymunları anlatırken, hikayenin en can alıcı detayından uzak durdu.</p>

  <p class="heading">Herkes, diğerleri dinlenirken nöbet tutmaya talip oldu ama sonunda Johanna ve ben uyanık kaldık. Ben gerçekten dinlenmiş olduğum, o ise yatmayı şiddetle reddettiği için. Diğerleri uyurken, ikimiz kumsalda, sessizce oturduk. Johanna, uyuduğundan emin olmak için Finnick'e bir bakış attıktan sonra, bana döndü. "Mags'i nasıl kaybettiniz?"</p>

  <p class="heading">"Siste. Finnick, Peeta'yı taşıyordu. Bir süre ben de Mags'i taşıdım. Ama sonra kaldıramaz oldum. Finnick ikisini birden alamayacağını söyledi. Mags onu öptü ve doğruca zehrin içine yürüdü," dedim.</p>

  <p class="heading">Johanna suçlayıcı bir ses tonuyla "Mags, Finnick'in akıl hocasıydı, biliyorsun,"&nbsp;dedi.</p>

  <p class="heading">"Hayır, bilmiyordum," dedim.</p>

  <p class="heading">Birkaç saniye sonra Johanna "Ailesi gibiydi," dedi. Ama bu defa sesinde az önceki kadar kin yoktu.</p>

  <p class="heading">Dalgaların, taşların altındaki iç çamaşırlarını dövüşünü izledik. "Sen Kaçık ve Voltla ne yapıyordun?" diye sordum.</p>

  <p class="heading">"Söyledim ya. Onları senin için getirdim. Haymitch, eğer müttefik olacaksak, onları sana getirmem gerektiğini söylemişti," dedi Johanna. "Sen ona böyle söylemişsin, değil mi?"</p>

  <p class="heading">Hayır diye düşündüm ama onaylar gibi kafamı salladım. "Teşekkürler. Minnettarım," dedim.</p>

  <p class="heading">"Öyle olduğunu umarım." Sanki hayatında karşısına çıkabilecek en büyük geri zekalıymışım gibi, bana nefret dolu bir bakış attı. İnsanın kendisinden gerçekten nefret eden bir ablasının olması böyle bir şey midir acaba, diye merak ediyordum.</p>

  <p class="heading">Arkamda "Tik, tak," diye bir ses duydum. Dönüp bakınca, Wiress’ın emekleme pozisyonu aldığını gördüm. Gözlerini ormana sabitlemişti.</p>

  <p class="heading">"Ah, tanrım, bela geri döndü," dedi Johanna. "Pekala, ben uyuyorum. Sen ve Kaçık birlikte nöbet tutarsınız artık." Ayağa kalktı ve Finnick'in yanına gidip boylu boyunca uzandı.</p>

  <p class="heading">Wiress "Tik, tak," diye fısıldadı. Onu tam önüme getirdim ve yatmasını sağladım. Sakinleşmesi için kolunu okşadım. Uykuya dalar gibi oldu ama huzursuzca kıpırdanmaya ve zaman zaman iç çekerek meşhur sözcüklerini tekrarlamaya devam etti: "Tik, tak."</p>

  <p class="heading">Yumuşak bir sesle "Tik, tak," dedim. "Yatma zamanı. Tik tak. Uyu bakalım." Güneş tam tepemize yükseliyordu. Dalgın dalgın, Öğlen olmalı, diye düşündüm. Gerçi bir önemi de yok ya. Suyun karşı tarafında, sağ tarafta devasa bir yıldırımın bir ağaca isabet ettiğini ve bir kez daha elektrik yüklü bir fırtınanın patlak verdiğini gördüm. Dün geceki gibi, arenanın tam aynı bölgesinde. Birisi fırtınanın menziline girip saldırıyı tetiklemiş olmalıydı. Bir süre öylece oturup şimşekleri seyrettim, bir taraftan Wiress’ı sakinleştirirken, suyun huzur veren hareketleri eşliğinde bir tür sükunete daldım. Dün geceyi, fırtınanın tam çanlar çaldıktan sonra başladığını hatırladım.</p>

  <p class="heading">Wiress bir an kendine gelip "Tik, tak," dedikten sonra, yeniden uykuya daldı. Dün gece on iki gong sesi duyuldu. Gece yarısıymış gibi. Sonra şimşekler çakmaya başladı. Şimdi güneş tam tepedeydi. Öğle vakti gibiydi. Ve yine şimşekler.</p>

  <p class="heading">Usulca ayağa kalkıp gözlerimi arenada dolaştırdım. Şimşeklerin çaktığı tarafa&nbsp;baktım. Hemen yanındaki dilime, Wiress, Beetee ve Johanna'nın yakalandıkları kan yağmuru yağdı. Biz onun hemen yanındaki üçüncü bölümde, sisin belirdiği yerdeydik. Sis çekilir çekilmez, dördüncü dilimde maymunlar ortaya çıktılar. Tik, tak. Kafam hızla diğer tarafa döndü. Birkaç saat önce, on civarı, şimdi şimşeklerin çaktığı kısmın sol tarafından o devasa dalga geldi. Şimdiyse öğlende şimşekler çakıyordu. Gece yarısı. Öğlen.</p>

  <p class="heading">Wiress uykusunda "Tik, tak" diyordu. Şimşekler kesilirken ve hemen sağ tarafında kan yağmuru başlarken, bu iki kelime birden bir anlam ifade etmeye başladı.</p>

  <p class="heading">Kendi kendime "Ah," diye mırıldandım. "Tik, tak." Gözlerim arenanın oluşturduğu çemberi üç yüz altmış derece dolaştı ve haklı olduğunu anladım.</p>

  <p class="heading">"Tik, tak. Bu bir saat."</p>
</body>
</html>
