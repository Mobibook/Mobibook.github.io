<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ateşi yakalamak_001</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h2 class="heading1"><span class="calibre"><b class="calibre1"><i class="calibre2">20</i></b></span><br class="calibre4" /></h2>

  <p class="heading">"Peeta!" diye haykırdım. Onu tutup sarstım ve işi suratını tokatlama noktasına kadar götürdüm ama sonuç yoktu. Kalbi durdu. Boşluğu tokatladım. "Peeta!"</p>

  <p class="heading">Finnick, Mags'i bir ağaca yasladı ve beni aradan çekti. "Bana bırak." Parmakları Peeta'nın boynunda farklı yerlere dokunuyordu, kaburga ve omurga kemiklerini yokluyordu. Sonra Peeta'nın burnunu sıkarak delikleri kapattı.</p>

  <p class="heading">Peeta'nın öldüğünden emin olmak ve geri dönüş umutlarını tamamen yok etmek niyetinde olduğuna inandığım için "Hayır!" diye bağırarak Finnick'in üstüne atladım. Finnick ellerini havaya kaldırdı ve göğsüme öyle sert bir darbe indirdi ki yakındaki bir ağaç kütüğüne doğru savruldum. Bir an, şaşkınlıktan ve acıdan donup kaldım ama Finnick'in Peeta'nın burnunu bir kez daha kapatmaya yeltendiğini görünce kendimi toparlanmaya zorladım. Oturduğum yerde sırtımdan bir ok çektim, yaya yerleştirdim. Tam fırlatmak üzereyken, Finnick'in Peeta'yı öptüğünü gördüm. Bu, Finnick için bile o kadar tuhaf bir görüntü ki, elim donakaldı. Hayır, onu öpmedi. Peeta'nın burnunu kapatıp, ağzını iyice açmış ve ciğerlerine hava üflüyordu. Bunu görebiliyordum. Aslında, Peeta'nın göğsünün inip kalktığını da görebiliyordum. Sonra Finnick, Peeta'nın tulumunun fermuarını indirdi ve ellerinin topuk kısımlarıyla kalbinin üstündeki bir noktayı pompalamaya başladı. Artık şoku atlatabildiğim için, ne yapmaya çalıştığını anlayabiliyordum.</p>

  <p class="heading">Çok nadir olarak, bir ya da iki kez annemin benzer bir şey uyguladığına şahit olmuştum. 12. Mıntıka'da, kalbinizin sizi yarı yolda bırakması halinde ailenizin sizi anneme zamanında ulaştırması pek olası değildir. Annemin hastaları genelde yanık, yaralı ya da hasta olurlar. Ya da, elbette ki, açlıktan ölmek üzeredirler.</p>

  <p class="heading">Fakat Finnick'in dünyasında işler farklıydı. Her ne yapıyorsa, daha önce de yapmış olduğu her halinden belli oluyordu. Oturmuş bir ritmi ve metodu vardı. Çaresiz gözlerle, işe yaradığına dair bir işaret görmek umuduyla öne doğru eğilirken, okumun ucu toprağa saplandı. Umutlarım hızla tükenirken, can sıkıcı saniyeler akıp gidiyordu. Artık çok geç olduğuna, onun öldüğüne, artık ulaşılmaz olduğuna inanmaya başladığım anda Peeta hafifçe öksürdü ve Finnick doğrulup oturdu.</p>

  <p class="heading">Hızla yanlarına koşarken silahlarımı toz toprağın içine bıraktım. Usulca "Peeta," dedim. Alnına düşen ıslak ve sarı saç tutamlarını arkaya itti ve boynunda, parmaklarımın altında zonklayan nabzını hissettim.</p>

  <p class="heading">Kirpikleri titreşerek aralandı ve gözlerimin içine baktı. "Dikkat," dedi.</p>

  <p class="heading">"Önümüzde bir güç sahası var."</p>

  <p class="heading">Güldüm. Bir taraftan da, yanaklarımdan aşağı yaşlar süzülüyordu.</p>

  <p class="heading">"Eğitim Merkezinin çatısındakinden çok daha güçlü olmalı," dedi. "Yine de iyiyim. Biraz sarsıldım o kadar."</p>

  <p class="heading">Bunun iyi bir fikir olup olmadığını değerlendirmeden "Ölmüştün! Kalbin durmuştu!" diye haykırdım. Genelde hıçkırdığım zaman çıkardığım o berbat sesi çıkarmaya başladığımı fark edince, ellerimle ağzımı kapattım.</p>

  <p class="heading">"Ama şimdi çalışıyor gibi görünüyor," dedi. "Her şey yolunda, Katniss." Kafamı salladım ama sesler bir türlü durmuyordu.</p>

  <p class="heading">"Katniss?" Bu defa da Peeta benim için endişelenmeye başlayınca, durum iyice tuhaf bir hal aldı.</p>

  <p class="heading">"Bir şeyi yok," dedi Finnick. "Sadece hormonlar yüzünden... Bebek olayı."</p>

  <p class="heading">Kafamı kaldırıp ona baktım. Bacaklarını altına toplamış halde oturuyordu ama hem zorlu tırmanış hem de Peeta'yı ölümden döndürme çabası onu nefes nefese bırakmıştı.</p>

  <p class="heading">"Hayır. Ondan..." diyecek oldum ama Finnick'in bebekle ilgili varsayımım iyice güçlendiren, daha da isterik bir hıçkırık krizine girdim. Dönüp bana baktı. Gözyaşlarımın arasından gülümsedim. Çabalarının beni böyle germesinin aptalca olduğunu biliyordum. Tek yapmak istediğim Peeta'yı hayatta tutmaktı. Bunu başaramadım ama Finnick başardı. Ona beslemem gereken tek duygu minnetti. Minnettardım zaten. Ama, bunun Finnick Odair'e sonsuza dek borçlu kalmamız anlamına geldiğini bildiğim için, öfkeliydim de. Şimdi artık onu uykusunda nasıl öldürebilirdim?</p>

  <p class="heading">Yüzünde kibirli ya da alaycı bir ifade görmeyi bekliyordum ama bakışları tuhaf sayılacak kadar sorgulayıcıydı. Bir şeyleri çözmeye çalışır gibi, bir Peeta'ya, bir bana bakıyor; ama sonra kafasını boşaltmak ister gibi, şöyle bir sallıyordu. Peeta'ya "Nasılsın?" diye sordu. "Ne dersin? Yola devam edebilecek misin?"</p>

  <p class="heading">"Hayır, dinlenmesi lazım," dedim. Burnum deli gibi akıyordu ve mendil niyetine kullanacak bir kumaş parçam bile yoktu. Mags, bir daldan sarkan bir avuç dolusu yosun parçasını koparıp bana uzattı. Sorgulayamayacak kadar berbat haldeydim. Burnumu gürültüyle temizledim ve yüzümdeki yaşları sildim. Yosun iyi geliyordu. Hem emici hem de şaşırtıcı derece yumuşaktı.</p>

  <p class="heading">Peeta'nın göğsündeki altın parıltısı dikkatimi çekti. Uzandım ve boynundaki zincirin ucunda sallanan yuvarlak plakayı tutuyordum. Üzerine benim alaycıkuşum işlenmişti. "Senin uğurun bu mu?" diye sordum.</p>

  <p class="heading">"Evet. Alaycıkuşunu kullanmamın bir sakıncası yoktu umarım. Uyumlu olalım istedim," dedi.</p>

  <p class="heading">"Tabii ki sakıncası yok." Kendimi zorlayarak gülümsedim. Peeta'nın arenaya&nbsp;üzerinde bir alaycıkuşla çıkması hem kutsama, hem de lanet demekti. Bir taraftan mıntıkalardaki isyancılar için itici güç oluşturuyor olmalıydı. Diğer taraftan Başkan Snow'un bunu gözden kaçırmasını beklemek büyük iyimserlik olurdu. Ve bu Peeta'yı hayatta tutma görevimi iyice güçleştiriyordu.</p>

  <p class="heading">Finnick "O zaman kampı burada kurmak istiyorsunuz öyle mi?" diye sordu.</p>

  <p class="heading">"Burada kalmanın iyi bir seçenek olduğunu sanmıyorum," dedi Peeta. "Su yok. Korunma yok. Ben gerçekten iyiyim. Yavaş ilerlersek sorun olmaz."</p>

  <p class="heading">Finnick "Yavaş ilerlemek hiç ilerlememekten iyidir," diyerek Peeta'nın ayağa kalkmasına yardım etti. Bu arada ben de toparladım. Bu sabah gözümü açtığımdan beri, Cinna'nın posası çıkana kadar dövülmesini izledim, yeni bir arenaya çıktım ve Peeta'nın öldüğünü gördüm. Yine de Finnick'in benim yerime hamilelik kartını oynamasından memnundum. Çünkü sponsorların bakış açısıyla, işleri pekiyi idare ettiğim söylenemezdi.</p>

  <p class="heading">Silahlarımı kontrol edince kusursuz durumda olduklarını gördüm. Onlar, daha kontrollü hissetmeme yardım ediyorlardı. "Başı ben çekeceğim," dedim.</p>

  <p class="heading">Peeta itiraz edecek oldu ama Finnick onu durdurdu. "Hayır. Bırak, başı çeksin." Sonra kaşlarını çatarak bana baktı. "Güç sahasının varlığını fark etmiştin, değil mi?" diye sordu. "Son anda. Uyarmaya çalıştın." Başımla onayladım. "Nasıl bildin?"</p>

  <p class="heading">Tereddütlüydüm. Beetee ve Wiress’ın güç sahalarını ayırt edebildiklerini açıklamam tehlikeli sonuçlar doğurabilirdi. Eğitim sırasında, Oyunkurucular'ın, Beetee ve Wiress’ın güç sahasını bana gösterdikleri anı fark edip etmediklerinden emin değildim. Öyle ya da böyle, elimde çok kıymetli bir bilgi vardı. Bu bilgiye sahip olduğumu fark ederlerse, sırf ben göremeyeyim diye, güç sahasını değişimden geçirebilirlerdi. Bu yüzden yalan söylüyordum. "Bilmiyorum. Sanki sesini duyar gibi oldum. Dinleyin." Hepimiz taş kesildik. Böceklerin, kuşların ve yaprakları hışırdatan rüzgarın sesi duyuluyordu.</p>

  <p class="heading">"Ben hiçbir şey duymuyorum," dedi Peeta.</p>

  <p class="heading">"Evet," diye ısrar ettim. "Tıpkı 12. Mıntıka'yı çevreleyen çite elektrik verildiği zamanlardaki sese benziyor. Gerçi bu çok çok daha cılız ama olsun." Herkes, bir kez daha kulak kesildi. Duyacak hiçbir şey olmamasına rağmen, ben de onlara uydum. "İşte," dedim. "Duyamıyor musunuz? Tam Peeta'nın şoka girdiği yerden geliyor."</p>

  <p class="heading">"Ben de duyamıyorum," dedi Finnick. "Ama sen duyuyorsan, her halükarda başı senin çekmen daha doğru olacak."</p>

  <p class="heading">Oyunu hakkını vererek oynamaya karar verdim. "Çok tuhaf," dedim. Şaşırmış gibi, başımı bir sağa bir sola çevirdim. "Sadece sol kulağımla duyabiliyorum." Peeta "Doktorların yeniledikleri kulağınla mı?" diye sordu.</p>

  <p class="heading">"Evet," dedim ve omzumu silktim. "Belki de sandığından daha iyi iş çıkarmışlar. Bilirsiniz işte, bazen o kulağımla çok garip şeyler duyuyorum. Normalde sesi olduğunu düşünmeyeceğiniz şeyler. Böcek kanatları gibi. Ya da yere düşen kar tanesi." Mükemmel. Dikkati geçen sene Oyunlar'dan sonra sağır kulağımı iyileştiren cerrahlara yöneltmeyi başardım Şimdi, nasıl olup da bir yarasa kadar iyi duyabildiğimizi izah etmek zorundalar.</p>

  <p class="heading">"Sen," dedi Mags beni ileri doğru hafifçe itekleyerek. Başı çekiyordum. Ağır hareket edeceğimiz için Mags de Finnick'i kendisi için bastona dönüştürüverdiği bir dal parçasına yaslanarak yürümeyi tercih etti. Finnick, Peeta için de bir şey hazırlıyordu. Bence çok da iyi ediyordu çünkü bütün itirazlarına rağmen, Peeta'nın asıl istediği şeyin yatıp dinlenmek olduğunu çok iyi biliyordum.</p>

  <p class="heading">Finnick en arkaya kaldı ve bu sayede arkamızı, tetikte olan biri kolluyordu.</p>

  <p class="heading">Güç sahasını soluma alarak yürüdüm; çünkü her sesi algılayabilen, insanüstü kulağım o tarafta kaldı. Fakat aslında bir uydurmacadan ibaret olduğu için, yakındaki bir ağaçtan üzüm misali sarkan sert kabuklu yemiş salkımını kopardım ve ilerlerken önüme attım. Aslında iyi de ediyordum çünkü bana öyle geliyor ki güç sahasını işaret eden göstergeleri sık sık kaçırıyordum. Yemişlerden biri güç sahasına isabet edince, yemiş kabuğu çatlamış ve kararmış halde ayaklarımın dibine düşmeden önce, küçük bir duman bulutu belirdi.</p>

  <p class="heading">Birkaç dakika sonra arkamda bir şapırtı sesi duyup arkama baktım ve Mags'in yemişlerden birinin kabuğunu soyup zaten dolu olan ağzına attığını gördüm. "Mags!" diye seslendim. "Hemen tükür onu. Zehirli olabilir." Bir şeyler homurdanıyor ve beni duymazdan gelerek bariz bir hazla dudaklarını yalıyordu. Yardım istemek için Finnick'e baktım ama o sadece gülüyordu. "Galiba zehirli olup olmadıklarını bekleyip göreceğiz," dedi.</p>

  <p class="heading">Yaşlı Mags'i korumak isterken o yabancı yemişleri yemesine göz yuman Finnick'in bu davranışına bir anlam vermeye çalışarak ilerledim. Peeta'yı ölümden döndüren neden onu ölüme terk etmedi acaba? Bunu yapsa, kimse onu suçlayamazdı. Peeta'yı hayata döndürecek güce sahip olacağı hayatta aklıma gelmezdi. Onu kurtarmayı neden istemiş olabilir? Ve benimle aynı takımda olmayı kafasına koyması neden? Gerekirse beni öldürebilir de ama savaşı başlatma seçeneğini de bana bırakıyor.</p>

  <p class="heading">Yürümeye ve kabuklu yemişlerimi saçmaya, zaman zaman güç sahasından parçalar yakalamaya ve sürekli solu takip ederek arasından süzülebileceğimiz, Cornucopia'dan uzaklaşabileceğimiz ve inşallah su bulabileceğimiz bir aralık kollamaya devam ettim. Fakat aradan bir saat daha geçince, bunun boşuna olduğunu fark ettim. Sol tarafa doğru ilerlerken hiç gelişme kaydetmedik. Aslına bakarsanız, sanki güç sahası kıvrımlı patika boyunca bizi takip ediyordu. Durup,&nbsp;ayaklarını sürüyen Mags'e ve yüzü ter içinde kalan Peeta'ya baktım. "Mola verelim," dedim. "Yukarı çıkıp çevreyi kolaçan etmem gerek."</p>

  <p class="heading">Seçtiğim ağaç diğerlerinden daha yüksek gibi görünüyordu. Gövdeye olabildiğince yakın kalmaya özen göstererek kıvrımlı dallardan yukarı doğru tırmandım. Bu kauçuğumsu dalların ne zaman kırılacağını kestirmek güçtü.</p>

  <p class="heading">Yine de sağduyumu geride bırakacak kadar yukarı tırmandım çünkü görmem gereken bir şey vardı. Genişliği bir fidanınkini geçmeyen gövde uzantısına sımsıkı tutunup, esintiyle ileri, geri sallanırken şüphelerim doğrulanıyordu. Sola dönemememizin ve hiç dönemeyecek olmamızın bir nedeni vardı. Bu nazik gözetleme noktasından, arenayı ilk defa bütün olarak görüyordum. Bir tam daireydi. Ortasında kusursuz bir tekerlek. Balta girmemiş ormanı çevreleyen gökyüzü tekdüze pembe bir renkteydi. Ve o dalgalı kare parçalarından bir iki tanesini Wiress ve Beetee'nin, aslında gizli olması gereken bir şeyi ele verdiği, dolayısıyla zayıflık sayılabileceği için zırh çatlağı olarak tabi ettikleri şeyi görebiliyordum.</p>

  <p class="heading">Tamamen emin olabilmek için ağaç hattının üstünde kalan boşluğa bir ok attım. Bir ışık parlamasının ardından anlık bir gerçek gökyüzü görüntüsü belirdi ve ok geri, ormanın içine düştü. Diğerlerine kötü haberi vermek üzere aşağı indim.</p>

  <p class="heading">"Güç sahası bizi bir çemberin içine hapsetmiş. Daha doğrusu, bir kubbenin. Yüksekliğini kestiremiyorum. Cornucopia, deniz ve çevresini kuşatan orman. Çok kesin ve simetrik. Çok da büyük değil," dedim.</p>

  <p class="heading">Finnick "Hiç su gördün mü?" diye sordu.</p>

  <p class="heading">"Sadece Oyunlar'a başladığımız yerdeki tuzlu suyu gördüm," dedim.</p>

  <p class="heading">"Başka kaynaklar da olmalı," dedi Peeta kaşlarını çatarak. "Yoksa bir iki gün içinde hepimiz ölürüz."</p>

  <p class="heading">"Şey, bitki örtüsü çok sık. Belki bir yerlerde su birikintisi ya da kaynak vardır," dedim şüpheli bir sesle. İçimden bir ses, Capitol'ün popülerlikten uzak düşen bu Oyunlar'ı bir an önce nihayetlendirmek isteyebileceğini söylüyordu. Plutarch Heavensbee'ye kökümüzü kazıma emri çoktan verilmiş olabilirdi. "Her halükârda, bu tepenin diğer tarafında ne olduğunu keşfetmeye çalışmanın hiçbir anlamı yok. Çünkü cevap koca bir hiç."</p>

  <p class="heading">Peeta "Güç sahası ve tekerlek arasında bir yerde, içilebilir su olmalı," diye ısrar ediyordu. Bunun ne anlama geldiğini hepimiz biliyorduk. Geri dönmemiz gerekti. Kariyerlere ve kan gölüne doğru...</p>

  <p class="heading">Mags'in yürümek için fazla zayıf, Peeta'nın da savaşamayacak kadar güçsüz olduğunu düşününce... Yamaçta birkaç yüz metre aşağı inmeye ve daire çizerek ilerlemeye karar verdik. O seviyede su olup olmadığına bakacaktık. Ben başı çekmeye ve zaman zaman sol tarafıma kabuklu yemiş atmaya devam ettim ama artık&nbsp;güç sahasından bir hayli uzaktaydık. Güneş beynimizi pişirip havayı buhara dönüştürürken, gözlerimize oyunlar oynuyordu. Öğleden sonranın ilerleyen saatlerinde, Peeta ve Mags'in devam edecek halleri kalmadı.</p>

  <p class="heading">Finnick, güç sahasının yaklaşık on metre kadar aşağısında bir kamp yeri seçti. Güç sahasını, saldırıya uğramamız halinde, düşmanlarımızı geri püskürtmek için silah olarak kullanabileceğimizi söyledi. Sonra o ve Mags, bıçaklarıyla sivri otları, yaklaşık bir buçuk metre yüksekliğindeki demetler halinde kesmeye ve hasır örmeye başladılar. Mags'i hasta etmediklerini görünce Peeta bir miktar yemiş topladı ve onları güç sahasına atarak kızartmaya başladı. Kabuklarını sistemli bir biçimde soyup yemişleri yaprakların üstüne kümeledi. Bense, gün içinde yaşadığım duyguların etkisiyle kıpır kıpır, sıcaklamış ve gergin halde, nöbet tuttum.</p>

  <p class="heading">Susadım. Hem de fena hâlde. Sonunda daha fazla dayanamayarak "Finnick," dedim. "Neden nöbeti devralmıyorsun? Ben de gidip su ararım." Tek başına gitme düşüncem kimseyi sevinçten deliye döndürmüyor ama susuzluktan ölme tehdidiyle karşı karşıyaydık.</p>

  <p class="heading">"Endişelenme. Çok uzağa gitmem," diyerek Peeta'ya güven vermeye çalıştım.</p>

  <p class="heading">"Ben de geleceğim," dedi.</p>

  <p class="heading">"Hayır, yapabilirsem biraz da avlanacağım," dedim. "Çok ses çıkardığın için sen gelemezsin," diye eklemedim ama aslında ima ettiğim, buydu. Gürültülü adımlarıyla av hayvanlarını ürküteceği gibi, beni de tehlikeye atabilirdi. "Fazla uzun sürmez."</p>

  <p class="heading">Ağaçların arasında sinsice ilerlerken, zeminin ayak seslerimi yutmasını memnuniyetle karşıladım. Eşkenar dörtgen çizerek ilerledim ama ne yazık ki gür ve yemyeşil bir bitki örtüsü dışında hiçbir şey bulamadım.</p>

  <p class="heading">Top sesiyle olduğum yerde dondum. Cornucopia'nın ilk gün katliamı sona ermiş olmalıydı. Ölü haraçların sayımı yapılmıştı. Her biri bir ölü galibi simgeleyen top atışlarını sayıyordum. Sekiz. Geçen seneki kadar çok değildi. Ama çoğunu tanıdığım için bu seferki daha fazlaymış gibi geliyordu.</p>

  <p class="heading">Birden takatım kesildi ve dinlenmek için bir ağaca yaslandım. Sıcaklık vücudumdaki nemi sünger gibi çekti. Daha şimdiden yutkunmakta zorluk çekiyordum ve yorgunluk bütün bedenime yayılıyordu. Bana sempati besleyecek hamile bir kadının sponsorluk yapmak isteyeceğini ve Haymitch'in biraz su göndereceğini umarak, elimi karnımın üstünde dolaştırdım. Hiç şansım yoktu. Yere çöktüm.</p>

  <p class="heading">Hareketsiz dururken, hayvanları fark ettim. Parlak tüylü tuhaf kuşlar, oynak, mavi dilli kertenkeleler ve ağacın gövdesine yakın bir dala sımsıkı tutunmuş, fareyle keçeli sıçan arası bir hayvan. Daha yakından bakabilmek için sonuncuya bir ok attım.</p>

  <p class="heading">Pekala. Çok çirkin bir şeydi. Benekli gri bir postu ve üst dudağından öne doğru&nbsp;çıkan iki çirkin kemirici dişi olan büyük bir kemirgendi. İç organlarını temizleyip derisini yüzerken bir şey daha fark ettim. Burnu ıslaktı. Daha az önce bir kaynaktan su içmiş bir hayvan gibiydi. Heyecan içinde, onu bulduğum ağacın çevresinde gittikçe genişleyen bir helezon çizerek ağır ağır hareket ettim. Yaratığın su kaynağı çok uzak olamazdı.</p>

  <p class="heading">Hiç. Hiçbir şey bulamadım. Bir çiğ damlası bile yoktu. Bir süre sonra, Peeta'nın beni merak edeceğini bildiğim için, hiç olmadığım kadar sıcaklamış ve bunalmış halde, kampa dönmek üzere yola çıktım.</p>

  <p class="heading">Kamp yerine vardığım zaman, diğerlerinin burayı bambaşka bir hale getirmiş olduklarını gördüm. Mags ve Finnick otlarla ördükleri hasırlardan, tek tarafı açık, fakat üç tarafı ve çatısı çevrili bir kulübe yaratmışlardı. Mags bununla yetinmeyip, Peeta'nın içini yemişlerle doldurduğu kaseleri de örmüş. Umutla bana bakıyorlardı ama kafamı salladım. "Hayır. Su yok. Gerçi oralarda bir yerde su olmalı. Bu, suyu nerede bulacağım biliyor." Derisi yüzülmüş kemirgeni hepsinin görebileceği şekilde havaya kaldırdım. "Onu bir ağacın tepesinde vurmamdan kısa süre önce su içmiş ama kaynağı bulamadım. Yemin ederim, otuz metre çapındaki bir daireyi bir karışını atlamayacak şekilde taradım."</p>

  <p class="heading">"Onu yiyebilir miyiz?" Soru, Peeta'dan geldi.</p>

  <p class="heading">"Emin değilim. Fakat eti bir sincabındakinden pek farklı görünmüyor. Pişirilmesi gerek." Burada hiç yoktan ateş yakmaya çalışmanın nasıl bir şey olacağını düşündüm. Başarsam bile, bir de dumanı düşünmek gerekti. Bu arenada birbirimize o kadar yakınız ki, saklamak gibi bir şansımız olamazdı.</p>

  <p class="heading">Peeta'nın başka bir fikri vardı. Kemirgenin etinden küp şeklinde bir parça alıp sivri uçlu bir çubuğa geçirdi ve güç sahasına attı. Keskin bir vızlamanın ardından çubuk bize geri döndü. Et parçasının dışı kararmış olsa da, içi gayet iyi pişmişti. Hepimiz Peeta'yı coşkuyla alkışladık, sonra nerede olduğumuzu hatırlayıp sustuk.</p>

  <p class="heading">Biz kulübemize çekilirken, beyaz güneş gülkurusu gökyüzünde batmaya yüz tutuyordu. Ben yemişler konusunda hâlâ biraz temkinliydim ama Finnick, Mags'in onları başka Oyunlar'dan hatırladığını söylüyordu. Geçen sene bana fazla zahmetsiz göründüğü için, bu sene yenilebilir bitkiler standında çok fazla vakit geçirmedim. Ama şimdi pişmandım. Çevremi saran, yabancısı olduğum bu bitkilerin en azında bir kısmını orada görebilirdim. Ve beni neyin beklediğini daha iyi tahmin edebilirdim. Yine de Mags gayet iyi görünüyordu ve saatlerdir o yemişlerden yiyip duruyordu. Bu yüzden bir tane alıp ucundan hafifçe ısırdım. Yumuşak, bana kestaneyi andıran hafif tatlı bir lezzeti vardı. Sorun olmayacağına karar verdim. Kemirgenin eti sert ve av etini andırıyordu ama şaşırtıcı derecede suluydu. Gerçekten de, yemeğimiz, arenadaki ilk gecemiz için, hiç fena değildi. Bir de yanında içecek bir şeyimiz olsaydı.</p>

  <p class="heading">Finnick ağaç faresi olarak adlandırmaya karar verdiğimiz kemirgen hakkında bir&nbsp;yığın soru sordu. Ne kadar yukarıda duruyordu? Vurmadan önce ne kadar izledim? Ne yapıyordu? Aslında pek bir şey yaptığını hatırlamıyordum. Böcek ya da onun gibi bir şeyler bulmak için çevresini kokluyordu sanırım.</p>

  <p class="heading">Gecenin çökmesini korkuyla bekliyordum. Neyse ki sımsıkı örülmüş otlar, bizi, bu geç saatlerde ormanın zemininde dolaşması muhtemel şeylerden biraz da olsa koruyordu. Fakat güneşin ufukta gözden kaybolmasının hemen ardından, soluk beyaz bir ay yükseliyor ve etrafı görülebilir kılıyordu. Neyin yaklaştığını bildiğimiz için, sohbete ara verdik. Kulübenin ağzında yan yana sıralandık.</p>

  <p class="heading">Peeta elimi tuttu.</p>

  <p class="heading">Capitol’ün mührü boşlukta süzülürcesine ortaya çıkarken, gökyüzü aydınlanıyordu. Marşın giriş notalarını dinlerken Finnick ve Mags için daha zor olacak, diye düşünüyordum! Ancak, ölen sekiz galibin yüzlerinin göğe yansıdığını görmek, benim için de en az onlar kadar zor oldu.</p>

  <p class="heading">Finnick'in zıpkınıyla indirdiği 5. Mıntıka'daki adamın yüzü göğe yansıyan ilk suret oldu. Bu, ilk dört mıntıkanın haraçlarının tamamının sağ olduğu anlamına geliyordu: Dört Kariyer Beetee ve Wiress ve doğal olarak Mags ve Finnick. 5. Mıntıka'daki adamın ardından 6. Mıntıka'daki morfinman, 8. Mıntıka'dan Cecelia ve Woof, 9. Mıntıka'nın her iki haracı, 10. Mıntıka'daki kadın ve 11. Mıntıka'dan Seeder geliyor. Capitol mührü, müzik eşliğinde, tekrar yansıtıldı ve sonra gökyüzü, ay dışında, karanlığa gömüldü.</p>

  <p class="heading">Hiç kimse konuşmadı. Hiçbirini iyi tanıyormuşum gibi yapamazdım. Ama Cecelia'nın bacaklarına sarılan o üç çocuğu düşünmemek elimde değildi. Ya da ilk karşılaşmamızda Seeder'in bana nasıl kibar yaklaştığını. Hatta, cam gibi bakışlı morfinmanın yanaklarıma sarı çiçekler boyadığını düşününce bile içim tuhaf oluyordu. Hepsi öldüler. Artık yoklar.</p>

  <p class="heading">Gümüş renkli paraşüt, yeşilliklerin arasından ağır ağır süzülerek çıkagelmese, kim bilir daha ne kadar uzun süre öylece oturmaya devam ederdik. Hiç kimse paraşüte uzanmıyordu. Sonunda "Sizce kimin içindir?" diye sordum.</p>

  <p class="heading">"Bilemeyiz," dedi Finnick. "Bugün ölen o olduğuna göre, Peeta'nın açmasına ne dersiniz?" Peeta kordonu çözdü ve yuvarlak ipeği açtı. Paraşütün içinde, ne olduğunu çıkaramadığım küçük metal bir nesne duruyordu.</p>

  <p class="heading">"Nedir bu?" diye sordum. Bilen yoktu. Elden ele gezdirip sırayla inceledik. Bu, bir ucu hafifçe incelen, içi boş, metal bir boruydu. Diğer ucunda aşağı doğru kıvrılan küçük bir dudak vardı. Bir yerlerden tanıyor gibiydim. Bir bisikletten düşmüş bir parça, bir perde kornişi her şey olabilirdi doğrusu.</p>

  <p class="heading">Peeta bir ses çıkarıp çıkarmadığına bakmak için tek tarafından üfledi. Finnick serçe parmağını içine sokup silah olabilir mi diye yokladı. Sonuçsuz.</p>

  <p class="heading">"Mags, bununla balık tutabilir misin?" diye sordum. Hemen her şeyle balık tutabilen Mags kafasını sallayıp homurdandı.</p>

  <p class="heading">Ben metal boruyu elime alıp, avucumda ileri geri döndürdüm. Müttefik olduğumuza göre, Haymitch 4. Mıntıka’nın akıl hocalarıyla birlikte hareket ediyor olmalıydı. Bu hediyenin seçiminde mutlaka parmağı vardır. Ve bu, hediyenin kıymetli olduğu ve hatta hayat kurtarabileceği anlamına gelirdi. Geçen yıl, deli gibi istememe rağmen, kendi başıma bulabileceğimi bildiği için, bana su göndermediğini hatırladım. Haymitch'in gönderdiği (ya da göndermediği) hediyeler ağır mesajlar taşıyorlardı. Şu beynini kullansan diyorum, tabii bir beynin varsa, diye homurdandığını duyar gibiydim. Nedir bu? Gözlerime dolan teri silip hediyeyi aya doğru tuttum. Bir o yana bir bu yana hareket ettiriyor, farklı açılardan bakıyor, bazı yerlerini elimle örtüp tekrar açıyordum. Neye yaradığını kendisinin ele vermesini sağlamak için uğraşıyordum. Nihayet bunalarak, bir ucunu toprağa hatırdım. "Pes ediyorum. Belki Beetee ya da Wiress'la birlik olursak, neye yaradığını söyleyebilirler."</p>

  <p class="heading">Yere uzanıp yanağımı ottan yapılma hasıra yasladım ve çileden çıkmış halde bu şeye baktım. Peeta omuzlarımın ortasındaki gergin bölgeyi ovaladı ve biraz da olsa gevşediğimi hissettim. Güneşin batmasına rağmen havanın neden serinlemediğini merak ediyordum. Ve geride bıraktığım evimde neler olduğunu... Prim. Annem. Gale. Madge. Evde beni seyrettiklerini düşünüyordum. En azından evde olduklarını umuyordum. Thread tarafından gözaltına alınmadıklarını. Ya da Cinna gibi cezalandırılmadıklarını. Darius gibi. Benim yüzümden. Herkes, benim yüzümden cezalandırılıyordu.</p>

  <p class="heading">Onları, mıntıkamı, ormanımı özlüyordum. Dayanıklı sert ağaçlarla, bolca yiyecek ve ürkütücü olmayan av hayvanlarıyla dolu ormanımı. Çağlayan kaynakları. Serin esintileri. Hayır, bu bunaltıcı sıcağı alıp götürecek soğuk rüzgarları. Kafamda bir rüzgar yaratıyor, yanaklarımı dondurduğunu, parlaklarımı uyuşturduğunu hayal ediyordum. Ve işte o anda siyah toprağa yarı gömülü halde duran metal parçası bir isme kavuştu.</p>

  <p class="heading">"Bir tıkaç!" diye haykırarak yattığım yerden fırladım. Finnick "Ne?" diye sordu. Toprağa sapladığım şeyi ittirerek çıkardım ve temizledim. Ellerimi gittikçe incelen tarafa koyup dudak kısmına baktım. Evet, bunu daha önce de görmüştüm. Uzun zaman önce, babamla birlikte ormanda geçirdiğimiz, soğuk ve rüzgarlı bir günde. Bir akçaağacın gövdesine açılmış bir deliğe sıkıca tutturulmuş halde. Ağacın öz suyuna, kovamıza akacağı bir yol sağlıyordu. Akçaağaç şurubu sıradan ve sıkıcı ekmeğimizi bile keyifli bir ikrama dönüştürebiliyordu. Babam öldükten sonra, sahip olduğu bir avuç tıkaca ne oldu, hiç bilmiyordum. Büyük ihtimalle, ormanın içinde bir yerde, saklandıkları kuytuda öylece bekliyorlardı.</p>

  <p class="heading">"Bu bir tıkaç. Bir tür musluk gibi düşünün. Ağaca saplar ve öz suyunu alırsınız." Çevremizi saran zinde, yeşil gövdelere baktım. "Tabii doğru ağaç olması şart."</p>

  <p class="heading">Finnick "Öz suyu mu?" diye sordu. Onların da denizin yakınında doğru ağacı bulmaları imkansızdı.</p>

  <p class="heading">"Şurup yapmak için," dedi Peeta. "Ama bu ağaçların içinde başka bir şey daha olmalı."</p>

  <p class="heading">Hepimiz aynı anda ayaklandık. Susuzluğumuz... Ortalıkta kaynak olmaması.</p>

  <p class="heading">Ağaç faresinin sivri ön dişleri ve ıslak burnu. Bu ağaçların içinde sahip olunmaya değecek tek bir şey olsa gerek. Finnick, eline bir kaya parçası alıp, tıkacı devasa bir ağacın yeşil gövdesine çakmaya gitti. Ama onu durdurdum. "Bekle. Tıkaca zarar verebilirsin. Önce bir delik açmamız gerek," dedim.</p>

  <p class="heading">Delik açacak bir şeyimiz yoktu. Mags bizini çıkardı Peeta bizi doğrudan ağacın kabuğuna batırdı ve yaklaşık beş santim kadar içeri soktu. O ve Finnick, ellerindeki biz ve bıçaklarla, tıkacı alacak genişlikte bir delik açana kadar, sırayla uğraşıyorlardı. Ben tıkacı özenle yerleştirdim. Hepimiz büyük bir umutla olacakları bekliyorduk. Başlangıçta hiçbir şey olmadı. Sonra tıkacın dudağından bir damla su yuvarlandı ve Mags'in avucuna düştü. Mags suyu yaladı ve daha fazlası için elini uzattı.</p>

  <p class="heading">Tıkacı kıpırdatıp düzelterek, ince bir sıvının akmasını sağladık. Sırayla ağızlarımızı dayayıp, zımparaya dönen dillerimizi ıslattık. Mags bir sepet getirdi. Otlar suyu bile tutabilecek kadar sıkı örülmüşlerdi. Sepeti doldurup elden ele geçirdik. Önce yudum yudum içtik, bir süre sonra da, büyük bir lüks içinde, yüzlerimizi yıkamaya başladık. Buradaki her şey gibi, su da ibrenin ılık tarafındaydı ama seçici davranılacak bir zamanda değildik.</p>

  <p class="heading">Artık dikkatimizi dağıtan susuzluğumuzu aradan çıkardığımız için, hepimiz yorgunluğumuzun boyutunu anladık ve gece için hazırlanmaya koyulduk. Geçen sene, gecenin bir saatinde hızlı bir kaçışa gerek duyma ihtimaline karşılık, ancak bütün malzemelerimi hazır ettikten sonra istirahata çekilirdim. Fakat bu sene hazırlayacak bir sırt çantam yoktu. Sadece silahlarım vardı; ki onları da elimden bırakacak değildim. Sonra aklıma tıkaç geldi ve derhal ağacın gövdesinden çıkardım. Kuvvetli bir asmayı yapraklarından sıyırıp, tıkacın deliğinden geçirdim ve belime bağladım.</p>

  <p class="heading">Finnick ilk nöbeti üstlenmeyi teklif etti. Peeta yeterince dinlenene kadar nöbeti ya onun ya benim üstlenmemiz gerektiğini bildiğim için, kabul ettim. Kulübenin zeminine, Peeta'nın yanına uzanırken Finnick'e kendini yorgun hissetmesi halinde beni uyandırmasını tembihledim. Fakat birkaç saat sonra Finnick'in sesi yerine, çan sesini andıran tok bir gürültüyle uykumdan sıçradım. Dong! Dong! Tam olarak her yeni yıl Adalet Binası’nda çalınan çana benzemiyordu ama hatırlatıyordu. Peeta ve Mags uyumaya devam ettiler ama Finnick de en az benim kadar dikkat kesilmiş durumdaydı. Çan sesi durdu.</p>

  <p class="heading">"On iki saydım," dedi.</p>

  <p class="heading">Kafamı salladım. On iki. Ne anlama geliyor olabilir? Her mıntıka için bir gong desek... Olabilir. Ama neden? "Sence bir anlamı var mıydı?"</p>

  <p class="heading">"Hiçbir fikrim yok," dedi.</p>

  <p class="heading">Gong sesini takip edecek talimatları bekledik. Claudius Templesmith'in ileteceği mesajı. Bir ziyafet daveti. Fakat tek işaret çok uzaktan geldi. Göz kamaştıran bir elektrik akımı heybetli bir ağaca isabet etti ve şimşekler eşliğinde fırtına patlak verdi. Bunun yağmur ve Haymitch kadar zeki bir akıl hocasına sahip olmayanlar için su kaynağı demek olduğunu düşündüm.</p>

  <p class="heading">"Sen uyu, Finnick," dedim. "Zaten nöbet sırası bende."</p>

  <p class="heading">Finnick önce tereddüt etti ama hiç kimse sonsuza dek uyanık kalamazdı. Bir elinde sımsıkı tuttuğu zıpkınıyla kulübenin ağzına uzandı ve kısa sürede uykuya daldı.</p>

  <p class="heading">Yayımı hazırlayıp gözlerimi, ayışığında bir hayalet kadar solgun ve yeşil görünen ormana diktim. Bir saat kadar sonra, şimşekler kesildi. Birkaç yüz metre ötedeki ağaçların yapraklarını döven yağmur sesini hâlâ duyabiliyordum. Bize ulaşmasını bekliyordum ama öyle olmadı.</p>

  <p class="heading">Her ne kadar uyuyan yoldaşlarım hiç etkilenmeseler de, top sesiyle irkildim. Onları bunun için uyandırmanın hiçbir anlamı yoktu. Bir galip daha öldü. Kendime, kim olduğunu merak etme izni dahi vermedim.</p>

  <p class="heading">Yağmur geldiği gibi aniden dindi. Tıpkı geçen sene arenada yaşadığımız fırtına gibi. Yağmurun dinmesinden birkaç dakika sonra biraz önce sağanak yağmurla ıslanan taraftan usul usul bir sisin yaklaştığını gördüm. Sadece bir reaksiyon, diye düşünüyordum. Buhar tüten topraklara inen serin yağmurun sonucu. Sis, sabit bir hızla bize doğru yaklaşmaya devam ediyordu. İncecik sis filizleri ileri doğru uzanıyor ve geride kalanları tutup sürükleyen parmaklar gibi kıvrılıyorlardı. Olanları izlerken, ensemdeki tüylerin diken diken olduğunu hissediyordum. Bu siste bir sorun vardı. Ön çizgisinin ilerlemesi, doğal olamayacak kadar düzenliydi. Ve eğer bu doğal bir sis değilse...</p>

  <p class="heading">Hasta edici derecede tatlı bir koku burun deliklerime doldu ve uyanmaları için bağırarak diğerlerine uzandım.</p>

  <p class="heading">Ve onları uyandırmaya çalıştığım birkaç saniye içinde, kabarmaya başladım.</p>
</body>
</html>
