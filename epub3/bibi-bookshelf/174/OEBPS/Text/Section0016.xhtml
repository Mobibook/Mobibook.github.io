<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ateşi yakalamak_001</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h2 class="heading1"><b class="calibre1"><i class="calibre2">16</i></b></h2>

  <p class="heading">Haymitch bir sonraki hamlemi tahmin edercesine bileğime yapıştı ama ben de en az Capitol işkencecilerinin, Darius'u soktukları yeni hal kadar nutku tutulmuş durumdaydım. Haymitch bir defasında, bir daha konuşamamaları için Avox'ların dillerine bir şeyler yapıldığından bahsetmişti. Kafamın içinde Darius'un, bana takılmak için Hob'un bir ucundan diğerine çınlayan şakacı ve neşeli sesi yankılanıyordu. Onunki diğer galiplerin alaylarına benzemiyordu çünkü biz birbirimizi samimi olarak severdik. Gale onu görebilseydi...</p>

  <p class="heading">Ona doğru herhangi bir hamle yapmamın, tanıdığıma dair en ufak bir hareketimin Darius'un ceza görmesiyle sonuçlanacağını biliyordum. Bu yüzden birbirimizin gözlerinin içine bakmakla yetindik. Darius artık dilsiz bir köleydi. Bense ölüme doğru yürüdüm. Zaten birbirimize söyleyecek neyimiz var ki? Birbirimiz için üzüldüğümüzü mü söyleyeceğiz? Yoksa diğerinin acısını içimizde hissettiğimizi? Birbirimizi tanıma şansına sahip olduğumuz için memnun olduğumuzu?</p>

  <p class="heading">Hayır. Darius beni tanıdığına memnun falan olmamalı. Orada olup Thread'i durdurabilseydim Gale'i kurtarmak için kendini öne atması gerekmezdi. Avox olmazdı. Daha da önemlisi benim Avox'um olmazdı; çünkü Başkan Snow’un onu sadece benim çıkarım için buraya yerleştirdiği aşikar.</p>

  <p class="heading">Bileğimi çevirip Haymitch'in elinden kurtardım ve doğruca eski odama gidip kapıyı arkamdan kilitledim. Dirseklerimi dizlerime, alnımı yumruklarıma dayayarak yatağın kenarına çöktüm ve karanlıkta ışıldayan tulumumu seyrederek 12. Mıntıka'daki eski evimde, ateşin yanına kıvrıldığımı hayal ettim. Güç kaynağı tükenirken tulum yavaş yavaş siyaha dönüyordu.</p>

  <p class="heading">Bir süre sonra Effie beni akşam yemeğine çağırmak için kapıyı tıklatınca, yerimden kalktım, tulumumu çıkardım, düzgünce katlayıp tacımın yanına, masaya koydum. Banyoda yüzümdeki koyu renk makyaj kalıntılarını temizledim. Düz bir tişört ve pantolon giyip koridora çıkıp, yemek salonuna doğru yürümeye başladım. Yemek boyunca, hizmetimizi Darius ve kızıl saçlı Avox kızının görüyor olmaları dışında hiçbir şeyin farkında değildim. Effie, Haymitch, Cinna, Portia ve Peeta da oradaydılar ve sanırım, açılış törenleri hakkında konuşuyorlardı. Fakat kendi varlığımı gerçekten hissettiğim tek an, bir tabak dolusu bezelyeyi bilerek yerlere saçtığım ve kimsenin beni durdurmasına fırsat bırakmadan toplamak için yere çöktüğüm an oldu. Tabağı düşürdüğüm anda Darius hemen yanı başımda belirdi. Birlikte bezelyeleri toplarken, kısa bir süre için gözlerden uzak halde, yan yana durduk. Sadece bir an için ellerimiz buluştu. Yemeğin kremamsı sosunun altında nasırlaşmış tenini hissettim. Parmaklarımız birbirine sımsıkı kenetlenirken birbirimize asla söyleme fırsatı bulamayacağımız şeyleri söyler gibi olduk. Sonra Effie yanımda bitti ve "Bu senin görevin değil, Katniss," tarzı bir şeyler gevelemeye başladı. Ve Darius o&nbsp;anda elimi bıraktı.</p>

  <p class="heading">Açılış törenlerinin bant yayınlarını izlemeye geçtiğimiz zaman, kanepede Cinna ve Haymitch'in arasına sıkıştım çünkü Peeta'nın yanında oturmak istemiyordum. Darius'un başına gelen bu korkunç şeyden ben ve Gale ve belki biraz da Haymitch sorumluyduk ama Peeta'nın konuyla ilgisi yoktu. Darius'u başıyla küçük bir selam verecek kadar tanıyor olabilirdi ama Peeta, Hob'a biz diğerleri gibi sık sık takılmazdı. Ayrıca diğer galiplerle birlikte bana güldüğü için ona hâlâ kızgındım ve şu anda istediğim son şey bana sempati göstermesi ve beni rahatlatmaya çalışmasıydı. Arenada hayatını kurtarmak konusunda fikrimi değiştirmiş değildim ama ona daha fazlasını borçlu olduğumu sanmıyorum.</p>

  <p class="heading">Şehir Meydanı'ndaki geçit törenini izlerken normal bir senede bile bizleri kostümlerle büründürüp arabalarla meydanda dolaştırmalarının yeterince kötü olduğunu düşünüyordum. Kostümlü çocuklar çok aptal görünüyorlardı ama görünüşe bakılırsa yaşlanmaya yüz tutmuş galiplerin hali yürekler açışıydı. Johanna ve Finnick gibi henüz çizginin genç tarafında olan ya da Seeder ve Brutus gibi bedenleri henüz harap olmamış birkaç kişi hâlâ saygınlıklarını -kısmen de olsa- korumayı başarabiliyorlardı. Fakat çoğunluk; içkinin, uyuşturucunun ya da hastalıkların pençesine düşmüş diğerleri, inek, ağaç ya da ekmek somununu temsil eden kostümlerinin içinde gülünç haldeydiler. Geçen sene tek tek bütün yarışmacılar hakkında gevezelik etmiştik ama bu akşam sadece arada sırada bir şeyler söyledik. Işık saçan kostümlerimizin içinde genç, güçlü ve güzel bir tablo çizen Peeta ve ben ortaya çıkınca kalabalığın aşka gelmesine hiç şaşmamak gerek. Bizler gerçek birer haraç imgesiydik.</p>

  <p class="heading">Yayın biter bitmez ayağa kalktık, Cinna ve Portia'ya çıkardıkları olağanüstü iş için teşekkür ettikten sonra doğruca yatağıma gittim. Effie arkamdan seslenip eğitim stratejimiz üzerinde çalışmak için kahvaltıya erken oturmamız gerektiğini hatırlattı. Zavallı Effie. Sonunda Peeta ve benimle birlikte Oyunlar'da doğru dürüst bir sene geçirmişken; şimdi öyle rezil bir durumdaydı ki, artık olayların seyrini değiştirmeye onun bile gücü yetmezdi. Capitol bakış açısıyla, gerçek trajedi bu olsa gerek.</p>

  <p class="heading">Yatağa girmemden kısa bir süre sonra kapım hafifçe vuruldu ama duymazdan geldim. Bu gece Peeta'yı istemiyordum. Hele Darius ortalıktayken. Darius'un varlığı Gale'in burada olması kadar kötüydü. Gale. Darius koridorlarda dolanıp dururken onu aklımdan çıkarmam nasıl beklenebilirdi?</p>

  <p class="heading">Kabuslarımda diller ön plandaydı. Önce eldivenli ellerin Darius'un ağzından kesilmiş parçaları çıkarmalarını, donmuş ve çaresiz halde izliyordum. Sonra kendimi herkesin maske taktığı bir partide buluyordum. Finnick olduğunu tahmin ettiğim ve ıslak dilini şaklatıp duran birisi peşime düşüyordu. Nihayet beni yakalayıp maskesini çıkardığı zaman, karşımda şişkin dudaklarından kanlı salyalar akan Başkan Snow'u buluyordum. Sonunda yeniden arenadaydım, dilim zımpara kağıdı misali&nbsp;kupkuruydu. Tam ulaşacağım anda geri çekilen bir su birikintisinin peşindeydim.</p>

  <p class="heading">Uyanınca sendeleyerek banyoya gittim ve daha fazlasını içim almayacak kıvama gelene kadar, musluktan su içtim. Terli kıyafetlerimden soyunup yatağa çıplak halde geri girdim ve bir şekilde uykuya dalmayı başardım.</p>

  <p class="heading">Ertesi sabah kahvaltıya inişimi olabildiğince erteledim çünkü eğitim stratejisini tartışmayı hiç mi hiç istemiyordum. Tartışılacak ne vardı ki? Bütün galipler diğerlerinin neler yapabileceğini zaten biliyorlardı. Ya da eskiden neler yapabildiklerini, her neyse işte. Bu durumda Peeta ve ben aşık rolü yapmaya devam edecektik, hepsi o kadar. Nedense bunu konuşacak havada değildim; özellikle de Darius dilini yutmuş halde tepemizde dikilirken. Uzun bir duş aldım, Cinna'nın eğitim için bıraktığı kıyafeti üstüme geçirdim ve bir hoparlöre konuşarak odama kahvaltı ısmarladım. Bir dakika içinde sosis, yumurta, patates, ekmek, meyve suyu ve sıcak çikolatadan oluşan kahvaltım geldi. Kahvaltımı mideye indirdim ve saat onda aşağıya, Eğitim Merkezi'ne inmek zorunda kalacağım ana kadar olabildiğince oyalanmaya karar verdim. Saat dokuz otuzda Haymitch bariz bir şekilde benden bıkmış bir halde kapımı vurdu ve bana aşağıya inmemi emretti. HEMEN ŞİMDİ! Yine de avare avare koridoru arşınlamadan önce dişlerimi fırçaladım ve beş dakika daha vakit öldürmeyi başardım.</p>

  <p class="heading">Yemek odasında Peeta ve yüzü öfke ve içkiden kıpkırmızı olmuş Haymitch dışında kimse yoktu. Haymitch'in bileğinde, mutsuz bir tavırla çevirip durduğu, alev desenli, altından yapılma bir bilezik vardı. Effie'nin hepimizin uyumlu takım sembolleri taşımamız yönündeki fikri karşısında vereceği tek taviz bu olsa gerek. Aslında bilezik gerçekten çok şık ama Haymitch'in onu kurcalayıp durması, bileziğe bir mücevherden ziyade, kelepçemsi, sınırlayıcı bir hava veriyordu. Bana "Geç kaldın," diye homurdandı.</p>

  <p class="heading">"Özür dilerim. Gecenin yarısını ayakta geçirmeme neden olan, kesilmiş dillerle dolu kabuslardan sonra uyuyakalmışım." Düşmanca bir tavır takınmaya niyetlendim ama cümlemi tamamlarken sesim titredi.</p>

  <p class="heading">Haymitch önce yüzünü buruştursa da hemen yumuşadı. "Tamam. Boş ver gitsin. Bugün eğitimde iki göreviniz var. Birincisi, aşık rolüne devam."</p>

  <p class="heading">"Orası malum," dedim.</p>

  <p class="heading">"İki arkadaş edinin," dedi Haymitch.</p>

  <p class="heading">"Hayır," dedim. "Hiçbirine güvenmiyorum. Çoğuna tahammülüm yok. Bu yüzden sadece iki kişi hareket etmemizi bin kere tercih ederim."</p>

  <p class="heading">Peeta "Ben de başta öyle dedim ama... " dedi.</p>

  <p class="heading">"Ama bu yetmez," dedi Haymitch ısrarla. "Bu defa daha çok mütteffiğe ihtiyacınız olacak."</p>

  <p class="heading">"Neden?" diye sordum.</p>

  <p class="heading">"Çünkü bariz bir dezavantajınız var. Rakipleriniz birbirlerini uzun senelerdir tanıyorlar. Bu durumda önce kimi hedef alırlar sanıyorsun?"</p>

  <p class="heading">"Bizi. Ve yapacağımız hiçbir şey eski dostlukların önüne geçemez," dedim.</p>

  <p class="heading">"Onca zahmete girmeye ne gerek var?"</p>

  <p class="heading">"Çünkü mücadele edebilirsiniz. Kalabalık arasında belli bir popülerliğiniz var. Bu, hâlâ istenen müttefikler olmanızı sağlayabilir. Tabii ancak siz onlarla işbirliği yapmaya istekli olduğunuzu belli ederseniz," dedi Haymitch.</p>

  <p class="heading">Hoşnutsuzluğumu gizlemeyi başaramayarak "Yani bu sene bizim Kariyer ekibine dahil olmamızı mı istiyorsun?" diye sordum, Geleneksel olarak, 1, 2 ve 4 nolu mıntıkaların haraçları güç birliği yapar ve zaman zaman dışarıdan sıra dışı savaşçıları aralarına alıp daha zayıf rakiplerin peşlerine düşerler.</p>

  <p class="heading">Haymitch "Stratejimiz bu değil miydi?" diye sordu. "Kariyerler gibi antrenman yapmak? Üstelik Kariyer ekibini oluşturacak isimler genelde Oyunlar'ın öncesinde belirleniyor. Peeta geçen sene güçbela aralarına karışmıştı."</p>

  <p class="heading">Önceki Oyunlar'da Peeta'nın Kariyerlerle hareket ettiğini öğrendiğim zaman duyduğum nefreti hatırladım. "Yani Finnick ve Brutus'la sıkı fıkı olmamız gerek, söylemeye çalıştığın bu mu?"</p>

  <p class="heading">"Şart değil. Herkes galip. İstediğiniz gibi ekip kurabilirsiniz. İstediklerinizi seçin. Ben Chaff ve Seeder'i öneririm. Yine de Finnick de es geçilmemeli," dedi Haymitch. "Size faydası olabilecek birileriyle takım oluşturmaya gayret edin. Unutmayın, artık tir tir titreyen çocuklarla dolu bir ringde değilsiniz. Karşınıza hangi biçimde çıkarlarsa çıksınlar, bu insanların hepsi tecrübeli katiller."</p>

  <p class="heading">Belki de haklıydı. İyi de, kime güvenebilirdim ki? Belki Seeder'a. Ama onu daha sonra öldürme ihtimalim büyükken, Seeder'la takım kurmak istiyor muydum gerçekten? Hayır. Gerçi Rue'yla da aynı şartlarda bir araya gelmiştik. İçin için bu işte pekiyi olmayacağımı bilmeme rağmen, Haymitch'e elimden geleni yapacağımı söyledim.</p>

  <p class="heading">Effie bizi aşağıya götürmek için biraz erken geldi. Çünkü geçen defa, tam zamanında gitmiş olmamıza rağmen, Peeta ve ben en sona kalmıştık. Fakat Haymitch, Effie'ye bizi aşağıya onun götürmesini istemediğini söyledi. Diğer galiplerin hiçbiri bakıcılarıyla girmeyecekti; en genç biz olduğumuza göre kendi başının çaresine bakabilir bir görüntü çizebilmemiz daha da büyük önem kazanıyordu. Bu yüzden Effie bizi asansöre kadar geçirmekle yetinmek zorunda kaldı. Saçlarımıza söylendi ve bizim yerimize asansörün düğmesine bastı.</p>

  <p class="heading">Yol çok kısa olduğu için sohbet için yeterli zaman yoktu; ama Peeta elimi&nbsp;tutunca geri çekilmedim. Dün gece gözlerden uzakken onu yok saymış olabilirdim ama eğitimde ayrılmaz bir takım gibi görünmemiz şarttı.</p>

  <p class="heading">Effie, en sona bizim kalmamızdan boşu boşuna endişe duymuştu. Sadece Brutus ve 2. Mıntıka'nın kadın haracı Enobaria oradaydı. Enobaria otuz yaşlarında olmalıydı. Hakkında hatırlayabildiğim tek şey birebir mücadele sırasında, bir haracı, gırtlağını dişleriyle parçalayarak öldürmüş olduğu. Bu hareketi ona büyük ün kazandırmıştı. Arenadan galip olarak ayrıldıktan sonra dişlerini kozmetik olarak değiştirilmişti. Şimdi bütün dişleri, köpek dişi gibi sivri bir uçla bitiyordu ve altın kaplamalıydı. Capitol'de hayran sıkıntısı çekmediği kesindi.</p>

  <p class="heading">Saat on itibariyle, haraçların ancak yarısı boy gösteriyordu. Eğitimleri yöneten kadın, Atala, katılımcı azlığı karşısında soğukkanlılığını koruyarak, konuşmasına tam zamanında başladı. Belki de bunu bekliyordu. Bir açıdan rahatladım çünkü bu, bir düzine insanla arkadaş olmak istermişim gibi rol yapmaktan kurtulmam anlamına geliyordu. Atala, dövüş ve hayatta kalma teknikleri de dahil olmak üzere, istasyonların isimlerini tek tek saydıktan sonra bizi eğitimimizle baş başa bıraktı.</p>

  <p class="heading">Ben Peeta'ya ayrılmamızın en iyisi olacağını, bu sayede daha çok şey keşfedeceğimizi söyledim. O, Brutus ve Chaff'le mızrak fırlatmaya giderken ben düğüm atma istasyonuna yöneldim. Genelde kimse o istasyona uğrama zahmetine girmezdi. Antrenörü çok seviyordum; o da beni -belki de geçen sene birlikte zaman geçirdiğimiz için- içtenlikle hatırladı. Rakibimin tek ayağından ağaca asılı kalmasını sağlayacak kapanı nasıl kuracağımı hatırladığımı görünce sevindi. Geçen sene arenada kurduğum tuzaklara dikkat ettiği ve şimdi beni ileri düzeydeki bir öğrenci olarak gördüğü her halinden belli oluyordu. Bu yüzden faydalı olabilecek düğümlerin üstünden geçmesini ve büyük olasılıkla hiçbir zaman kullanmayacağım bir iki düğüm daha göstermesini rica ettim. Bütün sabahı onunla baş başa geçirmek işime gelirdi doğrusu ama yaklaşık bir buçuk saat kadar sonra birisi arkamdan kollarını uzattı ve hünerli parmaklarıyla üzerinde çalıştığım düğümü bir çırpıda tamamlayıverdi. Bu kişi, tabii ki, çocukluğunun tamamını zıpkın kullanmak ve ağ örmek için iplere şık düğümler atmakla geçirmiş Finnick'ten başkası değildi. Uzun bir halat alıp bir ilmiğe dönüştürmesini ve beni güldürmek için kendini asarmış gibi yapmasını izledim. Sonra gözlerimi çevirip haraçların ateş yakmayı öğrendikleri boş bir istasyona geçtim. Halihazırda kusursuz ateşi yakabiliyordum ama ne yazık ki ateş yakmak için hâlâ kibrite ihtiyaç duyuyordum. Antrenör beni çakmaktaşı, çelik ve biraz kömürleşmiş bir kumaş parçasıyla çalıştırıyordu. Göründüğünden daha zor bir işmiş meğer, olabildiğince büyük bir gayretle çalışmama rağmen ateş yakmam nereden baksanız bir saati buluyordu. Zafer dolu bir gülümsemeyle kafamı kaldırdığım zaman, yalnız olmadığımı fark ettim.</p>

  <p class="heading">3. Mıntıkanın haraçları yanımdaydılar ve kibritlerle adam gibi ateş yakmak için boğuşuyorlardı. Bir an oradan uzaklaşmayı düşündüm ama çakmaktaşını bir kez daha&nbsp;kullanabilmeyi çok istiyordum. Üstelik Haymitch'e arkadaşlık kurma çabalarımla ilgili rapor vermem gerekti ve bu ikisi katlanılabilir seçenekler gibi görünüyorlardı. İkisi de kül rengi tenleri ve siyah saçlarıyla ufak tefek tiplerdi. Kadın yani Wiress, yaş olarak anneme yakın gibi görünüyordu; alçak ve zekice bir ses tonuyla konuşuyordu. Fakat kısa bir süre sonra, sanki orada olduğunuzu unutmuş gibi, cümlelerinin ortasında susuverdiğini fark ettim. Erkek, Beetee ise yaşça daha büyüktü ve bir şekilde yerinde duramayan, kıpır kıpır bir adamdı. Gözlükleri vardı ama gözlüklerin altından bakmayı alışkanlık edinmiş. İkisi de biraz tuhaftılar ama ikisinin de çırılçıplak soyunmaya yeltenerek beni huzursuz etmeyeceklerini tahmin ediyordum. Hem, ne de olsa, 3. Mıntıka'dan geliyorlardı ve belki de orada bir ayaklanma olduğuna dair şüphelerimi doğrulayabilirlerdi. Eğitim Merkezinde çevreme bakındım. Peeta, bıçak atanların oluşturduğu çemberin ortasında durdu. 6. Mıntıkanın morfin bağımlıları kamuflaj istasyonundaydılar ve birbirlerinin suratlarına parlak pembe yuvarlaklar çizmekle meşguldüler. 5. Mıntıkanın erkek haracı, kılıç dövüşü istasyonunun orta yerinde şarap kusuyordu. Finnick ve mıntıkasının yaşlı kadın haracı, ok atma istasyonunu kullanıyorlardı. Johanna Mason yine çıplaktı; güreş dersi için vücudunu yağlıyordu. Olduğum yerde kalmaya karar verdim.</p>

  <p class="heading">Wiress ve Beetee fena sayılmazlardı. Yeterince dost canlısı olmakla birlikte, kurcalayıcı tipler değillerdi. Yeteneklerimizden bahsediyorduk; bana her ikisinin de bir şeyler icat ettiklerini anlatıyorlardı. Benim sözüm ona moda yeteneğim onlarınınkinin yanında biraz cılız kalıyordu. Wiress üzerinde çalıştığı bir tür dikiş aletini anlattı.</p>

  <p class="heading">"Kumaşın yoğunluğunu algılayıp ipliğin..." dedi ve sözüne devam etmeden önce bir parça kuru samana dalıp gitti.</p>

  <p class="heading">Beetee onun yerine tamamladı: "İpliğin gücünü seçiyor. Otomatik olarak. İnsan hatalarına ihtimal bırakmıyor." Sonra kendisinin bir payetin içine saklanacak kadar küçük olmasına rağmen saatler boyu çalabilecek kadar çok şarkıyı içine alabilen bir müzik çipi icat ettiğini anlattı. Octavia'nın gelinlikli resimlerimin çekimi sırasından bundan bahsettiğini hatırlar gibiyim. Bunu ayaklanma konusunu açmak için fırsat olarak gördüm.</p>

  <p class="heading">"Ah, evet. Birkaç ay önce hazırlık ekibim bundan yakınıyorlardı," dedim rahat bir tavırla. "Sanırım o çiplerden bir türlü edinememişler... Galiba 3. Mıntıka'da siparişler ertelenip duruyormuş."</p>

  <p class="heading">Beetee gözlüklerinin altından beni süzdü. "Evet. Bu sene sizin de kömür üretiminde benzer bir sıkıntınız oldu mu?"</p>

  <p class="heading">"Hayır. Yani başımıza yeni Baş Barış Muhafızı ve ekibi gelince, birkaç hafta kaybettik ama çok önemli bir şey olmadı," dedim. "Yani üretim anlamında. İki hafta hiçbir şey yapmadan oturmak pek çok insan için iki haftayı aç geçirmek demek."</p>

  <p class="heading">Sanırım ne demeye çalıştığımı bizde ayaklanma falan olmadığını anlıyorlardı.</p>

  <p class="heading">Wiress biraz hayal kırıklığına uğramış bir sesle "Ah, çok yazık," dedi. "Ben sizin mıntıkayı çok..." dikkati başka bir şeye kayınca cümlesi havada kaldı.</p>

  <p class="heading">Beetee "İlginç bulur," diye tamamladı. "İkimiz de ilginç buluruz."</p>

  <p class="heading">Onların mıntıkasının bizimkinden çok daha büyük sıkıntılara maruz kaldığını bildiğim için kendimi kötü hissettim ve halkımı savunma ihtiyacı duydum. "Şey, biz 12. Mıntıka'da pek kalabalık değiliz," dedim. "Gerçi son günlerde Barış Muhafızlarının sayısı o kadar arttı ki, gören bizi daha kalabalık sanır. Yine de bence yeterince ilginç bir mıntıkayız."</p>

  <p class="heading">Barınak istasyonuna doğru ilerlerken, Wiress durdu ve Oyunkurucuların yiyip içerek sohbet ettikleri ve zaman zaman bizi seyrettikleri standlara bir bakış attı. Kafasıyla o tarafı işaret ederek "Bakın," dedi. Kafamı çevirince Baş Oyunkuruculuğunun simgesi, yakası kürklü, gösterişli mor cüppesinin içindeki Plutarch Heavensbee'yi gördüm. Bir hindi bacağını mideye indirmekle meşguldü. Bu yorumu neden hak ettiğini ben de bilmiyordum ama yine de kendimi "Evet, bu sene Baş Oyunkuruculuğa terfi etmiş," dedim.</p>

  <p class="heading">"Hayır, hayır," dedi Wiress. "Orada, masanın köşesinde. Bakarsanız..."</p>

  <p class="heading">Beetee gözlüklerinin altından gözlerini kısarak baktı. "Dikkatli bakarsan bir anlam verebilirsin."</p>

  <p class="heading">Şaşkın bir ifadeyle o tarafa baktım. Masanın köşesinde yaklaşık otuz santimetrekarelik bir alan titreşiyordu sanki. Sanki hava, gözle görülebilir minicik dalgalarla kıpırdanıyor ve ahşabın keskin kenarlarını ve birinin oraya koyduğu şarap kadehini dalgalandırıyordu.</p>

  <p class="heading">"Güç sahası. Oyunkurucularla aramızda bir güç sahası kurmuşlar," dedi Beetee. "Buna neyin sebep olduğunu merak ettim doğrusu."</p>

  <p class="heading">"Büyük olasılıkla ben," diye itiraf ettim. "Geçen sene özel eğitim seansımda onlara doğru bir ok atmıştım." Beetee ve Wiress bana meraklı gözlerle baktılar. "Tahrik edilmiştim Her güç sahasının böyle bir noktası var mıdır?" Wiress zor duyulur bir sesle "Çatlak," dedi.</p>

  <p class="heading">Beetee "Tıpkı zırhlarda olduğu gibi," dedi. "İdeal olanı, bunun görünmez olması tabii ki."</p>

  <p class="heading">Daha fazlasını öğrenmek istiyordum ama yemek anonsu yapıldı. Peeta'yı aradım ama on kadar galiple takılmakta olduğunu görünce, 3. Mıntıka haraçlarıyla kalmayı yeğledim. Belki Seeder'i de bize katılmaya ikna edebilirdim. Yemek bölümüne geçtiğimiz zaman, Peeta'nın çetesinin bazı üyelerinin farklı fikirleri olduğunu gördüm. Hepimiz yemeğimizi bir arada yemek zorunda kalalım diye küçük&nbsp;masaları bir araya çektiler. Şimdi, ne yapacağımı bilemiyordum. Okuldayken bile, kalabalık masalardan uzak dururdum. Dürüst olmam gerekirse, Madge bana katılmak gibi bir alışkanlık geliştirmese, büyük ihtimalle tek başıma oturmayı tercih ederdim. Sanırım tercihim yemeğimi Gale'le yemek olurdu ama o benden iki sınıf büyük olduğu için, öğle yemeği saatlerimiz denk düşmüyordu.</p>

  <p class="heading">Bir tepsi aldım ve odayı çevreleyen, üstü tepeleme yiyeceklerle dolu servis masalarını dolaşmaya başladım. Peeta güveç masasında bana yetişti. "Nasıl gidiyor?"</p>

  <p class="heading">"İyi. Fena değil. Üçüncü Mıntıka'nın galiplerini sevdim," dedim. "Wiress ve Beetee."</p>

  <p class="heading">"Gerçekten mi?" diye sordu. "Diğerleri onlarla dalga geçiyorlar."</p>

  <p class="heading">"Neden hiç şaşırmadım?" dedim. Okuldayken de Peeta'nın çevresi hep böyle kalabalık bir arkadaş topluluğuyla çevrili olurdu. Benim biraz garip olduğumu düşünmek dışında farkıma varmış olması bile müthiş bir şeydi.</p>

  <p class="heading">"Johanna onlara Kaçık ve Volt diye isim takmış," dedi. "Sanırım kadın Kaçık, adam Volt."</p>

  <p class="heading">Sitemkar bir sesle "Ve ben de işe yarayabileceklerini düşündüğüm için aptalın tekiyim," dedim. "Hem de Johanna Mason'un bir taraftan memelerini yağlarken sarf ettiği birkaç kelime yüzünden."</p>

  <p class="heading">"Aslına bakarsan, bana bu isimler çok uzun süredir ortalıkta dolaşıyormuş gibi geldi. Üstelik hakaret olsun diye de söylemedim. Sadece bilgi paylaşıyordum," dedi.</p>

  <p class="heading">"Bence Wiress ve Beetee akıllı insanlar. Bir şeyler kat ediyorlar. Bir bakışta bizimle Oyunkurucuların arasına bir güç sahası yerleştirildiğini anladılar. Ve eğer illa müttefiğimiz olacaksa ben onları isterim." Kepçeyi güveç tenceresinin içine atarak üstümüze et sosu sıçramasına neden oldum.</p>

  <p class="heading">Peeta gömleğinin önündeki et sosunu silmeye çalışırken "Neden bu kadar öfkelisin?" diye sordu. "Asansörde sana takıldığım için mi? Sen de gülersin sanmıştım."</p>

  <p class="heading">"Unut gitsin," dedim kafamı sallarken. "O kadar çok şey var ki."</p>

  <p class="heading">"Darius," dedi.</p>

  <p class="heading">"Darius. Oyunlar. Haymitch'in diğerleriyle takım kurmamızı istemesi," dedim. "Sadece sen ve ben de olabiliriz, biliyorsun," dedi.</p>

  <p class="heading">"Biliyorum. Ama belki de Haymitch haklıdır. Böyle söylediğimi ona söyleme sakın ama Oyunlar konusunda genelde haklı çıkıyor."</p>

  <p class="heading">"Mütteffiklerimiz konusunda son kararı sen verebilirsin. Ama şu anda benim için Chaff ve Seeder daha ağır basıyor," dedi Peeta.</p>

  <p class="heading">"Seeder'a lafım yok. Ama Chaff olmaz," dedim. "En azından şimdilik."</p>

  <p class="heading">"Haydi gel, yemeğini onunla ye. Söz veriyorum seni bir daha öpmesine izin vermem."</p>

  <p class="heading">Chaff yemekte o kadar kötü görünmüyordu. Ayık, çok yüksek sesle konuşuyor ve çoğu kendini hedef alan kötü şakalar yapıyordu. Neden düşünceleri hiç de tekin olmayan Haymitch için iyi bir seçenek olabileceğini anlayabiliyordum. Ama kendim onunla takım oluşturmaya hiç hazır değildim.</p>

  <p class="heading">Kendimi sosyalleşmeye, sadece Chaff'le değil, daha geniş bir grupla iletişim kurmaya adadım. Yemekten sonra, 8. Mıntıka haraçlarıyla (evde üç çocuğu olan Cecilia ve ağır işiten ve neler olup bittiğinin farkında olmadığı zehirli böcekleri ağzına tıkıp durmasından belli olan Woof'la) birlikte yenilebilir böcekler istasyonuna gittim. Keşke onlara ormanda Twill ve Bonnie'yle karşılaştığımı anlatabilsem ama bunu nasıl yapabileceğimi bilmiyordum. 1. Mıntıkanın kardeşleri, Cashmere ve Gloss beni davet etti; bir süre birlikte hamak yaptık.</p>

  <p class="heading">Kibar fakat mesafelilerdi ve ben bütün zamanımı, geçen sene mıntıkalarının iki haracını, Glimmer ve Marvel'i, nasıl öldürdüğümü hatırlamakla geçirdim.</p>

  <p class="heading">Cashmere ve Gloss onları büyük ihtimalle tanıyorlardı ve yine büyük ihtimalle akıl hocalıklarını onlar yapmışlardı. Hamağım da, onlarla iletişim kurma girişimlerim de vasat düzeyde kalıyordu. Kılıç eğitiminde Enobaria'ya katılıp bir iki yorum alışverişinde bulundum ama her ikimizin de birlikte takım kurmaya hiç istekli olmadığımız her halimizden belli oluyordu. Ben balıkçılık konusunda ipucu kapmaya çalışırken, Finnick bir kez daha çıkageldi ancak tek niyetinin beni 4. Mıntıka'nın bayan haracı Mags'le tanıştırmak olduğunu gördüm. Mags orta yaşlı bir kadındı, Mıntıka'sına özgü aksan ve bozuk konuşma şekli -büyük olasılıkla felç geçirmiş- nedeniyle söylediği dört kelimeden ancak birini kapabiliyordum. Fakat size yemin ederim eline geçen her şeyden -bir diken, lades kemiği ya da küpe- hiç zorlanmadan basbayağı bir olta iğnesi yaratabiliyordu, bir süre sonra eğitmeni bir kenara bırakıp bütün dikkatimi Mags'in yaptıklarına verdim. Eğik bir çividen bayağı hoş bir olta iğnesi yaptığını ve saçımın bir tutamına bağladığını görünce bana dişsiz bir gülümsemeyle baktı ve övgü olduğunu tahmin ettiğim bir şeyler söyledi. Birden, kendi mıntıkasının genç ve isterik görünüşlü kadın haracının yerine gönüllü olduğu ana döndüm. Bunu, kazanma umudu taşıdığı için yapmış olamazdı. Tıpkı geçen sene. Benim Prim'in yerine gönüllü olmam gibi, Mags de o kızın hayatını kurtarmak için öne çıktı. Ve o anda Mags'i takımımda istediğime karar verdim.</p>

  <p class="heading">Harika. Şimdi geri döndüğümde Haymitch’e seksen yaşındaki bir kadının yanı sıra Kaçık ve Volt'la ittifak kurmak istediğimi söylemek zorunda kalacaktım. Eminim, buna bayılacaktır.</p>

  <p class="heading">Bu yüzden arkadaşlık kurmaya çalışmaktan vazgeçip aklımı başıma&nbsp;toplayabilmek için okçuluk istasyonuna geçtim. Burası ve bütün o harika okları ve yayları deneme şansına sahip olabilmek gerçekten harikaydı. Antrenör Tax, ayaklı hedeflerin benim için bir meydan okuma sayılmayacağını görünce, vurabilmem için havaya o saçma, yapma kuşları fırlatmaya başladı. Başlangıçta aptalca geliyordu ama zamanla eğlenceye dönüştü. Daha çok hareket halindeki bir yaratığı avlamak gibiydi. Attığı her şeye isabet ettirebildiğimi görünce, fırlattığı kuş sayısını arttırmaya başladı. Salonun geri kalan kısmını, diğer galipleri ve ne sefil bir durumda olduğumu unuttum ve ok atarken kendimi kaybettim. Bir seferde beş kuşu indirmeyi başarınca, salonun, kuşların tek tek yere düşüşünü duyabileceğim kadar sessiz olduğunu fark ettim. Dönüp bakınca, galiplerin büyük kısmının beni izlemekte olduklarını gördüm. Yüzlerinde gıptadan, nefrete, nefrette hayranlığa sayısız anlam gizliydi.</p>

  <p class="heading">Eğitimden sonra, Haymitch ve Effie'nin akşam yemeğine gelmelerini beklerken Peeta ve ben bir süre birlikte takıldı. Yemeğe çağrıldığımız zaman, Haymitch hiç vakit kaybetmeden üstüme atladı. "Galiplerin en az yarısı akıl hocalarına seninle ittifak kurmak istediklerini söylemişler. Bunun neşeli kişiliğinden kaynaklanmadığını biliyorum."</p>

  <p class="heading">"Onu ok atarken gördüler," dedi Peeta sırıtarak. "Aslında, ben de onu ilk defa gerçekten ok atarken gördüm. Ben de resmi bir talepte bulunmak istiyorum." Haymitch bana "O kadar mı iyisin?" diye sordu. "Brutus'un bile seni isteyebileceği kadar?"</p>

  <p class="heading">Omuz silktim. "Ama ben Brutus'u istemiyorum. Ben Mags'i ve Üçüncü Mıntıkanın haraçlarını istiyorum."</p>

  <p class="heading">"Tabii istersin." Haymitch iç geçirdi ve bir şişe şarap ısmarladı. "Herkese karar verme sürecinde olduğunu söyledim."</p>

  <p class="heading">Atış deneyimimden sonra insanlar bana takılmaya devam ediyorlardı ama en azından artık alaya alındığımı hissetmiyordum. Aslında, bir şekilde galipler çemberine dahil edilmiş gibiydim. Bunu izleyen iki gün boyunca zamanımın çoğunu, benimle birlikte arenaya çıkacak insanlarla geçirdim. Hatta Peeta'nın yardımıyla beni sarıçiçek tarlasına dönüştüren morfincilerle bile takıldım. Ve bana bir saatlik okçuluk eğitimi karşılığında bir saatlik zıpkınla balık avlama dersi veren Finnick'le. Ve bu insanları tanıdıkça durumum daha da berbat bir hal aldı. Çünkü onlardan bir bütün olarak nefret etmiyordum. Hatta bazılarından hoşlanıyordum. Ve çoğu o kadar çok zarar görmüşler ki, doğal içgüdüm ancak onları korumak olabilirdi. Fakat eğer Peeta'nın hayatta kalmasını sağlayacaksam, hepsi ölmeliydiler.</p>

  <p class="heading">Eğitimin son günü, özel seanslarımızla bitti. Oyunkurucuları yeteneklerimizle büyülemek için, hepimize on beş dakikalık süre tanındı. Onları şaşırtmak için ne yapabiliriz, hiç bilmiyordum. Öğle yemeğinde bu konuyla ilgili bolca şaka dönüyordu. Ne yapabiliriz? Şarkı söyleyip dans edebilir, striptiz yapabilir ya da fıkra anlatabilirdik.&nbsp;Şimdi artık biraz daha iyi anlayabildiğim Mags, biraz şekerleme yapmaya karar verdi. Bense ne yapacağımı bilmiyordum. Herhalde bir iki ok falan atardım. Haymitch, onları elimizden geldiğince şaşırtmamızı söyledi ama aklıma hiçbir şey gelmiyordu.</p>

  <p class="heading">12.Mıntıka'nın kız haracı olarak, Oyunkurucular'ın karşısına en son ben çıktım. Haraçlar performanslarını sergilemek üzere aramızdan ayrıldıkça, yemek salonu iyice sessizleşti. Kalabalık olduğumuz zamanlarda küstah ye yenilmez bir hava takınmak hepimiz için daha kolay oluyordu. İnsanlar kapı arasında gözden kaybolurken, tek düşünebildiğim, hepsinin ancak birkaç günlük ömürlerinin kaldığı oldu.</p>

  <p class="heading">Peeta ve ben nihayet baş başa kaldık. Masanın üstünden uzanıp elimi tuttu. "Oyunkurucular için ne yapacağına karar verebildin mi?"</p>

  <p class="heading">Kafamı salladım. "Şu güç sahası yüzünden, bu sene onları hedef tahtası olarak kullanamam. Belki olta iğnesi falan yaparım. Ya sen?"</p>

  <p class="heading">"Hiçbir fikrim yok. Keşke bir pasta falan yapabilseydim diye düşünüp duruyorum."</p>

  <p class="heading">"Kamuflaj yapsana," dedim.</p>

  <p class="heading">"Morfincilerden geriye bir şey kaldıysa tabii," dedi mutsuz bir sesle. "Eğitimin başından beri o standa yapışıp kaldılar."</p>

  <p class="heading">Bir süre derin bir sessizlik içinde oturduktan sonra ben, hepimizin de aklımızdan geçen şeyi nihayet yumurtladım. "Bu insanları nasıl öldüreceğiz, Peeta?"</p>

  <p class="heading">"Bilmiyorum." Kafasını birbirine kenetlenmiş ellerini üstüne eğdi.</p>

  <p class="heading">"Onlarla ittifak kurmak istemiyorum. Haymitch onları tanımamızı neden istedi ki?" dedim. "Geçen seferden çok daha zor olacak. Tabii Rue dışında. Gerçi zaten onu da öldüremezdim ya. Bana fazlasıyla Prim'i hatırlatıyordu."</p>

  <p class="heading">Peeta kafasını kaldırıp kaşlarını çatarak bana baktı. "Ölümü büyük alçaklıktı, değil mi?"</p>

  <p class="heading">"Hiçbiri hoş değildi," derken Glimmer ve Cato'nun sonlarını düşünüyordum. Peeta'yı çağırdılar. Bir süre yalnız kaldım. On beş dakika geçti. Sonra yarım saat. Çağrılmam kırk dakikayı buldu.</p>

  <p class="heading">İçeri girdiğim zaman, temizlik malzemelerinin keskin kokusunu aldım ve minderlerden birinin ortaya çekilmiş olduğunu gördüm. Hava, Oyunkurucuların yarı sarhoş oldukları ve dikkatlerini banket masasından bir şeyler atıştırmaya verdikleri bir önceki senekinden çok farklıydı. Aralarında bir şeyler fısıldaşırken, biraz rahatsız görünüyorlardı. Peeta ne yaptı acaba? Onları rahatsız edecek bir şey mi yaptı yoksa?</p>

  <p class="heading">İçim endişeyle doldu. Bu hiç iyi değildi. Peeta'nın kendini Oyunkurucuların öfkesine hedef etmesini istemiyordum. Bu benim görevimin bir parçasıydı. Peeta'yı ateş hattından uzaklaştırmalıydım. Ama Peeta keyiflerini nasıl kaçırmış olabilir ki?&nbsp;Çünkü bunu ve daha fazlasını yapabilmeyi çok isterdim. Bizi öldürmek için kendilerine göre eğlenceli yöntemler yaratan bu tiplerin mağrur duruşlarını bozmak için neler vermezdim. Bizler Capitol'ün acımasızlıklarına tamamen açıkken, onların durumunun da farklı olmadığını görebilsinler isterdim.</p>

  <p class="heading">İçimden, "Sizden ne kadar nefret ettiğimi biliyor musun acaba?" diye geçirdim. "Bütün yeteneklerini Oyunlar'a aday sizlerden"</p>

  <p class="heading">Plutarch Heavensbee'yle göz göze gelmeye çabaladım ama sanki bütün eğitim döneminde olduğu gibi, şimdi de beni görmezden geliyordu. Benimle nasıl dans ettiğini, saatindeki alaycıkuşu bana gösterirken nasıl hevesli olduğunu hatırlıyorum. O dost canlısı tavırların yerinde yeller esiyordu. O Baş Oyunkurucu -güvende, güçlü ve mesafeli- bense sıradan bir haraçken, nasıl esmesin?</p>

  <p class="heading">Birden ne yapacağımı buldum. Peeta her ne yaptıysa, gölgede bırakacak bir şey yapacaktım. Düğüm atma istasyonuna gittim ve uzun bir halat aldım. Elimde evirip çevirmeye başladım ama doğrusu çok zor geliyordu; çünkü bu düğümü kendim hiç atmadım. Finnick'in usta parmaklarını defalarca izledim ama o kadar hızlı hareket ediyordu ki... On dakika kadar sonra, elimde fena sayılmayacak bir ilmeğim oluyordu. Hedef mankenlerden birini odanın ortasına çekiyor ve barfiks çubuklarını kullanarak, mankene boynundan asılmış gibi bir hava veriyordum. Ellerini arkasına bağlamak hoş bir ayrıntı olabilirdi ama zamanımın azaldığını hissediyordum. Diğer haraçların, hele hele morfincilerin muazzam bir karmaşaya dönüştürdüklerinden hiç şüphe duymadığım kamuflaj istasyonuna koştum. Ve ihtiyacımı karşılamaya yetecek yarım Şişe kan kırmızı böğürtlen suyu bulmayı başardım. Mankenin bedeni, ten rengi, iyi kalite ve sıvıyı içine çekebilecek bir kanvasla kaplıydı. Göğsüne parmaklarımı kullanarak, büyük bir özenle -ve Oyunkurucuların göremeyecekleri şekilde- birkaç kelime yazdım. Sonra yazdıklarımı okudukları zaman Oyunkurucuların yüzlerinin alacağı şekli rahatça görebilmek için kenara çekildim.</p>

  <p class="heading">Mankenin göğsünde SENECA CRANE yazıyordu.</p>
</body>
</html>
