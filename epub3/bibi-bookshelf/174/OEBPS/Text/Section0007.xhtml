<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ateşi yakalamak_001</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h2 class="heading1"><b class="calibre1"><i class="calibre2">7</i></b></h2>

  <p class="heading">Yiyecekle tıka basa dolu deri bir çanta ve bir matara sıcak çay vardı. Cinna'nın geride bıraktığı bir çift, kürk bileklikli eldivendi. Çıplak ağaçlardan kırılmış üç dal parçası, karın içinde öylece yatarak gideceğim yönü işaret ediyordu. Hasat Festivalimden sonraki ilk pazar günü, her zamanki buluşma yerimize Gale için bıraktığım şeyler bunlardı.</p>

  <p class="heading">Soğuk ve sisli ormanda Gale'e yabancı gelecek ama kendi ayaklarım için bulunması hiç zor olmayacak bir patika açarak ilerledim. Patikanın ucu, göle çıkıyordu. Her zamanki randevu noktalarımızın mahremiyet içerdiğine artık güvenemiyordum. Bugün Gale'e içimde ne var ne yok dökerken, o mahremiyete ve daha fazlasına ihtiyacım olacağı kesindi. Fakat acaba gelecek miydi? Olur da gelmezse, gecenin bir yarısı evine kadar gitme riskini göze almaktan başka çarem kalmayacaktı, Bilmesi gereken şeyler vardı... Çözmek için yardımına ihtiyaç duyduğum şeylerdi.</p>

  <p class="heading">Başkan Undersee'nin televizyonunda gördüğüm şeylerin ne anlama geldiği kafama dank edince doğruca kapıya koştum ve kendimi koridora attım. Bunu tam zamanında yapmışım çünkü sadece birkaç dakika sonra Başkan çıkageldi. Ona el salladım.</p>

  <p class="heading">Dostça bir sesle "Madge'i mi arıyorsun?" diye sordu.</p>

  <p class="heading">"Evet. Ona elbisemi göstermek istiyorum," dedim.</p>

  <p class="heading">"Onu nerede bulacağını biliyorsun," dedi. Ve tam o anda çalışma odasından yeni bir bip sesi geldi. Başkanın yüzü ciddileşti ve "İzninle," dedi. Çalışma odasına girip kapıyı sıkıca kapattı.</p>

  <p class="heading">Kendimi iyice toplayana kadar koridorda bekledim. Kendi kendime doğal davranmak zorunda olduğumu hatırlattım. Sonra, Madge'i kendi odasında, tuvalet masasının başında, aynaya bakarak dalgalı saçlarını fırçalarken buldum. Üzerinde toplama gününde giydiği güzel, beyaz elbise vardı. Benim yansımamı arkasında görünce gülümsedi. "Şu haline bir bak. Capitol sokaklarından çıkıp gelmiş gibisin!"</p>

  <p class="heading">Ona iyice yaklaştım. Parmaklarım alaycıkuş iğnemin üstündeydi. "İğnem bile," dedim. "Sayende, Capitol'de bir alaycıkuş çılgınlığı yaşanıyor. Geri istemediğine emin misin?" diye sordum.</p>

  <p class="heading">"Saçmalama. Onu sana hediye ettim," dedi Madge. Saçlarını süslü, altın renkli bir kurdeleyle topladı.</p>

  <p class="heading">"Sahi, iğneyi nereden almıştın?"</p>

  <p class="heading">"Teyzemindi," dedi. "Ama sanırım öncesinde de uzun süredir ailemizdeydi."</p>

  <p class="heading">"Alaycıkuş, çok ilginç bir seçim," dedim. "Yani, isyanda olanlardan sonra. Zevzekkuşların, Capitol’ün oyununu terse çevirmesi falan."</p>

  <p class="heading">Zevzekkuşlar, Capitol’ün mıntıkalara casusluk ettirmek üzere genetikleriyle oynayarak yarattıkları erkek kuşlar; yani mutasyonlarmış. İnsanların konuşmalarının uzun sayılabilecek bölümlerini hafızalarına kaydedebildikleri için, bizim kelimelerimizi kapıp Capitol'e taşımaları için, ayaklanan bölgelere gönderilmişler. İsyancılar bu duruma uyanmışlar kuşları yalanlarla yükleyip geri göndermişler. Bu durum ortaya çıkınca, zevzekkuşlar ölüme terk edilmişler. Birkaç sene içinde, vahşi ortamda soyları tükenmiş, ancak öncesinde alaycıkuşlarla çiftleşip yepyeni bir türün ortaya çıkmasına neden olmuşlar.</p>

  <p class="heading">"Fakat zevzekkuşlar hiçbir zaman silah olmadılar ki," dedi Madge. "Onlar sadece çok güzel şakıyan kuşlar, öyle değil mi?</p>

  <p class="heading">"Evet, sanırım öyle," dedim. Ama bu, doğru değildi. Alaycıkuş, sadece şakıyan bir kuş değildir. Alaycıkuş, Capitol’ün var etmeye hiçbir zaman niyetlenmediği bir yaratıktır. Son derece kontrollü zevzekkuşların vahşi hayata uyum sağlayacak beyin kapasitesine sahip olduklarını, genetik kodlarını aktarabileceklerini ve yeni bir biçimde gelişebileceklerini hesaba katmamışlar; yaşama iradesi göstereceklerini tahmin etmemişlerdi.</p>

  <p class="heading">Şimdi karların arasında ilerlerken, başka kuşların melodilerini kapıp önce tekrar edip sonra kendilerine göre değiştirirken daldan dala zıplayan alaycıkuşları görüyordum. Her zamanki gibi, bana Rue'yu anımsatıyorlardı. Trendeki son gecemde gördüğüm, alaycıkuş görüntüsüne bürünmüş Rue'nun peşine düştüğüm o rüyayı anımsadım. Keşke biraz daha uyuyabilsem ve beni nereye götürmeye çalıştığını görebilseydim.</p>

  <p class="heading">Göle varmak için ciddi bir yürüyüş yapmak gerektiği kesindi. Olur da peşimden gelmeye karar verirse, Gale, ava ayırmayı tercih edeceği aşırı enerji tüketiminden hiç hoşlanmayacaktı. Ailesinin diğer fertlerinin orada olmalarına rağmen, Belediye Başkanının evindeki akşam yemeğine katılmaması özellikle dikkat çekiciydi. Hazelle, onun hasta olduğu için evde kaldığını söyledi ama bu, bariz bir yalandı. Onu Hasat Festivali'nde de göremedim. Vick ava gittiğini söyledi. Büyük olasılıkla doğruydu.</p>

  <p class="heading">Birkaç saat sonunda gölün kıyısındaki eski bir eve ulaştım. Belki "ev" demek fazla iyimser bir yaklaşım; tek odalı, topu topu bir buçuk metrekarelik bir yerdi. Babam uzun zaman önce, buralarda başka binaların da olduğuna -temelleri hâlâ görebiliyordunuz-ve insanların buraya oyun oynamaya ve gölde balık tutmaya geldiklerine inanırdı. Bu ev, betondan yapıldığı için diğerlerinden daha uzun süre ayakta kalmayı başarmış. Taban, çatı ve tavan. Dört pencereden sadece biri duruyordu; o da zaman içinde sararıp girintili çıkıntılı bir hal almış. Tesisat ve elektrik yok ama şömine hâlâ çalışır duruna daydı. Bir köşede babamla seneler önce&nbsp;istiflediğimiz odunlar duruyordu. Sisin dumanı örtbas edeceği umuduyla, küçük bir ateş yaktım. Ateş hızlanırken, ben sekiz yaşlarındayken babamın evcilik oynamam için kendi elleriyle yaptığı bir süpürgeyle boş pencerelerin altına biriken karları süpürdüm. Sonra küçük beton ocağın yakınına oturup, ateşte ısınarak Gale'i beklemeye koyuldum.</p>

  <p class="heading">Gelmesi, beklemediğim kadar çabuk oldu. Omzunda yayı, kemerinde ise büyük ihtimalle yol üstünde önüne çıkan bir yaban hindisi asılıydı. İçeri girip girmemekte tereddüt edermiş gibi eşikte duruyordu. Açılmamış deri yemek çantası, matara ve Cinna'nın eldivenleri elindeydi. Bana duyduğu öfke yüzünden kabul etmeyeceği hediyeler. Ne hissettiğini çok iyi biliyordum. Aynı şeyi ben de anneme yapmadım mı?</p>

  <p class="heading">Gözlerinin içine baktım. Öfkesi, Peeta'yla nişanlanmamın neden olduğu kırgınlığı ve ihanet hissini saklamaya yetmiyordu. Bugünkü buluşma, Gale'i sonsuza dek kaybetmemek için son şansım olacaktı. Olanı biteni izah etmem ama sonunda geri çevrilmem saatler alabilirdi. Bu yüzden, doğrudan konunun kalbine daldım.</p>

  <p class="heading">"Başkan Snow, şahsen, seni öldürmekle tehdit etti," dedim.</p>

  <p class="heading">Gale kaşlarını hafifçe kaldırdı ama gözlerinde gerçek bir korku ya da hayret belirtisi yoktu. "Ya başkalarını?"</p>

  <p class="heading">"Şey, aslında listenin bir kopyasını vermedi. Ama ikimizin ailelerinin de listede yer aldığını düşünmek, yerinde bir tahmin olur."</p>

  <p class="heading">Bu sözler, onu ateşe yaklaştırmaya yetti. Ocağın yanına gelip yerde diz çöktü. "Tabii eğer... "</p>

  <p class="heading">"Bugünkü durumda eğer diye bir şey yok." Bu sözlerinim daha detaylı bir açıklamayı gerektirdiği kesindi ama söze nereden başlayacağımı bilemediğim için, gözlerimi ateşe dikip öylece oturdum.</p>

  <p class="heading">Birkaç saniye sonra sessizliği bozan Gale oldu. "Ne diyeyim? Uyarı için teşekkürler."</p>

  <p class="heading">Ona çıkışmaya hazır halde hışımla döndüm ama bakışındaki ışıltıyı görüyordum. Gülümsediğim için kendimden nefret ediyordum. Bu, komik bir an değildi. Fakat sanırım bu, tek bir insana yüklenmeyecek kadar ağır bir yüktü.</p>

  <p class="heading">Ne olursa olsun, hepimiz bir şekilde yok edilecektik. "Bir planım var."</p>

  <p class="heading">"Evet, şaşırtıcı bir şey olduğundan eminim." Eldivenleri kucağıma attı. "Al bakalım. Nişanlının eski eldivenlerini istemem."</p>

  <p class="heading">"O benim nişanlım değil. Bu, sadece oyunun bir parçası. Ayrıca eldivenler de onun değil. Cinna'nın," dedim.</p>

  <p class="heading">"O zaman geri ver," dedi. Eldivenleri takıp parmaklarını oynattı ve beğenisini gösterecek şekilde kafasını salladı. "Neyse, en azından konfor içinde öleceğim."</p>

  <p class="heading">"İyimser bir yaklaşım. Tabii ki neler olduğunu bilmiyorsun," dedim.</p>

  <p class="heading">"Anlat bakalım," dedi.</p>

  <p class="heading">Peeta ve benim Açlık Oyunları'nın Galipleri olarak taç giydiğimiz ve Haymitch'in beni, Capitol’ün öfkesine karşı uyardığı akşamla başladım. Eve döndükten sonra bile üzerimde atamadığım huzursuzluğu, Başkan Snow'un ziyaretini, 1. Mıntıka'daki cinayetleri, kalabalıkların gerilimini, nişanımı ilan ederek son bir çaba sarf ettiğimizi ama başkanın bunu kafi gelmediğini ima ettiğini ve bunun bedelini ödemek zorunda kalacağımdan emin olduğumu anlattım.</p>

  <p class="heading">Gale sözümü hiç kesmedi. Ben konuşurken, eldivenle ceplerine tıkıştırdı ve kendini çantadaki yiyeceklerle masa hazırlamaya verdi. Ekmek kızartıp üstlerine peynir yerleştirdi, elmaların çekirdeklerini çıkardı, kestaneleri ateşe dizdi. Güzel, becerikli ellerini seyrettim. Capitol'ün tenimdeki bütün yara izlerini temizlemesinden önceki ellerimi andıran, yara bere içinde; fakat güçlü ve marifetli ellerini. Kömür madeninde çalışacak güce ve hassas bir kapan kuracak inceliğe sahip ellerini. Güvendiğim ellerini.</p>

  <p class="heading">Ona eve dönüşümden bahsetmeden önce, mataradan biraz çay içtim.</p>

  <p class="heading">"Her şeyi yüzüne gözüne bulaştırmışsın," dedi. "Henüz bitirmedim," dedim.</p>

  <p class="heading">"Şu ana kadar yeterince dinledim. Haydi artık planın geçelim."</p>

  <p class="heading">Derin bir nefes aldım. "Kaçıyoruz."</p>

  <p class="heading">"Ne?" diye sordu. Önerimin onu hazırlıksız yakaladığı kesindi.</p>

  <p class="heading">"Ormana girip ortadan kayboluyoruz," dedim. Yüzünden ne düşündüğünü anlamak imkansızdı. Bana gülüp aptallığımla dalga mı geçecekti? Kendimi tartışmaya hazırlayarak, gergin bir tavırla ayaklandım. "Bunu yapabileceğimizi kendin söylemiştin! Toplama günü sabahı. Demiştin ki..."</p>

  <p class="heading">Gale de kalktı ve bir anda ayaklarımın yerden kesildiğini hissettim. Oda etrafımda dönmeye başladı; düşmemek için Gale'in boynuna sarılmak zorunda kaldım. Neşeyle güldü.</p>

  <p class="heading">"Hey!" diye itiraz ettim ama ben de güldüm.</p>

  <p class="heading">Gale beni yere indirdi ama kollarını çözmedi. "Tamam, kaçalım," dedi.</p>

  <p class="heading">"Gerçekten mi? Delirdiğimi düşünmedin mi yani? Benimle kaçacak mısın?" Omuzlarımdaki ağır yükün bir kısmı Gale'inkine kayarken, hafiflediğimi hissettim.</p>

  <p class="heading">"Delirdiğini düşünüyorum, evet ama yine de seninle geliyorum," dedi. Ve çok ciddiydi. Sadece ciddi değil, aynı zamanda hevesliydi. "Bunu yapabiliriz. Yapabileceğimizi biliyorum. Buradan gidelim ve bir daha hiç dönmeyelim."</p>

  <p class="heading">"Emin misin?" dedim. "Çünkü çok zor olacak. Çocuklar falan... Ormanın beş mil&nbsp;derinliklerine gidip sonra senin... "</p>

  <p class="heading">"Eminim. Tamamen, bütünüyle ve yüzde yüz eminim." Alnını alnıma yaslayıp beni iyice kendine çekti. Ateşe çok yakın olduğu için, teninden, bütün varlığından bir sıcaklık yayıldı. Gözlerimi yumup kendimi sıcaklığına bıraktım. Karla ıslanan deri, is ve elma kokusunu, Oyunlar'dan önce paylaştığımız kış günlerinin kokusunu içime çektim. Kaçmaya yeltenmedim. Zaten neden kaçacakmışım? Sesi bir fısıltıya dönüştü. "Seni seviyorum."</p>

  <p class="heading">İşte bu yüzden.</p>

  <p class="heading">Böyle şeylerin geldiğini hiçbir zaman göremiyordum. Çok hızlı oluyorlar. Bir saniye bir kaçış planı teklif ediyorsunuz ve hemen ardından... Böyle bir şeyle baş etmeniz bekleniyor. Olabilecek en kötü cevapla karşılık verdim. "Biliyorum."</p>

  <p class="heading">Kulağa korkunç geliyordu. Sanki kendini beni sevmekten alıkoyamadığını bildiğimi ama karşılığında hiçbir şey hissetmediğimi ima edermişim gibi. Gale geri çekilmeye yeltendi ama onu sıkı sıkı tuttum. "Biliyorum... Ve sen de benim için ne ifade ettiğini biliyorsun." Bu yetmedi. Kollarımın arası dan sıyrıldı. "Gale, şu anda hiç kimseyi düşünemem. Kurada Prim'in adını çektikleri günden beri, her gün, tek düşünebildiğim, ne kadar korktuğum. Ve şu anda kalbimde başka hiçbir şeye yer yok gibi geliyor. Kendimizi güvenli bir yere atabilirsek, belki o zaman farklı olabilirim. Bilmiyorum."</p>

  <p class="heading">Hayal kırıklığıyla yutkunduğunu görebiliyordum. "Yani gidiyoruz. Göreceğiz." Yeniden, kestanelerin yanmaya başladığı ateşe döndü. Kestaneleri ocağın önündeki taş bölüme çekti. "Annemi ikna etmek için çok dil dökmem gerekecek."</p>

  <p class="heading">Yine de gideceğini tahmin ettim. Fakat mutluluğumuz, yerine çok iyi tanıdığımız endişeyi bırakarak, kayboldu. "Benimkini de. Tek yapmam gereken, ona olayın mantığını izah etmek. Onu uzun bir yürüyüşe çıkarmak. Aksi takdirde hayatta kalmayacağımızı anlamasını sağlamak."</p>

  <p class="heading">"Anlayacaktır. Oyunlar'ın büyük kısmını o ve Prim'le birlikte izledim. Sana hayır demeyecektir," dedi Gale.</p>

  <p class="heading">"Umarım demez." Odadaki sıcaklık sadece birkaç saniye içinde yirmi derece birden düşüverdi sanki. "Haymitch de ciddi bir mücadele gerektirecek."</p>

  <p class="heading">"Haymitch?" Gale kestaneleri bırakıp bana döndü. "Ondan bizimle gelmesini istemeyeceksin ya?"</p>

  <p class="heading">"Buna mecburum, Gale. Onu ve Peeta'yı geride bırakamam; çünkü onlar..." Yüzünü buruşturduğunu görünce sustum. "Ne oldu?"</p>

  <p class="heading">"Üzgünüm. Kaçış ekibinin bu kadar büyük olacağım tahmin etmemiştim," dedi ters ters.</p>

  <p class="heading">"Nerede olduğumu öğrenmek için onlara öldüresiye işkence ederler," dedim.</p>

  <p class="heading">"Ya Peeta'nın ailesi? Onlar hayatta gelmez. Hatta bizi ele vermek için can atacaklarından eminim. Eminim Peeta da bunu fark edecek kadar zekidir. Ya kalmayı seçerse?"</p>

  <p class="heading">Kayıtsız görünmeye çalıştım ama sesim çatlak çatlak çıkıyordu. "O zaman kalır."</p>

  <p class="heading">"Yani onu arkada bırakabilirsin, öyle mi?"</p>

  <p class="heading">"Prim'i ve annemi kurtarmak için, evet," dedim. "Yani hayır! Onu da gelmeye ikna ederim."</p>

  <p class="heading">"Ya ben? Beni bırakır mıydın?" Gale'in ifadesi kaya sertliğindeydi. "Yani bir an için, annemi kış ayazında üç çocuğu ormana sürüklemeye ikna edemediğimi varsayalım."</p>

  <p class="heading">"Hazelle itiraz etmeyecektir. Olayın mantığını görecektir," dedim.</p>

  <p class="heading">"Ya görmezse, Katniss? O zaman ne olacak?" diye sordu.</p>

  <p class="heading">"O zaman senin onu zorlaman gerekecek Gale. Bütün bunları uydurduğumu falan mı sanıyorsun?" Benim sesim de öfkeyle yükseldi.</p>

  <p class="heading">"Hayır. Bilmiyorum. Belki de başkan seni sadece elinde oynatmaya çalışıyordur. Demek istediğim, düğününü o yapacak. Capitol'deki kalabalığın nasıl tepki verdiğini sen de gördün. Seni öldürmeyi göze alabileceğini sanmam. Ya da Peeta'yı. Bu işin içinden nasıl çıkabilir ki?" dedi Gale.</p>

  <p class="heading">"Şey, 8. Mıntıka'daki ayaklanma gündemdeyken, benim düğün pastamı seçmekle uğraştığını hiç sanmam."</p>

  <p class="heading">Daha kelimeler ağzımdan çıkar çıkmaz, pişman oldum. Gale'in üzerindeki etkileri çok hızlı oldu: Yanakları kızardı, gri gözleri çakmak çakmak oldu. "Sekizinci Mıntıka'da ayaklanma mı var?"</p>

  <p class="heading">Geri adım atmaya çalıştım. Tıpkı mıntıkalarda yaptığım gibi, onu yatıştırmaya çabaladım. "Gerçekten bir ayaklanma var mı, bilmiyorum. Ama bir huzursuzluk var. İnsanlar sokaklarda..." dedim.</p>

  <p class="heading">Gale omuzlarımı kavradı. "Ne gördün?"</p>

  <p class="heading">"Hiç. Yani şahsen hiçbir şey görmedim. Sadece bir şeyler; duydum." Her zamanki gibi, sözlerim yetersiz kaldı, artık çok geçti. Pes edip anlatmaya başladım. "Belediye Başkanının televizyonunda bir şeyler gördüm. Görmemem gerekiyordu. Bir kalabalık vardı. Ve yangınlar. Barış Muhafızları insanlara ateş açıyordu ama direniyorlardı." Dudağımı ısırdım ve gördüğüm sahneyi anlatmaya devam edip etmemekte bocaladım. Ve sonunda bir süredir içimi kemiren sözcükleri yüksek sesle dile getirdim. "Hepsi benim hatam, Gale. Arenada yaptıklarım yüzünden. O orman &nbsp;meyveleriyle kendimi öldürmüş olsaydım, bunların hiçbiri yaşanmazdı. Peeta evine dönüp yaşamaya devam ederdi. Herkes güvende olurdu."</p>

  <p class="heading">"Ne yapmak için güvende?" derken sesi az öncekinden daha yumuşak çıktı. "Açlıktan ölmek için mi? Köle misali çalışmak için mi? Çocuklarını toplama gününe göndermek için mi? Sen onlara bir fırsat verdin. Tek yapmaları gereken, bu fırsatı kullanacak kadar cesur olmak. Madenlerde bir süredir konuşuluyor zaten. Savaşmak isteyen insanlar konuşuyorlar. Anlamıyor musun? Oluyor... Nihayet oluyor. 8. Mıntıka'da bir ayaklanma varsa, burada neden olmasın? Ve her yerde? Aradığımız fırsat bu olabilir."</p>

  <p class="heading">"Kes şunu! Sen ne dediğinin farkında değilsin. 12. Mıntıka dışındaki Barış Muhafızları, Darius gibi değiller. Hatta Cray gibi bile değiller. Mıntıka halklarının hayatı onlar için hiçbir şey ifade etmiyor!" dedim.</p>

  <p class="heading">Sert bir sesle "İşte bu yüzden mücadeleye katılmalıyız ya zaten... " dedi.</p>

  <p class="heading">"Hayır. Bizi ve daha pek çok insanı öldürmelerine fırsat vermeden buradan gitmeliyiz." İşte yine bağırdım ama bunu neden yaptığına bir anlam veremedim. İnkar edilemez olanı görmesi neden bu kadar zordu?</p>

  <p class="heading">Gale beni sertçe iterek kendinden uzaklaştırdı. "O zaman, sen git. Ben hayatta gitmem!"</p>

  <p class="heading">"Az önce gitme fikrine bayılıyordun. Sekizinci Mıntıka'daki bir ayaklanmanın, gitmemizin gerekliliğini arttırmaktan başka bir anlamı olmasına şaşırıyorum. Kızgınsın çünkü..." Hayır, Peeta'yı yüzüne vuramazdım. "Ya ailen?"</p>

  <p class="heading">"Ya diğer aileler, Katniss? Kaçamayacak olanlar? Anlamıyor musun? Artık mesele bizi kurtarmaktan ibaret olamaz. Hele ayaklanma başlamışken..." Gale, bana duyduğu tiksintiyi saklama gereği duymadan, kafasını salladı. "Bu kadarını bari yapabilmelisin." Cinna'nın eldivenlerini suratıma fırlattı. "Fikrimi değiştirdim. Capitol'de yapılmış hiçbir şeyi istemiyorum." Ve çıkıp gitti.</p>

  <p class="heading">Eldivenlere bakakaldım. Capitol'de yapılmış hiçbir şey mi? Bu sözlerin hedefi ben miydim? Benim de artık Capitol'den çıkma bir ürün, dolayısıyla el sürülemeyecek bir şey olduğumu mu düşünüyordu yani? Bu haksızlık duygusu, içimi öfkeyle doldurdu. Fakat öfkem bundan sonra nasıl bir delilik yapabileceğine dair bir korkuyla karışıyordu.</p>

  <p class="heading">Ateşin yanına çöküp umutsuzca rahatlamaya ve bundan sonraki hamlemin ne olması gerektiğine karar vermeye çabalıyordum. Kendimi, isyanların bir günde gerçekleşmediği düşüncesiyle yatıştırmaya çalıştım. Gale, yarın sabaha kadar maden işçileriyle konuşamazdı. O zamana kadar Hazelle'le konuşmayı başarırsam, belki o Gale'i vazgeçirebilirdi. Ama şimdi gidemezdim. Gale orada olursa, beni içeri almazdı. Belki bu gece... Herkes uyuduktan sonra... O zaman gidip pençelerini tıklatabilir ve&nbsp;Hazelle'e durumu anlatabilirdim. O da Gale'in aptalca bir şey yapmasına engel olurdu.</p>

  <p class="heading">Başkan Snow'la yaptığımız konuşma, birdenbire zihnimde canlanıverdi.</p>

  <p class="heading">"Danışmanların zorluk çıkarmanızdan endişeliydiler ama zorluk çıkarmak niyetinde değilsiniz herhalde, değil mi?"</p>

  <p class="heading">"Hayır."</p>

  <p class="heading">"Ben de öyle düşünmüştüm. Danışmanlarıma, hayatını kurtarmak için bu kadar ileri gidebilen bir kızın, o hayatı kendi elleriyle çöpe atma aptallığını göstermeyeceğini söyledim."</p>

  <p class="heading">Hazelle'in o aileyi ayakta tutmak için ne kadar çaba harcadığını düşünüyordum. Bu meselede benim yanımda olacağından hiç şüphem yoktu. Olur, değil mi?</p>

  <p class="heading">Saat öğlene yaklaşıyor olmalıydı, günler çok kısaydı. Mecbur olmadığınız sürece, hava karardıktan sonra ormanda kalmanın hiçbir anlamı yoktu. Küçük ateşimi söndürüp yemekleri topladıktan sonra, Cinna'nın eldivenlerini kemerime tıkıştırdım. Sanırım eldivenleri bir süre daha saklayacaktım. Gale fikrini değiştirir belki. Eldivenleri yere fırlatırken, yüzünün aldığı şekli hatırlıyordum. Onlardan ne kadar tiksindiğini. Ve benden.</p>

  <p class="heading">Hava henüz aydınlıkken, ormanı geçip eski evime ulaştım. Gale'le yaptığım konuşma bariz biçimde başarısızlıkla sonuçlandı; ama ben 12. Mıntıka'dan kaçış planımı hayata geçirmekte kararlıydım. İlk olarak Peeta'yı bulmaya karar verdim. Tuhaf biçimde, benim turda gördüklerimin bir kısmını o da gördü. Onu ikna etmek, Gale'i ikna etmekten daha kolay olabilirdi. Onu, tam Galipler Köyünden çıkarken yakaladım.</p>

  <p class="heading">"Avda mıydın?" diye sordu. Bunun iyi bir fikir olduğunu düşünmediğini görmek hiç zor değildi.</p>

  <p class="heading">"Tam olarak öyle denemez. Kasabaya mı gidiyorsun?" diye sordum.</p>

  <p class="heading">"Evet. Ailemle akşam yemeği yiyeceğim." "O zaman en azından seninle yürüyebilirim." Galipler Köyü'nden meydana inen yol, pek sık kullanılan bir yol değildi. Konuşmak için güvenli bir yerdi. Fakat bir türlü dilim dönüp de kelimeleri telaffuz edemiyordum. Gale'e teklifte bulunuşum tam bir felaketti. Soğuktan çatlamış dudaklarımı ısırdım. Her adımda, meydana biraz daha yaklaşıyorduk. Yakın zamanda bir daha böyle bir fırsat yakalayamayabilirdim. Derin bir nefes alıp, kelimelerin ağzımdan bir çırpıda dökülmesine izin verdim. "Peeta, senden benimle birlikte mıntıkadan kaçmanı istesem, kaçar mıydın?"</p>

  <p class="heading">Peeta kolumu tutup beni durdurdu. Ciddi olup olmadığımı anlamak için yüzüme bakmasına gerek yoktu. "Neden sorduğuna göre değişir."</p>

  <p class="heading">"Başkan Snow ikna olmamış. 8. Mıntıka'da bir ayaklanma baş göstermiş. Buradan gitmeliyiz," dedim.</p>

  <p class="heading">"Biz derken sadece "sen ve ben"den mi bahsediyorsun?" diye sordu.</p>

  <p class="heading">"Ailemden. Gelmek isterlerse seninkilerden. Belki Haymitch'ten de," dedim.</p>

  <p class="heading">"Ya Gale?" diye sordu.</p>

  <p class="heading">”Bilmiyorum. Onun başka planları olabilir," dedim.</p>

  <p class="heading">Peeta kafasını sallarken bana hüzünlü bir gülümsemeyle bakıyor. "Buna hiç şaşırmadım. Katniss, tabii ki seninle gelirim."</p>

  <p class="heading">İçimde bir umut kıpırtısı hissettim. "Gelir misin?"</p>

  <p class="heading">"Evet. Ama senin gideceğini bir an için bile düşünemem," dedi.</p>

  <p class="heading">Kolumu çektim. "O zaman beni tanımıyorsun demektir, hazır ol. Her an olabilir." Adımlarımı sıklaştırdım, bir iki adım arkamda kaldı.</p>

  <p class="heading">"Katniss," dedi. Hız kesmedim. Bunun kötü bir fikir olduğunu düşünüyorsa bile, bilmek istemiyordum; çünkü sahip olduğum tek fikir buydu. "Katniss, dur biraz." Kirlenmiş Ve buz tutmuş bir kar kümesini ayağımla savurdum. Bu, Peeta'yı bana yetişme fırsatı verdi. Kömür tozu her şeyin özellikle çirkin görünmesine neden oluyordu. "Seninle gelmemi istersen! gerçekten gelirim. Ama bunu Haymitch'le detaylı olarak görüşmemiz gerektiğine inanıyorum. Ve hiç kimseyi zor durumda bırakmadığımızdan emin olmamamız gerektiğine." Kafasını kaldırdı. "Bu da ne?"</p>

  <p class="heading">Çenemi kaldırdım. Kendi endişelerime öylesine dalmışım ki, meydandan gelen tuhaf sesleri fark etmemişim. Bir ıslık bir çarpma sesi ve kalabalıktan yükselen iç çekiş.</p>

  <p class="heading">"Haydi," dedi Peeta. Yüzü, ansızın sertleşiverdi. Nedenini bilmiyordum. Sesin ne olduğunu çıkaramadım; hatta tahmin dahi edemedim. Ama ses, onun için kötü bir anlam ifade ediyordu besbelli.</p>

  <p class="heading">Meydana vardığımızda, bir şeyler döndüğünden iyice emin oluyorduk ama ortalık olanları göremeyeceğimiz kadar kalabalıktı. Peeta, şekerci dükkanın duvarına dayalı duran bir sandığın üstüne çıktı ve gözleriyle meydanı tararken bana elini uzattı. Tam ben sandığa adım atmak üzereyken beni durdurdu. "İn aşağı. Hemen git buradan!" Fısıltıyla konuşuyordu ama sesinde ısrarcı bir sertlik vardı.</p>

  <p class="heading">"Ne?" derken sandığa çıkmayı bir kez daha denedim.</p>

  <p class="heading">"Evine git, Katniss. Ben de hemen geleceğim. Yemin ederim!" dedi.</p>

  <p class="heading">Her ne oluyorsa, korkunç bir şey olduğu kesindi. Elinden kurtulup kalabalığı yararak ilerlemeye başladım. İnsanlar beni görüyor, tanıyor ve birden paniğe kapılmış gibi bir hal alıyorlardı. Eller beni geri itmeye çalışıyordu. Sesler tıslıyordu.</p>

  <p class="heading">"Git buradan, kızım.</p>

  <p class="heading">"Durumu daha da kötüleştireceksin."</p>

  <p class="heading">"Ne yapmaya çalışıyorsun? Onu öldürtmeye mi?"</p>

  <p class="heading">Fakat bu noktada kalbim öyle hızlı ve hararetli çarpıyordu ki artık onları duyamıyordum. Meydanın ortasında bekleyen şey her neyse, benim için olduğunu biliyordum. Nihayet kendimi açık alana atınca, yanılmadığımı gördüm. Ve Peeta'nın haklı olduğunu. Ve bütün o seslerin.</p>

  <p class="heading">Gale bileklerinden ahşap bir direğe bağlanmış. Daha önce vurduğu yaban hindisi, boynundan direğe çivilenmiş halde, kafasının üstünden sarkıyordu. Gale'in ceketi bir tarafa savrulmuş. Gömleği paramparça. Bilincini kaybetmiş halde dizlerinin üstüne yığılmış; onu tutan tek şey direğe bağlı bilekleri. Eskiden sırtının olduğu yerde, çiğ ve kanlı bir et parçası duruyor sanki.</p>

  <p class="heading">Arkasında daha önce hiç görmediğim ama üniformasını çok iyi tanıdığım bir adam duruyordu. Bu, Baş Barış Muhafızımızın üniforması. Gerçi içindeki yaşlı Cray değil. Bu adam, pantolonu jilet gibi ütülü, uzun boylu ve kaslı bir adamdı. Resmin parçalarını bir araya getirmekte zorlanıyordum. Ta ki adamın elindeki kamçının havaya kalktığını görene kadar.</p>
</body>
</html>
