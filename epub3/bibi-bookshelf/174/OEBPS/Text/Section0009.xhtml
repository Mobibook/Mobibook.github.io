<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ateşi yakalamak_001</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h2 class="heading1"><b class="calibre1"><i class="calibre2">9</i></b></h2>

  <p class="heading">Birinin omzumu sarsmasıyla doğruldum. Yüzüm masada, uyuyakalmıştım. Beyaz örtü, sağlam yanağımda izler bırakmış. Thread'in kamçısına maruz kalan diğer yanağım acıyla zonkluyordu. Gale, tamamen dünyadan bihaber halde yatıyordu ama parmaklarım, parmaklarıma kilitlemişti. Taze ekmek kokusu aldım ve tutulmuş boynumu çevirince, hüzünlü bir suratla bana bakan Peeta'yı gördüm. Bir süredir bizi izlemekte olduğu hissine kapıldım.</p>

  <p class="heading">"Haydi, yatağına git, Katniss. Ona ben bakarım," dedi.</p>

  <p class="heading">"Peeta... Dün söylediklerim hakkında... Şu kaçma meselesi" diyecek oldum.</p>

  <p class="heading">"Biliyorum," dedi. "Açıklanacak bir şey yok."</p>

  <p class="heading">Sabahın solgun ve karlı ışığında mutfak tezgahında duran ekmek somunlarını gördüm. Ve Peeta'nın gözlerinin alandaki mor halkaları. Hiç uyumuş mudur diye merak ettim, uyuduysa bile, çok uzun süre uyumuş olamazdı. Önceki gün benimle kaçmayı kabul edişini, Gale'i korumak için öne çıkışımı, karşılığında çok az şey verirken, bütün varlığını ortaya koymak konusundaki istekliliğini düşünüyordum. Ne yaparsam yapayım, birilerini mutlaka incitiyordum.</p>

  <p class="heading">"Peeta..."</p>

  <p class="heading">"Git, yat... Tamam mı?"</p>

  <p class="heading">Merdivenleri tırmanıp yatağıma girdim ve derhal uykuya daldım. Bir noktada, 2.Mıntıkanın kız haracı Clove, rüyama girdi. Peşime düştü, beni yere mıhladı ve yüzümü parçalamak üzere bir bıçak çekti. Bıçak yanağıma saplanıp derin bir oyuk açtı. Sonra Clove değişmeye başladı; yüzü bir hayvan yüzü gibi uzadı, derisinden tüyler fışkırmaya, tırnakları hayvan pençelerine dönüşmeye başladı. Fakat gözleri hiç değişmedi. Kendi kendinin mutta haline dönüşüyordu; tıpkı arenadaki son gecemizde Capitol’ün bizi dehşete düşüren kurdumsu yaratıkları gibi. Kafasını arkaya atıp, yakın çevredeki diğer muttaları derhal harekete geçirecek uzun ve ürkütücü bir uluma koyuverdi. Clove yüzümdeki yaradan fışkıran kan yalamaya başladı; dilinin her darbesiyle canım biraz daha çok acıdı. Boğuk bir çığlık koyuverdi; bir taraftan terleyerek, bir taraftan titreyerek yatağımdan fırladım. Elimi yaralı yanağıma örterken, kendime bu yarayı açarım Clove değil, Thread olduğunu hatırlattım. Artık böyle bir şey istemeye hakkım olmadığını hatırlamadan önce, Peeta'nın yanımda olmasını diledim. Ben Gale'i ve isyanı seçtim. Peeta'yla bir gelecek, benim değil, Capitol’ün tasarımı.</p>

  <p class="heading">Şişi indiği için gözümü az da olsa açabildim. Perdeyi kenara çekince tipinin, fırtınaya dönüştüğünü gördüm. Beyazlıktan ve dikkat çekici derecede muttaların ulumalarını hatırlatan rüzgardan başka hiçbir şey yoktu.</p>

  <p class="heading">Azgın rüzgarları ve gittikçe derinleşen, oradan oraya savrulan karlı fırtınayı sevinçle karşıladım. Bu, gerçek kurtları, nam-ı diğer Barış Muhafızlarını kapımdan uzak tutmaya yetebilirdi. Düşünmek için birkaç gün kazanmama. Plan yapmama. Hazır, Gale, Peeta ve Haymitch de elimin altındayken. Bu fırtına bir armağandı.</p>

  <p class="heading">Yeni hayatımla yüzleşmek için aşağı inmeden önce, bütün bunların ne anlama geleceğini idrak etmek için kendime biraz zaman tanıdım. Daha bir gün önce, yanımda sevdiklerim ve Capitol'ün Peşimize düşmesi olasılığıyla, hem de kış ortasında vahşi hayata dalmaya hazırdım. En iyi ihtimalle korkutucu bir macera olacaktı. Fakat şimdi, çok daha riskli bir işe baş Koyuyordum. Capitol'le mücadeleye girişmek, seri bir misillemeyi garantilemek demekti. Her an tutuklanabileceğim gerçeğini kabul etmeliydim. Dün geceki gibi kapım çalınacak ve beni alıp götürmek için gelmiş bir grup Barış Muhafızını karşımda bulacaktım. İşkence de olabilir. Değişim de. O kadar hızlı gidebilecek kadar şanslıysam, kasaba meydanında beynime yiyeceğim bir mermi. Capitol, insan öldürmek konusunda yaratıcılıkta sınır tanımıyordu. Bütün bunları zihnimde canlandırırken dehşete kapılıyordum ama kabul edelim: Bütün bu ihtimaller, zihnimin arka tarafında sinsi sinsi bekliyordu zaten. Ben Oyunlar'da haraçtım. Başkan tarafından tehdit edildim. Yüzüme kırbaç yedim. Zaten hedeftim.</p>

  <p class="heading">Şimdi işin daha zor kısmı geliyordu. Ailem ve arkadaşlarımın da aynı kaderi paylaşabilecekleri gerçeğini kabul etmek zorundaydım. Prim. Prim'i düşünmek, kararlılığımın yok olup gitmesi için yeterliydi. Onu korumak benim görevimdi. Battaniyeyi kafama kadar çektim. O kadar hızlı soluk alıp veriyorum ki oksijenin tamamını tüketip nefessiz kaldım. Capitol’ün Prim'e zarar vermesine izin veremezdim.</p>

  <p class="heading">Ve birden kafama dank etti. Zarar verdiler bile. Babasını o rezil madenlerde katlettiler. Açlıkla savaşına seyirci kaldılar. Onu haraç seçtiler. Ablasının Oyunlar'da onun yerine üstlendiği ölüm kalım savaşını izlemeye mecbur ettiler. Prim, daha on iki yaşında, bana göre çok daha büyük yaralar almıştı. Üstelik onun durumu, Rue'nun hayat şartlarının yanında sönük kalıyordu.</p>

  <p class="heading">Battaniyemi bir kenara atıp, çerçevelerden içeri dolan soğuk havayı içime çektim.</p>

  <p class="heading">Prim... Rue... Savaşmayı denememin asıl nedeni onlar değiller mi? Başlarına gelenler, o kadar yanlış ve mazur görülmekten o kadar uzak ve kötü ki, başka seçeneğim yoktu. Çünkü kimsenin onlara bu şekilde davranmaya hakkı yoktu.</p>

  <p class="heading">Evet. Korku, beni yutmakla tehdit ettiği zaman, hatırlamam gereken şey buydu. Yapmak üzere olduğum şey, katlanmak zorunda bırakılacağımız her şey, onlar içindi. Rue'ya yardım etmek için çok geçti ama belki de 11. Mıntıka'nın meydanında, bana mahzun mahzun bakan o beş küçük surata yardım etmek için geç değildi. Rory, Vick&nbsp;ve Posy için. Prim için.</p>

  <p class="heading">Gale haklıydı. Eğer insanlar gereken cesarete sahiplerse, bu bir fırsat olabilirdi. Ayrıca, bu hareketi başlatan ben olduğum için, en azından bu kadarını yapabileceğim konusunda da haklıydı. Gerçi "bu kadarının" tam olarak ne olduğu konusunda hiçbir fikrim yoktu. Fakat kaçmama kararını almak bile, çok kritik bir ilk adımdı.</p>

  <p class="heading">Duş aldım. Bu sabah beynim vahşi hayatta ihtiyaç duyulacak malzemeler listesiyle değil, 8. Mıntıka'daki ayaklanmayı nasıl organize ettikleriyle meşguldü. O kadar çok insan, açıkça Capitol'e meydan okuyordu. Acaba planlı bir şey miydi, yoksa senelerin nefret ve tiksintisiyle birdenbire mi patlak verdi? Aynı şeyi burada nasıl sağlarız? 12. Mıntıka halkı bize katılır mı, yoksa kapılarını mı kilitler? Dün Gale'in kırbaçlanmasının ardından meydan bir anda boşalıverdi. Fakat bunun nedeni, hepimizin kendimizi iktidarsız hissetmemiz ve ne yapacağımızı bilemememiz değil mi? Bizi yönlendirecek ve bunun mümkün olduğuna inandıracak birine ihtiyacımız vardı. Bu kişinin ben olduğumu hiç sanmıyordum. Ben, isyanın katalizörü olabilirdim; fakat lider dediğin, ikna yeteneği güçlü biri olmalıydı. Oysa ben bu fikri daha yeni yeni benim birisiydim. Gözü kara biri olmalıydı; ben hâlâ kendi cesaretimi bulup çıkarmaya debeleniyordum. Açık ve ikna edici kelimeleri olan biri olmalıydı; oysa benim dilim kolayca buluverirdi.</p>

  <p class="heading">Kelimeler. Kelimeler derken, aklıma Peeta geldi. İnsanların onun ağzından çıkan sözleri nasıl kolayca benimsedikleri, her iddiasına girerim, istese, kalabalığı harekete geçirebilirdi Ne söylenmesi gerektiğini bilirdi. Fakat bu fikrin aklının ucundan dahi geçmediğinden de emindim.</p>

  <p class="heading">Aşağıya inince, annemi ve Prim'i, kendini tamamen onlara bırakmış bir Gale'e pansuman yaparken buldum: Yüzündeki ifadeye bakılırsa, ilacın etkisi geçiyor olmalıydı. Kendimi yeni bir mücadeleye hazırlarken, sesimi alçak tutmak için büyük çaba harcadım. "Ona bir iğne daha yapabilir misin?"</p>

  <p class="heading">"Gerekirse yapacağım. Önce kar paltosunu deneyelim dedik," dedi annem. Bandajları çıkarmış. Gale'in sırtından buram buram yükselen sıcak, neredeyse gözle görülebiliyordu. Annem, Gale'in üstüne yeni bir örtü sererken, Prim'e başıyla işaret verdi.</p>

  <p class="heading">Prim, büyük bir kar kasesini andıran bir şeyi karıştırarak geldi. Fakat kasenin içindeki şey, yeşil renkli ve etrafa tatlı, temiz bir koku saçıyordu. Kar paltosu. Büyük bir dikkatle, malzemeyi örtünün üstüne yaymaya başladı. Gale'in işkenceye maruz kalmış derisinin, kar karışımıyla buluşurken sızladığını duyar gibiydim. Gözlerini açtı, şaşkın şaşkın baktı, sonra bir rahatlama sesi koy verdi.</p>

  <p class="heading">"Kar olduğu için şanslıyız," dedi annem.</p>

  <p class="heading">Yaz ortasında, yakıcı sıcak ve ılık çeşme suyuyla, kamçı yaralarından kurtulmanın nasıl bir şey olacağını düşündüm. ”Sıcak aylarda ne yapıyordunuz?" diye&nbsp;sordum.</p>

  <p class="heading">Kaşlarını çatınca, annemin alnında kırışıklıklar belirdi. "Sinekleri uzak tutmaya çalışırdık."</p>

  <p class="heading">Düşüncesi bile midemi kaldırmaya yetti. Bir mendil içine kar karışımından koydu. Mendili yanağımdaki kabartının üstüne yerleştirdim. Acı, bir anda dindi. Tabii ki soğuğunun etkisi büyüktü ama annemin eklediği ot suları tenimi uyuşturdu. "Ah, bu harika bir şey. Neden dün gece kullanmadın?"</p>

  <p class="heading">"Önce yaranın yatışması gerekiyordu."</p>

  <p class="heading">Bunun ne anlama geldiğini bilmiyordum ama işe yaradığı sürece, ben kim oluyorum da annemi sorguluyordum. Annem ne yaptığını çok iyi biliyordu. Önceki gün olanlar Peeta'yla Haymitch beni mutfaktan sürükleyerek çıkarırken haykırdığım korkunç kelimeler yüzünden pişmanlık duydum. "Özür dilerim. Dün sana öyle bağırdığım için."</p>

  <p class="heading">"Daha kötülerini de duydum," dedi. "Sevdiklerinden birisi acı çekerken, insanların nasıl olduklarını sen de defalarca gördün."</p>

  <p class="heading">Sevdikleri biri. Bu kelimeler, dilimi, üstü bir kar paltosuyla kaplanmış gibi, uyuşturuyordu. Tabii ki Gale'i seviyordu, Fakat annem nasıl bir sevgiden bahsediyordu? Ben Gale sevdiğimi söylerken nasıl bir sevgiyi kastediyordum? Bilmiyordum. Dün gece, duygularımın doruk noktasına çıktı bir anda, onu öpüverdim. Ama Gale'in bunu hatırlamadığından emindim. Hatırlıyor mudur? Hatırlamadığını umarım Ve eğer hatırlıyorsa, her şey iyice karmaşık bir hal alacak ve kışkırtmam gereken bir isyan varken öpüşme meselesini düşünemem ki. Zihnimi boşaltmak için kafamı salladım. "Peeta nerede?"</p>

  <p class="heading">"Senin kalktığını duyunca eve gitti. Fırtınada evini sahipsiz bırakmak istemedi," dedi annem.</p>

  <p class="heading">"Sapasağlam gitmiş midir?" diye sordum. Kar fırtınasında birkaç metre içinde yolunuzu şaşırıp kaybolmanız çok kolaydır.</p>

  <p class="heading">"Neden arayıp kendisine sormuyorsun?"</p>

  <p class="heading">Başkan Snow'la karşılaşmamdan bu yana özellikle uzak durduğum çalışma odasına girip Peeta'nın numarasını tuşladım. Birkaç çalıştan sonra açtı.</p>

  <p class="heading">"Hey. Eve tek parça halinde gittiğinden emin olmak istedim," dedim.</p>

  <p class="heading">"Katniss. Aramızda sadece üç ev var."</p>

  <p class="heading">"Biliyorum ama havanın durumunu falan düşününce... "</p>

  <p class="heading">"Ben iyiyim. Sorduğun için teşekkürler." Uzun bir sessizlik oldu. "Gale nasıl?"</p>

  <p class="heading">"İyi. Annem ve Prim ona kar paltosu uyguluyorlar," dedim.</p>

  <p class="heading">"Ya yüzün?"</p>

  <p class="heading">"Bende kar tutuyorum," dedim. "Bugün Haymitch'i hiç gördün mü?"</p>

  <p class="heading">"Bir uğradım. Kör kütük sarhoş. Ama ateşini yakıp biraz ekmek bıraktım," dedi.</p>

  <p class="heading">"Ben... İkinizle de konuşmak istiyorum." Dinlendiğinden emin olduğum telefonumda daha fazlasını söyleme cüretini gösteremedim.</p>

  <p class="heading">"Büyük olasılıkla havanın yatışmasını beklemen gerekecek," dedi. "Zaten kar dinmeden pek bir şeyin olacağı da yok."</p>

  <p class="heading">"Doğru, pek bir şey olmaz," diye onayladım.</p>

  <p class="heading">Fırtınanın dinmesi ve bizi boyumu aşan kar birikintilerle baş başa bırakması, iki günü buldu. Galipler Köyü'nden Meydana inen yolun açılması için bir gün daha bekledik. Bu süre zarfında, Gale'in tedavisine yardım ediyor, yanağıma Paltosu kar uyguluyor ve 8. Mıntıka'daki ayaklanma hakkında olabildiğince çok şey hatırlamaya çalışıyordum. Yüzümün şişi iniyor ve geriye, kaşınan, iyileşme yolunda bir yara ve mosmor bir göz kalıyordu. Yine de, ilk fırsatta Peeta'yı arayıp benimle kasabaya gelmek isteyip istemeyeceğini sordum.</p>

  <p class="heading">Haymitch'i kaldırıp zorla yanımıza kattık. Söylenip durdu ama her zamanki kadar değildi. Olup bitenleri konuşmamız gerektiğini ve bunu Galipler Köyü'ndeki evlerimiz kadar tehlikeli bir yerde yapamayacağımızı biliyorduk. Hatta, konuşmak için bile, köyü bir hayli arkamızda bırakana kadar bekledik. Ben, kendimi, yolun açılması için iki tarafa tepeleme kümelenmiş karlara bakarak ve üstümüze yıkılma ihtimallerinin olup olmadığını merak ederek oyaladım.</p>

  <p class="heading">Nihayet, Haymitch sessizliği bozdu. "Şimdi hepimiz büyük bilinmeze doğru sürükleniyoruz, değil mi?"</p>

  <p class="heading">"Hayır," dedim. "Artık değil."</p>

  <p class="heading">"Planındaki pürüzleri giderdin galiba, değil mi, tatlım?" diye sordu. "Yeni fikirlerin var mı?"</p>

  <p class="heading">"Bir ayaklanma başlatmak istiyorum," dedim.</p>

  <p class="heading">Haymitch sadece güldü. Bu kötü niyetli bir kahkaha bile değildi, zaten bu yüzden daha can sıkıcı ya. Beni ciddiye bile alamadığını gösterdi. "Bir şeyler içmek istiyorum. Yine de bana nasıl gittiğini haber verirsin, değil mi?"</p>

  <p class="heading">"Pekala. Senin planını duyalım bakalım," diye çıkıştım.</p>

  <p class="heading">"Benim planım, düğününüzde hiçbir aksaklık çıkmamasını sağlamak," dedi Haymitch. "Telefon açtım ve çok fazla detay belirtmeden, fotoğraf çekimini ileri bir tarihe attım."</p>

  <p class="heading">"Senin telefonun bile yok," dedim.</p>

  <p class="heading">"Effie o işi halletti," dedi. "Biliyor musun, seni damada teslim etmek isteyip istemeyeceğimi sordu. Ben de ona elimizi ne kadar çabuk tutarsak o kadar iyi olur, dedim."</p>

  <p class="heading">"Haymitch." Sesimin yalvarır gibi çıktığının farkındaydım.</p>

  <p class="heading">"Katniss." Ses tonumu taklit etti. "Bu, hiçbir işe yaramaz."</p>

  <p class="heading">Yanımızdan, Galipler Köyü istikametine doğru, eli kürekli birkaç adam geçti, sustuk. Belki şu boyumu aşan kar duvarlarının icabına bakabilirlerdi. Adamlar bizi duyamayacak kadar uzaklaştığında, meydana çok yaklaşmış olduk. Daha meydana adım atar atmaz donup kaldım.</p>

  <p class="heading">Kar dinmeden pek bir şeyin olacağı yok. Peeta ve ben bu konuda hemfikirdik. Fakat daha fazla yanılamazdık. Meydan tam bir dönüşümden geçmiş. Adalet Binasının bir cephesi üzerinde Panem'in mührünü taşıyan kocaman bir bez afişle kaplanmış. Tertemiz beyaz üniformalar içindeki Barış Muhafızları, süpürülmüş parke taşı kaldırımlarda uygun adım yürüyorlardı. Çatılarda, makineli tüfeklerin arkasındaki yerlerini almış başka muhafızlar vardı. En sinir bozucu olan, meydanın tam ortasına yerleştirilmiş bir dizi yeni yapıydı: Resmi bir kırbaç kulübesi, bol miktarda boyunduruk ve darağaçları.</p>

  <p class="heading">"Thread'in eli çabukmuş," dedi Haymitch.</p>

  <p class="heading">Meydanın birkaç sokak ilerisinden alevler yükseliyordu. Hiçbirimizin yorum yapmasına gerek yoktu. Hob çatır çatır yanıyordu. Yağlı Sae'yi, Ripper'ı ve geçimlerini Hob'dan sağlayan bütün arkadaşlarımı düşündüm.</p>

  <p class="heading">"Haymitch, herhalde herkesin içeride olduğunu..." Cümlemi tamamlayamadım.</p>

  <p class="heading">"Hayır. O kadar aptal değiller. İnsan buralarda uzun zaman yaşayınca aklını kullanmayı öğreniyor," dedi. "Eczaneye gidip bana ne kadar alkol verebileceklerine bir bakayım."</p>

  <p class="heading">Haymitch meydandan uzaklaşırken Peeta'ya baktım. Alkolü ne yapacak ki?" Sonra cevabı anladım. "Onu içmesine izin veremeyiz. Ya ölür ya da en iyi ihtimalle kör olur. Evde, zulada biraz içki var." "Bende de. Belki Ripper ticarete dönmenin bir yolunu bulana kadar, onlarla idare edebilir," dedi Peeta. "Benimkilere bir bakmam gerek."</p>

  <p class="heading">"Ben de Hazelle'e gideceğim." Endişeliydim. Kar temizlenir temizlenmez kapımızda biter sanıyordum. Ama ondan en ufak bir işaret yoktu.</p>

  <p class="heading">"Ben de geleyim. Fırına eve dönüş yolunda uğrarım," dedi.</p>

  <p class="heading">"Teşekkürler." Birden bulacaklarımdan korkmaya başladım.</p>

  <p class="heading">Sokaklar neredeyse bomboştu. Yetişkinler madenlerde, çocuklar okulda olsalar, günün bu saatinde, bundan doğal bir şey olamazdı. Ama değiller. Kapı&nbsp;aralıklarından, panjurlardaki çatlaklardan bizi seyreden gözler görüyordum.</p>

  <p class="heading">Ayaklanma, diye düşündüm. Ne aptalım ama. Planda Gale'in de benim de göremeyecek kadar kör olduğumuz esaslı bir kusur vardı. Ayaklanma, kanunları çiğnemeyi, otoriteye karşı çıkmayı gerektirirdi. Biz, hayatımız boyunca bunu hep yaptık; en azından ailelerimiz yaptılar. Gizli gizli avlanmak, karaborsada takas etmek, ormanda Capitol'e kafa tutmak. Fakat 12. Mıntıka'daki insanların büyük kısmı için Hob'dan bir şey almaya gitmek bile, riskli bir hareket sayılırdı. Bu insanların ellerinde tuğlalar ve meşalelerle meydanda toplanmasını mı bekliyorum bir de? Peeta'yla beni görmeleri bile, çocuklarını pencerelerden uzaklaştırıp perdeleri sıkı sıkı örtmeleri için yeterli oluyordu.</p>

  <p class="heading">Hazelle'i evinde bulduk. Fena halde hasta olan Posy'yi iyileştirmeye çalışıyordu. Kızamık noktalarını derhal tanıdım. "Onu bırakamazdım," dedi. "Gale'in emin ellerde olduğunu biliyordum."</p>

  <p class="heading">"Tabii ki," dedim. "Şimdi çok daha iyi. Annem birkaç haftaya kalmaz madene dönebileceğini söylüyor."</p>

  <p class="heading">Hazelle "Zaten o zamana kadar maden de açılmayabilir," dedi.</p>

  <p class="heading">"İkinci bir emre kadar kapalı kalacaklarını duydum." boş çamaşır leğenine gergin bir bakış attı.</p>

  <p class="heading">"Sen de mi işini kapattın?" diye sordum.</p>

  <p class="heading">"Resmen değil," dedi Hazelle. "Ama insanlar artık beni kullanmaya korkuyorlar."</p>

  <p class="heading">"Belki kar yüzündendir," dedi Peeta.</p>

  <p class="heading">"Hayır. Rory bu sabah hızlı bir keşif turu attı. Görünüşe bakılırsa yıkanacak hiçbir şey yokmuş," dedi.</p>

  <p class="heading">Rory, kollarını Hazelle'in boynuna doladı. "Bize bir şey olmaz," dedi.</p>

  <p class="heading">Cebimden bir avuç para çıkarıp masaya bıraktım. "Annem, Posy için bir şeyler gönderir."</p>

  <p class="heading">Dışarı çıkınca, Peeta'ya döndüm. "Sen dönebilirsin. Ben Hob'un oradan geçmek istiyorum."</p>

  <p class="heading">"Ben de geleceğim," dedi.</p>

  <p class="heading">"Hayır, başını yeterince belaya soktum zaten," dedim.</p>

  <p class="heading">"Hob'un yakınından geçmekten kaçınmam... benim için her şeyi halledecek, öyle mi?" Gülümseyerek elimi tuttu. Yanan binaya ulaşana kadar, Dikiş'in sokaklarında dolaştık. Hob' un çevresine nöbetçi Barış Muhafızı bırakma zahmetine dahi girmemişlerdi. Kimsenin binayı kurtarmaya çalışmayacağını çok iyi biliyorlardı.</p>

  <p class="heading">Alevlerden yayılan ısı çevredeki karları eritiyordu ve ayaklarımın yanından siyah bir akıntı süzülüyordu. "Eski günlerden kalma onca kömür tozu," dedim. Her çatlak ve gedik, kömür tozuyla doluydu. Hatta yer parkelerinin araları hile. Bu yerin daha önce alev almaması bile şaşırtıcıydı. "Yağlı Sae'ye bir bakmak istiyordum."</p>

  <p class="heading">"Bugün olmaz, Katniss. Bugün ziyaretlerimizin onlara bir faydasının olacağını sanmıyorum."</p>

  <p class="heading">Meydana döndük. Peeta ve babası havadan sudan sohbet ederken, biraz pasta aldım. Ön kapıya birkaç metre mesafede duran yeni işkence aletlerinden bahseden yoktu. Meydandan ayrılırken fark ettiğim son detay, Barış Muhafızlarının hiçbirini tanımıyor oluşumdu.</p>

  <p class="heading">Günler geçtikçe, durum daha beter bir hal aldı. Madenler tam iki hafta boyunca kapalı kaldı. İnsanlar açlıktan ölmek üzereydiler. Mozaik taşı için adını yazdıran çocukların sayısında patlama oluyor ama çoğu tahıllarını alamıyorlar Yiyecek kıtlığı baş gösteriyor; parası olanlar bile dükkanlardan elleri boş dönüyorlardı. Madenler yeniden açılınca, yevmiyeler kesintiye uğradı, çalışma saatleri uzadı ve madenciler akıl almaz derecede tehlikeli çalışma sahalarına gönderildiler. Dört gözle beklenen, vaat edilmiş Koli Günü yiyecekleri, bozulmuş ve fareler tarafından pisletilmiş halde geldi. Meydandaki aletler, yasadışı olduklarını unutacağımız kadar uzun süredir görmezden gelinen suçlardan dolayı cezalandırılan insanlar yüzünden hiç boş kalmadı.</p>

  <p class="heading">Gale, aramızda ayaklanmayla ilgili yeni bir konuşma geçmeden evine döndü. Fakat kendimi gördüklerinin, mücadele arzusunu güçlendireceğini düşünmekten alamadım. Madenlerdeki güçlükler, meydanda işkence gören bedenler, ailesinin yüzüne yansıyan açlık. Rory mozaik taşına adını yazdırdı; bu Gale'in ağzına bile almak istemediği bir konuydu. Ancak bu bile, kıtlık ve sürekli artan yiyecek fiyatları karşısında yeterli olmuyordu.</p>

  <p class="heading">Gündemdeki tek olumlu gelişme, Haymitch'i Hazelle'i hizmetçi olarak işe almaya ikna etmemdi. Bu sayede, hem Hazelle ekstra para kazanmış, hem de Haymitch'in hayat standardı büyük ölçüde yükselmiş oluyordu. Evine girmek, her tarafı temiz pak bulmak, ocakta ısınan yemeğin kokusunu almak çok tuhaftı. Haymitch durumun pek farkında değildi çünkü o bambaşka bir savaş veriyordu. Peeta ve ben, elimizdeki içkileri idareli kullandırmaya çalışıyorduk ama stoklarımız tükenmek üzereydi. Ripper'i son gördüğümde boyunduruktaydı.</p>

  <p class="heading">Sokaklarda dolaşırken kendimi bir firavun gibi hissediyordum. Başkalarının görebileceği yerlerde herkes benden uzak duruyordu. Ama evimiz hep kalabalıktı. Mutfağımız, hizmetleri karşılığı para almaktan uzun süre önce vazgeçen annemin hünerli ellerinden medet uman hastalar ve yaralılarla dolup taşıyordu. Annemin ilaç stoku da dibini bulmak üzereydi. Yakında, hastalarım tedavi ederken kullanabileceği&nbsp;tek malzeme kar olacaktı.</p>

  <p class="heading">Orman, doğal olarak, yasaktı. Katiyetle. Soru yok. Gale bile bu yasağa meydan okumuyordu. Fakat bir sabah, ben okudum.</p>

  <p class="heading">Beni çitin altından sürünerek geçmeye iten, evi dolduran hastalar ve ölmek üzere olan insanlar, kan revan içindeki sırtlar, avurtları çökmüş çocuklar, uygun adım yürüyen çizmeler ya da her daim varlığını hissettiren sefalet değildi. Effie'nin gönderdiği, üzerine Başkan Snow'un onları onayladığına dair bir not iliştirilmiş gelinlik sandığıydı.</p>

  <p class="heading">Düğün. Bu düğünü yapmayı gerçekten planlıyor muydu? Çarpık zihninde bununla ne elde etmeyi düşünüyor olabilirdi? Capitol'deki insanların hatırı için mi? Söz verildiyse, o düğün illa ki yapılacaktı. Sonra bizi öldürecek miydi? Mıntıkalara ders olsun diye. Bilmiyordum. Olup bitenlere anlam veremiyordum. Daha fazla dayanamayacağımı anlayana kadar yatağın içinde bir o yana, bir bu yana dönüp duruyordum. Dışarı çıkmalıydım... En azından birkaç saat.</p>

  <p class="heading">Dolabımı, Cinna'nın turda boş zamanlarda giymem için hazırladığı yalıtımlı kışlık kıyafetleri bulana kadar karıştırdım. Su geçirmez botlar, beni başımdan ayak parmaklarıma kadar örten bir kar tulumu ve termal eldivenler. Eski avcı kıyafetlerimi daha çok seviyordum ama bugün aklımdan geçenler, bu yüksek teknoloji ürünü kıyafetlere daha uygun düşüyordu. Parmaklarımın ucunda yürüyerek alt kata indim, av çantamı yiyeceklerle doldurduktan sonra evden gizlice çıktım. Yan sokaklar ve ara yollardan sessizce geçerek, çitin, kasap Rooba'nın evine en yakın bölümündeki zayıf noktaya ulaştım. İşçilerin büyük kısmı madenlere gitmek için bu yolu kullandıkları için karın yüzeyi bir yığın ayak iziyle doluydu? Benimki fark edilmeyecekti bile. Thread güvenlik önlemlerini arttırırken çite pek dikkat etmedi. Belki de sert hava şartları ve vahşi hayvanların herkesi çitin diğer tarafında tutmaya yeteceğini sandı. Buna rağmen, tel örgüden yapılma çitin altından geçince, ağaçların altında görünmez oldukları noktaya kadar, ayak izlerimi bozarak ilerledim.</p>

  <p class="heading">Ben yay ve ok takımımı bulup, kar yığıntılarının arasında ormanın derinliklerine doğru ilerlemeye başlarken, şafak sökmeye yüz tuttu. Her nedense, göle ulaşmayı kafama koydum. Belki de, bir daha geri dönmeyeceğimi bildiğim için, bu yere, babama ve mutlu zamanlara veda etmek istiyordum. Ya da belki de yeniden gerçek bir nefes alabilmek istiyordum. Orayı son bir kez daha görebilirsem yakalanmak bile umurumda olmayacaktı sanki.</p>

  <p class="heading">Yol, her zamankinden iki kat uzun sürdü. Cinna'nın kıyafetleri ısıyı muhafaza etmek konusunda gerçekten üstündü. Göle vardığımda, soğuktan uyuşmuş suratımın aksine, bedenim, terden sırılsıklamdı. Kış güneşinin karla yansıyan parlaklığı görüşüme oyunlar oynuyordu. Üstelik o kadar bitkin ve umutsuz düşüncelere gömülmüş haldeydim ki, işaretleri fark etmiyordum bile. Bacadan süzülen cılız&nbsp;dumanı, yakın zamanda açılmış ayak izlerini, ısınan çam iğnelerinin kokusunu. Betonarme eve sadece birkaç adım kala donakaldım, durmamın nedeni, duman, ayak izleri ya da koku değildi, hemen arkamda duyduğum ve bir silahtan çıktığından emin olduğum klik sesiydi.</p>

  <p class="heading">Alışkanlık. İçgüdü. Her ne kadar şansın benden yana olmayacağını zaten biliyor olsam da, okumu çekerek döndüm. Beyaz Barış Muhafızı üniformasını, sivri çeneyi ve okumun yerini bulacağı açık kahverengi gözleri gördüm. Fakat silah vere düştü ve silahsız kadın, eldivenli eliyle bana bir şey uzattı.</p>

  <p class="heading">"Dur!" diye haykırdı.</p>

  <p class="heading">Olayların gidişatını idrak etmekte güçlük çekerek sendeledim. Belki de bugüne kadar tanıdığım herkesi suçlu çıkarana kadar işkence edebilmek için, beni canlı götürme emri almışlardı. Evet, diye düşündüm. Size bol şans dilerim. Parmaklarım tam yayı bırakmaya karar vermişken, eldivenin içindeki nesne gözüme çarptı. Bu, yassı hamurdan yapılma küçük beyaz bir halkaydı. Daha ziyade bir krakere benziyordu aslında. Gri ve kenarlara doğru ıslak ıslak. Fakat tam ortasındaki baskıyı net olarak görebiliyordum.</p>
</body>
</html>
