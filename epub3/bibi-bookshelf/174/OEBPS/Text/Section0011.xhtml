<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ateşi yakalamak_001</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h2 class="heading1"><b class="calibre1"><i class="calibre2">11</i></b></h2>

  <p class="heading">Ayaklarım otomatik olarak geri çekildi ve ağaçların arasına karıştım. Buz gibi havada nefesimin beyaz buğusunu saklamak için eldivenli elimi, ağzımın üstüne kapattım. Damarlarımda adrenalin çağlarken, o güne dair bütün endişeleri zihnimden silip tam karşımda duran yakın tehdide odaklandım. Neler oluyordu? Thread ek bir güvenlik önlemi olarak çiti çalıştırmış olabilir miydi? Ya da bir şekilde bugün ağından kaçtığımı mı öğrenmişti? Beni göz altına alıp tutuklamanın bir yolunu bulana kadar, 12. Mıntıkanın dışında tutmayı kafasına koymuş olabilir miydi? Beni meydana sürükleyip boyunduruğa hapsedene, kırbaçlayana veya asana kadar?</p>

  <p class="heading">Kendi kendime, sakin ol, dedim. Bu çite elektrik verilmesine mıntıka dışında ilk yakalanışım değil ki. Seneler içinde, bunu birkaç defa yaşadım ama her defasında Gale yanımdaydı. İkimiz birlikte, güç kaynağının kapatılmasını beklemek için rahat bir ağacın tepesine tünerdik. Zaten bir zaman sonra da elektrik akımı kesilirdi. Hatta Prim, geç kaldığım zamanlarda Çayır'a gidip çiti kontrol etme ve annemin endişelerini giderme alışkanlığı bile edinmişti.</p>

  <p class="heading">Ancak bugün ormanda olduğum ailemin aklının ucundan dahi geçmezdi. Onları yanlış yönlendirmek için ne gerekiyorsa yapmıştım. Yani, ortaya çıkmazsam, endişelenecekleri kesindi. Aslında ben de için için endişeliydim; çünkü çite, ormana döndüğüm ilk günde elektrik verilmesinin tesadüften ibaret olup olmadığını bilmiyordum.</p>

  <p class="heading">Beni, gizli gizli çitin altından geçerken kimsenin görmediğini sanıyordum ama kim bilir, her zaman kiralık gözler vardır. Birileri Gale'i tam o noktada öptüğümü bildirmemiş miydi? Gerçi o zaman gündüzdü benim davranışlarım konusunda temkinli davranmaya başlamamdan önceydi. Gözetleme kameraları olabilir miydi? Bu daha önce de merak etmiştim. Başkan Snow öpüşme olayını kameralar aracılığıyla mı öğrenmişti? Ben çitin altından süzülürken hava henüz karanlıktı; üstelik yüzümü bir şalla sıkı sıkı sarmıştım. Gerçi, ormana girdiğinden şüphelendikleri insanların listesi pek uzun olmasa gerek.</p>

  <p class="heading">Gözlerim, ağaçların arasından çitin öte yakasını, Çayır’ı taradı. Tek görebildiğim, Dikiş'in dış kenarındaki evlerin pencerelerinden süzülen ışıkla aydınlanan ıslak kardı. Görünürde tek bir Barış Muhafızı ya da avlandığıma dair hiçbir işaret yoktu. Thread bugün mıntıkadan çıktığımı bilsin ya bilmesin, aksiyon planım aynı olmak zorundaydı: Görünmeden çitin diğer tarafına ulaşıp bu tarafa hiç geçmemişim gibi davranmak.</p>

  <p class="heading">Tel örgü ya da çitin üst kısmını koruyan dikenli tellere temas etmek, hemen o anda elektrik akımına kapılmak demekti. Tellerin altından, algılanma riskini almadan geçebileceğimi hiç sanmıyordum. Zaten zemin de donuk haldeydi. Geriye tek bir&nbsp;seçenek kalıyordu. Bir şekilde üstünden geçmem gerekecekti.</p>

  <p class="heading">En dışta kalan ağaç sırası boyunca ilerledim ve ihtiyacımı karşılamaya yetecek yükseklik ve uzunlukta bir dal aramaya başladım. Bir mil kadar ilerledikten sonra işe yarayabilecek bir akçaağaca rastladım. Gerçi gövdesi fazla geniş ve sarılarak tırmanılamayacak kadar buzluydu. Üstelik alçakta dalı da yoktu. Hemen yanı başındaki başka bir ağaca tırmanıp riski alarak akçaağaca atlarken, ağacın buz tutmuş kabuğu az kalsın ellerimin arasından kayıyordu. Ancak tutunmayı ve dikenli tellerin üstüne doğru uzanan bir dala ağır ağır da olsa geçmeyi başardım.</p>

  <p class="heading">Aşağıya bakınca, Gale'le çiti haklamaya soyunmak yerine beklemeyi neden tercih ettiğimizi hatırladım. Kızarmayacak kadar yüksekte olmak, yerden en az altı metre yukarıda olmak anlamına geliyordu. Benim üzerinde durduğum dalın yaklaşık yedi buçuk metre yüksekte olduğunu tahmin ediyordum. Ama başka seçeneğim var mıydı? Başka bir dal arayabilirdim ama hava artık kararmaya başladı. Kar yağışı, ay ışığını bastıracaktı. Burada, en azından düşüşümü yumuşatacak bir kar yığını olduğunu görebiliyordum. Başka bir ağaç bulsam -ki bundan da şüpheliyim- neyin içine atlayacağımı kim bilebilirdi? Boş av çantamı omzuma asıp sadece ellerimden asılı kalacak şekilde, aşağı sarktım. Bir an cesaret topladım. Ve sonra parmaklarımı gevşettim.</p>

  <p class="heading">Ardından düşme hissi geldi ve sonra omurgamdan yukarı doğru çıkan keskin bir sancıyla eşzamanlı olarak yere çarptım. Bir an sonra popom son hızla yere vurdu. Karın içinde hareketsiz yatıp ne kadar zarar gördüğümü kestirmeye çalıştım. Daha ayağa kalkmadan, sol topuğumdaki ve kuyruk sokumumdaki acıdan, yaralandığımı anladım. Tek soru, ne kadar kötü yaralandığımdı. Birkaç ezikle atlatacağımı umuyordum ama kendimi ayağa kalkmaya zorlayınca, bir yerlerimi kırdığımdan da şüpheleniyordum. Yine de yürüyebildim; bu yüzden harekete geçtim ve topallamamı olabildiğince sakladım.</p>

  <p class="heading">Annem ve Prim, ormana gittiğimi asla öğrenmemeliydiler. Ne kadar zayıf olursa olsun, kendime bir hikaye uydurmak zorundaydım. Meydandaki dükkanların bazıları hâlâ açıktı. Birine girip bandajlık beyaz kumaş aldım. Zaten bandaj malzememiz de bir hayli azalmıştı. Başka bir dükkanda Prim için biraz şekerleme aldım. Şekerlerden birini ağzıma atıp nane tadının dilimin üstünü kaplamasını hissederken gün boyu hiçbir şey yemediğimi fark ettim. Niyetim, gölde bir şeyler yemekti ama Twill ve Bonnie'nin durumunu görünce, erzaklarından tek bir yudum dahi almaya kıyamadım.</p>

  <p class="heading">Eve vardığımda sol topuğumun en ufak bir ağırlığa da tahammülü yoktu. Anneme eski evimizin çatısındaki bir sızıntıyı tamir etmeye çalışırken kayıp düştüğümü söylemeye karar verdim. Eksilen yiyecekler konusuna gelince, kimlere dağıttığım konusunu havada bırakmaya çalışacaktım. Kendimi içeri sürükleyip ateşin önünde koy vermeyi planlıyordum. Ama beni yeni bir şok bekliyordu.</p>

  <p class="heading">Biri kadın, biri erkek, iki Barış Muhafızı, mutfak kapımızda dikiliyorlardı. Kadın, tepkisiz kaldı, ancak adamın gözlerinde bir şaşkınlık kıpırtısı görür gibi oldum. Beklenmiyordum. Ormanda olduğumu biliyor; orada kısılıp kaldığımı sanıyorlardı.</p>

  <p class="heading">Doğal bir sesle "Merhaba," dedim.</p>

  <p class="heading">Annem, muhafızların arkasında belirdi ama aradaki mesafeyi korumaya özen gösterdi. Biraz fazla neşeli bir sesle "İşte geldi. Yemeğe yetişti," dedi. Oysa akşam yemeği için çok geç kaldım.</p>

  <p class="heading">Normal şartlarda yapacağım gibi çizmelerimi çıkarmayı düşünüyordum ama bunu, yaralarımı ele vermeden yapabileceğimden emin olamadım. Bu yüzden ıslak beremi çıkarıp saçlarımdaki karları silkeledim. Barış Muhafızlarıma "Yardımcı olabileceğim bir şey var mı?" diye sordum.</p>

  <p class="heading">"Baş Barış Muhafızı Thread, size bir mesaj gönderdi," dedi kadın.</p>

  <p class="heading">Annem "Saatlerdir bekliyorlar," diye ekledi. Geri dönemediğimi görmek için bekliyorlardı. Çitte elektrik akımına kapıldığımdan ya da ormanda mahsur kaldığımdan emin olmak ve ailemi sorguya alabilmek için. "Önemli bir mesaj olmalı," dedim.</p>

  <p class="heading">Kadın "Nerede olduğunuzu sorabilir miyiz, Bayan Everdeen?" diye sordu.</p>

  <p class="heading">Bıkkın bir sesle "Sanırım nerede olmadığımı sormanız daha kolay olabilirdi." Attığım her adım işkenceden farksız olsa da, kendimi ayağımı normal kullanmaya zorlayarak, mutfağa yöneldim. Barış Muhafızlarının arasından geçip masaya sorunsuz ulaştım. Çantamı bırakıp, ocağın yanında kaskatı bir halde duran Prim'e döndüm. Haymitch ve Peeta da oradaydılar. Birbirinin eşi sallanan koltuklarla yerleşmiş, satranç oynuyorlardı. Tesadüfen mi buradalar yoksa Barış Muhafızları tarafından "davet" mi edildiler? Her halükarda, onları gördüğüme memnundum.</p>

  <p class="heading">Haymitch sıkılmış gibi "Eee, nerede değildin?" diye sordu.</p>

  <p class="heading">Prim'e bakarak, üstüne basa basa "Keçi Adam’a Prim'in keçisini gebe bıraktırma konusunu konuşmaya gidemedim çünkü birileri bana adamın nerede yaşadığı konusunda tamamen yanlış bilgi vermiş," dedim.</p>

  <p class="heading">"Hayır, yanlış bilgi vermedim," dedi Prim. "Sana tam adresi söyledim."</p>

  <p class="heading">"Madenin batı girişinin yakınında yaşadığını söyledin," dedim.</p>

  <p class="heading">Prim "Doğu girişi," diye düzeltti.</p>

  <p class="heading">"Bariz olarak 'batı girişi' dedin. Hatta kömür döküntülerinin yığıldığı yer mi diye sorduğumda da 'evet' dedin."</p>

  <p class="heading">Prim sabırla "Kömür döküntüleri doğu girişi tarafında kalıyor," dedi.</p>

  <p class="heading">"Hayır. Bunu ne zaman söyledin ki?" diye sordum. Haymitch lafa girdi. "Dün&nbsp;gece."</p>

  <p class="heading">"Kesinlikle doğu dedi," diye söylendi Peeta da Haymitch'e baktı, gülüştüler. Peeta'ya baktım, pişman olmuş gibi görünüyordu. "Üzgünüm ama hep söylüyorum; insanları dinlemiyorsun."</p>

  <p class="heading">"Her iddiasına girerim, insanlar bugün orada yaşamadığını söylediklerinde sen yine dinlememişsindir," dedi Haymitch.</p>

  <p class="heading">Ne&nbsp;<span class="calibre">kadar haklı olduğunu açıkça ortaya koyarak "Kapa çeneni, Haymitch," dedim.</span></p>

  <p class="heading">Haymitch ve Peeta gülmekten yerlere yatarken Prim de gülümsedi.</p>

  <p class="heading">"Pekala. Madem öyle, o aptal keçiyi gebe bıraktırma işini başkası halletsin."</p>

  <p class="heading">Bu sözlerim onları daha da güldürdü. İçimden "Haymitch ve Peeta'nın buraya kadar gelebilmelerinin nedeni bu," diye geçirdim. "Hiçbir şey onları hazırlıksız yakalayamıyor."</p>

  <p class="heading">Barış Muhafızlarıma baktım. Adam gülümsedi ama kadın ikna olmuşa benzemiyordu. Keskin bir sesle "Çantada ne var?" diye sordu.</p>

  <p class="heading">Av hayvanı ya da yaban bitkileri bulmayı umduğunu biliyordum. Beni açıkça suçlu çıkaracak herhangi bir şey. Çantanın içindekileri masaya boşalttım. "Kendiniz bakın."</p>

  <p class="heading">"Ah, çok iyi," dedi annem kumaşa yakından bakarken. "Bandajımız azalmıştı." Peeta masaya yaklaştı ve şekerleme torbasını açarken "Oooo, naneli hem de,"diyerek ağzına bir şeker attı.</p>

  <p class="heading">"Onlar benim," diyerek şeker torbasını kapmak üzere atıldım. Peeta torbayı Haymitch'e attı. Haymitch ağzına bir avuç şeker attıktan sonra, torbayı kıkırdayan Prim'e attı. hiçbiriniz şekeri hak etmiyorsunuz," dedim.</p>

  <p class="heading">"Neden? Haklı olduğumuz için mi?" Peeta beni kollarıyla sardı. Kuyruk sokumumun itirazıyla dudaklarımın arasından acı dolu bir inleme kaçtı ve ben sanki gücendiğim için böyle davranıyormuşum gibi bir tavır takındım. Ancak Peeta'nın bakışlarından, canımın yandığını anladığını okuyabiliyordum.</p>

  <p class="heading">"Tamam. Prim batı dedi. Kesinlikle batı dediğini duydum. Ve hepimiz aptalız. Bu nasıl?"</p>

  <p class="heading">"Daha iyi," deyip öpüşünü kabul ettim. Sonra, orada olduklarını yeni hatırlamışım gibi, Barış Muhafızlarına baktım. "Benim için bir mesajınız vardı, değil mi?"</p>

  <p class="heading">Kadın "Baş Muhafız Thread'den," dedi. "12. Mıntıka'yı çevreleyen çite, bundan böyle günün 24 saati elektrik verileceğini bilmenizi istedi."</p>

  <p class="heading">Biraz fazla masum bir edayla "Zaten öyle değil miydi?" diye sordum.</p>

  <p class="heading">"Bu bilgiyi kuzeninize aktarmak ilginizi çekebilir diye düşündü," dedi kadın.</p>

  <p class="heading">"Teşekkürler. Söylerim. Sanırım güvenlik önemlerinin Çite kadar sıçradığını duyunca daha rahat uyuyacaktır." Durumu zorladığımı biliyordum ama böyle cevap vermek bana tatmin duygusu yaşatıyordu.</p>

  <p class="heading">Kadının çenesi gerildi. Hiçbir şey planlandığı gibi gitmiyordu ama uygulayacak başka emri yoktu. Beni başıyla selamlayıp peşinde erkek muhafızla birlikte evden ayrıldı. Annem kapıyı arkalarından kilitler kilitlemez, masaya yaslandım.</p>

  <p class="heading">Peeta düşmemem için beni tutarak "Sorun ne?" diye sordu.</p>

  <p class="heading">"Ah, sol ayağımın canına okudum. Topuğum. Kuyruk sokumumun da iyi bir gün geçirdiğini söyleyemem." Peeta beni sallanan koltuklardan birine götürdü, ağır hareketlerle mindere çöktüm.</p>

  <p class="heading">Annem çizmelerimi çıkardı. "Ne oldu?"</p>

  <p class="heading">"Kayıp düştüm." Dört çift göz bana inanmayarak bakıyordu. "Buzda." Fakat hepimiz evin dinlendiğini ve açıkça konuşmanın güvenli olmadığını biliyorduk. Burada ve şimdi olmaz.</p>

  <p class="heading">Annem çorabımı çıkarınca parmaklarıyla sol topuğumun kemiklerini yokladı; yüzümü buruşturdum. "Kırık olabilir," dedi. Diğer ayağımı kontrol etti. "Bu iyi görünüyor." Kuyruk sokumumun fena hasar gördüğüne karar verdi.</p>

  <p class="heading">Prim pijamalarımı ve sabahlığımı almaya gönderildi. Üstümü değiştirince, annem sol bileğim için bir kar bohçası hazırlayıp ayağımı bir yastığın üstüne uzattı. Diğerleri yemeklerini masada yerken, ben oturduğum yerde üç kase güveç ve bir somun ekmeği mideye indirdim. Bonnie ve Twill'i düşünerek, ağır ve ıslak karın ayak izlerimi yok ettiğini umarak ateşe baktım.</p>

  <p class="heading">Prim gelip yere, yanıma oturdu ve başını dizime yasladı. Ben onun yumuşacık sarı saçlarını kulaklarının arkasına iterken, birlikte naneli şekerlerimizi emdik.</p>

  <p class="heading">"Okul nasıldı?" diye sordum.</p>

  <p class="heading">"Fena değildi. Kömürün yan ürünlerini öğrendik," dedi. Bir süre ateşe bakmaya devam ettik. "Gelinliğini deneyecek misin?"</p>

  <p class="heading">"Bu akşam değil. Büyük ihtimalle, yarın denerim," dedim.</p>

  <p class="heading">"Ben eve dönene kadar bekle, olur mu?" "Tabii." Tabii o saate kadar tutuklanmazsam.</p>

  <p class="heading">Annem bana içine bir doz uyku şurubu kattığı bir fincan papatya çayı verdi. Göz kapaklarım derhal ağırlaşmaya başladı. Yaralı ayağımı sardı. Peeta beni yatağıma taşımaya gönüllü oldu. Önce omzuna yaslanarak yürümeye gayret ettim ama o kadar&nbsp;sersem haldeydim ki, sonunda beni kucakladığı gibi üst kata taşıdı. Yatağıma yatırıp üstümü sıkıca örttükten sonra iyi geceler diledim ama elini yakaladım ve gitmesine izin vermedim. Uyku şurubunun bir yan etkisi, tıpkı beyaz likör gibi, insanın duygularını kontrolsüzce dışa vurmasına neden oluyordu ve dilimi tutmam gerektiğinin farkındaydım. Ama gitmesini istemiyordum. Hatta yatağa, yanıma tırmanmasını ve bu gece kabusların taarruzuna uğradığımda yanımda olmasını istiyordum. Zihnimde şekillendiremediğim bir nedenden dolayı, bunu istemeye iznimin olmadığını biliyordum.</p>

  <p class="heading">"Hemen gitme, ben uyuyana kadar bekle," dedim.</p>

  <p class="heading">Peeta yatağımın kenarına oturup elimi ellerinin arasında ısıttı. "Bugün neredeyse fikrini değiştirdiğini düşünmeye başlayacaktım. Akşam yemeğine geç kalınca... "</p>

  <p class="heading">Başım dumanlıydı ama neden bahsettiğini tahmin edebiliyordum. Çit hikayesi, geç kalışım, Barış Muhafızlarının beni bekliyor olması... Kaçtığımı düşünmüş olmalıydı. Belki de Gale'le birlikte.</p>

  <p class="heading">"Hayır. Sana söylerdim," dedim. Elini çekip yanağıma yaslayınca o gün pişirdiğini tahmin ettiğim ekmeklerden kalma tarçın ve dereotu kokusunu duydum. Ona Twill, Bonnie Ve 13. Mıntıka fantezisinden bahsetmek istiyordum ama bu hiç güvenli olmazdı. Zaten içimin geçtiğini hissettim. Son bir cümle daha söyleyebildim. "Benimle kal."</p>

  <p class="heading">Uyku şurubu beni uykunun derinliklerine çekerken, Peeta'nın bir cevap fısıldadığını duyar gibi oldum ama tam olarak ne dediğini anlamıyordum.</p>

  <p class="heading">Annem öğlene kadar uyumama izin verdi; sonra topuğumu muayene etmek için kaldırdı. Bir haftalık yatak istirahatına çarptırıldım ama kendimi çok bitkin hissettiğim için itiraz etmedim. Sadece bileğim ve kuyruk sokumum değil bütün bedenim yorgunluktan sızlıyordu. Bu yüzden annemin doktorluk taslamasına ve bana kahvaltımı yatakta ettirdikten sonra üzerime bir kat daha battaniye sermesine izin verdim Sonra, bir süre pencereden kış göğünü seyrederek öylece yatıp olayların nereye varacağını merak ettim. Bol bol, Bonnie ve Twill'i, aşağıdaki beyaz gelinlik yığınını, Thread'in geriye nasıl döndüğümü keşfedip beni tutuklayacağını düşündüm. İşin komik tarafı, geçmiş suçlanma dayanarak beni kolayca tutuklayabilirdi; fakat belki de, bir galip olduğum için, bahanesinin çürütülmeyecek bir bahane olması gerekiyordu. Başkan Snow'un, Thread'le iletişim halinde olup olmadığını da merak ediyordum. Başkan'ın, yaşlı Cray'in varlığından haberdar olduğunu bile sanmıyordum; fakat artık ülke çapında sorun olduğum için, Thread'i ne yapması gerektiği konusunda özenle yönlendiriyor olabilir miydi? Yoksa Thread başına buyruk mu hareket ediyordu? Her halükarda, ikisinin de, o çit sayesinde, beni mıntıkaya hapsetmek istediğinden emindim. Kaçmanın bir yolunu bulsam bile -belki o&nbsp;akçaağaca bir halat bağlayıp kendimi yukarı çekebilirim- artık ailem ve dostlarımla birlikte kaçmam söz konusu olamazdı. Hem zaten Gale'e kalıp mücadele edeceğimi söyledim.</p>

  <p class="heading">Bundan sonraki birkaç gün boyunca, kapının her çalınışında yerimden sıçradım. Gerçi ortalıkta beni tutuklamaya gelmiş Barış Muhafızları olmadığı için zamanla gevşemeye başlıyordum. Peeta, çitin belli yerlerinde elektriğin kesildiğini çünkü ekiplerin tel örgüyü yere sabitleme çalışmalarıyla meşgul olduğunu söyleyince daha da rahatladım. Thread, içinden geçen ölümcül akıma rağmen, bir şekilde çitin altından geçtiğimi başardığımı sanıyor olmalıydı. Bu sayede, Barış Muhafızlarının insanları taciz etmek dışında bir işle meşgul oldukları için Mıntıkadakiler de rahat bir nefes alıyorlardı.</p>

  <p class="heading">Peeta her gün elinde peynirli çöreklerle çıkageliyordu ve aile defteri üzerinde çalışmama yardım etmeye başladı. Defter dediğini, parşömen kağıdı ve deriden yapılma eski bir şeydi Anne tarafımdan bir aktar, çok uzun zaman önce, defteri hazırlamaya başlamış. Defter, bitkilerin mürekkepli kalemle yapılmış çizimleri ve tıbbi kullanımlarının tariflerinden oluşuyordu. Babam, kitaba yenilebilir bitkilerle ilgili bir bölüm eklemişti; bu bölüm, ölümünden sonra hayatta kalabilmemizde bize rehberlik etmişti. Uzun süredir, kendi bilgilerimi de kaydetmek istiyordum. Tecrübeyle ya da Gale sayesinde öğrendiğim şeyleri ve Oyunlar öncesindeki eğitimde edindiğim bilgileri. Ressamlığın kıyısından bile geçmediğim için yapamamıştım çünkü çizimlerin detaylı olarak yapılması hayati önem taşıyordu. İşte burada Peeta devreye girdi. Bitkilerin bir kısmını zaten o da tanıyordu, bir kısmının kurutulmuş örnekleri elimizde vardı; diğerlerini de benim tarif etmem gerekiyordu. Ben tamamen doğru olduklarına ikna olana kadar, müsvedde kağıdına eskiz çizmeyi sürdürdü. Çizimleri kitaba aktarmasına ancak doğruluklarından emin olunca izin verdim. Sonrasında da ben, bitkiyle ilgili bilgilerimi özenle not ettim.</p>

  <p class="heading">Bu sakin ve oyalayıcı iş sayesinde, zihnimi dertlerimden uzak tutmayı başarıyordum. Peeta'nın çizim yapan, boş bir sayfayı mürekkep darbeleriyle çiçeklendiren, daha önce siyah beyaz olan defterimize renk katan ellerini seyretmek çok hoşuma gidiyordu. Konsantre olduğu zaman, yüzü, bambaşka bir hal alıyordu. Her zamanki uysal ifadesi, yerini daha yoğun ve içinde koskoca bir dünyanın kilitli olduğunu düşündüren bir ifadeye bıraktı. Bu ifadeyi daha önce de görmüştüm: Arenada, bir kalabalığa hitap ederken ya da 11. Mıntıka'da Barış Muhafızlarının silahlarını iterek benden uzaklaştırırken gibi ifadeden nasıl bir anlam çıkarmam gerektiğini bilemiyordu. Ayrıca, çok açık renk oldukları için normalde fark etmediğimiz kirpiklerine de biraz takıldım. Yakından baktığınız zaman, pencereden içeri süzülen gün ışığında, açık altın rengi ve göz kırptığı zaman birbirlerine takılıp-kalıverecekleri hissini uyandıran uzun kirpiklerini daha iyi görebiliyordunuz.</p>

  <p class="heading">Bir öğleden sonra, Peeta bir çiçeği renklendirirken ansızın durdu ve bana o&nbsp;kadar ani bir bakış attı ki, onu gizli gizli süzerken yakalanmışım gibi irkildim. Aslında tuhaf biçimde, onu gerçekten de süzüyor olabilirdim. Ama o sadece "Biliyor musun, sanırım ilk defa birlikte normal bir şeyler yapıyoruz," dedi.</p>

  <p class="heading">"Evet," dedim. Bütün ilişkimiz Oyunlar'ın lekelerini taşıyordu. İçinde normallikten eser yoktu. "İyi değişiklik," dedim.</p>

  <p class="heading">Her öğleden sonra, biraz ortam değişikliği yaşayayım diye, beni aşağıya taşıdı. TV'yi açarak herkesin sinirlerini bozuyordum. Normalde televizyonu sadece mecburi olduğu zamanlarda açardık çünkü Capitol’ün güç gösterileri ve propagandalarından oluşan -ve Açlık Oyunları’nın yetmiş dört yılından klipler içeren- karışım insanda nefret uyandırıyordu. Fakat şimdi ben özel bir şey arıyordum. Bonnie ve Twill'in umutlarını bağladıkları o alaycıkuş. Bunun büyük ihtimalle aptalca olduğunu biliyordum ama öyleyse üstünü çizmek istedim. Ve gelişmekte olan 13. Mıntıka fikrini zihnimden sonsuza dek atmaktı.</p>

  <p class="heading">Gözüme takılan ilk şey, Karanlık Günleri referans alan bir haber oldu. 13. Mıntıkanın Adalet Binası'nın dumanı tüten kalıntılarını ve ekranın sağ üst köşesinde uçan bir alaycıkuşun kanatlarının siyah-beyaz renkli alt kısımlarını gördüm. Aslında hiçbir şey kanıtlamıyordu. Çünkü, gördüğüm şey, eski bir hikayeye eşlik eden eski bir çekimdi.</p>

  <p class="heading">Bununla birlikte, birkaç gün sonra dikkatimi çeken başka bir şey daha oldu. Ana haber sunucusu, 3. Mıntıka'daki üretici olumsuz etkileyen grafit kıtlığına dair bir haber okudu. Bir bayan muhabirle sözüm ona canlı bağlantı kuruyorlardı. Muhabir, üzerinde koruyucu bir tulumla 13. Mıntıka'nın Adalet Binası'nın harabelerinin önünde durdu. Maskesinin altından, yeni tamamlanan bir çalışmayla, 13. Mıntıka'daki madenlerin henüz yaklaşılamayacak kadar zehirli olduklarının ortaya konduğunu anlatıyordu. Nokta. Fakat yeniden stüdyodaki haber spikerine bağlanmadan hemen önce, ekranda, kesinlikle aynı alaycıkuşa ait olduğundan emin olduğum kanatları gördüm.</p>

  <p class="heading">Muhabirin görüntüsü, eski çekimin üstüne oturtulmuş. Kadın 13. Mıntıka'da bile değildi. Ve şu soru kaçınılmaz bir hal aldı: O zaman, 13. Mıntıka'da ne var?</p>
</body>
</html>
