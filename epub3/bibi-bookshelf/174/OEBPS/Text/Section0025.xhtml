<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ateşi yakalamak_001</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h2 class="heading" style="text-align: center;"><b class="calibre1"><i class="calibre2">24</i></b></h2>

  <p class="heading">Nerede? Ona ne yapıyorlar? "Prim!" diye haykırdım. "Prim!" Aldığım tek cevap sıkıntı dolu yeni bir çığlık oldu. Buraya nasıl geldi? Neden Oyunlar'a dahil oldu? "Prim!"</p>

  <p class="heading">Asmalar yüzümü, kollarımı kesiyor, yerdeki bitkiler ayaklarıma dolanıyordu. Ama ona yaklaştım. Yaklaştım. Artık çok yakındım. Alnımdan akan terler, iyileşme yolundaki asit yaralarımı dağlıyordu. Oksijenden tamamen arınmış gibi görünen ılık ve nemli havadan biraz olsun fayda görebilmek için, hızlı hızlı nefes alıp verdim. Prim öyle tuhaf bir ses çıkarıyordu ki -öyle kaybolmuş, telafisi olmayan bir ses- bu sesi çıkarmasına neden olmak için ne yaptıklarını tahmin dahi edemiyordum.</p>

  <p class="heading">"Prim!" Bir yeşillik duvarını adeta parçalayarak aştım ve küçük bir açıklığa çıktım. Sesi, tam başımın üstünde, tekrar duydum. Başımın üstünde mi? Kafamı arkaya attım. Yoksa onu bir ağaca mı hapsettiler? Çaresizlik içinde dalları taradım ama hiçbir şey göremedim. Yalvaran bir sesle "Prim?" dedim. Onu duyuyordum ama göremiyordum. Bir sonraki sızlaması bir zil sesi kadar berrak çıkıyordu; artık sesin kaynağı konusunda hiç şüphem yoktu. Ses, başımın yaklaşık üç metre kadar yukarısında kalan bir dala tünemiş ibikli, küçük, siyah bir kuştan geliyordu.</p>

  <p class="heading">Ve anladım. Bu bir zevzekkuş.</p>

  <p class="heading">Daha önce hiç zevzekkuş görmemiştim. Ayrıca artık soylarının tükendiğini sanıyordum. Bir an için ağacın gövdesine yaslanıp kuşu -muttasyonu, öncüyü, babayı-inceledim. Zihnimde bir bülbül canlandırıyor, bir zevzekkuşla birleştiriyor ve benim alaycıkuşumu ortaya çıkarmak üzere nasıl çiftleştiklerini görebiliyordum. Bu kuşta bir mutta olduğunu ele verecek hiçbir şey yoktu. Gagasından dökülen ve Prim'inkine dehşet verici ölçüde benzeyen ses dışında. Gırtlağına bir ok atıp onu susturdum. Kuş yere düştü. Okumu çıkardıktan sonra, işimi sağlama almak için boynunu kırdım. Sonra beni dehşete düşüren bu şeyi ormana doğru fırlattım. Hiçbir açlık duygusu beni bu kuşu yemeye itemezdi.</p>

  <p class="heading">Kendi kendime, Gerçek değildi, dedim. Tıpkı geçen seneki muttasyon kurtların ölü haraçlar olmamaları gibi. Bu, Oyunkurucular'ın sadist bir hilesinden başka bir şey değildi.</p>

  <p class="heading">Finnick canhıraş açıklığa ulaştığında beni bir yosun parçasıyla okumu temizlerken buldu. "Katniss?"</p>

  <p class="heading">Aslında hiç iyi hissetmememe rağmen, "Sorun yok. İyiyim," dedim. "Kız kardeşimi duyduğumu sandım ama..." Kulakları sağır edecek tizlikte bir çığlık, sözümü kesti. Bu farklı bir sesti; Prim'in sesi değil, bir başka genç kadının sesiydi. Tanımıyordum. Ama Finnick'in üzerindeki etkisi çok hızlı oldu. Yüzünün rengi soldu, gözbebeklerinin korkuyla irileştiğini görebiliyordum. Onu sakinleştirmek için elimi&nbsp;uzatarak "Finnick, bekle!" dedim ama ok gibi fırladı.</p>

  <p class="heading">Tıpkı benim Prim'in peşine düştüğüm gibi, aklını yitirmiş halde, kurbana doğru koştu. "Finnick!" diye seslendim ama dönmeyeceğini ve akılcı bir açıklama yapmamı beklemeyeceğini biliyordum. Bu yüzden, bana da onu takip etmek düştü. Çok hızlı ilerlemesine rağmen izini sürmek fazla çaba geçtirmiyordu çünkü arkasında açık, ezilmiş bir yol bırakıyordu. Fakat kuşun sesi en az çeyrek mil uzaktan ve tepenin üst kısmından geliyordu. Finnick'e ulaştığımda, soluk soluğaydı. Dev gibi bir ağacın çevresinde daireler çiziyordu. Ağacın çapı nereden baksanız bir metreden fazlaydı ve dalları en az altı metreden başlıyordu. Kadının çığlıkları yeşilliğin arasından bir yerden geliyordu ama zevzekkuş tamamen gizlenmiş durumdaydı. Finnick de hiç durmadan bağırıyordu. "Annie! Annie!" Panik içindeydi. Ona ulaşmak imkansızdı; bu yüzden her halükarda yapacağım şeyi yaptım. Yandaki ağaca tırmanıp zevzekkuşun yerini belirledim ve okumla yere indirdim. Kuş doğruca yere, Finnick'in ayaklarının dibine düştü. Finnick kuşu eline, aldı ve yavaş yavaş aradaki bağlantıyı kurdu. Ben yere yanına indiğimde, hiç olmadığı kadar çaremiz görünüyordu.</p>

  <p class="heading">"Her şey yolunda, Finnick. Bu sadece bir zevzekkuş. Bize oyun oynuyorlar," dedim. "Gerçek değil. O senin... Annie'n değil."</p>

  <p class="heading">"Hayır, Annie değil. Ama ses onundu. Zevzekkuşlar duydukları sesleri taklit ederler. O çığlıkları nereden edindiler, Katniss?"</p>

  <p class="heading">Bunun ne anlama geldiğini idrak ederken, yanaklarımdaki bütün kanın çekildiğini hissettim. "Ah, Finnick sen onların..."</p>

  <p class="heading">Cümlemi tamamlamama izin vermeden "Aynen öyle düşünüyorum, Katniss," dedi.</p>

  <p class="heading">Gözümün önünde beyaz bir oda ve bir masaya bağlanmış Prim canlandı. Maskeli, tulumlu karaltılar ona bu sesleri çıkarttırmak için uğraşıyorlardı. Bu sesleri elde etmek için bir yerlerde ona işkence ediyorlardı ya da çoktan ettiler. Dizlerimin bağı çözüldü; yere çöktüm. Finnick bana bir şeyler söylemeye çalışıyordu ama onu duyamıyordum. Kulağım nihayet duyar hale gelince, algıladığım ilk ses, oradan gelen yeni bir kuş ses, oldu. Ve bu defaki Gale'e aitti.</p>

  <p class="heading">Finnick, koşmama fırsat bırakmadan, beni kolumdan yakaladı. "Hayır, o değil," dedi. Beni de yanında sürükleyerek yokuş aşağı, kumsala doğru koşmaya başladı. "Hemen buradan gidiyoruz." Fakat Gale'in sesi o kadar acı doluydu ki, ona ulaşmak için debelenmemek elimde değildi. "Katniss! Bu o değil. Sadece bir mutta!" diye bağırdı Finnick. "haydi." Beni yarı sürükleyerek, yan çekiştirerek oradan uzaklaştırdı. Söylediklerine ancak o zaman bir anlam verebildim. Haklıydı, bu yeni bir zevzekkuştan başka bir şey değildi. Peşine düşerek Gale'e yardım edemezdim. Ama bu, duyduğum sesin Gale'in sesi olduğu gerçeğini değiştirmiyordu. Ve birilerinin, bir yerde, bir zaman, ona bu çığlıkları attıracak şeyler yaptığını.</p>

  <p class="heading">Yine de Finnick'e direnmeyi bıraktım ve tıpkı sis gecesinde yaptığım gibi, mücadele edemeyeceğim şeyden kaçmaya başladım. Bana sadece zararı dokunacak bir şeyden. Bu defa paramparça olan bedenim değil, yüreğimdi. Bu, saatin silahlarından biri olsa gerekti. Dördüncü saatin silahı. Akrep ve yelkovan dördü gösterirken, maymunlar eve gidiyor ve zevzekkuşlar sahneye çıkıyorlardı. Finnick haklıydı. Yapılacak tek şey, buradan bir an önce uzaklaşmaktı. Gerçi, bu defa Haymitch'in gönderebileceği hiçbir şey, kuşların Finnick ve bende açtıkları yaraları iyileştirmeye yetmezdi.</p>

  <p class="heading">Peeta ve Johanna'yı kumsalı ormandan ayıran ağaç hattının yanında görünce içim büyük bir rahatlama ve öfkeyle doldu. Peeta bana yardım etmeye neden gelmedi? Neden hiç kimse peşimize düşmedi? Şimdi bile ellerini havaya kaldırmış, avuçlarını bize çevirmiş halde öylece duruyordu. Dudakları hareket ediyor ama ağzından çıkan tekbir kelime dahi bize ulaşmıyordu. Neden?</p>

  <p class="heading">Duvar o kadar saydam ki, Finnick de ben de büyük bir hızla toslayıp ormana doğru savrulduk. Ben şanslıydım. Darbenin en kötü kısmım omzum aldı. Fakat Finnick önce yüzünü çarptı ve şimdi burnundan kan boşalıyordu. Peeta, Johanna ve hatta hemen arkalarında üzgün bir tavırla kafasını sallayan Beetee'nin yardımımıza gelememeleri bu yüzdendi demek. Görünmez bir bariyer yolumuzu tıkıyordu. Bu bir güç sahası değildi. Sert, pürüzsüz yüzeyine istediğiniz gibi dokunabiliyordunuz. Ancak ne Peeta'nın bıçağı, ne de Johanna'nın baltası duvarda bir çentik dahi açamıyordu. Sağda ve solda birkaç metrelik mesafeden fazlasını kontrol etmeden, bu bariyerin saat dörtle beş arasındaki aralığın tamamını kapladığını biliyordum. Saat dolana kadar, burada fareler gibi tıkılı kalacaktık.</p>

  <p class="heading">Peeta elini şeffaf yüzeye bastırdı. Sanki aradaki duvara rağmen onu hissedebilecekmişim gibi, ben de elimi tam elinin üstüne yerleştirdim. Dudaklarını oynattığını gördüm ama onu duyamıyordum. Kendi saat dilimimiz dışında kalan hiçbir şeyi duyamıyordum. Ne dediğini anlamaya çalışıyordum ama dikkatimi odaklayamıyordum. Bu yüzden yüzüne dik dik baktım ve akıl sağlığımı korumak için elimden geleni yaptım.</p>

  <p class="heading">Sonra kuşlar gelmeye başladı. Tek tek. Çevremizdeki dallara tünediler. Ve koro halinde, dikkatle düzenlenmiş bir dehşet şarkısına ses vermeye başladılar. Finnick hemen yenik düştü; yere kapandı, kafatasını sıkıştırıp kırmaya çalışır gibi, ellerini kulaklarının üstüne bastırdı. Ben bir süre mücadele etmeye çalıştım. Oklarımı nefret ettiğim kuşların üstüne boşalttım. Fakat biri öldüğü zaman yerine hemen bir yenisi geldi. Sonunda ben de pes ettim ve Finnick'in yanına kıvrılıp kendimi Prim'in, Gale'in, annemin, Madge'in, Rory'nin, Vick'in ve hatta Possy'nin, çaresiz tatlı Possy'nin işkenceden farksız seslerine kapatmaya çalıştım.</p>

  <p class="heading">Peeta'nın ellerini üzerimde hissedince, nihayet bittiğini anladım. Beni kucakladığı gibi ormanın dışına taşıdı. Fakat gözlerimi bir an bile açmadım,&nbsp;kulaklarımı örten ellerimi çekmedim. Kaslarım kendilerini bırakamayacak kadar gerilmiş durumdaydılar. Peeta beni kucağına aldı; rahatlatıcı kelimeler fısıldayarak usul usul salladı. Vücudumun demir sertliğindeki geriliminden kurtulmaya başlamam uzun zaman alıyordu. Zaten o zaman da titremeye başladım.</p>

  <p class="heading">"Her şey yolunda, Katniss," diye fısıldadı.</p>

  <p class="heading">"Onları duymadın," dedim.</p>

  <p class="heading">"Prim'i duydum. En başta. Ama o değildi," dedi. "Bir zevzekkuştu."</p>

  <p class="heading">"Oydu. Zevzekkuşlar onun sesini kaydetmişler," dedim.</p>

  <p class="heading">"Hayır, sadece böyle düşünmeni istiyorlar. Tıpkı geçen sene benim o muttanın Glimmer’ın gözlerini gerçekten taşıyıp taşımadığım merak ettiğim gibi. Ama onlar Glimmer’ın gözleri değildi. Duyduğun da Prim'in sesi değil. Öyleyse bile, sesini bir röportaj ya da başka bir şey sırasında kaydedip üzerinde oynamışlardır. Her ne duyduysan, onlar söyletmişlerdir," dedi.</p>

  <p class="heading">"Hayır. Ona işkence ediyorlardı" dedim. "Büyük ihtimalle ölmüştür."</p>

  <p class="heading">"Katniss. Prim ölmedi. Prim'i nasıl öldürebilirler? Neredeyse son sekiz kişiye indik. Sonra ne olacak?"</p>

  <p class="heading">"Yedimiz daha öleceğiz" dedim umutsuz bir sesle.</p>

  <p class="heading">"Hayır. Evden bahsediyorum. Oyunlar'da son sekiz haraç kalınca ne olur?"</p>

  <p class="heading">Ona bakmamı sağlamak için çenemi kaldırdı. Beni göz teması kurmaya zorluyordu. "Son sekizde ne olur?"</p>

  <p class="heading">Bana yardım etmeye çalıştığını biliyordum; bu yüzden kendimi düşünmeye zorladım. "Son sekizde mi?" diye tekrarladım. "Evdeki ailenle ve dostlarınla röportaj yaparlar."</p>

  <p class="heading">"Aynen öyle," dedi Peeta. "Ailenle ve arkadaşlarınla röportaj yaparlar. Ve eğer hepsini öldürmüş olsalar bunu yapabilirler mi?"</p>

  <p class="heading">Hâlâ emin olamadığım için "Yapamazlar mı?" diye sordum.</p>

  <p class="heading">"Hayır. İşte bu yüzden, Prim'in hayatta olduğunu biliyoruz. Röportaj yapacakları ilk isim o olacak, değil mi?"</p>

  <p class="heading">Ona inanmak istiyordum. Bunu o kadar çok istiyordum ki. Ama... o sesler...</p>

  <p class="heading">"Önce Prim. Sonra annen. Kuzenin, Gale. Madge," diye devam etti. "Bu sadece bir oyun, Katniss. Dehşet verici bir oyun. Ama bu oyundan sadece biz zarar görebiliriz. Oyunlar'daki biziz. Onlar değil."</p>

  <p class="heading">"Buna gerçekten inanıyor musun?"</p>

  <p class="heading">"Gerçekten inanıyorum," dedi Peeta.</p>

  <p class="heading">Peeta'nın herhangi bir insanı, herhangi bir şeye inandırmakta ne kadar usta olduğunu düşünerek bocaladım. Onay almak için Finnick'e baktım ve onun Peeta'ya ve söylediklerine sabitlendiğini gördüm.</p>

  <p class="heading">"Buna inanıyor musun, Finnick?"</p>

  <p class="heading">"Doğru olabilir. Bilmiyorum," dedi. "Bunu yapabilirler mi, Beetee? Birinin normal sesini alıp onu... "</p>

  <p class="heading">"Ah, evet. Sandığınız kadar bile karmaşık değil, Finnick," dedi Beetee. "Bizim çocuklar bile okulda buna benzer bir teknik öğreniyorlar."</p>

  <p class="heading">Johanna düz bir sesle "Peeta tabii ki haklı," dedi. "Bütün ülke Katniss'in küçük kız kardeşine tapıyor. Onu bu şekilde öldürürlerse, ayaklanmalar ellerinde patlar. Bunu hiç istemezler, değil mi?" Başını arkaya atıp bağırdı. "Ülkenin topyekun isyanı! Böyle bir şeyi hayatta istemezler."</p>

  <p class="heading">Ağzım şaşkınlıktan bir karış açık kaldı. Hiç kimse, hiçbir zaman, Oyunlar'da bu tarz şeyler söylemezdi. Şu anda Johanna'nın görüntüsünü kesiyor ya da yeniden düzenliyor olmalıydılar. Ama ben onu duydum ve bundan böyle, ona eskiden baktığım gözle bakamazdım. Hiçbir zaman inceliğinden ötürü ödüllendirilemeyecek ama kesinlikle gözü pek bir kız. Ya da deli. Birkaç kabuk alıp ormana doğru yürüdü. "Su alacağım," dedi.</p>

  <p class="heading">Yanımdan geçerken, kendimi tutamayıp eline yapıştım. "Oraya gitme. Kuşlar..." Kuşların gitmiş olması gerektiğini hatırlıyordum ama kimsenin oraya girmesini istemiyordum. Johanna'nın bile.</p>

  <p class="heading">Johanna "Bana zarar veremezler. Ben sizler gibi değilim. Geride sevdiğim hiç kimse kalmadı," dedi ve elini, sabırsız bir hareketle, elimden kurtardı. Bana su getirdiğini görünce, kafamı öne eğerek teşekkür ettim çünkü sesime yansıyacak merhametten ne kadar nefret edeceğini biliyordum.</p>

  <p class="heading">Johanna suları ve oklarımı toplarken Beetee teliyle oynuyordu, Finnick de suya gitti. Benim de temizlenmem gerekli ama henüz hareket edemeyecek kadar sarsılmış durumda olduğum için Peeta'nın kollarının arasında kaldım.</p>

  <p class="heading">"Finnick'e karşı kimi kullandılar?" diye sordu.</p>

  <p class="heading">"Annie adında biri," dedim.</p>

  <p class="heading">"Annie Cresta olmalı."</p>

  <p class="heading">"O kim?" diye sordum.</p>

  <p class="heading">"Annie Cresta. Mags'in yerine gönüllü olduğu kız. Beş sene önceki yarışları o kazanmıştı."</p>

  <p class="heading">Babamın ölümünden hemen sonraki yaz olsa gerek. Benim kendimi ailemin&nbsp;karnını doyurmaya adadığım ve açlıkla mücadele dışında hiçbir şeyi önemsemediğim o yaz. "O Oyunlar'ı pek hatırlamıyorum," dedim. "Deprem senesi miydi?"</p>

  <p class="heading">"Evet. Annie, mıntıka partnerinin kafası uçurulunca aklını kaçıran ve tek başına kaçıp saklanan kız. Fakat sonra deprem bir barajı yıkmış ve bütün arenayı su basmıştı. En iyi yüzücü o olduğu için kazanmıştı," dedi Peeta.</p>

  <p class="heading">"Sonrasında düzeldi mi peki?" diye sordum. "Yani aklı verine geldi mi?"</p>

  <p class="heading">"Bilmiyorum. Onu bir daha Oyunlar'da gördüğümü hiç hatırlamıyorum. Fakat bu seneki toplama gününde pek dengeli görünmüyordu."</p>

  <p class="heading">Demek, Finnick'in gerçekten aşık olduğu kadın, o, diye düşündüm.</p>

  <p class="heading">Capitol'deki cicili bicili, dizi dizi sevgilileri değil. Evde, geride bıraktığı zavallı, aklını yitirmiş bir kızcağız.</p>

  <p class="heading">Bir top sesi bizi kumsalda yeniden bir araya getirdi. Altı ve yedi arası olduğunu tahmin ettiğimiz bölgede bir hava aracı belirdi. Aracın pençelerinin, tek bir cesedin darmadağın olmuş parçalarını toplamak üzere, tam beş defa alçalmasını izledik. Kim olduğunu tahmin etmek imkansızdı. Saat altı yönünde her ne oluyorsa, asla öğrenmek istemiyordum.</p>

  <p class="heading">Peeta bir yaprağa yeni bir harita çizdi ve dörtle beş arasında kalan bölüme zevzekkuşlar için ZK diye not düştü. Az önce bir haracın parçalarının toplandığını izlediğimiz bölgeye denk düşen aralığa ise sadece canavar yazdı. Şimdi artık on iki saatin yedisinin ne getirdiği konusunda bir fikrimiz vardı. Zevzekkuş saldırısının iyi bir yanı varsa o da bize saat kadranında nerede olduğumuzu anlama fırsatı vermiş olmasıydı.</p>

  <p class="heading">Finnick yeni bir su sepeti ve balık tutmak için bir ağ ördü. Suya dalıp çıktıktan sonra tenime merhem sürdüm. Sonra su kenarına oturup Finnick'in tuttuğu balıkları ayıklarken, ufukta gittikçe alçalan güneşi izledim. Ay çoktan yükselmeye ve arenayı tuhaf bir alacakaranlığa boyamaya başlamıştı. Tam bir araya toplanıp çiğ balıklarımızı yemeğe koyulurken marş başladı. Ve sonra yüzler...</p>

  <p class="heading">Cashmere. Gloss. Wiress. Mags. 5. Mıntıkanın kadın haracı. Peeta'ya hayatını bağışlayan morfinman. Blight. 10. Mıntıka’nın erkek haracı.</p>

  <p class="heading">Sekiz ölü. Dün gecenin sekiz ölüsü de eklenince, bir buçuk gün içinde üçte ikimiz ölmüş oldu. Bu bir rekor olmalıydı. Johanna "Bizi gerçekten içten içe yakıyorlar," dedi.</p>

  <p class="heading">Finnick "Beşimiz ve 2. Mıntıka dışında, geriye kim kaldı?" diye sordu.</p>

  <p class="heading">Peeta düşünme gereği duymadan "Chaff," dedi. Belki de Haymitch yüzünden onu özellikle izliyordu.</p>

  <p class="heading">Bir paraşüt, ucunda kare biçiminde, küçük, bir lokmalık ekmeklerden oluşan bir&nbsp;yığınla ağır ağır indi. Peeta "Bunlar sizin mıntıkadan, değil mi, Beetee?" diye sordu.</p>

  <p class="heading">"Evet, Üçüncü Mıntıka'dan," dedi Beetee. "Kaç tane var?"</p>

  <p class="heading">Finnick ekmekleri saydı ve düzenli bir küme oluşturacak şekilde dizmeden önce hepsini evire çevire inceledi. Finnick'in ekmekle derdinin ne olduğunu bilmiyordum ama ekmekleri ellemek konusunda bir saplantısı var gibi görünüyordu. "Yirmi dört," dedi.</p>

  <p class="heading">"Eşit iki düzine yani," dedi Beetee.</p>

  <p class="heading">"Tastamam yirmi dört tane," dedi Finnick. "Nasıl dağıtalım?"</p>

  <p class="heading">"Hepimiz üçer tane yiyelim. Kahvaltıda hayatta olanlar, geri kalan üzerinde oy hakkına sahip olsun," dedi Johanna.</p>

  <p class="heading">Bunun beni neden güldürdüğünü ben de bilmiyordum. Sanırım doğruluğu yüzünden. Johanna güldüğümü duyunca bana neredeyse onaylayan bir bakış attı. Hayır, onaylayan demek yanlış olur ama belki birazcık hoşnut denebilirdi.</p>

  <p class="heading">On-on bir diliminde dev dalganın taşmasını ve suların çekilmesini bekledikten sonra, kumsala kamp kurmaya gittik. Teorik olarak orman karşısında tam on iki saat boyunca güvende olmamız gerekti. On bir-on iki diliminden nahoş bir çıtırtı korosu -büyük bir ihtimalle kötü bir böcek türünün sesi- yükseldi. Fakat sesi çıkaran her neyse, orman sınırları içinde kalıyordu ve biz de, dışarı üşüşmek için temkinsizce atılmış bir adımı bekliyor olma ihtimallerine karşılık, kumsalın o kısmından uzak durduk.</p>

  <p class="heading">Johanna'nın hâlâ nasıl ayakta durabildiğini bilmiyordum. Oyunlar'ın başlamasından bu yana topu topu bir saat uyudu. Peeta ve ben, daha iyi dinlendiğimiz ve baş başa zaman geçirmek istediğimiz için ilk nöbete talip olduk. Diğerleri hemen uykuya daldı ama Finnick'inki hiç huzurlu bir uyku değildi. Arada sırada Annie'nin adını sayıkladığını duydum.</p>

  <p class="heading">Peeta ve ben, yüzümüzü aksi yönlere çevirerek ıslak kumlara oturduk. Sağ omzum ve kalçamı ona yasladım. O ormanı seyrederken ben de suyu seyrettim. Böylesi benim içirt daha iyiydi. Ne yazık ki böcekler zevzekkuşların kulaklarımda çınlamaya devam eden seslerini bastıramıyorlardı. Bir süre sonra başımı Peeta'nın omzuna yasladım. Saçlarımın üstünde dolaşan elini hissedebiliyordum.</p>

  <p class="heading">Yumuşacık bir sesle "Katniss," dedi. "Bir diğerimizin ne yapmaya çalıştığını bilmiyormuşuz gibi rol yapmamızın bir faydası yok." Bence de yoktu ama bu konuyu konuşmak da hiç eğlenceli değildi. En azından bizim için. Capitol seyircileri tek bir sefil kelimeyi bile kaçırmamak için ekrana yapışmışlardır. "Haymitch'le ne tür bir anlaşma yaptığını sandığını bilmiyorum ama bana da birtakım vaatlerde bulunduğunu bilmelisin." Tabii ki bunu da biliyordum. Peeta şüphelenmesin diye, ona beni hayatta tutacaklarını söyledi. "Sanırım ikimizden birine yalan söylediği&nbsp;sonucuna varabiliriz."</p>

  <p class="heading">Bu sözü dikkatimi çekti. Çift taraflı bir anlaşmaydı. Çifte vaatler. Ve hangisinin gerçek olduğunu sadece Haymitch biliyordu. Kafamı kaldırıp Peeta'nın gözlerine baktım. "Bunu neden şimdi söylüyorsun?"</p>

  <p class="heading">"Çünkü şartlarımızın ne kadar farklı olduğunu unutmanı istemiyorum. Sen ölürsen ve ben hayatta kalırsam, benim için On İkinci Mıntıka'da hayat olmayacak. Sen benim bütün hayatımsın," dedi. "Bir daha asla mutlu olamam." İtiraz etmeye yeltendim ama parmaklarını dudağıma bastırıp bana engel oldu. "Oysa senin için durum farklı. Zor olmayacağını söylemiyorum. Ama senin hayatını yaşanmaya değer kılacak başka insanlar var."</p>

  <p class="heading">Peeta boynundaki, ucunda altından yapılma kolyenin sallandığı zinciri çekti. Alaycıkuşu net görebilmem için ay ışığına tuttu. Sonra parmağını daha önce fark etmediğim bir mandala bastırdı ve kolye açıldı. Sandığım gibi düz bir kolye değildi, bir madalyonmuş meğer. Madalyonun içinde fotoğraflar vardı. Sağ tarafta annem ve Prim'in gülen yüzleri, solda ise Gale. O da gülümsüyordu.</p>

  <p class="heading">Şu anda dünyada beni bu üç çehreden daha kolay çözebilecek hiçbir şey yoktu. Hele bu öğleden sonra duyduklarımdan sonra... Kusursuz bir silah.</p>

  <p class="heading">"Katniss, ailenin sana ihtiyacı var," dedi Peeta.</p>

  <p class="heading">Ailem. Annem. Kız kardeşim. Ve sözde kuzenim Gale. Ama Peeta'nın iması çok açıktı. Gale'in gerçek ailem olduğunu ya da günün birinde olabileceğini söylemeye çalışıyordu. Tabii hayatta kalırsam. Onunla evleneceğimi. Yani Peeta, hayatını hem bana, hem Gale'e feda etmiş oluyordu. Ve bu konuda şüphe duymamam gerektiğini söylüyordu.</p>

  <p class="heading">Her şey... Peeta'nın ondan almamı istediği buydu. Her şey.</p>

  <p class="heading">Bebekten bahsetmesini, kameralara oynamasını bekliyordum ama bunu yapmadı. İşte o zaman, bütün bunların Oyunlar'dan bir sahne olmadığını anladım. Bana gerçek hislerini açtığını.</p>

  <p class="heading">"Kimsenin bana gerçekten ihtiyacı yok," dedi ama kendine acır gibi bir hali yoktu. Ailesinin ona ihtiyaç duymadığı doğruydu. Elbette, bir avuç arkadaşı gibi, onlar da yasını tutacaklardır. Ama hayatlarına devam edecekler. Hatta Haymitch bile bol içki takviyesiyle hayatına devam edebilir. Peeta'nın ölmesi halinde sadece tek bir insanın iflah olmaz derecede incineceğini fark ettim.</p>

  <p class="heading">"Ama benim var," dedim. "Benim sana ihtiyacım var." Üzgün görünüyordu. Uzun bir tartışmaya hazırlanır gibi derin bir iç çekti ve bu iyi değildi. Hem de hiç iyi değil. Çünkü yine Prim'den, annemden ve her şeyden bahsedecek ve benim kafam bir kez daha "karışacaktı. Bu yüzden, ona konuşma fırsatı vermeyerek dudaklarını bir öpücükle durdurdum.</p>

  <p class="heading">Aynı şeyi bir kez daha hissediyordum. Daha önce sadece bir kez hissettiğim şeyi. Geçen sene, mağarada, Haymitch'i bize yiyecek göndermeye ikna etmek için debelenirken hissettiğim şeyi. Peeta'yı Oyunlar sırasında ve sonrasında en az bin defa öptüm. Ancak sadece bir tanesi, içimde, derinlerde bir yerde bir şeylerin kıpırdanmasına neden oldu. Sadece o tek bir öpücük daha fazlasını istememe neden oldu. Fakat basımdaki yara kanamaya başlayınca, Peeta beni yatmaya zorladı.</p>

  <p class="heading">Bu defa, bizi bizden başka durduracak bir şey yoktu. Ve birkaç girişimin sonunda, Peeta pes edip konuşmaktan vazgeçti. İçimdeki o duygu iyice ısındı ve göğsümden bütün bedenime, kollarıma, bacaklarıma ve varlığımın en uç noktalarına yayıldı. Fakat bu öpüşler beni tatmin etmek yerine, bambaşka bir etki yarattı ve ihtiyacımı kamçıladı. Açlık konusunda uzman olduğumu sanıyordum ama bu, tamamen yepyeni bir açlık türüymüş meğer.</p>

  <p class="heading">Aklımızı başımıza getiren şey, şimşeklerle başlayan fırtına -geceyarısı ağaca isabet eden yıldırım- oldu. Gürültüsü, Finnick'i de uyandırdı. Finnick keskin bir çığlık atarak doğruladı. Kendi kendisini az önce yaşadığı kabusun gerçek olmadığına ikna etmeye çalışırken, parmaklarını kuma batırdığını görebiliyordum.</p>

  <p class="heading">"Daha fazla uyuyamam," dedi. "Biriniz dinlenmelisiniz." Yüzlerimizin halini ve nasıl sarmaş dolaş olduğumuzu ancak o zaman fark etti. "Ya da ikiniz birden," dedi. "Tek başıma da nöbet tutabilirim."</p>

  <p class="heading">Peeta buna izin vermedi. "Çok tehlikeli," dedi. "Ben yorgun değilim. Sen yat, Katniss." İtiraz etmedim çünkü hayatta kalmasında benim de katkım olsun istiyorsam, uyumalıydım. Beni diğerlerinin uyudukları tarafa kadar götürmesine izin verdim. Boynundaki madalyonlu zinciri çıkarıp benim boynuma taktı ve elini bebeğimizin olması gereken noktaya koydu. "Harika bir anne olacaksın, bunu biliyorsun, değil mi?" dedi. Beni son bir defa daha öptükten sonra Finnick'in yanma döndü.</p>

  <p class="heading">Bebekten bahsederek, Oyunlar'a verdiğimiz aranın sona erdiğini anlatmaya çalıştı. Seyircilerin cephaneliğinde en ikna edici silahı neden kullanmadığını merak edeceklerinin bilincinde olduğunu. Ve sponsorların manipüle edilmesi gerektiğini.</p>

  <p class="heading">Kumun üzerinde yatarken, daha fazlası olabilir mi diye merak ediyordum. Günün birinde Gale'den bir çocuk sahibi olmamın hâlâ mümkün olduğunu hatırlatmaya çalışıyor olabilir miydi? Eğer öyleyse, büyük bir hata yaptı demektir. Öncelikle, hiçbir zaman, planlarımın arasında Gale'den çocuk sahibi olmak gibi bir şey olmadı. Ayrıca, ikimizden biri ebeveyn olabilecekse, herkes o kişinin Peeta olması gerektiğini görebilirdi.</p>

  <p class="heading">Uykuya dalarken, gelecekte bir yerde, Oyunlar'ın, Capitol'ün olmadığı bir dünya hayal etmeye çalışıyordum. Rue'ya ölürken söylediğim o şarkıda bahsi geçen çayır gibi bir yerdi. Peeta'nın çocuğunun güvende olabileceği bir dünya.</p>
</body>
</html>
