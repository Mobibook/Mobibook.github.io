<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ateşi yakalamak_001</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h2 class="heading1"><b class="calibre1"><i class="calibre2">5</i></b></h2>

  <p class="heading">Adam iki büklüm halde yere yuvarlanırken, Barış Muhafızlarının beyaz üniformalarından oluşan bir duvar görüşümüzü engelledi. Bizi kapıya doğru iterlerken, askerlerin büyük kısmının elinde, uzunlamasına tuttukları otomatik silahlar vardı.</p>

  <p class="heading">Peeta beni sıkıştıran Barış Muhafızını itekleyerek "Gidiyoruz!" diye bağırdı. "Anladık, tamam mı? Haydi, Katniss." Beni koluyla sarıp Adalet Binası'na doğru götürdü. Barış Muhafızları bir iki adım arkamızdan geliyorlardı. İçeri girdiğimiz anda, kapılar çarpılarak kapandı ve Muhafızların çizmelerinin yeniden kalabalığa yöneldiğini duyduk.</p>

  <p class="heading">Haymitch, Effie, Portia ve Cinna bizi duvara monte edilmiş statik elektrik yüklü bir ekranın altında, gergin yüzlerle bekliyorlardı.</p>

  <p class="heading">"Neler oldu?" Effie telaşla yanımıza geldi. "Katniss'in güzel konuşmasının ardından yayın kesildi, sonra Haymitch silah sesi duyduğunu söyledi. Ben saçmaladığını söyledim ama kim bilir? Her taraf deli kaynıyor."</p>

  <p class="heading">"Hiçbir şey olmadı, Effie," dedi Peeta duygusuz bir sesle. Eski bir kamyon alev alıp patladı."</p>

  <p class="heading">İki atış daha oldu. Kapı sesleri bastırmakta yeterli olmuyordu. Kimdi acaba? Thresh'in büyükannesi mi? Ya da Rue'nun küçük kardeşlerinden biri?</p>

  <p class="heading">Haymitch "İkiniz de benimle geliyorsunuz” dedi. Peeta ve ben, diğerlerini arkada bırakarak peşine takıldık. Artık içeride ve güvende olduğumuz için, Adalet Binası'nın dört bir yanını kuşatmış olan Barış Muhafızları hareketlerimize hiç ilgi göstermiyorlardı. Döne döne yükselen, gösterişli mermer merdivenleri çıktık. Yukarıda, tabanı yıpranmış bir halıyla kaplı uzun bir koridor vardı. Açık duran çift kanatlı kapıdan karşımıza çıkan ilk odaya daldık. Tavan nereden baksanız altı metre yükseklikte olmalıydı. Kartonpiyerlerin arasına çiçek ve meyve desenleri yerleştirilmişti. Kanatlı, tombul çocuklar tavanın dört bir yanından bize bakıyorlardı. Çiçeklerle dolu vazolardan, gözlerimi sulandıran iç bayıltıcı bir koku yükseldi. Gece kıyafetlerimiz duvara yaslanmış askılarda bekliyordu. Bu oda bizim kullanımımız için hazırlanmıştı; fakat biz orada ancak hediyelerimizi bırakacak kadar bir süre kaldık. Sonra Haymitch yakamızdaki mikrofonları söktü, onları bir kanepe minderinin altına istifleyip bize eliyle işaret etti.</p>

  <p class="heading">Bildiğim kadarıyla, Haymitch buraya daha önce sadece bir kez, yıllar önce, kendi Zafer Turu sırasında gelmiş. Fakat ya çok sağlam bir hafızası ya da güvenilir içgüdüleri olmalı; çünkü bizi dolambaçlı merdivenlerden ve gittikçe daralan koridorlardan geçirdi. Zaman zaman durup kapıları zorlaması gerekiyordu. Menteşelerden yükselen itirazlara bakılırsa kapılar açılmayalı çok uzun zaman olmuş.&nbsp;Bir süre sonra, gizli bir kapıya çıkan bir merdiveni tırmandık. Haymitch kapıyı yana kaydırınca, kendimizi Adalet Binası'nın çatı arasında bulduk. Burası kırık dökük mobilyalar, kitap ve ciltli defter yığınları ve paslı silahlarla dolu, kocaman bir yerdi. Her şeyin üstünü kaplayan kalın toz tabakasına bakılırsa, buraya senelerdir hiç kimse adım atmamış. Gün ışığı, kubbenin dört bir yanına yerleştirilmiş kare biçimli, kirli pencerelerden içeri güçlükle süzülüyordu. Haymitch gizli kapıyı kapatıp bize döndü.</p>

  <p class="heading">"Ne oldu?" diye sordu.</p>

  <p class="heading">Peeta meydanda olup biten her şeyi aktardı. Islığı, selamı, verandadaki tereddüdümüzü, yaşlı adamın infazını. "Neler oluyor, Haymitch?"</p>

  <p class="heading">Haymitch bana döndü ve "Senden duyması daha iyi olur," dedi.</p>

  <p class="heading">Ona katılmıyordum. Bence, benden duyması bin kat daha kötü olurdu. Ama, Peeta'ya her şeyi olabildiğince sakin bir sesle anlattım. Başkan Snow'un ziyaretini ve mıntıkalardaki huzursuzluğu. Hatta Gale'le öpüşmemizi bile atlamadım. Benim orman meyvesi hilem yüzünden, hepimizin, bütün ülkenin, nasıl bir tehdit altında olduğumuzu ortaya döktüm. "Bu turda her şeyi yoluna koymam gerekiyordu. Yaptıklarımın tek nedeninin aşk olduğundan şüphe duyanları aksine ikna etmem. Olayları yatıştırmam. Ancak görünüşe bakılırsa bugün tek yaptığım üç insanın ölümüne neden olmak oldu. Meydandaki herkes benim yüzümden cezalandırılacak." Kendimi o kadar kötü hissediyordum ki, fırlamış tellerine ve süngerlerine aldırmadan, en yakınımdaki kanepeye çöktüm. "Tabii ben de her şeyi berbat ettim," dedi Peeta. "Para bağışlayarak." Birden bir sandığın üstünde her tür tehlikeye açık halde duran lambaya bir tekme savurdu; lamba odanın diğer ucuna uçup paramparça oldu. "Bu işe bir son verilmeli. Hem de hemen. Bu... İkinizin oynadığı bu oyun... Birbirinize sırlar verip sanki ben olup bitenleri kaldıramayacak kadar mantıksız, aptal ya da zayıf biriymişim gibi benden saklamanız... "</p>

  <p class="heading">"Öyle değil, Peeta..." diyecek oldum.</p>

  <p class="heading">"Aynen öyle!" diye bağırdı. "Benim de önemsediğim insanlar var, Katniss. Bu işe bir çare bulamazsak, en az seninkiler kadar ölümle burun buruna gelecek ailem, arkadaşlarım... Arenada yaşadığımız onca şeyden sonra, senden en azından gerçekleri duymayı hak etmiyor muyum yani?" Haymitch "Peeta, sen her zaman insanlarda güven uyandıracak kadar iyisin," dedi. "Kameraların karşısında kendini nasıl sunacağını çok iyi bilecek kadar zekisin. Bunu bozmak istemedim."</p>

  <p class="heading">"Demek ki beni gözünde büyütmüşsün. Çünkü bugün her şeyi mahvettim. Rue ve Thresh'in ailelerine ne olacak sanıyorsunuz? Bizim gelirimizden pay alacaklarını mı? Onlara parlak bir gelecek sunduğumu mu sanıyorsunuz? Bana sorarsanız bugünü sağ salim atlatırlarsa şanslılar!" Peeta bir şeyi daha kaptığı gibi karşı duvara fırlattı. Bir heykel. Onu daha önce hiç böyle görmemiştim. "Haklı, Haymitch," dedim. "Ona söylemememiz hataydı. Capitol'deyken bile..." Peeta "Arenada bile ikinizin arasında&nbsp;bir düzen vardı, değil mi?" diye sordu.</p>

  <p class="heading">Sesi biraz daha sakindi. "Benim parçası olmadığım bir düzen..."</p>

  <p class="heading">"Hayır, resmen değil. Haymitch'in gönderdiklerinden ve göndermediklerinden Haymitch'in ne yapmamı istediğini anlayabiliyordum, o kadar."</p>

  <p class="heading">"Oysa benim hiç böyle bir imkanım olmadı. Çünkü sen çıkagelene kadar bana hiçbir şey göndermedi," dedi Peeta.</p>

  <p class="heading">Bu konuyu pek düşünmemiştim doğrusu. Ben arenada yanık kremi ve ekmekle dolaşırken, ölümün kapısında bekleyen onun hiçbir şey almamış olması, Peeta'nın bakış açısından nasıl görünmüştü kim bilir? Sanki Haymitch, onu feda etmek pahasına beni hayatta tutuyormuş gibi...</p>

  <p class="heading">"Bak, evlat," dedi Haymitch.</p>

  <p class="heading">"Boşuna nefes tüketme, Haymitch. Birimizi seçmek zorunda olduğunu biliyorum. Ve ben de o kişinin Katniss olmasını isterdim. Ama bu, farklı bir durum. Dışarıda insanlar ölüyor. Biz çok iyi olmazsak, arkalarından başkaları da gelecek. Hepimiz benim kamera karşısında Katniss'ten daha iyi olduğumu biliyoruz. Hiç kimsenin bana ne diyeceğim konusunda koçluk etmesi gerekmiyor. Fakat benim de neye adım attığımı bilmem gerek."</p>

  <p class="heading">Haymitch "Şu andan itibaren her şeyden haberin olacak," diye söz verdi.</p>

  <p class="heading">"Olsa iyi olur," dedi Peeta. Dönüp çıkmadan önce benden tarafa bakma zahmetine girmedi.</p>

  <p class="heading">Adımlarının havalandırdığı tozlar ortalıkta uçuşuyor ve konacak yeni yerler arıyorlardı. Saçlarıma, gözlerime ve parlak altın iğneme konuyorlardı.</p>

  <p class="heading">"Beni mi seçtin, Haymitch?" diye sordum.</p>

  <p class="heading">"Evet," dedi.</p>

  <p class="heading">"Neden? Onu daha çok seversin."</p>

  <p class="heading">"Bu doğru. Fakat şunu unutma ki kuralları değiştirdikleri güne kadar, sadece birinizi hayatta tutabilme şansım var dedi. "Onun seni korumaya ne kadar kararlı olduğunu bildiğim için, üçümüzün, elbirliğiyle seni eve sapasağlam döndürebileceğimizi düşündüm."</p>

  <p class="heading">Söyleyebildiğim tek şey "Ah," oldu.</p>

  <p class="heading">"Yapmak zorunda kalacağın tercihleri sen de göreceksin. Tabii bu işi sağ salim atlatırsak," dedi. "Sen de öğreneceksin."</p>

  <p class="heading">Bugün bir şey öğrendim. Burası 12. Mıntıka'nın daha geniş bir versiyonu değil. Bizim çitlerimizde muhafızlar yok ve genelde elektrik verilmiyor. Bizim Barış Muhafızlarımız da sevimsiz tipler ama daha az vahşiler. Bizim zorluklarımız öfkeden&nbsp;çok yorgunluğa neden oluyor. Burada, 11. Mıntıka'da insanlar daha vahim bir ıstırap çekiyor, daha yoğun bir umutsuzlukla mücadele ediyorlar. Başkan Snow haklıydı. Bir kıvılcım bile onları tutuşturmaya yetebilirdi.</p>

  <p class="heading">Her şey, benim kafamda işleyemeyeceğim kadar büyük bir hızla gelişti. Uyarı, açılan ateş, çok büyük bir sonuca yol açabilecek bir şeyi hareket geçirmiş olabileceğim gerçeği. Olayın tamamı o kadar olasılıksızdı ki. Ortalığı karıştırmak gibi bir niyetim olsa, tamam ama bu şartlar altında... Nasıl olup da" bu kadar büyük bir belaya yol açtığımı ben de bilmiyordum.</p>

  <p class="heading">"Haydi," dedi Haymitch. "Katılmamız gereken bir yemek var."</p>

  <p class="heading">Hazırlanmak üzere çıkmak zorunda kalana kadar -bana izin verdikleri süre boyunca- duşun altında kaldım. Hazırlık ekibim o günün olaylarından bihaber gibiydiler. Hepsi akşam yemeği konusunda son derece heyecanlıydı. Mıntıkalardayken, yemeklere davet edilecek kadar önemli kabul ediliyorlardı. Oysa Capitol'deki prestijli partiler için neredeyse hiç davetiye almıyorlardı.</p>

  <p class="heading">Onlar hangi yemeklerin ikram edileceğini tahmin etmeye çalışırken, yaşlı adamın beyninin uçuruluşunu tekrar tekrar yaşadım. Çıkmaya hazır hale gelene ve aynadaki yansımama görene kadar bana ne yaptıklarına aldırmıyordum bile. Uçuk pembe, askısız elbisem ayakkabılarıma kadar indi. Tokalarla geriye doğru yatırılan saçlarım, sırtımdan aşağı lüle lüle dökülüyordu. Cinna arkamdan geldi ve omuzlarıma ışıltılı, gümüş renkli bir şal attı.</p>

  <p class="heading">Aynada göz göze geldik. "Beğendin mi?"</p>

  <p class="heading">"Çok güzel. Her zamanki gibi," dedim.</p>

  <p class="heading">Yumuşak bir sesle, "Bakalım gülümsediğin zaman nasıl görünecek," dedi. Bu, bir iki dakikaya kadar yeniden kameralarla burun buruna geleceğimizin habercisiydi. Dudaklarımın kenarlarını oynatmaya çalıştım. "İşte, bu."</p>

  <p class="heading">Yemeğe inmek için bir araya toplandığımız zaman, Effie'nin bir tuhaf olduğunu görebiliyordum. Haymitch'in ona meydanda yaşananlardan bahsetmediğinden eminim. Cinna ve Portia'nın biliyor olmalarına şaşırmam doğrusu; ama herkes Effie'yi kötü haber kıskacından uzak tutmak için ağız birliği etmişe benziyordu. Yine de sorunun ne olduğunu öğrenmem uzun sürmedi.</p>

  <p class="heading">Effie akşamın programına son bir kez daha göz attıktan sonra kağıdı bir kenara attı. "Ve sonra, Tanrı'ya şükürler olsun ki, hep birlikte trenimize binip buradan gidiyoruz."</p>

  <p class="heading">Cinna "Bir sorun mu var, Effie?" diye sordu.</p>

  <p class="heading"><span class="calibre">"Bize&nbsp;</span><span class="calibre">yaklaşımlarından hiç hoşlanmadım. Kamyonlara doldurulmamız, platformdan&nbsp;</span><span class="calibre">uzak tutulmamız. Bir saat kadar önce Adalet Binası'nda çevreye bir</span><span class="calibre">&nbsp;</span><span class="calibre">&nbsp;</span>bakınayım dedim. Bilirsiniz işte, mimari tasarım konusunda uzman sayılırım."</p>

  <p class="heading">Portia, sessizliğin fazla uzun sürdüğünü fark edince "Ah, evet, duymuştum," dedi.</p>

  <p class="heading">"Bu yıl mıntıka harabeleri çok revaçta olacağı için çevreye göz atıyordum ki iki Barış Muhafızı yanımda bittiler ve bize ayrılan bölüme dönmemi emrettiler.</p>

  <p class="heading">Hatta bir tanesi beni silahıyla dürttü."</p>

  <p class="heading">Bunun, daha önceki saatlerde Haymitch, Peeta ve benim ortadan kaybolmamızın direkt sonucu olduğunu düşünmekten kendimi alamadım.</p>

  <p class="heading">Aslında, Haymitch'in, konuştuğumuz çatı arasını kimsenin izlemeyeceği tahmininde haklı olabileceğini düşünmek bana biraz da olsa güven verdi.</p>

  <p class="heading">Eminim, şu saat itibariyle orayı da dinlemeye almışlardır.</p>

  <p class="heading">Effie o kadar mutsuz görünüyordu ki, birden ona sarılma ihtiyacı duydum.</p>

  <p class="heading">"Çok kötü, Effie. Belki de o yemeğe hiç gitmemeliyiz. En azından bir özür duyana kadar." Bunu asla kabul etmeyeceğini çok iyi biliyordum ama bu öneri ve şikayetinin onaylanması karşısında gözle görülür biçimde neşelendi "Hayır, idare ederim. İnişleri ve çıkışları geçiştirmek, görevimin bir parçası. Ayrıca siz ikinizin yemeği kaçırmanıza izin veremeyiz," dedi. "Yine de teklifin için teşekkür ederim, Katniss."</p>

  <p class="heading">Effie salona girişimiz için bizi sıraya soktu. Önce hazırlık ekibi, sonra Effie, stilistler, Haymitch, en arkada ise tabii ki Peeta ve ben.</p>

  <p class="heading">Aşağıda bir yerde orkestra çalmaya başladı. Küçük geçit alayımızın ilk bölüğü merdivenleri inerken, Peeta'yla el ele tutuştuk.</p>

  <p class="heading">"Haymitch sana bağırmakla hata ettiğimi söyledi. Ve senin onun talimatlarına uygun hareket ettiğini," dedi Peeta. "Ayrıca, geçmişte benim de senden bir şeyler saklamadığım söylenemez."</p>

  <p class="heading">Peeta'nın bütün Panem halkının gözleri önünde bana olan aşkını itiraf etmesiyle yaşadığım şoku hatırladım. Haymitch! olaydan haberdardı ama bana hiçbir şey söylememişti. "Sanırım o mülakattan sonra ben de bir şeyler kırmıştım," dedim.</p>

  <p class="heading">"Sadece bir vazo," dedi.</p>

  <p class="heading">"Ve senin ellerin. Gerçi artık hiçbir faydası yok, değil mi? Yani birbirimize karşı açık olmamamızın."</p>

  <p class="heading">Effie'nin talimatındaki gibi, Haymitch'le aramızda on beş adımlık bir mesafe bırakacak şekilde, merdivenlerin en üst basamağında durduk. "Gale'i gerçekten sadece bir defa mı öptün?"</p>

  <p class="heading">O kadar şaşırdım ki. "Evet," diye cevap verdim. Bugün yaşanan onca şey&nbsp;arasında, içini kemiren tek soru bu muydu yani?</p>

  <p class="heading">"Tam on beş adım," dedim. "Haydi, bakalım," dedi.</p>

  <p class="heading">Bir spot üzerimize çevrilirken, elimden gelen en göz alıcı gülümsemeyi dudaklarıma yerleştirdim.</p>

  <p class="heading">Merdivenleri indik ve birbirinin eşi akşam yemekleri, merasimler ve tren yolculuklarından oluşan bir devr-i daimin içinde bulduk. Her günümüz bir diğerinin eşiydi. Uyan. Giyin- Alkış tutan kalabalıkların arasından geç. Konuşmaları dinle. Karşılık olarak sadece Capitol'ün verdiği metinle kısıtlı kalan, hiçbir şahsi eklemeye yer olmayan bir teşekkür konuşması yap. Bazen kısa bir mıntıka turu: Mıntıkalardan birinde deniz manzarası, bir diğerinde orman, çirkin fabrikalar, buğday tarlaları, leş gibi kokan rafineriler. Gece elbiselerine burun. Akşam yemeğine katıl. Tren.</p>

  <p class="heading">Törenler sırasında ağırbaşlı ve saygılı ama her zaman el ele, kol kola, dip dibeyiz. Akşam yemeklerinde, birbirimize beslediğimiz aşkla kendimizden geçmemize ramak kalıyordu. Öpüşüyor, dans ediyor ve baş başa kalmak için sıvışmaya çalışırken yakalanıveriyorduk. Trende, bıraktığımız izlenimi değerlendirmeye çalışırken sessiz ve acınacak haldeydik.</p>

  <p class="heading">Bizim konuşmalarımızın muhalif duyguları tetiklemesine gerek kalmadan -11. Mıntıka'daki konuşmamızın yayınlanmadan önce elden geçirildiğini söylememe gerek var mı?- havada bir tuhaflık olduğunu ve kaynamakta olan bir tencerenin devrilmesine ramak kaldığını hissedebiliyordunuz. Her yerde değil. Bazı topluluklar, 12. Mıntıka'nın galip törenlerinde sergiledikleri tutuma çok yakın bir temkinli sürü hissi uyandırıyordu. Fakat diğerlerinde -özellikle 8, 4 ve 3- bizi gördükleri anda, insanların yüzünde samimi bir coşku -coşkunun altında öfke beliriyordu.</p>

  <p class="heading">Adımı haykırdıkları zaman, bir tezahürattan ziyade intikam çığlığı duyar gibi oluyordum. Barış Muhafızları kontrolden çıkmaya meyilli kalabalığı yaktırmak için devreye girdiğinde, kalabalık geri çekilmek yerine, karşı baskı uygulamaya başlıyordu. Ve artık, bunu değiştirmek için yapabileceğim hiçbir şey olmadığını çok iyi biliyordum. Ne kadar inandırıcı olsa da, hiçbir sevgi gösterisi, bu akışın yönünü değiştiremezdi. O orman meyvelerini ortaya çıkarmam, geçici bir delilik haliyse, bu insanlar o deliliği de benimsemeye hazırdılar.</p>

  <p class="heading">Cinna kıyafetlerimin bel kısımlarını daraltmaya başladı Hazırlık ekibi, gözlerimi çevreleyen mor halkalardan yakınıyordu. Effie bana uyku ilaçları vermeye başladı ama işe yaramıyorlardı. En azından yeterince değil. Uykuya dalmayı başardığım zaman, sayıları ve içerikleri her gün biraz daha kalabalıklaşan kabuslarla burun buruna geliyordum. Gecenin büyük kısmını trende dolaşarak geçiren Peeta, o dehşet verici; rüyaları iyice uzatan ilaç sersemliğinden kurtulmak için mücadele verirken attığım çığlıkları duyuyordu. Beni uyandırmayı ve sakinleştirmeyi başarıyordu. Sonrasında, ilaçları geri çevirmeye başladım. Fakat onu her gece yatağıma&nbsp;alıyordum. Tıpkı arenadaki gibi birbirimizin kolları arasında, her an üstümüze çökebilecek tehlikelere karşı gardımızı alarak karanlıkla baş ediyorduk. Başka hiçbir şey olmuyordu ama yeni yatak düzenimiz, trende dedikodu malzemesi oluveriyordu.</p>

  <p class="heading">Effie konuyu açtığı zaman, iyi, diye düşündüm. Belki de Başkan Snow'un kulağına kadar gider. Ona daha temkinli davranacağımıza söz verdim ama temkinli davranmak adına herhangi bir girişimde bulunmadık.</p>

  <p class="heading">2. ve 1. mıntıkada, peş peşe, birbirinden berbat tecrübeler yaşadık. Peeta ve ben olmasak, 2. Mıntıkamın haraçları Cato ve Clove pekala eve dönebilirlerdi. Glimmer adlı kızı ve 1. Mıntıkanın erkek haracını ben öldürdüm. Ailesiyle göz göze gelmemek için çaba harcarken adının Marvel olduğunu öğrendim. Bunu nasıl bilmiyor olabilirim ki? Sanırım, Oyunlar'ın öncesinde dikkat etmemiştim; sonrasında da öğrenmek istemedim.</p>

  <p class="heading">Capitol'e ulaştığımızda, artık umutsuz durumdaydık. Sayısız defalar, bize tapan kalabalıkların önünde boy gösterdik. Burada, ayrıcalıklıların, isimleri hiçbir zaman toplama kürelerine girmeyenlerin ve çocuklarını, nesiller öncesinde işlenmiş olan sözüm ona suçlara kurban etmeyenlerin arasında herhangi bir ayaklanma riski yoktu. Capitol'de kimseyi aşkımıza ikna etmek zorunda değildik ama yine de mıntıkalarda kalan, bize hâlâ inanmayan birkaç kişiye ulaşma umuduna sıkı sıkı tutunuyorduk. Her ne yaparsak yapalım, çok az ve çok geç kalıyor sanki. Eğitim Merkezi'ndeki eski meskenimizde, halkın gözü önünde evlilik teklifi yapma fikrini ortaya ilk ben attım. Peeta bunu yapmayı kabul etti ama sonra uzunca bir süre ortadan kayboldu. Haymitch bana onu rahat bırakmamı söyledi. "Her halükarda zaten istediğini sanıyordum," dedim.</p>

  <p class="heading">"Böylesini değil," dedi Haymitch. "Gerçek olmasını istiyordu."</p>

  <p class="heading">Odama gittim, örtülerin altına saklanıp Gale'yi düşünmemeye çalışırken başka hiçbir şey düşünemediğimi fark ettim.</p>

  <p class="heading">O gece, Eğitim Merkezinin önüne kurulan sahnede bir yığın soru arasında yolumuzu bulmaya çalıştık. Caesar Flickerman, ışıltılı gece mavisi takımı içinde, saçları, gözkapakları ve dudakları mavi pudrayla boyanmış halde, bizi mülakatta hiç teklemeden yönlendirdi. Bize gelecekte neler olacağını sorunca, Peeta dizinin üstüne çöktü, kalbini ortaya döküp onunla evlenmem için yalvardı. Ben, elbette, kabul ettim. Caesar kendinden geçti, Capitol izleyicisi kontrolden çıktı. Ülkenin dört bir yanında kaydedilen görüntüler, mutluluk sarhoşu kalabalıkları gözler önüne seriyordu.</p>

  <p class="heading">Başkan Snow bir sürpriz ziyaretle bizi tebrik etmeye geldi- Peeta'nın elini ellerinin arasına alıp omzunu sıvazladı.</p>

  <p class="heading">Beni kucaklayarak, kan ve gül kokusuyla sarmaladı ve yanağıma abartılı bir öpücük kondurdu. Geri çekildiği zaman parmaklarıyla kollarımı sımsıkı kavrayarak&nbsp;bana gülümsedi" Kaşlarımı kaldırma cüretini gösterdim ve dudaklarımın dile getiremediği bir şeyi gözlerimle sordum. Yapabildim mi? Yeterli miydi? Size istediklerinizi verebildim mi? Oyuna ayak uydurup Peeta'yla evlenmeye söz vermem yeterli miydi?</p>

  <p class="heading">Cevap olarak, kafasını, algılanması neredeyse imkansız bir hızla, şöyle bir salladı.</p>
</body>
</html>
