<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ateşi yakalamak_001</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h2 class="heading1"><b class="calibre1"><i class="calibre2">3</i></b></h2>

  <p class="heading">Kan kokusu... Nefesinden geliyordu.</p>

  <p class="heading">Ne yapıyor ki? diye düşündüm. İçiyor mu? Kanı bir çay fincanından yudum yudum içtiğini hayal ettim. İçine bir kurabiye batırıp kırmızı renkli sıvıyı damlatarak çıkardığını.</p>

  <p class="heading">Pencerenin dışında, bir kedi mırlaması gibi yumuşak ve sessiz bir şekilde bir araba çalıştı ve bir süre sonra uzaklarda duyulmaz oldu. Geldiği gibi, fark edilmeden, kaybolup gitti.</p>

  <p class="heading">Oda, ağır ağır, yamuk daireler halinde dönmeye başladı, bayılacak mıyım acaba diye meraklanıyordum. Öne doğru eğilip bir elimle masaya tutundum. Diğer elimde hâlâ Peeta'nın güzel kurabiyesini tutuyordum. Sanırım üstünde bir pars zambağı vardı ama şimdi yumruğumun içinde kırık dökük haldeydi. Bu kadar sıktığımın farkında bile değildim; sanırım dünyam kontrolden çıkarken bir şeye sıkıca tutunma ihtiyacı duydum.</p>

  <p class="heading">Başkan Snow'un ziyareti. Ayaklanmasına ramak kalmış mıntıkalar. Gale'e açık bir ölüm tehdidi ve onu başkalarının da izlemesi ihtimali. Sevdiğim herkes, tehlike altında. Benim yaptıklarımın bedelini kim bilir başka kimler ödeyecekti? Tabii eğer ben tur sırasında olayların akışını değiştirmeyi başaramazsam. Memnuniyetsizlikleri yatıştırıp başkanın huzura kavuşmasını sağlamazsam. Ve nasıl? Bütün ülkeyi, şüpheye mahal bırakmayacak şekilde, Peeta Mellark'a aşık olduğuma ikna ederek.</p>

  <p class="heading">Bunu yapamam, diye düşündüm. O kadar iyi değildim. İyi ve sevilebilir olan Peeta'ydı. O insanları her şeye inandırabilirdi. Ben çenesini kapatıp arkasına yaslanan ve konuşmaları olabildiğince ona bırakan kişiydim. Fakat bağlılığını ispatlamak zorunda olan Peeta değildi. Bendim.</p>

  <p class="heading">Koridorda annemin seri ve hafif ayak seslerini duydum. Bilmemeli, diye düşünüyordum. Bunların hiçbirini öğrenmemeli. Elimi tepsiye uzatıp avucumdaki ve parmaklarımdaki kırıntıları silkeledim. Çayımdan titrek bir yudum aldım.</p>

  <p class="heading">"Katniss, her şey yolunda mı?" diye sordu.</p>

  <p class="heading">"Evet," dedim neşeli bir sesle. "Televizyonda hiç görmüyoruz ama başkan tur öncesinde bütün galipleri ziyaret edip şans diliyormuş."</p>

  <p class="heading">Annemin yüzü gevşeyiverdi. "Ah. Ben de bir sorun var sanmıştım."</p>

  <p class="heading">"Hayır, ilgisi yok," dedim. "Sorun, hazırlık ekibi kaşlarımın nasıl uzadığını görünce patlak verecek." Annem bir kahkaha attı ve ben, on bir yaşımda üstlendiğim aile sorumluluğunu iade etmek diye bir şeyin olmadığını düşündüm. Ve onu her zaman korumak zorunda olacağımı.</p>

  <p class="heading">"Banyonu hazırlamaya başlayayım mı?"</p>

  <p class="heading">"Harika," dedim ve cevabımın onu ne kadar memnun ettiğini görebiliyordum. Eve döndüğümden beri, annemle ilişkimi düzeltmek için ne gerekiyorsa yapıyordum. Seneler boyunca, yardım tekliflerini öfkem yüzünden geri çevirdikten sonra, artık benim için bir şeyler yapmasını rica ettim. Kazandığım parayı onun idare etmesine izin veriyordum. Beni kucaklamasına zoraki katlanmak yerine, karşılık veriyordum. Arenada geçirdiğim zaman, bana, elinde olmayan şeyler -özellikle babamın ölümünden sonra içine düştüğü depresyon yüzünden annemi cezalandırmamam gerektiğini öğretti. Çünkü bazen insanların başına bazı şeyler gelebilir ve onlar da bu şeyleri kaldıracak donanıma sahip olmayabilirler. Mesela, şu anda benim olduğum gibi.</p>

  <p class="heading">Ayrıca, mıntıkaya döndüğüm zaman harika bir şey yaptı. Ailelerimiz ve arkadaşlarımız Peeta'yla beni tren istasyonunda karşıladıktan sonra, gazetecilerin birkaç soru sormasına izin verildi. Biri yeni erkek arkadaşım hakkında ne düşündüğünü sorunca, annem, Peeta'nın genç bir erkeğin nasıl olması gerektiğinin kusursuz bir örneği olmasına rağmen benim henüz bir erkek arkadaş sahibi olmak için çok genç olduğumu söyledi. Ve hemen arkasından Peeta'ya keskin bir bakış attı. Basından bol kahkaha ve "Birinin başı belada," sesleri yükselince, Peeta elimi bırakıp kenara çekildi. Etkisi fazla uzun sürmedi -tam tersi davranmamız için büyük bir baskı vardı- ama en azından Capitol'dekinden daha mesafeli durmak için bir bahane bulmuş olduk. Belki de kameralar mıntıkayı terk ettikten sonra, Peeta'yı bu kadar az görmüş olmamda da, annemin tavrının etkisi olmuştur.</p>

  <p class="heading">İlk soru, olanları kime anlatacağım. Tabii eğer birisine anlatacaksam. O kişinin annem ya da Prim olmayacağı aşikardı; bunu yapmam, endişeden hasta olmalarından başka bir işe yaramazdı. Gale de olmaz. Ona haber uçurmayı başarabilsem bile. Hem zaten bu bilgiyle ne yapabilir ki? Tek başına olsaydı onu kaçmaya ikna edebilirdim. Ormanda hayatta kalmayı başarabileceğine hiç şüphem yoktu. Ama tek başına değil; ailesini asla terk etmezdi. Ya da beni. Eve geri döndüğümde, pazar gezilerimizin neden tarih olduğu konusunda bir açıklama yapmam gerekecekti, elbette ama şimdi bunu düşünemezdim. Sadece bir sonraki hamleme kafa yorabilirdim. Ayrıca Gale, o kadar yılgın ve Capitol'e o kadar öfkeli ki, bazen onun kendi isyanını organize edeceğini bile düşünüyordum. Ve en son ihtiyacı gaza getirilmek. Hayır, bu olaydan 12. Mıntıka'da arkamda bırakacağım kimseye bahsedemezdim.</p>

  <p class="heading">Stilistim Cinna da dahil, hâlâ açılabileceğim üç kişi var. Fakat Cinna'nın halihazırda risk altında olabileceğini tahmin ediyordum ve başının, benimle daha yakın bir ilişki kurarak belaya girmesini istemiyordum. Ve tabii bu aldatmacada partnerim olacak Peeta vardı. Ama konuya nasıl girebilirim ki? Hey, Peeta. Sana aşıkmışım gibi rol yaptığımı söylediğimi hatırlıyor musun? Şimdilik bunu unutmana&nbsp;ve bana aşıkmışsın gibi rol yapmana ihtiyacım var, yoksa başkan, Gale'i öldürebilir. Bunu yapamazdım. Ayrıca Peeta, neyin tehlikede olduğunu bilse de bilmese de, zaten rolünün hakkını verecekti. Geriye bir tek Haymitch kalıyordu. Sarhoş, huysuz ve zıtlaşmaya bayılan, az önce kafasından aşağı bir leğen buz gibi su boca ettiğim Haymitch. Oyunlar'daki akıl hocam olarak beni hayatta tutmak onun göreviydi. Tek umudum, bu görevine hâlâ hevesli olmasıydı.</p>

  <p class="heading">Çevremdeki bütün sesleri susturmasına izin vererek suyun içine kaydım. Keşke küvet, sıcak yaz günlerinde babamla ormanda yüzdüğümüz gibi yüzmeme olanak sağlayacak kadar genişleyebilseydi. O günler, benim için çok özel bir zevkti. Sabahın erken saatlerinde yola çıkar, her zamankinden daha uzağa yürüyüp babamın avlanırken keşfettiği küçük göle ulaşırdık. Yüzmeyi nasıl öğrendiğimi anımsamıyorum bile. Babam bana yüzmeyi öğrettiğinde çok küçüktüm. Daldığımı, suda taklalar attığımı ve ortalıkta badi badi yüzdüğümü hatırlıyorum. Ve ayak parmaklarımın uçlarında gölün çamurlu tabanını hissettiğimi. Yeni açan çiçeklerin ve yeşilliklerin kokusunu. Tıpkı şimdiki gibi, sırtüstü yatarken, mavi göğe bakışımı ve orman seslerinin suyun sessizliğinde kayboluşunu. Babam kıyıda yuva yapmış su kuşlarını yakalar, ben çimenlerin arasında yumurta arardım; sonra ikimiz birlikte, sığ sulardan, babamın bana ismini verdiği katniss çiçeğinin köklerini söküp çıkarırdık. Akşamları eve dönünce, annem temizliğimden dolayı beni tanıyamamış gibi yapardı. Sonra kızarmış ördek ve fırınlanmış, soslu katniss yumrularından oluşan leziz bir yemek hazırlardı.</p>

  <p class="heading">Gale'i göle hiç götürmedim. Götürebilirdim. Oraya gitmek biraz zaman alıyordu ama su kuşlarını yakalamak o kadar kolaydı ki, kaybettiğiniz av zamanını telafi edebiliyordunuz. Gerçi orası birileriyle paylaşmayı hiçbir zaman gerçekten istemediğim, sadece babamla bana ait olan bir yerdi. Oyunlar'dan bu yana, kendimi oyalayacak pek fazla işim olmadığı için bir iki defa göle gittim. Yüzmek hâlâ çok hoştu ama göl ziyaretlerimin beni hüzünlendirdiğini söyleyebilirdim. Aradan geçen beş seneye rağmen göl hemen hiç değişmemişti; oysa ben artık tanınmayacak haldeydim.</p>

  <p class="heading">Suyun altında bile kargaşayı duyabiliyordum. Araba kornaları, selamlaşmalar, çarpılarak kapanan kapılar. Bunun tek bir anlamı olabilirdi: Maiyetim geldi. Hazırlık ekibim banyoya dalmadan önce, sadece şöyle bir kurulanıp üzerime bir bornoz geçirecek kadar zamanım vardı. Mahremiyet diye bir şey yoktu. Bedenim söz konusu olunca, bu üç insanla aramda en ufak bir sır kalmıyordu.</p>

  <p class="heading">"Katniss! Kaşların!" Venia beni görür görmez bir çığlık attı. Üzerimde dolaşan kara bulutlara rağmen, bir kahkaha koyuverme mecburiyeti duydum. Mavi saçları, kafasının çevresinde sivri çıkıntılar oluşturacak biçimde şekillendirilmişti. Eskiden kaşlarının üstünde kalan altın renkli dövmeleri gözerinin altına doğru uzatılmıştı. Venia'nın görüntüsündeki bu değişiklikler, beni gördüğü anda yaşadığı şaşkınlık&nbsp;sonucu oluşmuş gibi duruyordu.</p>

  <p class="heading">Octavia yanında belirdi ve Venia'nın sırtını sıvazladı. Kavisli vücudu, Venia'nın ince ve çöp gibi görüntüsü yanında daha bir tombul duruyordu. "Bak, bak, bak. Senin kaşları halletmen ancak bir iki dakikanı alır. Ama ya ben bu tırnaklarla ne yapacağım?" Ellerimi kapıp kendi bezelye yeşili ellerinin arasına aldı. Hayır, teni artık tam olarak bezelye yeşili sayılmazdı. Daha çok, yapraklarını hiç dökmeyen bitkilerin biraz daha açığı bir yeşildi. Bu ton değişikliğinin tek nedeninin, Capitol’ün aykırı moda eğilimlerine ayak uydurma çabası olduğuna hiç şüphem yoktu. "Ciddiyim, Katniss. Keşke bana üzerinde çalışabileceğim bir şeyler bıraksaymışsın!"</p>

  <p class="heading">Bu doğru. Son birkaç aydır, tırnaklarımı diplerine kadar yiyordum. Bu alışkanlıktan vazgeçmeyi çok düşündüm ama bunu yapmak için geçerli bir neden bulamadım. "Üzgünüm," diye mırıldandım. Ellerimin durumunun hazırlık ekibimi nasıl etkileyeceğini düşünmeye zaman ayırdığım söylenemezdi.</p>

  <p class="heading">Flavius ıslak ve karmakarışık saçlarımı tutam tutam kaldırdı. Kafasını memnuniyetsizliğini gösterecek şekilde salladı ve burgu dalgalı, turuncu saçlarının zıplamasına neden oldu. Sert bir sesle "Son görüşmemizden bu yana, saçlarına el sürdürmedin umarım," dedi. "Hatırlarsan, saçlarına dokunmamanı özellikle tembihlemiştik."</p>

  <p class="heading">Onları tamamen hafife almadığımı gösterme fırsatını bulmanın sevinciyle "Evet," dedim. "Yani, hayır, saçlarımı kesen olmadı. Bunu unutmadım." Aslında işin doğrusu, saçlarım gündeme hiç gelmedi. Eve döndüğüm günden beri, tek yaptığım, saçlarımı, eskisi gibi, arkadan örmek oldu.</p>

  <p class="heading">Bu sözlerim gönüllerini biraz olsun almışa benziyordu. Hepsi beni öptü ve yatak odamdaki bir sandalyeye oturtup, her zaman olduğu gibi, dinleyip dinlemememe aldırmadan ve hiç durmadan konuşmaya başladılar. Venia kaşlarımı yeniden yaratır, Octavia ellerime sahte tırnaklar takar, Flavius ise saçlarıma bir tür çamurla masaj yaparken, Capitol hikayelerini dinledim. Oyunlar'ın ne büyük sükse yaptığını, o günden beri her şeyin çok sıkıcı olduğunu ve herkesin Zafer Turu'nun sonunda, Peeta'yla birlikte Capitol'e gitmemizi sabırsızlıkla beklediğini. Zaten tur tamamlanır tamamlanmaz, Capitol’ün bu defa da Çeyrek Asır Oyunları için hazırlıklara koyulacağını...</p>

  <p class="heading">"Ne müthiş, değil mi?" .</p>

  <p class="heading">"Çok şanslı olduğunu düşünmüyor musun?"</p>

  <p class="heading">"Galipliğinin daha birinci senesinde, Çeyrek Asır Oyunları'nda akıl hocalığı yapma fırsatı bulacaksın!"</p>

  <p class="heading">Heyecandan, birbirlerine sözlerini tamamlama fırsatı bırakmadan konuşuyorlardı.</p>

  <p class="heading">"Ah, evet," dedim doğal bir sesle. Elimden ancak bu kadarı geliyordu. Normal bir yılda bile, haraçlara akıl hocalığı yapmak kabus gibi bir şeydi. Her gün okula giderken, çocuklardan hangisine akıl hocalığı yapmak zorunda kalacağımı düşünmekten kendimi alamıyordum. Fakat bu kadarı yetmezmiş gibi, bu yıl Açlık Oyunları'nın yetmiş beşinci yılıydı. Yani Çeyrek Asır Oyunları senesiydi.</p>

  <p class="heading">Her çeyrek asır, mıntıkaların yenilgisinin yıldönümünün altını çizmek için abartılı kutlamalar, ekstra eğlence ve haraçlar için hazin bir dönemeç demekti. Doğal olarak bu gördüğüm ilk Çeyrek Asır Oyunları olacaktı. Fakat Capitol’ün ikinci Çeyrek Asır Oyunları için arenaya iki kat fazla haracın gönderilmesini talep ettiğini okulda buymuştum. Öğretmenler çok fazla detaya girmemişlerdi. O seneki Oyunları, 12. Mıntıka'dan Haymitch Abernathy'nin kazandığı düşünülünce, bu, gerçekten şaşkınlık verici bir durumdu.</p>

  <p class="heading">Octavia, "Haymitch kendini daha fazla ilgiye hazırlasa hiç fena olmaz," dedi. Haymitch bana arenada yaşadığı şahsi tecrübelerden hiç bahsetmedi. Ben de hiç sormadım. TV'de o seneki yarışmaların tekrar yayınlarını gördüysem bile, hatırlayamayacak kadar küçük yaşta olmalıyım. Fakat Capitol'ün Haymitch'e o günleri unutturmaya hiç niyeti yoktu. Peeta'yla benim Çeyrek Asır Oyunları'nda akıl hocalığı yapacak olmamız bir anlamda iyi bir şeydi; çünkü Haymitch'in zom olacağından hiç şüphem yoktu.</p>

  <p class="heading">Hazırlık ekibim, Çeyrek Asır Oyunları konusunda anlatacak hiçbir şey bırakmayınca, inanılmaz derecede saçma hayatlarından konuşmaya başlıyorlardı. Hiç tanımadığım bilmem kim hakkında, kim ne demiş, nasıl ayakkabılar almışlar ve doğum günü partisine herkesin kuş tüyleriyle donanıp gelmesinin ne büyük hata olduğuna dair uzun, upuzun bir hikaye.</p>

  <p class="heading">Kısa bir süre sonra, kaşlarım sızlıyordu, saçlarım pürüzsüz, ipek gibi ve tırnaklarım boyanmaya hazırdı. Görünüşe bakılırsa, soğuk hava yüzünden başka her yerim örtülü olacağı için, sadece ellerimi ve yüzümü hazırlama talimatı almışlardı. Flavius kendi alametifarikası olan mor ruju üzerimde denemek istedi ama sonra yüzümü ve tırnaklarımı renklendirmeye başladıkları zaman, pembe bir rujla yetindi. Seçtikleri renklere bakarak, Cinna'nın seksi değil, genç kız işi bir şeylerde karar kıldığını tahmin ettim. İyi. Baştan çıkarıcı olmaya çalışırsam kimseyi hiçbir şeye ikna edemezdim. Haymitch, Oyunlar'daki mülakatım için bana koçluk yaparken bunu açıkça ifade etmişti.</p>

  <p class="heading">Annem, biraz utangaç bir tavırla içeri girdi ve Cinna'nın, toplama gününde saçlarımı nasıl ördüğünü hazırlık ekibine göstermesini rica ettiğini söyledi. Ekiptekiler, bu haberi heyecanla karşıladı ve annemin saç örgüsünü büyük bir dikkatle izledi. Aynada, annemin bütün hareketlerini ilgiyle izleyen samimi yüz ifadelerini ve deneme sırası kendilerine gelince nasıl heveslendiklerini görebiliyordum. Aslında, üçü de anneme karşı o kadar gönülden saygılı ve iyilerdi ki,&nbsp;ortalıkta onlara üstünlük taslayarak dolaştığım için kendimi kötü hissettim. Capitol'de büyümüş olsam kim bilir ben nasıl biri olurdum ve nelerden bahsederdim? Belki de benim de en büyük üzüntüm, doğum günümde kuş tüylü kostümlerin giyilmiş olması olurdu.</p>

  <p class="heading">Saçlarım da yapılınca, aşağıya indim ve Cinna'yı oturma odasında beklerken buldum. Onu görmek bile umutlanmama yetiyordu. Her zamanki gibi görünüyordu; basit kıyafetler, kısa kahverengi saçlar ve sadece hafif, altın rengi bir göz kalemi. Kucaklaştık. Başkan Snow’la yaşadığımız sahneyi yumurtlamama ramak kaldı. Ama hayır, kararımı verdim. Önce Haymitch'e anlatacaktım. Bu yükü kimin kaldırabileceğini en iyi o bilirdi. Yine de Cinna'yla konuşmak çok kolaydı. Son zamanlarda, evle birlikte hayatımıza giren telefonda sık sık konuşmaya başladık. Aslında çok komik çünkü tanıdığımız hemen hiç kimsenin evinde telefon yoktu. Tabii ki Peeta'da var ama onu aramadım. Haymitch ise kendi telefonunu seneler önce söküp atmıştı. Arkadaşım Madge'in -belediye başkanının kızı- evinde de bir telefon vardı ama onunla konuşmak istediğimiz zaman, bu işi yüz yüze yapıyorduk. Başlangıçta telefon hiç kullanılmıyordu. Sonra Cinna yeteneğimi geliştirmek üzere, sık sık arar oldu.</p>

  <p class="heading">Her galibin bir yeteneği olmalı. Yeteneğiniz, okulda ya da mıntıkanızın sanayi kolunda çalışmak zorunda olmamanızdan istifade ederek zaman ayırmaya başladığınız yeni bir uğraş oluyor. Her şey, hakkında röportaj yapılabilecek her şey olabilir. Görünüşe göre, Peeta da bir yetenek edinmişti: Resim yapmak. Ailesinin fırınında pasta ve kurabiye süsleme işini senelerdir yapıyordu. Fakat şimdi, artık zengin olduğu için, tuvallere gerçek boya saçma lüksü var. Yasadışı avlanma olayını saymazsanız -ki onlar saymıyorlar- benim herhangi bir yeteneğim yoktu. Ya da şarkı söylemek—ki Capitol için hayatta şarkı söylemem. Annem, Effie Trinket'in ona gönderdiği listeden uygun alternatiflere ilgimi çekmek için bir hayli çaba harcadı. Yemek yapmak, çiçek aranjmanları düzenlemek, flüt çalmak. Bende tutmadı ama Prim her üçünde de çok yetenekli çıktı. Nihayet devreye Cinna girdi ve var olmadığı için ciddi anlamda gelişmeye ihtiyacı olan kıyafet tasarlama tutkumu geliştirmek konusunda yardım teklif etti. Evet, dedim çünkü bu sayede Cinna'yla konuşma fırsatı bulacaktım. Üstelik Cinna bütün işi yapacağına söz verdi.</p>

  <p class="heading">Oturma odasında bir şeyler hazırlıyordu: Kıyafetler, kumaşlar ve çizdiği tasarımların süslediği çizim tahtaları. Çizim tahtalarından birini aldım ve sözüm ona benim tasarlamış olduğum kıyafeti inceledim. "Biliyor musun, bence gelecek vaat ediyorum," dedim.</p>

  <p class="heading">Bana bir kucak dolusu kıyafet atarken "Hemen giyin, seni beş para etmez yaratık," dedi.</p>

  <p class="heading">Kıyafet tasarlamakla hiçbir ilgim olmayabilir ama Cinna'nın benim için yarattığı kostümlere bayıldım. Tıpkı şimdiki gibi. Kalın ve sıcak tutan bir malzemeden yapılma,&nbsp;dökümlü siyah pantolon. Çok rahat, beyaz bir gömlek. Yeşil, mavi ve gri kırçıllardan oluşan kedi yavrusu tüyü gibi yumuşacık yün kazak. Parmaklarımı acıtmayan bağcıklı deri çizmeler.</p>

  <p class="heading">"Kıyafetimi kendim mi tasarladım?"</p>

  <p class="heading">"Hayır ama kendi kıyafetlerini tasarlamak, benim gibi, yani moda kahramanın gibi olmak için can atıyorsun," dedi Cinna. Bana bir deste kart uzattı. "Seni değil, kıyafetleri çekerlerken bunları okuyacaksın. Önemsiyormuşsun gibi görünmeye çalış."</p>

  <p class="heading">Tam o sırada, Effie Trinket herkese "Uymamız gereken bir zaman çizelgesi var!" diye hatırlatmak üzere, turuncu peruğuyla çıkageldi. Kamera ekibine el sallarken beni yanaklarımdan öptü; sonra bana pozisyonumu almam için talimat verdi.</p>

  <p class="heading">Capitol'de her yere zamanında ulaşmamızı sadece Effie'ye borçlu olduğumuz için, ona uymaya gayret ettim. Ortalıkta bir süs bebeği gibi zıplamaya ve kıyafetleri havaya kaldırıp "Sizin de hoşunuza gitmedi mi?" tarzı şeyler söylemeye başladım.</p>

  <p class="heading">Ses ekibi, daha sonra görüntülerin üzerine oturtmak üzere kartlardaki notları okuyan neşeli sesimi kaydetti. Sonra, benim tasarımlarımı Cinna'nın tasarımlarını çekmek üzere beni odadan postaladılar.</p>

  <p class="heading">Prim, bugünün aktivitesine yetişebilmek için okuldan erken çıkmıştı. Şimdi mutfağın orta yerinde dikilmiş; bir başka ekibe röportaj veriyordu. Gözlerini öne çıkaran gök mavisi elbise içinde, uyumlu bir kurdeleyle arkaya toplanmış sarı saçlarıyla çok güzel görünüyordu. Parlak beyaz botlarının parmak uçlarına biraz fazla abanıyordu. Sanki her an koşmaya başlayacakmış gibi... Tıpkı...</p>

  <p class="heading">Bam! Göğsüme bir darbe inmiş gibi hissettim. Aslında, tabii ki, kimsenin bana vurduğu yoktu ama ben öyle keskin bir acı duyuyordum ki ister istemez bir adım geri çekildim. Gözlerimi sımsıkı yumdum ve Prim'i göremiyordum. Gördüğüm, 11.Mıntıka'nın haracı, arenadaki müttefikim Rue'dan başkası değildi. Ağaçtan ağaca kuş misali uçabiliyor, en ince dallara dahi tutunabiliyordu. Rue... Hayatını kurtaramadığım. Ölmesine izin verdiğim. Onu karnına saplanmış mızrakla yerde yatarken görür gibi oluyordum.</p>

  <p class="heading">Capitol'ün hıncından daha kimleri sakınamayacaktım, kim bilir? Başkan Snow'u tatmin edemezsem, başka kimler ölecekti?</p>

  <p class="heading">Cinna'nın üstüme bir palto giydirmeye çalıştığını fark edip kollarımı kaldırdım. İçli dışlı kürkün beni sarmaladığını hissettim. Daha önce gördüğüm hayvanların kürklerinden çok farklıydı. Ben paltonun beyaz kolunu okşarken, "Ermin," dedi. Deri eldivenler. Parlak kırmızı bir eşarp. Kürklü bir şeyler kulaklarımı örtüyordu. "Kulaklıklar sayende yeniden moda olacak."</p>

  <p class="heading">Kulaklıktan nefret ederim, diye düşündüm. Duymayı zorlaştırıyorlar.</p>

  <p class="heading">Arenadaki bir patlama sonucu tek kulağım neredeyse sağır olduğu için, kulaklıklardan iki kat nefret ediyordum. Galip gelince, Capitol kulağımı tedavi ettirdi ama yine de, zaman zaman kendimi kulağımı test ederken buluyordum. Annem ellerinin arasında sımsıkı tuttuğu bir şeyle, telaşlı adımlarla yanıma geldi. "Şans için," dedi.</p>

  <p class="heading">Bu, Madge'nin Oyunlar'a giderken bana hediye ettiği iğneydi. Altın bir halka içinde, uçar gibi kollarını açmış bir alaycıkuş. Rue'ya vermeye çalışmıştım ama almamıştı. Bana o iğne sayesinde güvendiğini söylemişti. Cinna iğneyi eşarbımın düğüm yerine tutturdu.</p>

  <p class="heading">Effie Trinket yanımıza gelip el çırptı. "Herkesin dikkatine! Galiplerin harika geçecek bir seyahat öncesinde bir araya gelecekleri ilk dış mekan çekimimizi yapmak üzereyiz. Pekala, Katniss. Kocaman bir gülümseme lütfen! Çok heyecanlısın, değil mi?"</p>

  <p class="heading">Bir an, lapa lapa yağmaya başlayan kar yüzünden pek net göremedim. Sonra evinin ön kapısından çıkmakta olan Peeta'yı seçtim. Zihnimde Başkan Snow'un direktifini duyabiliyordum: "Beni ikna et." Ve buna mecbur olduğumu biliyordum.</p>

  <p class="heading">Yüzümde kocaman bir gülümseme belirdi ve Peeta'nın olduğu tarafa doğru yürümeye başladım. Sonra, tahammülüm kalmamış gibi koşmaya başladım. Beni yakaladı, kendi etrafında döndürdü, ayağı kaydı -henüz takma ayağına tam olarak hakim değildi- ben üstte o altta, karın içine düştük ve aylardır ilk defa öpüştük. Bu, kürk, kar tanesi ve ruj dolu bir öpücüktü ama hepsinin altında, Peeta'nın her şeye kattığı istikrarı hissedebiliyordum. Ve yalnız olmadığımı biliyordum. Onu ne kadar incitmiş olursam olayım foyamı kameraların önünde ortaya çıkarmayacaktı. Beni yarı gönüllü bir öpücükle cezalandırmayacaktı. Hâlâ beni kollamaya devam ediyordu. Tıpkı arenada olduğu gibi. Her nasılsa, bu istek bende ağlama isteği uyandırıyordu. Oysa, ayağa kalkmasına yardım ettim ve eldivenli elimi koluna geçirip mutlu bir tavırla onu bizim eve doğru çektim.</p>

  <p class="heading">Günün geri kalan kısmı, tıpkı bir rüyada gibi, istasyona gidişimiz, herkesle vedalaşmamız, trenin hareket etmesi, eski ekibin -Peeta ve ben, Effie ve Haymitch, Cinna ve Portia (Peeta'nın stilisti)'nın- hatırlayamadığım kadar leziz bir akşam yemeği yememizle sürüp gitti. Sonra, üzerimde pijamam ve büyük bir sabahlıkla konforlu kompartımanımda oturup diğerlerinin uykuya dalmasını bekledim. Haymitch'in daha uzun saatler yatmayacağını biliyordum. Hava karanlıkken uyumayı sevmiyordu.</p>

  <p class="heading">Tren sessizleşince, terliklerimi giyip kapısına gittim. Kötü haber getirdiğimden eminmiş gibi, asık bir ifadeyle kapıyı açması için uzun süre beklemem gerekiyordu.</p>

  <p class="heading">Beni şarap kokusuyla az kalsın nakavt ederek "Ne istiyorsun?" dedi.</p>

  <p class="heading">"Seninle konuşmalıyım," diye fısıldadım.</p>

  <p class="heading">"Şimdi mi?" dedi. Kafamı salladım. "İyi bir şey olsa iyi olur," dedim. Bekliyor ama ben Capitol treninde sarf edeceğimiz her kelimenin kayda gireceğinden emindim. "Eee?" diye gürledi.</p>

  <p class="heading">Tren fren yapmaya başladı ve birden Başkan Snow’un beni izlediği, Haymitch'e açılmamdan hoşlanmadığı ve harekete geçip beni derhal öldürmeye karar verdiği fikrine kapıldım. Ama sadece yakıt takviyesi için durduk.</p>

  <p class="heading">"Tren çok havasız," dedim.</p>

  <p class="heading">Bu zararsız bir cümleydi ama Haymitch, gözlerini, anladığını gösterir şekilde kıstı. "Neye ihtiyacın olduğunu biliyorum." Beni yana itip yalpalayarak koridorun ilerisindeki bir kapıya yürüdü. Büyük bir mücadele sonucu kapıyı açtığı zaman, içeriye kar doldu. Haymitch aşağıya atladı.</p>

  <p class="heading">Bir Capitol görevlisi yardım etmek için yanımıza koştu ama Haymitch sendeleyerek toparlanmaya çalışırken, munis bir tavırla görevliye durmasını işaret etti. "Sadece biraz temiz hava almak istiyorum. Sadece bir dakika sürer." "Üzgünüm," dedim özür diler gibi. "Sarhoş. Ben onu ikna ederim." Aşağı atladım ve Haymitch'in peşinden, peronda karlara bata çıka yürüdüm. Haymitch duyulmayacağımızdan emin olduğu bir noktaya, trenin sonuna gelince durdu.</p>

  <p class="heading">Bana döndü.</p>

  <p class="heading">"Ne var?"</p>

  <p class="heading">Ona her şeyi anlattım. Başkanın ziyaretini, Gale konusunu ve ben bu işi yüzüme gözüme bulaştırırsam hepimizin öleceğini.</p>

  <p class="heading">Trenin kırmızı ışıklarında yüzü ayıldı ve sanki yaşlanıyor gibiydi. "O zaman sen de yüzüne gözüne bulaştırmazsın."</p>

  <p class="heading">"Bu seyahati sağ salim atlatmama yardım edersen..." diye söze girdim.</p>

  <p class="heading">"Hayır, Katniss," dedi. "Sadece bu seyahat meselesi değil."</p>

  <p class="heading">"Ne demek istiyorsun?" diye sordum.</p>

  <p class="heading">"Seyahati kotarsan bile, birkaç ay içinde bizi Oyunlar'a götürmek üzere geri gelecekler. Sen ve Peeta, bundan sonra her yıl akıl hocalığı yapmak durumundasınız. Ve her sene aşkınızı yeniden gündeme getirip özel hayatınızın detaylarını yayınlayacaklar. Ve senin o çocukla sonsuza dek mutlu yaşamak dışında bir seçeneğin olmayacak."</p>

  <p class="heading">Söylediklerinin etkisiyle sarsıldım. İstesem de, Gale'le bir hayat kuramayacaktım. Tek başıma yaşamama asla izin verilmeyecekti. Sonsuza dek Peeta'ya aşık kalmak zorundaydım. Capitol bunun için ısrar edecekti. Sadece on altı yaşında olduğum için annem ve Prim'le kalabilmek için sadece birkaç senem olacaktı. Ve sonra... Sonra...</p>

  <p class="heading">"Ne demek istediğimi anlıyor musun?" diye bastırdı.</p>

  <p class="heading">Kafamı salladım. Sevdiklerimin hayatta kalmasını -ve kendi canımı korumak istiyorsam benin için tek bir gelecek ihtimalinin olduğunu söyledi. Peeta'yla evlenmek zorunda kalacağımı.</p>
</body>
</html>
