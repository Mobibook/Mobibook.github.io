<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ateşi yakalamak_001</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h2 class="heading" style="text-align: center;"><b class="calibre1"><i class="calibre2">27</i></b></h2>

  <p class="heading">Sanki her şey aynı anda patlıyordu. Yerküre, adeta toz toprak ve bitki&nbsp;parçalarından oluşan bir duşa dönüşüyordu. Ağaçlar alev alıyordu. Hatta gökyüzü&nbsp;bile parlak renkli ışık çiçekleriyle donanıyordu. Gökyüzünün neden bombalandığını&nbsp;anlamakta güçlük çekiyordum. Ta ki yerde gerçek bir yok oluş yaşanırken,&nbsp;Oyunkurucuların gökyüzünde havai fişekler patlattıklarını fark edene kadar. Anlaşılan&nbsp;arenanın ve geriye kalan haraçların yerle bir oluşunu izlemenin yeterince eğlenceli&nbsp;olmaması ihtimaline karşılık, takviye yapıyorlardı. Ya da tüyler ürpertici sonumuzu&nbsp;ışıklandırma derdindeydiler.</p>

  <p class="heading">Hiç kimsenin hayatta kalmasına izin verirler mi acaba? Yetmiş Beşinci Açlık&nbsp;Oyunlarının bir galibi olacak mı? Belki de olmaz. Ne de olsa bu, bir Çeyrek Asır&nbsp;Oyunları ama... Başkan Snow'un karttan okuduğu cümle tam olarak neydi? "Yetmiş&nbsp;beşinci yıl dönümünde, asilere, içlerinden en güçlü olanların bile Capitol'ü alt&nbsp;edemeyeceklerini hatırlatmak için..."</p>

  <p class="heading">En güçlü olan bile zafere ulaşamayacaktı. Belki de başından beri bu&nbsp;Oyunlar'dan bir galip çıkarmak gibi bir niyetleri yoktu. Ya da belki de benim son&nbsp;başkaldırı girişimim, onları buna mecbur etti.</p>

  <p class="heading">Üzgünüm, Peeta, diye düşündüm. Seni kurtaramadığım için üzgünüm. Onu&nbsp;kurtarmak mı? Güç sahasını imha ederek, büyük ihtimalle, hayattaki son şansını da&nbsp;çalmış oldum; onu ölüme mahkum ettim. Belki de hepimiz kurallara göre&nbsp;oynasaydık, yaşamasına izin verirlerdi.</p>

  <p class="heading">Başımın üstünde beliren hava aracını son anda fark ettim. Ortalık sessiz olsaydı&nbsp;ve yakınlarda bir yerde bir alaycıkuş olsaydı, ormanın sessizliğe gömüldüğünü ve&nbsp;kuşun, Capitol'ün hava aracının yaklaştığını haber veren sesini duyabilirdim. Fakat bu&nbsp;bombardıman sırasında kulaklarımın bu kadar hassas bir sesi algılaması imkansızdı.</p>

  <p class="heading">Aracın pençesi üstüme indi. Metal pençeleri altıma doğru kaydılar. Haykırmak, kaçmak, bu pençeden kurtulmak istiyordum ama donmuş haldeydim. Elimden, beni yukarıda bekleyen karanlık gölgelere ulaşmadan öleceğimi ummaktan başka bir şey gelmiyordu. Hayatımın beni bir galip olarak taçlandırmasına izin vermedikleri gibi, ölümümü olabildiğince yavaş ve olabildiğince halka açık kılmak için ne gerekiyorsa yaptılar.</p>

  <p class="heading">Aracın içinde beni bekleyen yüzün Baş Oyunkurucu Plutarch Heavensbee'ye ait&nbsp;olduğunu görünce, en kötü korkularım doğrulanmış oldu. Tik-taklayan zeki bir saat&nbsp;ve sahaya yayılmış galiplerden kumlu güzel Oyunumu mahvettim. Başarısızlığının&nbsp;cezasını çekecek; büyük ihtimalle canından olacak ama önce benim&nbsp;cezalandırıldığımı görmek isteyecekti. Ellerini bana doğru uzattı ama beklentimin&nbsp;aksine vurmak yerine daha kötü bir şey yapıyordu. Baş parmağı ve işaret parmağıyla&nbsp;gözkapaklarımı kapatıyor ve beni karanlığın her tehlikeye açık boşluğuna mahkum ediyordu. Şimdi artık bana her şeyi yapabilirlerdi. Beni neyin beklediğini görme şansım dahi olmayacaktı.</p>

  <p class="heading">Kalbim öyle hızlı çarpıyordu ki, zaten kan içindeki yosun bandajımdan dışarı kanlar akmaya başladı. Düşüncelerim bulanıklaştı. Büyük ihtimalle, onlar beni hayata döndürmeyi başaramadan kan kaybından ölmüş olacaktım. Bayılmadan önce, içimden, koluma açtığı mükemmel yara için Johanna'ya bir teşekkür gönderdim.</p>

  <p class="heading">Bilincimi kısmen geri kazandığım zaman, üzeri takviyeli bir masada yattığımı hissettim. Ve sol koluma takılı hortumların ucundaki iğneleri. Beni hayatta tutmaya çalışıyorlardı çünkü olur da çabucak ve sessizce ölüp gidersem, zafer kazanmış olurdum. Hâlâ hareket etmekten, gözlerimi açıp elimi kaldırmaktan acizdim. Ancak sağ kolum biraz olsun güçlenmiş durumdaydı. Bir palet -hayır daha az hareketli bir şey, evet, bir sopa hissiyle- vücudumun üstünde duruyordu. Motor koordinasyonum sıfırdı, parmaklarımın yerlerinde olduklarından emin olamıyordum. Yine de kolumu tüpleri koparıp çıkarana, kadar sallamayı başardım. Bir bip sesi duyuldu ama sesin kimi çağırdığını görmeme yetecek kadar kendimde kalamadım.</p>

  <p class="heading">Yeniden kendime geldiğimde, ellerimin bağlandığını, hortumların yerlerine takıldığını gördüm. Gözlerimi açabiliyor, kafamı hafifçe oynatabiliyordum. Alçak tavanlı, gümüşi bir ışığın aydınlattığı bir odadaydım. Birbirine bakan iki sıra yatak vardı. Galip yoldaşlarım olduklarını tahmin ettiğim kişilerin nefes alıp verişlerini duyabiliyordum. Tam karşımda, neredeyse on farklı makineye bağlı halde yatan Beetee vardı. Zihnimin içinde, bırakın rahat rahat ölelim! diye haykırıyordum. Kafamı sedyeye biraz sertçe vurdum ve bir kez daha kendimden geçtim.</p>

  <p class="heading">Nihayet, gerçekten uyandığımda bütün sıkıntılarımın yok olduklarını fark ettim. Elimi kaldırdım ve hâlâ benim emrimle hareket edebilen parmaklara sahip olduğumu gördüm. Kendimi zorlayarak oturma pozisyonuna geçtim ve odayı yeniden odaklayabilir hale gelene dek, sedyeme sıkı sıkı tutundum. Sol kolum bandajlıydı ama hortumlar yatağın yanındaki bir standa asılı duruyorlardı.</p>

  <p class="heading">Odada, hâlâ tam karşımdaydı ve bir makine ordusuna bağlı halde yatan Beetee dışında, hiç kimse yoktu. Diğerleri neredeydiler? Peeta, Finnick, Enobaria ve... ve... Biri daha vardı değil mi? Bombalar başladığında, Johanna veya Chaff veya Brutus hâlâ hayattaydı. Bizi, ibret vermek için kullanacaklarından emindim. Diğerlerini nereye götürmüş olabilirler? Hastaneden hapishaneye mi aktardılar acaba?</p>

  <p class="heading">"Peeta," diye fısıldadım. Onu koruyabilmeyi o kadar çok istedim ki. Buna başarmaya hâlâ kararlıyım. Madem hayattayken güvenliğini sağlayamadım, o zaman onu hemen bulmalı ve Capitol onun için acı verici bir ölüm planlamadan, kendi ellerimle öldürmeliydim. Bacaklarımı sedyeden sarkıttım ve silah olabilecek bir şey bulabilmek için çevreme bakındım. Beetee'nin yatağının yanındaki masanın üstünde,&nbsp;steril naylonla kaplanmış birkaç şırınga duruyordu. Mükemmel. Tek ihtiyacım hava ve damarlarından birine tam isabetli bir atış olacaktı.</p>

  <p class="heading">Bir an duraksayıp Beetee'yi öldürmeyi düşündüm. Ancak bunu yaparsam monitörler ötmeye başlar ve Peeta'ya ulaşamadan yakalanırdım. Kendi kendime, eğer yapabilirsem, geri döneceğime ve Beetee'nin işini bitireceğime dair söz verdim.</p>

  <p class="heading">Üzerimde incecik bir gecelikten başka bir şey yoktu; bu yüzden şırıngayı kolumdaki yaranın bandajının içine soktum. Kapıda bekçi yoktu. Eğitim Merkezi'nin kilometrelerce altında ya da Capitol'ün sıkı sıkı korunan bir binasında olduğuma emindim. Nerede olduğumun bir önemi yoktu zaten. Ben kaçmıyordum, sadece bir görevi tamamlıyordum.</p>

  <p class="heading">Daracık bir koridorda sessizce ilerleyerek biraz aralık duran bir kapıya ulaştım. Kapının arkasında biri vardı. Şırıngayı çıkarıp avucumun içine koydum. Duvara adeta yapışarak içeriden gelen sesleri dinledim.</p>

  <p class="heading">"Yedi, On ve On İki'de iletişim kapandı. Ancak On Bir ulaşım üzerindeki kontrolünü sağladı, bu yüzden en azından onların biraz yiyecek çıkarabileceklerini umuyoruz."</p>

  <p class="heading">Plutarch Heavensbee. Sanırım. Gerçi onunla sadece bir defa konuştum. Boğuk bir ses bir soru sordu.</p>

  <p class="heading">"Hayır, üzgünüm," dedi Heavensbee. "Seni Dört'e ulaştırmam imkansız. Ancak onun olabildiğince çabuk getirilmesi için gerekli talimatları verdim. Elimden ancak bu kadarı geliyor, Finnick."</p>

  <p class="heading">Finnick. Beynim, şahit olduğum bu konuşmaya ve bu konuşmanın Plutarch Heavensbee'yle Finnick arasında geçiyor olduğuna bir anlam verebilmek için büyük mücadele veriyordu. Ne yani, Finnick Capitol için, bütün suçlarını kolayca affedecekleri kadar sevgili ve kıymetli miydi yoksa? Yoksa Beetee'nin neyin peşinde olduğu konusunda bir fikri yok muydu? Boğuk sesiyle bir şeyler daha söyledi. Çaresizliğin ağrılığını taşıyan bir şeyler.</p>

  <p class="heading">"Saçmalama. Bu yapabileceğin en kötü şey olur. Öldürülmesini garantilemiş olursun. Sen hayatta olduğun sürece, onu da yem olarak hayatta tutacaklardır," dedi Haymitch.</p>

  <p class="heading">Haymitch! Kapıyı itti ve son hızla içeri daldım. Haymitch, Plutarch ve çok feci durumdaki Finnick hiç kimsenin elini bile sürmediği yemeklerle donatılmış bir masanın çevresinde oturuyorlardı. Yuvarlak hatlı pencerelerden içeri gün ışığı doluyordu. Ve uzakta sıkı ağaçların tepeleri görünüyordu. Uçuyorduk.</p>

  <p class="heading">Haymitch hoşnutsuzluğunu sesine yansıtarak "Ne o tatlım? Kendi kendinin canına okuman bitti mi?" diye sordu. Ancak ben öne doğru sendeleyince hemen yanımda bitti ve beni bileğimden yakalayıp düşmeme engel oldu. Elime baktı.&nbsp;"Demek Capitol'e karşı sen ve şırıngan. İşte bu yüzden kimse plan yapma işini sana bırakmak istemiyor ya!" Ona anlamayan gözlerle baktım. "Bırak şunu." Sağ bileğimdeki basıncın gittikçe arttığını hissettim ve sonunda dayanamayıp yumruğumu açtım ve şırıngayı bıraktım. Beni Finnick'in yanındaki sandalyeye oturttu.</p>

  <p class="heading">Plutarch Önüme bir kase sebze çorbası koydu. Ve küçük bir ekmek somunu. Elime bir kaşık tutuşturdu. Haymitch'inkinden çok daha sevecen bir sesle "Ye," dedi.</p>

  <p class="heading">Haymitch tam karşımda oturuyordu. "Katniss. Sana olanları anlatacağım. Ben sözümü bitirene kadar tek bir soru dahi sormanı istemiyorum. Anlıyor musun?" Uyuşmuş gibi kafamı salladım. Ve bana şunları anlatmaya başladı:</p>

  <p class="heading">Çeyrek Asır Oyunları'nın ilan edildiği andan itibaren, bizi arenadan kaçırmak için bir plan yapılmaya başlanmış. 3, 4, 6, 7, 8 ve 11. Mıntıka galipleri bu plan konusunda farklı düzeylerde bilgilendirilmişler. Plutarch Heavensbee uzun senelerdir, Capitol'ü yıkmayı hedefleyen gizli bir örgütün parçasıymış. Telin silahların arasında olmasını o sağlamış. Beetee'nin görevi, güç sahasında bir delik açmakmış. Arenada aldığımız ekmek, kurtarma harekatının zamanıyla ilgili bir şifreymiş. Ekmeğin geldiği mıntıka, günü işaret ediyormuş. Üç.</p>

  <p class="heading">Ekmeğin sayısı da saati. Yirmi dört. Hava aracı 13. Mıntıka'ya aitmiş. Bonnie ve Twill, ormanda tanıştığım kadınlar, 13. Mıntıka'nın varlığı ve savunma becerileri konusunda haklıymışlar. Şu anda 13. Mıntıka'ya doğru dolambaçlı bir yolculuk yapmaktaymışız. Bu arada, Panem'deki mıntıkaların büyük kısmında geniş kapsamlı ayaklanmalar sürüyormuş.</p>

  <p class="heading">Haymitch, anlattıklarını takip edebildiğimden emin olmak için durdu. Ya da belki de şimdilik anlatacakları bundan ibaretti.</p>

  <p class="heading">Bütün bunları idrak edebilmem, tıpkı Açlık Oyunları'ndaki gibi, içinde sadece bir piyon olduğum bu kapsamlı planı sindirebilmem zor oldu. Rızam alınmadan, en ufak bir bilgi verilmeden kullanıldığım bir plan. Açlık Oyunları'nda en azından benimle oynandığının farkındaydım.</p>

  <p class="heading">Sözüm ona dostlarım meğer ne ketummuşlar.</p>

  <p class="heading">Sesim en az Finnick'inki kadar hırıltılı çıktı: "Bana söylemediniz."</p>

  <p class="heading">"Ne sana, ne Peeta'ya söylemedik. Bu riski alamazdık," dedi Plutarch.</p>

  <p class="heading">"Oyunlar sırasında saatle ilgili patavatsızlığımdan bahsetmenden bile endişeliydim." Cep saatini çıkardı ve başparmağını kristal yüzeyinin üstünde dolaştırmasıyla alaycıkuşun aydınlanması bir oldu. "Tabii ki. bunu sana gösterdiğim zaman, tek amacım, arenayla ilgili ipucu vermekti. Akıl hocası olarak. Güvenini kazanmak yolunda bir ilk adım olabilir diye düşündüm.&nbsp;Yeniden haraç olacağın aklımın ucundan dahi geçmiyordu."</p>

  <p class="heading">"Peeta ve benim neden planın dışında tutulduğumuzu hâlâ anlamıyorum," dedim.</p>

  <p class="heading">"Çünkü güç sahası havaya uçtuğunda, yakalamaya çalışacakları ilk haraçlar siz olacaktınız. Bu yüzden ne kadar az bilirseniz o kadar iyi olacaktı," dedi Haymitch.</p>

  <p class="heading">"İlk biz mi olacaktık? Neden?" Art arda dizilen bu düşünceleri zihnimde bir yerlere oturtmaya çalıştım.</p>

  <p class="heading">"Biz diğerlerinin sizi hayatta tutmak pahasına canımızı feda etmeyi kabul etmemizle aynı nedenden... " dedi Finnick.</p>

  <p class="heading">"Hayır, Johanna beni öldürmeye çalıştı," dedim.</p>

  <p class="heading">"Johanna seni kolundaki iz sürücüyü sökebilmek ve Brutus'la Enobaria'yı senden uzağa yönlendirmek için bayılttı," dedi Haymitch.</p>

  <p class="heading">"Ne?" Başım o kadar çok ağrıyordu ki, sözü birinin bırakıp bir diğerinin almasına dayanamadım. "Neden bahsettiğinizi..."</p>

  <p class="heading">"Seni kurtarmamız gerekiyordu; çünkü sen alaycıkuşsun, Katniss," dedi Plutarch. "Sen yaşadığın sürece devrim de yaşayacak."</p>

  <p class="heading">Kuş, iğne, şarkı, orman meyveleri, saat, kraker, alevlere karışan elbise... Ben alaycıkuşum. Capitol’ün aksi yöndeki çabalarına rağmen hayatta kalmayı başaran kız. Ayaklanmanın sembolü.</p>

  <p class="heading">Bonnie ve Twill'i ormanda kaçarken bulduğumda, bundan şüphelenmişim.</p>

  <p class="heading">Gerçi olayın boyutlarını hiç anlamamışım. Ama zaten anlamam istenmiyormuş. Haymitch'in 12. Mıntıka'dan kaçma ve kendi isyanımı başlatma planlarımı, hatta 13. Mıntıka'nın var olması fikrini küçümseyişini düşündüm. Hileler ve kandırmacalar. Ve Haymitch bunu, alaycılık ve sarhoşluk maskelerinin arkasında, bu kadar ikna edici biçimde ve uzun süre yapabildiyse, kim bilir başka ne yalanlar söylemiştir. Sanırım, biliyordum.</p>

  <p class="heading">Kalbimin binbir parçaya ayrıldığını hissederek "Peeta," diye fısıldadım.</p>

  <p class="heading">"Diğerleri Peeta'yı hayatta tuttular çünkü çok iyi biliyorduk ki o ölürse, hiç kimse seni bu ittifakın içinde tutamazdı," dedi Haymitch. "Ayrıca seni savunmasız bırakma riskini alamazdık." Bunları öylesine bir şeyler söyler gibi bir tavırla, yüz ifadesinde en ufak bir değişiklik olmadan söylüyordu ama yüzünün grileşmesine mani olamıyordu.</p>

  <p class="heading">"Peeta nerede?" diye sordum.</p>

  <p class="heading">"Johanna ve Enobaria'yla birlikte, Capitol tarafından alındı," dedi Haymitch.</p>

  <p class="heading">Ve nihayet, bakışlarını kaçırma nezaketini gösterdi.</p>

  <p class="heading">Teknik anlamda, silahsızdım. Ancak hiç kimse, tırnakların verebileceği zararı -hele hedef hazırlıksızsa- küçümsememeli. Masanın üstünden atladım ve tırnaklarımı Haymitch'in suratına geçirip kan akmasına ve tek gözünün zarar görmesine neden oldum. Sonrasında, ikimiz de birbirimize korkunç, gerçekten korkunç şeyler haykırdık. Finnick beni dışarı çıkarmaya çalıştı, Haymitch'in beni lime lime etmemek için kendini zor tuttuğunu biliyordum ama ben alaycıkuştum. Ben alaycıkuştum ve beni hayatta tutmak, bu haliyle bile yeterince zordu.</p>

  <p class="heading">Başka eller de Finnick'e yardım etti ve yeniden sedyeme yatırıldım. Kollarım bağlanıyor, vücudum denetim altına alınıyordu. Bu yüzden öfke içinde kafamı sedyeye vurdum. Koluma bir iğne battı ve başım o kadar çok ağrıdı ki sonunda pes ettim ve sesim çıkmaz olana kadar can çekişen bir hayvan gibi korkunç sesler çıkararak içli içli ağladım.</p>

  <p class="heading">İlaç uyumama değil, sakinleşmeme yarıyordu ve bana sonsuz kadar uzun gelen bir süre boyunca bu bulanık, donuk ve acı veren hüzne kısılıp kaldım. Hortumları yeniden takıp bana asla ulaşmayan teskin edici seslerle bir şeyler söylüyorlardı. Tek düşünebildiğim, bir yerlerde buna benzer bir sedyede yatan ve aslında sahip olmadığı bir bilgiyi vermesi için işkence gören Peeta'ydı.</p>

  <p class="heading">"Katniss. Katniss, çok üzgünüm." Finnick'in yanımdaki yataktan gelen sesi bilincime süzüldü. Belki de benzer acılar çektiğimiz içindir. "O ve Johanna için geri dönmek istedim ama kıpırdayamadım."</p>

  <p class="heading">Cevap vermedim. Finnick Odair'in iyi niyetinin hiçbir anlamı yoktu.</p>

  <p class="heading">"Onun durumu Johanna'dan daha iyi. Hiçbir şey bilmediğini hemen anlarlar. Ve onu, sana karşı kullanabileceklerini düşündükleri sürece, öldürmezler."</p>

  <p class="heading">Tavana bakarak "Yem olarak mı?" dedim. "Tıpkı Annie gibi değil mi, Finnick?"</p>

  <p class="heading">Ağladığını duyabiliyordum ama umurumda değildi. Büyük ihtimalle Annie'yi sorgulama zahmetine bile girmeyeceklerdi; kız çoktan kafayı yemiş. Seneler önce kendi Oyunlar'ı sırasında sıyırmış. Benim de aynı yönde ilerliyor olmam kuvvetle muhtemeldi. Belki de çoktan delirmeye başladım ve hiç kimsede bunu söyleyecek yürek yoktu. Kendimi yeterince deli hissediyordum.</p>

  <p class="heading">"Keşke ölseydi," dedi. "Keşke hepsi ölselerdi ve biz de ölseydik. En iyisi bu olurdu."</p>

  <p class="heading">Buna verilecek iyi bir cevap yoktu. Onları bulduğumda, elimde bir şırıngayla Peeta'yı öldürmeye gittim. Ölmesini gerçekten istiyor muydum? Gerçekten istediğim... Gerçekten istediğim onu geri alabilmekti. Ama artık onu asla geri alamayacaktım. İsyan kuvvetleri Capitol'ü bir şekilde alaşağı edebilseler bile, Başkan Snow'un son hamlesinin Peeta'yı boğazlamak olacağından emin olabilirdiniz. Hayır, onu asla geri alamayacaktım. Bu durumda, ölmesi en iyisiydi.</p>

  <p class="heading">Peki Peeta bunu anlayacak mı yoksa mücadeleye devam mı edecekti? O çok güçlü biriydi ve bir o kadar da iyi bir yalancıydı. Hayatta kalma şansının olduğunu düşünüyor mudur acaba? Hayatta kalıp kalmamak umurunda mı? Planlarının arasında bu yoktu. Hayatla ilişiğini çoktan kesmişti. Belki benim kurtarıldığımı öğrenirse, mutlu bile olabilirdi. Beni hayatta tutma görevini hakkıyla yerine getirmiş olduğunu hissederdi.</p>

  <p class="heading">Sanırım ondan, Haymitch'ten daha çok nefret ediyordum.</p>

  <p class="heading">Pes ettim. Konuşmayı, tepki vermeyi bıraktım ve getirdikleri yiyecek ve suyu geri çevirdim. Koluma istedikleri şeyi pompalayabilirlerdi ama yaşama arzusunu kaybetmiş birini yola devam ettirebilmek için bundan çok daha fazlası gerekirdi. Hatta, benim ölmem halinde, Peeta'nın yaşamasına izin vereceklerini bile düşünüyordum. Tabii ki özgür bir insan olarak değil; 12. Mıntıka'nın gelecekteki haraçlarına hizmet edecek bir Avox ya da onun gibi başka bir şey olarak. Belki o zaman kaçmanın bir yolunu bulabilirdi. Aslına bakarsanız, ölümüm onu hâlâ kurtarabilirdi.</p>

  <p class="heading">Kurtaramazsa da, ne yapalım? İnadına ölmek de yeterliydi. Bu kokuşmuş dünyadaki bütün insanlar arasında, Peeta ve beni, kendi Oyunları'nın piyona dönüştüren Haymitch'i cezalandırmak için. Ona güvendim. Kıymetli bildiğim şeyi, Haymitch'in ellerine emanet ettim. Ve o bana ihanet etti.</p>

  <p class="heading">"İşte bu yüzden kimse plan yapma işini sana bırakmak istemiyor ya!" dedi.</p>

  <p class="heading">Bu doğru. Aklı başında hiç kimse, plan yapma işini bana bırakmazdı. Ne de olsa dostla düşmanı ayırt etmekten bile acizdim.</p>

  <p class="heading">Benimle konuşmak üzere yanıma pek çok insan geliyordu ama çıkardıkları sesler, benim için ormandaki böceklerin çıkardığı çıtırtılardan pek de farklı değildi. Anlamsız ve uzak. Tehlikeliler ama sadece fazla yaklaşırsanız. Kelimeler seçilir hale geldiği anda bana daha fazla ağrı kesici vermelerini sağlayana kadar inledim; böylece her şey yoluna girdi.</p>

  <p class="heading">Ta ki bir ara gözümü açıp karşımda asla görmezden gelemeyeceğim bir yüz bulana kadar. Yalvarmaya, izah etmeye yeltenmeyecek ya da planımı yakarışlarla değiştirebileceğini düşünmeyecek biri. Çünkü zihnimin nasıl işlediğini gerçekten bilebilecek tek insan oydu.</p>

  <p class="heading">"Gale," diye fısıldadım.</p>

  <p class="heading">"Hey, Catnip." Elini uzattı ve alnıma düşen bir tutam saçı arkaya itti.</p>

  <p class="heading">Yüzünün tek tarafı yakın zamanda hafifçe yanmıştı. Tek kolu askıdaydı ve madenci gömleğinin altındaki bandajları görebiliyordum. Ona ne olmuştu böyle? Buraya nasıl gelmiş? Evde çok kötü bir şeyler yaşanmış olmalıydı.</p>

  <p class="heading">Tıpkı Peeta'yı unutmak gibi, diğerlerini hatırlamamak da mümkün değildi. Gale'e tek bir bakışım bile, hepsinin şimdiki zamana akması ve hatırlanmaları için yeterliydi.</p>

  <p class="heading">Nefesim kesilmiş gibi "Prim?" dedim.</p>

  <p class="heading">"Hayatta," dedi. "Annen de. Onları zamanında çıkarmayı başardım."</p>

  <p class="heading">"Yani artık On İkinci Mıntıka'da değiller mi?" diye sordum.</p>

  <p class="heading">"Oyunlar'dan sonra üzerimize uçaklar saldılar. Ateş bombaları attılar."</p>

  <p class="heading">Duraksadı. "Hob'a ne oldu biliyorsun."</p>

  <p class="heading">Biliyordum. Yanıp kül olduğunu gözlerimle gördüm. Her köşesi kömür tozuyla kaplı, o eski depo. Bütün mıntıka o şeyle kaplıydı. Ateş bombalarının Dikiş'e düşüşünü hayal ederken, içimde yepyeni bir korku uyanıyordu.</p>

  <p class="heading">"Artık On İkinci Mıntıka'da değiller mi?" diye tekrarladım. Sanki bunu yeterince söylersem gerçeği uzak tutabilirmişim gibi.</p>

  <p class="heading">Gale yumuşak bir sesle "Katniss," dedi.</p>

  <p class="heading">Bu sesi tanıyordum. Yaralı hayvanlara öldürücü darbesini indirmek için sokulurken, hep bu ses tonunu kullanırdı. Kelimelerin ağzından dökülmesine engel olmak ister gibi elimi kaldırdım ama o elimi yakaladı ve sımsıkı tuttu.</p>

  <p class="heading">"Sakın," diye fısıldadım.</p>

  <p class="heading">Ama Gale benden sır saklayacak biri değildi. "Katniss, artık 12. Mıntıka diye bir şey yok."</p>

  <div class="calibre10">
    <span class="calibre"><b class="calibre1"><i class="calibre2">İKİNCİ KİTABIN SONU</i></b><br class="calibre4" /></span>
  </div>
</body>
</html>
