<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ateşi yakalamak_001</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h2 class="heading1"><b class="calibre1"><i class="calibre2">13</i></b></h2>

  <p class="heading">Vücudum zihnimden önce tepki veriyordu. Kendimi dışarı attım, Galipler Köyünün yeşilliklerini hızla geride bırakarak karanlığa daldım... Çoraplarım ıslak zemin yüzünden sırılsıklam oldu, rüzgarın keskin ısırığını tenimde hissettim ama durmadım. Nereye? Gidilecek neresi var ki? Tabii ki orman...</p>

  <p class="heading">Nasıl bir kapana kısıldığımı ancak çite varıp vızıltıyı duyunca hatırladım. Nefes nefese, geri çekildim, topuklarımın üstünde dönüp yeniden koşmaya başladım. Sonrasında hatırladığım ilk şey, kendimi, Galipler Köyü’ndeki boş evlerden birinin bodrum katında dizlerimin ve ellerimin üstünde buluşum oldu. Başımın üstündeki küçük havalandırma deliklerinden içeri cılız bir ay ışığı doluyordu. Üşüyordum, ıslak ve soluksuzdum ama kaçış girişimim içimde yükselen histeriyi yatıştırmayı başaramadı. Bir an önce serbest bırakılmazsa, o histerinin içinde boğulup gidecektim. Tişörtümün önünü kıvırıp ağzımın içine tıkadım ve çığlık atmaya başladım. Bunun ne kadar sürdüğünü bilmiyordum. Fakat nihayet durduğumda, sesim neredeyse tamamen kısılmış oldu.</p>

  <p class="heading">Yere kıvrıldım, gözlerimi beton zemine vuran ay ışığına diktim. Arena. Kabuslar ülkesi. Döneceğim yer orasıydı. Böyle bir şeyi hiç beklemediğimi itiraf etmeliydim. Sayısız ihtimal düşündüm, evet. Halkın önünde aşağılanmak, işkence görmek, idam edilmek. Vahşi doğada, peşimde Barış Muhafızları ve hava araçlarıyla kaçak olarak yaşamak. Peeta'yla evlenmek ve çocuklarımızın zorla arenaya sürüklendiklerini görmek. Fakat kendimi Oyunlar'da tekrar yarışmacı olarak göreceğim hiç aklıma gelmemişti. Neden? Çünkü daha önce böyle bir şey yaşanmamıştı. Galiplerin isimleri, toplama kuralarından ömürlerinin sonuna kadar çıkarılırdı. Kazanman halinde, bunu garantiliyordun. Bugüne kadar.</p>

  <p class="heading">Yerde, boya yapıldığı zaman kullanılan türden, ince bir örtü vardı. Battaniye misali üstüme çektim. Uzakta birileri ismimi sesleniyordu. Fakat şu an için, kendime hayatta en çok sevdiğim insanları bile düşünmeme hakkı tanıdım. Sadece kendimi düşündüm. Ve beni bekleyenleri.</p>

  <p class="heading">Örtü kaskatıydı ama sıcak tutuyordu. Kaslarım gevşedi, kalp atışım yavaşladı. Küçük çocuğun elindeki ahşap kutu, Başkan Snow'un zarfı çıkarışı gözümün önünde canlandı. Yetmiş beş sene önce kaleme alman Çeyrek Asır Oyunları gerçekten böyle miydi acaba? Bana hiç mümkün gelmiyordu. Capitol'ün bugün karşı karşıya olduğu belalar için fazla kusursuz bir cevaptı. Bir taşla, hem benden kurtulma hem de mıntıkaları yatıştırma şansına erişiyorlardı.</p>

  <p class="heading">Başkan Snow'un sesi zihnimde canlandı. "Yetmiş beşini, yıl dönümünde, asilere, içlerinden en güçlü olanların bile Capitol'ü alt edemeyeceklerini hatırlatmak için, erkek ve dişi haraçlar, mevcut galipler havuzundan seçilecek."</p>

  <p class="heading">Evet, galipler aramızda en güçlülerdi. Arenada hayatta kalmayı başarıp geri kalanımızı boğan açlık ilmeğinden bir şekilde sıyrılmayı başaranlar, onlardı. Onlar ya da belki de biz demeliyim, umudun olmadığı bir yerde, umudun cisimleşmiş halleri. Şimdi, o umudun bile bir yanılsama olduğunu ispatlamak için içimizden yirmi üç tanesi yaşama veda edecekti.</p>

  <p class="heading">Geçen senenin galibi olduğuma seviniyordum. Aksi takdirde, diğer galipleri, sadece TV ekranında boy gösterdikleri için değil her yılın Oyunlar'ında misafir oldukları için şahsen tanıyor olurdum. Hepsi Haymitch gibi sürekli akıl hocalığı yapmaya mecbur olmasa da, çoğu her sene Capitol'e gelirlerdi. Pek çoğunun arkadaş olduklarını tahmin ediyordum. Oysa ben sadece iki arkadaşımdan birini öldürmek konusunda endişe duyacaktım: Haymitch ya da Peeta. Haymitch ya da Peeta!</p>

  <p class="heading">Doğrulup oturdum ve üzerimdeki örtüyü bir kenara attım. Aklımdan neler geçiyordu böyle? Haymitch ve Peeta'yı hiçbir şekilde öldüremezdim. Fakat içlerinden biri arenada benimle olacaksa; bu, değişmez bir gerçekti. Hatta kim olacağına çoktan karar verilmiş bile olabilirdi. Kim seçilirse, diğerinin onun yerine gönüllü olma fırsatı olacaktır. Neler olacağını şimdiden biliyordum. Peeta, Haymitch'ten, ne pahasına olursa olsun, benimle arenaya çıkmasına izin vermesini isteyecekti. Benim için. Beni korumak için.</p>

  <p class="heading">Bodrumda oradan oraya sendeliyor, bir çıkış noktası arıyordum. Buraya nasıl girdim acaba? Basamakları çıkıp mutfağa ulaştım ve kapıdaki camın paramparça edilmiş olduğunu gördüm. Ellerim bu yüzden kanıyor olmalıydı. Telaşla geceye karıştım ve doğruca Haymitch'in evine gittim. Mutfak masasında, bir elinde yarıya inmiş bir şişe içki, diğer elinde bıçağıyla tek başına oturuyordu. Zil zurna sarhoştu.</p>

  <p class="heading">"Ah, işte geldi. Perişan halde. Nihayet kafan hesaba işledi, ha, tatlım? İçeri tek başına girmeyeceğine uyandın galiba... Ve şimdi buraya geldin çünkü benden... Ne isteyeceksin?"</p>

  <p class="heading">Cevap vermedim. Pencere açıktı ve içeri dolan rüzgar, sanki dışarıdaymışım gibi, tenimi ısırıyordu.</p>

  <p class="heading">"Çocuk için daha kolay olduğunu itiraf etmem gerekti Daha ben şişenin mührünü açmayı başaramadan buradaydı. Ona içeri girmesi için ikinci bir şans vermem için yalvardı. Ya sen ne diyebilirsin?" Ses tonumu taklit ediyordu. "Haymitch. lütfen Peeta'nın yerini sen al, çünkü her şeyin denk olduğa düşünülürse, senden çok Peeta'nın hayatının geri kalanı için bir şansının olmasını tercih ederim."</p>

  <p class="heading">Dudağımı ısırdım; çünkü daha kelimeler Haymitch'in ağzından dökülürken, istediğim şeyin bu olmasından korkuyordum. Haymitch'in ölümü pahasına bile olsa, Peeta yaşamalıydı. Hayır. Hayır. Haymitch berbat biri olabilirdi ama o artık ailemden biriydi. Buraya ne için geldim, diye düşünüyordum. Buraya ne istemeye gelmiş olabilirim?</p>

  <p class="heading">"Bir içki içmek için geldim," dedim.</p>

  <p class="heading">Haymitch bir kahkaha koy verdi ve şişeyi önüme çarparak bıraktı. Şişenin ağzını&nbsp;kolumla sildikten sonra, bir iki fırt çekmemle deli gibi öksürmeye başlamam bir oldu.&nbsp;Kendimi toplamam biraz zaman aldı; o zaman bile gözlerimden ve burnumdan&nbsp;dumanlar çıkmaya devam ediyordu. Fakat likör içimi bir ateş gibi yaktı ve bundan çok&nbsp;hoşlandım.</p>

  <p class="heading">Kendime bir sandalye çekerken umursamaz bir tavırla "Belki de sen olmalısın,"&nbsp;dedim. "Hayattan zaten nefret ediyorsun."</p>

  <p class="heading">"Çok doğru," dedi Haymitch. "Ve son defa senin hayatını kurtarmaya&nbsp;çalıştığıma göre, sanırım bu defa da çocuğu kurtarmaya mecburum."</p>

  <p class="heading">Burnumu silip şişeyi yeniden kafama dikerken "Bak, bu da doğru," dedim.</p>

  <p class="heading">"Peeta'nın tezi şu: Geçen defa seni seçtiğim için, ona borçluymuşum. İstediği&nbsp;herhangi bir şeyi yapmam gerekiyormuş. Ve onun istediği, seni korumak için yeniden&nbsp;arenaya girmekmiş," dedi Haymitch.</p>

  <p class="heading">Biliyordum. Peeta'nın ne yapacağını tahmin etmek zor değildi. Ben bodrum&nbsp;katının zemininde yuvarlanıp sadece kendimi düşünmekle meşgulken, o da burada&nbsp;sadece beni düşünüyordu. "Utanç," hissettiklerimi dile dökmek için yeterince güçlü&nbsp;bir sözcük değildi.</p>

  <p class="heading">"Yüzlerce hayat yaşasan bile onu hak edemeyebilirsin, biliyorsun," dedi&nbsp;Haymitch.</p>

  <p class="heading">"Evet, evet," dedim ters ters. "Bu üçlüde en üstün kişinin o olduğuna hiç şüphe&nbsp;yok. Eee, ne yapacaksın?"</p>

  <p class="heading">"Bilmiyorum." Haymitch iç geçirdi. "Yapabilirsem, seninle içeri girerim belki. Gerçi, kurada adım çıksa bile, bir anlamı olmayacak. O, benim yerime gönüllü olacak."</p>

  <p class="heading">Bir süre derin bir sessizlik içinde oturduk. "Arena senin için çok kötü olacak,&nbsp;değil mi?" diye sordum. "Herkesi tanıdığına göre..."</p>

  <p class="heading">"Ah, sanırım benim olduğum her yerin katlanılmaz olacağına güvenebiliriz."</p>

  <p class="heading">Başıyla şişeyi işaret etti. "Şunu geri alabilir miyim?"</p>

  <p class="heading">"Hayır." Şişeyi kollarımla sardım. Haymitch masanın altından ikinci bir şişe&nbsp;çıkarıp kapağını çevirdi. Fakat ben oraya sadece bir içki içmek için gitmediğimi fark&nbsp;ettim. Haymitch'ten isteyeceğim başka bir şey daha vardı. "Pekala. Ne istediğimi&nbsp;buldum," dedim. "Olur da Peeta ve ben arenaya girersek bu defa onu hayatta&nbsp;tutmaya çalışacağız."</p>

  <p class="heading">Kan çanağı gözlerinden bir kıpırtı geçti. Acı.</p>

  <p class="heading">"Dediğin gibi, ne yaparsak yapalım, sonuç kötü olacak. Peeta her ne isterse istesin, kurtarılma sırası onda. İkimiz de ona borçluyuz." Sesim yalvarır gibi çıktı.</p>

  <p class="heading">"Hem, Capitol benden o kadar çok nefret ediyor ki, şimdiden ölü sayılırım. Peeta'nınsa hâlâ bir şansı olabilir. Lütfen, Haymitch. Bana yardım edeceğini söyle."</p>

  <p class="heading">Kaşlarını çatarak şişesine baktı; söylediklerimi tartıyordu ve nihayet "Pekala," dedi.</p>

  <p class="heading">"Teşekkürler," dedim. Şimdi gidip Peeta'yı görmem gerekti ama bunu hiç istemiyordum. Başım, içki yüzünden dönüyordu ve o kadar bitik durumdayım ki bu halimle bana neler kabul ettirebileceğini kim bilebilirdi? Hayır. Şimdi eve dönmem, annem ve Prim'le yüzleşmem gerekti.</p>

  <p class="heading">Ben, evimin ön basamaklarını yalpalayarak çıkarken kapı açıldı ve Gale beni kollarının arasına çekti. "Yanılmışım," diye fısıldadı. "O zaman gitmeliymişsin." "Hayır," dedim. Odaklanmakta güçlük çektim. İçki şişeden dışarı, Gale'in ceketine dökülüp durdu. Ama o bu durumu umursamıyordu.</p>

  <p class="heading">"Çok geç değil," dedi.</p>

  <p class="heading">Omzunun üstünden, kapı eşiğinde, birbirlerine sımsıkı sarılmış annem ve Prim'i gördüm. Biz kaçıyorduk. Onlar ölüyordu. Ve şimdi korumam gereken Peeta vardı. Nokta. "Çok geç," dedim. Dizlerimin bağı çözüldü, Gale beni tutup doğrulttu. Alkol zihnimi ele geçirirken şişenin elimden kayıp yerde paramparça olduğunu duydum. Artık her konudaki hakimiyetimi kaybettiğime göre, gayet isabetli bir hareketti.</p>

  <p class="heading">Uyanınca, kendimi, beyaz likör yeniden sahneye teşrif etmeden önce, son anda tuvalete attım. Likör gırtlağımdan yukarı tırmanırken, en az inerken olduğu kadar yakıcı bir etki bırakıyordu; ancak tadı iki kat kötüydü. Kusmam biterken ter içinde kaldı ve zangır zangır titriyordum ama en azından o zımbırtının büyük kısmını içimden atmış oldum. Gerçi, kan dolaşımıma yeterince karıştığı için, zonklayan bir baş ağrısı, kavruk bir ağız ve kaynayan bir mideyle baş başaydım. Ancak duşu açıp ılık suyun altında birkaç dakika durduktan sonra iç çamaşırlarımın hâlâ üstümde olduklarını fark ettim. Annem kirli kıyafetlerimi çıkarıp beni yatağıma tıkmış olmalıydı. Islak çamaşırlarımı lavaboya atıp kafama şampuan döktüm. Ellerim acıyordu; işte o zaman, bir elimin avucunda, diğerinin de üst yan tarafında kalan küçük ve düzensiz dikişleri fark ettim. Dün gece cam kapıyı kırdığımı hayal meyal hatırlıyordum. Vücudumu baştan ayağa ovalarken, arada, duşun orta yerinde, kusma molası verdim. Kusmuğumun çoğu safradan oluşuyordu; tatlı kokulu köpüklere karışarak, küvetin giderinde gözden kayboldu.</p>

  <p class="heading">Nihayet temizlenince, üstüme bir bornoz geçirdim, suları akan saçlarıma aldırmadan yatağıma döndüm. Battaniyemin altına girerken, zehirlenmek böyle bir şey olmalı diye düşünüyordum. Merdivenlerdeki ayak sesleri, önceki akşamki panik duygumu tazeliyordu. Annemi ve Prim'i görmeye hazır değildim. Tıpkı, toplama&nbsp;gününde vedalaşırken olduğu gibi, sakin ve güven veren bir görüntü çizebilmek için kendimi toplamam gerekti. Güçlü olmalıydım. Kendimi zorlayarak yatağın içinde doğruldum. Islak saçlarımı zonklayan şakaklarımdan geriye ittim ve kendimi bu karşılaşmaya hazırlıyordum. Ellerinde çay ve kızarmış ekmek, yüzlerinde endişeyle kapıda belirdi. Söze bir şakayla girmeye niyetlenerek ağzımı açtım ve daha o anda gözyaşlarına boğuldum.</p>

  <p class="heading">Güçlü halim, buraya kadardı.</p>

  <p class="heading">Annem yatağımın yanına oturdu, Prim yanıma kıvrıldı, ikisi de sakinleştirici sesler çıkararak bana sımsıkı sarıldılar. Ta ki göz pınarlarım kuruyana kadar. Sonra, annem beni kızarmış ekmek ve çayla beslerken, Prim bir havlu getirip saçlarımı kurulamaya, düğümlerini açmaya koyuldu. Bana sıcacık pijamalar giydirip üstümü sımsıkı örttüler. Bir süre sonra yeniden uykuya daldım.</p>

  <p class="heading">Yeniden kendime geldiğimde, odaya dolan ışığa bakarak, saatin akşamüstüne yaklaştığını tahmin ettim. Başucumda bir bardak su duruyordu; büyük bir susuzlukla bir dikişte içtim midemde ve başımda hâlâ biraz tuhaflık vardı ama öncesine göre çok daha iyiydim. Kalktım, giyinip saçlarımı ördüm Aşağı inmeden önce, merdivenlerin başında bir süre duraksadım. Çeyrek Asır Oyunları'yla ilgili haberleri ele almaktaki başarısızlığımdan dolayı biraz mahcuptum. Dengesiz kaçışım, Haymitch'le kafa çekişim, ağlayışım. Şartlar düşünüldüğünde sanırım bir günlük bir hoşgörüyü hak ediyordum. Gerçi, kameraların bu halimi görüntüleyememiş olmalarına da sevinmiyor değildim.</p>

  <p class="heading">Aşağı indiğim zaman, annem ve Prim beni bir kez daha kucakladılar; fakat aşırı duygu gösterilerinden kaçındılar. Durumumu kolaylaştırmak için kendilerini tuttuklarını biliyordum. Prim'in yüzüne bakarken, daha dokuz ay önce, toplama gününde arkada bıraktığım o ürkek kızdan bir iz bulmakta zorlandım. O can sıkıcı dönem ve sonrasında yaşananlar -mıntıkadaki acımasızlıklar, annem şu aralar çok yoğun olduğu için kendi elleriyle tedavi etmek zorunda kaldığı onca hasta ve yaralı- Prim'i bir hayli olgunlaştırdı. Hatta fiziksel olarak da bayağı büyüdü; artık hemen hemen aynı boydaydık ama daha büyük görünmesinin nedeni uzayan boyu değildi.</p>

  <p class="heading">Annem bir fincana kepçeyle sebze çorbası boşalttı. Haymitch'e götürmek için ikinci bir fincan istedim. Sonra, çimlerin üstünden Haymitch'in evine doğru yürümeye başladım. Onu yeni yeni uyanırken buldum, çorbayı yorum yapmadan kabul etti. Çorbalarımızı yudumlayıp batmaya hazırlanan güneşi seyrederken, sessizce -neredeyse huzur içinde- oturduk. Üst katta birinin dolaştığını duydum. Hazelle'dir diye tahmin ettim ama birkaç dakika sonra Peeta aşağı indi ve masaya içi boş içki şişeleriyle dolu bir koli bıraktı.</p>

  <p class="heading">"İşte, tamamdır," dedi.</p>

  <p class="heading">Haymitch, bütün gücünü, bakışlarını şişelere sabitlemeye harcadığı için, ben konuştum. "Ne tamam?"</p>

  <p class="heading">"Bütün içkileri lavaboya döktüm," dedi Peeta.</p>

  <p class="heading">Bu cümle Haymitch'i sersemliğinden arındırmaya yetti. Kulaklarına inanamayarak kolinin üstüne atladı. "Ne yaptım dedin?"</p>

  <p class="heading">"Hepsini attım," dedi Peeta.</p>

  <p class="heading">"Yerine yenilerini alır," dedim.</p>

  <p class="heading">"Hayır, almayacak," dedi Peeta. "Bu sabah Ripper'ın izini buldum ve ikinizden birine bir şişe bile içki sattığı anda, onu ihbar edeceğimi söyledim. Emin olmak için cebine biraz da para koydum. Hem zaten Barış Muhafızları'nın nezarethanesine dönmek istediğini de sanmıyorum."</p>

  <p class="heading">Haymitch bıçağını savurdu ama Peeta, hastalıklı sayılabilecek bir hızla, bıçağın yönünü değiştirdi. Öfkeleniyordum. "Ne yaptığı senin üzerine vazife mi?"</p>

  <p class="heading">"Hem de nasıl. Sonuç ne olursa olsun, ikimiz yeniden arenaya dönerken, birimiz akıl hocalığı görevini üstleneceğiz. Bu ekipte bir ayyaş bulundurma lüksümüz yok. Özellikle de senin gibisini, Katniss," dedi Peeta.</p>

  <p class="heading">Öfke içinde "Ne?" diye haykırdım. Akşamdan kalma olmasam, çıkışımın etkisi daha büyük olabilirdi. "Ben hayatımda sadece bir kez, dün gece sarhoş oldum!"</p>

  <p class="heading">"Evet ve haline bir bak istersen," dedi Peeta.</p>

  <p class="heading">Duyurunun ardından Peeta'yla ilk karşılaşmamızdan ne beklediğimi bilmiyordum. Belki bir kucaklaşma ve bir iki öpücük. Belki biraz teselli. Ama bunu beklemediğim kesindi. Haymitch'e döndüm. "Merak etme, ben sana içki bulurum."</p>

  <p class="heading">"O zaman ben de ikinizi birden ihbar ederim. Boyundurukta ayılırsınız."</p>

  <p class="heading">Haymitch "Bütün bunların kime ne yararı var?" diye sordu.</p>

  <p class="heading">"Şu yararı var. İçimizden iki kişi Capitol'den geri dönecek. Bir galip ve bir akıl hocası," dedi Peeta. "Effie bana hayattaki bütün galiplerin kayıtlarını gönderecek. Oyunlarını seyredip mücadele şekilleri hakkında ne gerekiyorsa öğreneceğiz. Kilo alıp güçleneceğiz. Kariyerler gibi hareket etmeye başlayacağız. İkinizin hoşuna gitse de gitmese de, birimiz o arenadan galip ayrılacağız."</p>

  <p class="heading">Hışımla odadan çıktı ve ön kapıyı çarptı. Çarpma sesi karşısında Haymitch de, ben de yüzümü buruşturduk.</p>

  <p class="heading">"Kendilerini herkesten üstün gören insanlardan hiç hoşlanmıyorum," dedim.</p>

  <p class="heading">Haymitch "Hoşlanılacak neleri var ki?" diye homurdanırken boş şişenin dibinde kalan son damlaları kafasına dikmeye çalıştı.</p>

  <p class="heading">"Sen ve ben," dedim. "Bizi eve döndürmeyi planlıyor."</p>

  <p class="heading">Haymitch "O zaman şapa oturacak demektir," dedi.</p>

  <p class="heading">Fakat birkaç gün sonra, Kariyerler gibi hareket etmeye razı geldik; çünkü Peeta'nın Oyunlar'a hazırlamasını sağlamanın başka yolu yoktu. Her akşam, diğer galiplerin kazandığı Oyunlar'ın eski görüntülerini seyrediyorduk. Zafer Turu boyunca hiçbiriyle karşılaşmadığımızı fark ettim; tuhaf bir durumdu. Konuyu gündeme getirdiğim zaman, Haymitch, Başkan Snow'un isteyeceği son şeyin, ayaklanma potansiyeli olan mıntıkalarda, Peeta ve benim -özellikle benim diğer galiplerle sıkı bağlar kurduğumuzu halka göstermek olacağını söyledi. Galiplerin özel bir statüsü vardı; onların da Capitol'e meydan okuyuşumu destekler gibi bir görüntü çizmeleri, politik anlamda müthiş bir hata olurdu. Yaş konusunu gözden geçirirken, bazı rakiplerimizin yaşça bir hayli büyük olabileceklerini fark ettim. Bu hem hüzün, hem de güven veren bir tamaydı. Peeta bol bol not alıyordu, Haymitch rakiplerimizin kişilikleri hakkında bilgi vermeye gönüllü oldu ve yavaş yavaş rakiplerimizi tanır hale geldik.</p>

  <p class="heading">Her sabah, bedenlerimizi güçlendirmek için egzersiz yapıyorduk. Koşuyor, ağırlık kaldırıyor, kaslarımızı geriyorduk. Her öğleden sonra mücadele kabiliyetlerimiz -bıçak atma, bire bir dövüşme gibi- üzerinde çalışıyorduk. Hatta onlara ağaca tırmanmayı bile öğretiyordum. Resmi olarak, haraçların eğitim almamaları gerekti ama bizi durdurmaya çalışan kimse yoktu. 1. , 2. ve 4. Mıntıka haraçları, normal senelerde bile, mızrak ve kılıç kullanma yetenekleriyle donanmış halde geliyorlardı. Bizim yaptığımız, onlarınkinin yanında hiç kalırdı.</p>

  <p class="heading">Haymitch'in bedeni, uzun seneler boyunca hor görüldükten sonra, ilerleme kaydetmemekte direniyordu. Hâlâ dikkat çekecek kadar güçlüydü ama en kısa koşular bile nefesini kesiveriyordu. Ve her gece elinde bir bıçakla uyuyan birinin, savurduğu bıçağı en azından evin yan duvarına isabet ettirmesini beklerdiniz. Ancak Haymitch'in elleri o kadar feci titriyordu ki, bunu başarması bile haftalar alıyor.</p>

  <p class="heading">Diğer taraftan, Peeta ve ben, bu yeni rejim altında büyük başarı kaydettik. Bu sayede kendimi oyalayacak bir şeyler bulmuş oldum. Sadece ben değil, hepimiz, yenilgiye boyun eğmek dışında bir şeyler yapma fırsatı edindik. Annem, bizi, kilo almamızı hedef alan bir diyete soktu. Prim, yorgun kaslarımıza bakım yaptı. Madge, babasının Capitol gazetelerini gizli gizli bize taşıdı. Galiplerin galibinin kim olacağı konusunda tahminler, bizi favori gösteriyordu. Haymitch Ve Peeta'yı zerre kadar sevmese de, Gale bile, pazar günleri bize katılıyordu ve bize kapan kurmakla ilgili ders veriyordu. Aynı anda hem Peeta hem de Gale'le konuşuyor olmak, bana biraz tuhaf geliyordu ama her ikisi de benimle ilgili dertlerini şimdilik, bir kenara bırakmış gibi görünüyorlardı.</p>

  <p class="heading">Hatta bir gece, ikimiz birlikte kasabaya yürürken, Gale "Keşke ondan nefret&nbsp;etmek daha kolay olsaydı," diye itiraf etti.</p>

  <p class="heading">"Bana mı söylüyorsun?" dedim. "Arenada ondan nefret edebilseydim, şu anda bu rezilliği çekiyor olmazdık. Peeta ölmüş olurdu ve ben tek başıma galipliğimin keyfini çıkarıyor olurdum."</p>

  <p class="heading">"Ya biz? Biz ne olurduk, Katniss?"</p>

  <p class="heading">Ne diyeceğimi bilemeyerek duraksadım. Peeta olmasaydı, kuzenim ilan edilmesi için bir neden olmayacak sözde kuzenimle durumumuz ne olurdu? Beni yine öper miydi ve ben bunu yapmakta özgür olduğumu bilerek ona karşılık verir miydim? Farklı şartlarda, galip olmanın beraberinde getireceği para ve yiyeceğin eseri güvence ve güvenlik yanılsamalarıyla kendimden geçerek, ona açılır mıydım? Her halükarda, toplama günü kabusu, çocuklarımızın adının çıkması ihtimali, bize rahat vermezdi. Gerçekte istediğim ne olursa olsun...</p>

  <p class="heading">"Her pazar günü olduğu gibi avlanıyor olurduk," dedim. Sorusuna karşılık böyle bir cevap beklemediğini biliyordum ama dürüstçe verebileceğim en iyi cevap buydu. Gale, kaçıp gitmemem sayesinde, onu Peeta'ya tercih ettiğimi biliyordu. Bana göreyse, olabilecekler konusunda çene yormanın kimseye faydası yoktu. Peeta'yı arenada öldürmüş olsam bile, hiç kimseyle evlenmek istemezdim. Ben sadece, insanların hayatlarını kurtarabilmek için nişanlandım ve girişimim, tamamen geri tepti.</p>

  <p class="heading">Her halükarda, Gale'le yaşayacağımız herhangi bir duygusallığın onu tehlikeli bir şey yapmaya itmesinden korkuyordum. Haymitch'in de dediği gibi, 12. Mıntıka buna hazır değildi. Hatta, Çeyrek Asır Oyunları'nın ilan edildiği günden bu yana, daha da az hazır olduğu söylenebilirdi. Çünkü, duyurunun ertesi sabahı mıntıkaya yüz yeni Barış Muhafızı daha geldi.</p>

  <p class="heading">İkinci bir defa canlı olarak dönme planı yapmadığım için, Gale benden ne kadar çabuk vazgeçerse, o kadar iyi olacaktı. Ona toplama kurasının ardından, sevdiklerimizle vedalaşmak, için tanınan bir saatlik sürede söylemeyi planladığım birkaç şey vardı. Gale'in, senelerdir, hayatımda ne kadar önemli bir yerinin olduğunu bilmesini istiyordum. Onu tanımanın hayatımı ne kadar güzelleştirdiğini. Bunu, elimden geldiğince ama kısıtlı biçimde yapmış olsam da, onu sevmenin bana ne kadar iyi geldiğini bilmeliydi.</p>

  <p class="heading">Ancak bunu yapmaya fırsatım olmadı.</p>

  <p class="heading">Toplama günü sıcak ve boğucu bir hava hakimdi. 12. Mıntıka halkı, meydanda, üzerlerine çevrilmiş silahların gölgesinde, ter dökerek, sessizce bekledi. Çevresi halatlarla kuşatılmış bir bölümde tek başıma durdum; sağ tarafımdaki bölmede ise Peeta ve Haymitch vardı. Kura sadece bir iki dakika sürüyordu. Effie metalik altın renkli peruğuyla parlarken, her zamanki şevkinden çok uzaktı. Herkesin üzerinde benim adımın yazdığını bal gibi bildiği tek kağıdı çekmeden önce, elini, kızların kura&nbsp;küresinde şöyle bir çeviriyordu. Sonra Haymitch'in adını çekti. Peeta hiç zaman kaybetmeden öne çıkıp Haymitch'in yerini almaya gönüllü olduğunu ilan etmeden önce, Haymitch'e bana mutsuz bir bakış atmak için bir iki saniyelik bir zaman kaldı.</p>

  <p class="heading">Derhal, Baş Barış Muhafızı Thread'in bizi beklediği Adalet Binası'na sokulduk. Yüzünde bir gülümsemeyle "Yeni prosedür," dedi. Hızla arka kapıya sürüklendi, bir arabaya bindirilip tren istasyonuna götürüldük. İstasyonda kameralar ya da bizi uğurlamaya gelmiş bir kalabalık yoktu. Haymitch ve Effie, yanlarında korumalarla karşımızda belirdi. Barış Muhafızları, bizi trene tıkıştırıp kapıyı arkamızdan adeta çarpıp kapattılar. Tekerlekler dönmeye başladı.</p>

  <p class="heading">Ve ben, dudaklarımda edilmemiş vedalarımla, gittik uzaklaşan 12. Mıntıka'ya bakakaldım.</p>
</body>
</html>
