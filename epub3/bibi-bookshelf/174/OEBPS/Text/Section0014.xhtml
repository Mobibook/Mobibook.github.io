<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ateşi yakalamak_001</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h2 class="heading1"><b class="calibre1"><i class="calibre2">14</i></b></h2>

  <p class="heading">Ormanın, evimin son görüntülerini yutmasının üzerinden uzunca bir süre geçmesine rağmen, pencereden bir türlü ayrılamadım. Bu defa, geri döneceğime dair en ufak bir umudum yoktu. Birinci Oyunlar'ımdan önce, Prim'e kazanmak için ne gerekiyorsa yapacağıma dair söz vermiştim. "Bu defa da, kendi kendime, Peeta'nın hayatta kalmasını sağlamak için ne gerekiyorsa yapacağıma dair söz verdim. Bu yolculuğun geri dönüşü olmayacaktı.</p>

  <p class="heading">Aslında, sevdiklerime söylemek istediğim son sözlerin ne olacağına karar vermiştim. Kapıları kapatıp kilitlemenin ve onları geride hüzünlü ama güvende bırakmanın kendimce en iyi yolunu bulmuştum. Fakat Capitol bu şansı da elimden aldı.</p>

  <p class="heading">Peeta arkamdan "Mektup yazarız, Katniss," dedi. "Böylesi daha iyi olur. Hem ellerinde bizden bir şeyleri olur. Mektupları Haymitch götürebilir... Yani gerekirse... "</p>

  <p class="heading">Kafamı "evet" der gibi sallayıp doğruca odama gittim. Yatağıma otururken, o mektupları asla yazmayacağımı çok iyi biliyordum. 11. Mıntıka'da, Rue ve Thresh'i onurlandırmak için yazmaya çalıştığım konuşmalarla aynı akıbeti paylaşacaklardı. Zihnimde her şey net gibiydi; hatta kalabalığın önünde konuşurken bile. Ama kelimeler kalemimin ucundan dosdoğru dökülemedi. Ayrıca, sarf etmeyi planladığım sözcüklere kucaklaşmalar ve öpüşmeler eşlik etmeliydi; Prim'in saçlarını, Gale'in yüzünü okşamak, Madge'in elini sımsıkı tutmalıydım. O sözcükler, sahiplerine, soğuk ve kaskatı kesilmiş bedenimi taşıyan ahşap bir kutu eşliğinde iletilmemeliydiler.</p>

  <p class="heading">Kendimi ağlayamayacak kadar kötü hissediyordum. Tek istediğim, yatağıma kıvrılıp ertesi gün Capitol'e varana kadar deliksiz uyumaktı. Ancak bir görevim vardı. Hayır; görev demek az kalırdı. Bu, benim son arzumdu. Peeta'yı hayatta tutmak. Ve her ne kadar Capitol’ün hiddeti karşısında bu görevi başarıyla tamamlamam imkansız gibi görünse de, oyunumun zirvesinde olmam çok önemliydi. Bunu, geride bıraktığım insanların yasını tutarak başaramazdım.</p>

  <p class="heading">Kendi kendime, bırak onları, dedim. Elimden gelenin en iyisini yaparak, hepsini tek tek düşündüm ve kuşlar gibi, içimdeki koruyucu kafesten uğurlayıp, geri dönmemeleri için kapıları sıkıca kilitledim.</p>

  <p class="heading">Effie, beni akşam yemeğine çağırmak için kapımı tıklattığında, içim çoktan boşalmıştı. Fakat henüz tamamen hafiflediğim söylenemezdi.</p>

  <p class="heading">Akşam yemeği, büyük bir sessizlik içinde geçti. Hatta o kadar ki, boşalan tabaklar alınıp yerlerine yenileri bırakılırken, sessizlik biraz olsun bozulduğu için hepimiz rahatladık. Püre haline getirilmiş sebzelerle hazırlanmış soğuk bir çorba. Limon kremalı ezmeyle sunulmuş balık köfteleri. Portakal sosu, yaban pirinci ve su teresiyle doldurulmuş küçük kuşlar. Vişnelerle süslenmiş çikolatalı tatlı.</p>

  <p class="heading">Peeta ve Effie'nin sohbeti başlatma çabaları çabucak bertaraf edildi.</p>

  <p class="heading">"Yeni saçlarına bayıldım, Effie," dedi Peeta.</p>

  <p class="heading">"Teşekkürler. Özellikle Katniss'in iğnesine uysun diye yaptırdım. Hatta sana altın bir bileklik, Haymitch'e altın bir zincir ya da ona benzer bir şey bulup kendimize takım havası verebiliriz diye düşündüm," dedi Effie.</p>

  <p class="heading">Effie'nin alaycıkuş iğnemin isyancıların, en azından 8. Mıntıka'dakilerin kullandıkları bir simgeye dönüştüğünden habersiz olduğu her halinden belli oluyordu. Alaycıkuş, Capitol'de, hâlâ heyecan verici Açlık Oyunları'nın bir anısı olarak kabul ediliyordu. Başka ne olabilir ki? Gerçek asiler, mücevher gibi dayanıklı bir şeyin üstüne gizli bir sembol koydurmazdılar. Gerekli hallerde hemen yenilebilmesi için gofret ya da ekmek gibi bir şeyin üstüne koyarlardı. "Bence bu harika bir fikir," dedi Peeta. "Sen ne dersin, Haymitch?"</p>

  <p class="heading">"Evet, her neyse," dedi Haymitch. İçki içmedi ama içmek için can attığını görebiliyordum. Effie, Haymitch'in harcadığı çabayı görünce kendi şarap kadehini de kaldırttı ama Haymitch gerçekten sefil durumdaydı. Haraç olan kendisi olsaydı, Peeta'ya hiçbir borcu olmadığı için istediği gibi sarhoş olabilirdi. Oysa şimdi, Peeta'yı eski dostlarıyla dolu bir arenadan canlı çıkarabilmek için ne gerekiyorsa yapmak zorundaydı ve büyük ihtimalle başarılı olamayacaktı. Havadaki ağırlığı giderme umuduyla "Belki de sana da bir peruk bulabiliriz," dedim. Bana onu rahat bırakmamı söyleyen ters bir bakış attı ve hepimiz, derin bir sessizlik içinde, tatlılarımızı yedik.</p>

  <p class="heading">Effie dudaklarının kenarlarını beyaz bir peçeteyle silerken, "Toplama günü görüntülerini seyredelim mi?" diye sordu.</p>

  <p class="heading">Peeta hayattaki galiplerle ilgili notlarını sakladığı defterini getirdi. Hep birlikte, arenadaki rakiplerimizin kimler olduğunu öğrenmek üzere, içinde bir TV olan kompartımanda toplandık. Marş başlarken hepimiz yerlerimizi almış olduk.</p>

  <p class="heading">Ve on iki mıntıkada yapılan toplama günü törenlerinin bant yayınlarını izledik. Oyunlar'ın tarihinde toplam yetmiş beş galip vardı. Bunların elli dokuzu hâlâ hayattaydılar. Çoğunu ya daha önceki Oyunlar'da haraç ya da akıl hocası olarak görmüş olduğum için ya da yakın zamanda yeniden seyrettiğimiz eski Açlık Oyunları görüntüleri sayesinde tanıdım. Çoğunu ya çok yaşlı ya da hastalık, uyuşturucu ve içki sorunları yüzünden harap halde oldukları için kolayca çıkaramadım. Tahmin edileceği üzere, 1, 2 ve 4 nolu mıntıkaların galipler havuzu, diğerlerine göre bir hayli kalabalıktı. Fakat her mıntıka en az bir kadın, bir erkek galibi bir araya getirmeyi başarmıştı.</p>

  <p class="heading">Kuralar çabucak tamamlanıyordu. Peeta, defterine, seçilen galiplerin isimlerinin yanına birer yıldız işareti koydu. Haymitch, arkadaşlarının sahnedeki yerlerini alışlarım, yüzü duygularından tamamen arınmış halde izledi. Effie, alçak sesle "Ah, hayır, Cecelia olmaz," ya da "Tabii ya Chaff mücadeleden uzak kalamaz,"&nbsp;gibi yorumlar yaptı ve sık sık iç geçiriyordu.</p>

  <p class="heading">Bana gelince, zihnime diğer haraçlarla ilgili notlar kaydetmeye çalıştım ama geçen sene olduğu gibi çok azı aklımda yer etti. 1. Mıntıka'da, benim çocukluğumda, iki sene üst üste birinci olmuş, klasik bir güzelliğe sahip bir ağabey ve kız kardeş vardı. 2. Mıntıka'dan, en az kırk yaşlarında olan ve görünüşe göre arenaya dönmek için can atan Brutus adında bir gönüllü çıktı. 4. Mıntıka'dan ise, on sene önce, daha on dört yaşındayken galiplik tacını giymiş olan yakışıklı, bronz rengi saçlı Finnick. 4. Mıntıka'da kuradan ayrıca, dalgalı kahve rengi saçları ve isterik bir havası olan genç bir kadının ismi çıktı ama yerine seksen yaşlarında ve yürüyebilmek için bir bastona ihtiyaç duyan bir kadın gönüllü oluyordu. Sonra 7. Mıntıka'nın hayattaki tek kadın galibi Johanna Mason geliyordu. Birkaç sene önce, Oyunlar'ı zayıf ve hastalıklıymış gibi rol yaparak kazanmıştı. 8. Mıntıka'daki, Effie'nin Cecelia diye bahsettiği kadın otuz yaşlarında görünüyordu ve sahneye çıkabilmek için yanma koşup ona sımsıkı yapışan üç çocuktan güçlükle kurtuldu. 11. Mıntıka'dan Chaff adında bir adam -ki Haymitch'le arkadaş olduklarını çok iyi biliyordum- da arenaya dahil oldu.</p>

  <p class="heading">Benim adım okundu. Sonra Haymitch'in. Ve Peeta gönüllü oldu. Spikerlerden birinin gözleri yaşardı çünkü, şans yine bizden, yani 12. Mıntıka'nın talihsiz aşıklarından yana görünmüyordu. Sonra kendini topladı ve "Bu Oyunlar'ın gelmiş geçmiş en iyi Oyunlar olacağına bahse girebileceğini" haykırdı.</p>

  <p class="heading">Haymitch tek bir söz dahi etmeden kompartımandan çıktı. Effie bir iki haraçla ilgili alakasız yorumlar yaptıktan sonra bize iyi geceler diledi. Orada öylece oturup, Peeta'nın seçilmeyen galiplerin sayfalarını defterden yırtışını izledim.</p>

  <p class="heading">"Neden biraz uyumuyorsun?" diye sordu.</p>

  <p class="heading">Çünkü kabuslarımla baş edemiyordum. Sen yanımda olmayınca, diye düşünüyordum. Bu akşam beter kabuslar göreceğimden emindim. Fakat Peeta'dan gelip benimle uyumasını isteyemiyordum. Gale'in kamçılandığı o geceden sonra, birbirimize neredeyse hiç dokunmadık. "Sen ne yapacaksın?" diye sordum.</p>

  <p class="heading">"Notlarımı gözden geçireceğim," dedi. "Neyle karşı karşıya olduğumuzu daha net anlamak istiyorum. Yarın sabah seninle üstünden geçeriz. Haydi yatağına, Katniss," dedi.</p>

  <p class="heading">Böylece yatağıma gittim ve tabii ki, birkaç saat sonra 4. Mıntıka'daki kadının devasa bir kemirgene dönüşüp yüzü tırmıkladığı bir kabusla uyandım. Çığlık attığımdan emindim ama gelen giden olmadı. Ne Peeta, ne de Capitol görevlilerinden biri. Tenimdeki ürperti hissinden kurtulma çabasıyla üstüme bir sabahlık geçirdim. Kompartımanımda kalmam söz konusu bile değildi; bu yüzden bana çay, sıcak çikolata ya da herhangi bir şey hazırlayabilecek birini bulmaya karar verdim. Belki Haymitch henüz yatmamıştır. Uyumadığından emindim.</p>

  <p class="heading">Bir görevliden ılık süt istedim; aklıma gelen en sakinleştirici içecek bu oldu. TV&nbsp;odasından gelen sesleri duyunca, oraya gidip Peeta'yı buldum. Kanepede, hemen yanında Effie'nin gönderdiği, eski Açlık Oyunları'na ait kutu duruyordu.</p>

  <p class="heading">Brutus'un galip geldiği bölümü hemen hatırladım.</p>

  <p class="heading">Peeta beni görünce, hemen ayağa kalktı ve bandı kapattı. "Uyuyamadın mı?"</p>

  <p class="heading">"Uzun sürmedi," dedim. Kemirgene dönüşen kadını hatırlayınca, ürpererek sabahlığımın önünü iyice kapattım.</p>

  <p class="heading">"Anlatmak ister misin?" diye sordu. Bazen faydası olabiliyordu ama bu defa, henüz savaşmadığım insanların daha şimdiden kabusum olmalarına izin verdiğim için kendimi zayıf hissederek, kafamı salladım.</p>

  <p class="heading">Peeta bana kollarını uzatınca, hiç duraksamadan yanına gittim. Çeyrek Asır Oyunları duyurusunun yapıldığı günden beri, bana ilk defa şefkat gösteriyordu. Daha çok talepkar bir eğitmen gibi davranıyordu; hep daha fazlasını isteyen, Haymitch’le beni daha hızlı koşmaya, daha çok yemeye ve düşmanlarımızı daha iyi tanımaya zorlayan bir eğitmen gibiydi. Aşık mı? Unutun, gitsin. Arkadaşım gibi davranmaktan bile vazgeçmişti. Bana şınav çekmem ya da bunun gibi başka bir şey yapmam için talimat vermesine fırsat bırakmadan, kollarımı boynuna doladım. Zaten o da yüzünü saçlarımın arasına gömdü. Dudaklarının boynuma dokunduğu noktadan bütün bedenime büyük bir sıcaklık yayıldı. O kadar inanılmaz derecede iyi geliyor ki, ilk geri çekilenin ben olmayacağımı biliyordum.</p>

  <p class="heading">Hem zaten neden geri çekilecekmişim? Gale’le vedalaştım. Onu bir daha hiç görmeyeceğim gün gibi aşikardı. Artık yapacağım hiçbir şey onu incitemezdi. Ya görmeyecek ya da kameraların önünde rol yaptığımı düşünecekti. Omzumdan en azından bir yük kalkmış oldu.</p>

  <p class="heading">Capitol görevlisi ılık sütle gelince birbirimizden ayrıldık. Üzerinde dumanı tüten seramik bir sürahi ve iki fincan olan tepsiyi masanın üstüne bıraktı. "Fazla fincan getirdim," dedi.</p>

  <p class="heading">"Teşekkürler," dedim.</p>

  <p class="heading">"Ve süte bir miktar bal ekledim. Tatlansın diye. Bir tutam da baharat," dedi.</p>

  <p class="heading">Bize daha fazlasını söylemek istermiş gibi bakıyordu. Sonra kafasını hafifçe sallayıp odadan çıktı.</p>

  <p class="heading">"Nesi var?" dedim.</p>

  <p class="heading">"Sanırım bizim için üzülüyor," dedi Peeta.</p>

  <p class="heading">"Doğru ya," dedim sütlerimizi doldururken.</p>

  <p class="heading">"Ciddiyim. Capitol'deki insanların geri dönmemize pek sevineceklerini sanmıyorum," dedi Peeta. "Ya da diğer galiplerin. Şampiyonlarına kolayca&nbsp;bağlanıyorlar."</p>

  <p class="heading">"Benim tahminim, kan akmaya başlar başlamaz üzüntülerini geride bırakırlar," dedim duygusuz bir sesle. Gerçekten, şu anda endişeleneceğim son şey, Çeyrek Asır Oyunları'nın Capitol halkının ruhsal durumunu nasıl etkileyeceğiydi. "Demek, bütün bantları sil baştan seyrediyorsun."</p>

  <p class="heading">"Tam olarak değil. İnsanların farklı mücadele tekniklerini beynime iyice kazımak için hızlı hızlı geçiyorum," dedi Peeta.</p>

  <p class="heading">"Sırada kim var?"</p>

  <p class="heading">"Sen seç," dedi Peeta kutuyu bana doğru uzatarak.</p>

  <p class="heading">Bantların üstünde Oyunlar'ın seneleri ve galiplerin isimleri yazıyordu. Şöyle bir karıştırıyor ve daha önce seyretmediğimiz bir bandı bulup çıkardım. Oyunlar'ın ellinci yılı. ikinci Çeyrek Asır Oyunları. Ve galibin ismi: Haymitch Abernathy.</p>

  <p class="heading">"Bunu hiç seyretmedik," dedim.</p>

  <p class="heading">Peeta kafasını salladı. "Hayır. Çünkü Haymitch istemedi. Tıpkı bizim kendi Oyunlarımızı yeniden yaşamak istemeyişimiz gibi. Ve hepimiz aynı takımda olduğumuz için, çok, önemli olmayacağını düşündüm."</p>

  <p class="heading">"Yirmi beşinci yılda kazanan kişi de geliyor mu acaba?" diye sordum.</p>

  <p class="heading">"Sanmam. Her kimse, ölmüş olmalı. Effie bana sadece yüzleşme ihtimalimiz olan galiplerin bantlarını gönderdi." Peeta, Haymitch'in bandını eliyle tartar gibi yaptı. "Neden? Sence bunu seyretmeli miyiz?"</p>

  <p class="heading">"Elimizde bundan başka Çeyrek Asır bandı yok. Nasıl çalıştıkları konusunda değerli bilgiler edinebiliriz," dedim. Ama kendimi çok tuhaf hissediyordum. Haymitch'in mahremiyetini istila eder gibi. Olayın tamamı halkın göz önünde yaşanmışken neden böyle hissettiğimi de bilmiyordum. Ama hissediyordum işte. Ayrıca acayip meraklandığımı da belirtmeden geçemeyeceğim. "Seyrettiğimizi Haymitch'e söylemek zorunda değiliz."</p>

  <p class="heading">"Tamam," dedi Peeta. Bandı taktı. Ben elimde sütümle -ki bal ve baharat müthiş bir lezzet katmış- kanepeye, yanına kıvrıldım ve kendimi Ellinci Açlık Oyunları'nda kaybettim. Marştan sonra, Başkan Snow'un İkinci Çeyrek Asır Oyunları'nın zarfını açışını gösterdiler. Çok daha genç ancak en az şimdiki kadar itici görünüyordu. Bizimkinde de kullandığı iç sıkıcı ses tonuyla, Panem halkına, Çeyrek Asır Oyunları şerefine normalin iki katı haraç olacağını ilan etti. Editörler derhal isimlerin arka arkaya okunduğu toplama günü kuralına geçtiler.</p>

  <p class="heading">12. Mıntıka'ya ulaştığımızda, kati bir ölüme doğru yürüyen çocukların sayısının fazlalığından müthiş etkilenmiş haldeydim. 12. Mıntıka'da isimleri, Effie değil, başka bir kadın okudu ama o da "Önce Bayanlar!" diyerek başladı. Dikiş'te yaşadığı her&nbsp;halinden belli olan bir kızın ismini okudu: "Maysilee Donner."</p>

  <p class="heading">"Ah," dedim. "Annemin arkadaşı." Kamera kalabalığın içinde, başka iki kıza sımsıkı sarılmış haldeki Maysilee'yi buldu. Kızların üçü de sarışın ve kesinlikle tüccar çocuklarıydı.</p>

  <p class="heading">Peeta sakin bir sesle "Sanırım onu kucaklayan şu kız, annen," dedi. Ve haklıydı. Maysilee Donner müthiş bir cesaretle arkadaşlarından ayrılıp sahneye yürürken annemin benim yaşımdaki halini, kısa bir an için bile olsa gördüm. Ve evet, hiç kimse, güzelliğini abartmamıştı. Annemin elini tutan ve ağlayan diğer kız aynı Maysilee'ye benziyordu. Fakat sadece ona değil; tanıdığım başka birine de benziyordu.</p>

  <p class="heading">"Madge," dedim.</p>

  <p class="heading">"Annesi. Maysilee'yle ikisi ikiz falanlarmış galiba. Babam bahsetmişti."</p>

  <p class="heading">Madge'in annesini düşündüm. Belediye Başkanı Undersee'nin karısı.</p>

  <p class="heading">Hayatının yarısını korkunç bir ıstırap yüzünden yatağa mahkum, dünyadan uzak geçiren. Annemle aralarında böyle bir bağlantı olduğunu daha önce nasıl fark edemediğimi merak ediyordum. Madge'in o kar fırtınasına rağmen, Gale'e ağrı kesici getirmeye gelişi. Alaycıkuş iğnem. Ve artık, Madge'in teyzesi Maysilee Donner'a, arenada hayatını kaybetmiş bir haraca ait olduğunu öğrendiğim için, iğnenin gözümdeki yeri bir anda değişiverdi.</p>

  <p class="heading">Ve son olarak Haymitch'in adı okundu. Onu görmek annemi görmekten daha büyük bir şok etkisi yarattı. Genç. Güçlü. İtiraf etmesi güç ama çok hoş adammış. Saçları koyu renk ve dalgalı, gri Dikiş gözleri parlak; hatta tehlikeli.</p>

  <p class="heading">"Ah, Peeta... Maysilee'yi o öldürmemiştir, değil mi?" diye haykırdım. Neden bilemiyorum ama düşüncesi bile dayanılmaz geliyordu.</p>

  <p class="heading">"Kırk sekiz yarışmacı varken mi? Bence çok düşük ihtimal," dedi Peeta.</p>

  <p class="heading">12. Mıntıka çocuklarının korkunç maden işçisi kostümleriyle boy gösterdikleri resmi geçit ve mülakatlar hızla akıp gitti. Hiç kimseye odaklanacak vaktimiz olmadı. Fakat galip Haymitch olduğu için, mavi takım elbisesi içinde, şimdiki haline çok benzeyen Caesar Flickerman'la -sadece koyu yeşil saçları, gözkapakları ve dudakları farklı- aralarında geçen konuşmanın tamamını seyredebildik.</p>

  <p class="heading">Caesar "Söyle bakalım, Haymitch, Oyunlar'da yüzde yüz daha fazla yarışmacı olması konusunda neler hissediyorsun?" diye sordu.</p>

  <p class="heading">Haymitch omuz silkti. "Benim için pek bir şey fark etmiyor. Hepsi, her zamanki gibi yüzde yüz aptallar; bu yüzden şansımın üç aşağı, beş yukarı aynı olduğunu düşünüyorum."</p>

  <p class="heading">Kalabalıktan kahkahalar yükseldi, Haymitch onlara yarım bir gülümseme gönderdi. Küçümseyici. Küstah. Kayıtsız.</p>

  <p class="heading">"Bunun için çok fazla zorlanması gerekmemiş, değil mi" dedim.</p>

  <p class="heading">Ve şimdi Oyunlar'ın başladığı sabahtayız. Olayları, Giriş Odası'ndaki bir tüpün içinden yukarı yükselen ve sonra arenaya doğru ilerleyen bir haracın bakış açısından izledik. Elimde olmadan iç geçirdim. Oyuncuların yüzlerinde hayret ifadesi yansıyordu.</p>

  <p class="heading">Burası tasavvur edilebilecek en nefes kesici yerdi. Altın Cornucopia göz alıcı çiçek tarlalarının süslediği yemyeşil bir çayın tam ortasında duruyordu. Pamuk gibi bembeyaz bulutlarla bezeli gökyüzü parlak maviydi. Dört bir yanda kuşlar şakıyorlardı. Bazı haraçların burun çekişlerine bakılırsa, harika kokuyor olsa gerekti. Kuşbakışı çekimde, çayırın kilometrelerce uzayıp gittiğini görüyorduk. Uzakta, bir tarafta bir orman, diğer tarafta ise zirvesi karla kaplı bir dağ vardı.</p>

  <p class="heading">Güzellik, oyuncuların büyük kısmının dikkatini dağıtıyordu çünkü gong sesi duyulduğunda, çoğu bir rüyadan uyanmaya çalışır gibi görünüyordu. Gerçi, bu Haymitch için geçerli bir durum değildi. O çoktan Cornucopia’ya varmıştı, birkaç silah ve çeşitli malzemeyle dolu sırt çantasını kapmıştı bile. Pek çoğu metal halkalarından çıkmayı bile başaramadan, o ormanın derinliklerinde kayboldu.</p>

  <p class="heading">Tam on sekiz haraç, ilk günün kan gölünde hayatlarını kaybetti. Diğerleri de teker teker ölmeye başladı ve zamanla bu güzel yerdeki hemen hemen her şeyin -fundalıklardan sarkan ağız sulandırıcı meyvelerin, kristal berraklığındaki derelerdeki suların, hatta içe çekildiği zaman çiçek kokularının- öldürücü bir zehre sahip oldukları ortaya çıktı. Sadece yağmur suyu ve Cornucopia'dan tedarik edilen yiyecekler güvenliydi. Ayrıca, on kişilik kalabalık ve sağlam tedarikli bir Kariyer grubu, kurban peşinde dağa doğru ilerledi.</p>

  <p class="heading">Haymitch'in de ormanda kendine göre dertleri vardı. Tüylü, altın renkli sincaplar etobur çıkıyor ve sürüler halinde saldırıyorlardı. Kelebekler, soktukları zaman, ölüm değilse "ile ciddi bir sıkıntı getiriyorlardı. Fakat, Haymitch uzaktaki dağı arkasında tutarak ilerlemekte inat etti.</p>

  <p class="heading">Maysilee Donner, Cornucopia'dan sadece küçücük bir sırt çantasıyla ayrılabilmiş bir kız için bir hayli maharetli çıktı. Çantanın içinde bir kase, biraz kuru et ve içinde iki düzine dart oku olan bir hava tabancası buldu. Elde edilmesi hiç zor olmayan zehirlerden yararlanarak, hava tabancasını, öldürücü maddelere batırdığı ve rakiplerine nişan aldığı dart oklarıyla, ölümcül bir silaha dönüştürdü.</p>

  <p class="heading">Dört gün sonra, bir tabloyu andıran dağ, bir düzine yarışmacının daha katline yol açan bir volkan patlamasıyla sarsıldı. Kariyer sürüsünün beş ferdi burada can verdi. Dağdan saçılan lavlar ve saklanma olanağı sunmayan çayır arasında, geriye kalan on üç haracın -ki bu on üç kişiye Haymitch ve Maysilee de dahiller- ormana gizlenmekten başka şansları kalmadı.</p>

  <p class="heading">Haymitch, aynı istikamette -volkandan olabildiğince uzağa- ilerlemekte kararlı&nbsp;görünüyordu; fakat sımsıkı örülmüş yeşilliklerden oluşan bir labirent, onu yeniden üç Kariyerle burun buruna geleceği ve bıçak çekmek zorunda kalacağı ormanın merkezine getirdi. Kariyerler daha iri ve güçlü olabilirler ama Haymitch, dikkat çekici sürati sayesinde iki tanesini hakladı. Bu sırada üçüncü Kariyer onu silahsız bıraktı. Kariyer haracı, tam Haymitch'in gırtlağını kesmek üzereyken, bir dart okuyla kendini yerde buldu.</p>

  <p class="heading">Maysilee Donner ağaçların arasından çıktı ve "İkimiz birlikte olursak daha uzun süre yaşayabiliriz," dedi.</p>

  <p class="heading">"Sanırım az önce bunu ispatladın," dedi Haymitch boynunu ovarken. "Müttefik miyiz?" Maysilee kafasını salladı. İşte böylece, kendilerini, eve dönüp mıntıkanızla yüzleşmeyi planlamanız halinde, bozarken müthiş bir sıkıntı duyacağınız bir paktın içinde buldular.</p>

  <p class="heading">Tıpkı Peeta ve benim gibi, bir arada daha iyi iş çıkardılar. Daha çok dinlendiler, yağmur suyu biriktirmek için sistemli çalıştılar, takım halinde savaştılar ve ölü haraçların çantalarından topladıkları yiyecekleri paylaştılar. Fakat Haymitch, yoluna devam etmekte kararlı görünüyordu.</p>

  <p class="heading">Maysilee sürekli "Neden?" diye soruyordu; fakat Haymitch, genç kız sonunda, cevap almadan bir adım daha atmayacağını belirtene kadar, Maysilee'nin sorularını duymazdan geldi.</p>

  <p class="heading">"Çünkü bir yerlerde bir sonu olmalı, değil mi?" dedi Haymitch. "Arena sonsuza dek devam edemez ya... "</p>

  <p class="heading">Maysilee "Bulmayı umduğun nedir?" diye sordu.</p>

  <p class="heading">"Bilmiyorum. Ama belki kullanabileceğimiz bir şeyler vardır."</p>

  <p class="heading">Nihayet, ölü Kariyerlerden birinin çantasında buldukları lehim lambası sayesinde, o imkansız labirentin içinden çıkmayı başarınca, kendilerini ucu bir uçuruma çıkan düz, çorak bir toprak zeminde buldular. Çok aşağıda, sivri kayalıkları görebiliyordunuz.</p>

  <p class="heading">"Hepsi bu kadar, Haymitch," dedi Maysilee. "Dönelim."</p>

  <p class="heading">"Hayır, ben burada kalıyorum," dedi Haymitch.</p>

  <p class="heading">"Pekala. Geriye sadece beş kişi kaldık. Bu noktada vedalaşabiliriz," dedi Maysilee. "Sonunda birebir kalmamızı istemem."</p>

  <p class="heading">"Tamam," dedi Haymitch. O kadar. Ne elini sıkmaya yeltendi, ne de genç kızdan tarafa baktı. Maysilee dönüp gitti.</p>

  <p class="heading">Haymitch bir şeyi çözmeye çalışır gibi, uçurum boyunca ilerledi. Ayağı, bir çakıl taşını yerinden oynattı. Taş, dipsiz gibi görünen boşluğa düştü. Fakat bir dakika sonra, Haymitch dinlenmek için yere oturunca ok gibi fırlayıp geri geldi ve hemen&nbsp;yanına düştü. Haymitch şaşkın gözlerle taşa bakıyordu. Sonra yüzünde tuhaf bir ifade belirdi. Yumruk büyüklüğünde bir kayayı yerinden çıkarıp uçurumdan aşağı fırlatıp bekledi.</p>

  <p class="heading">Taş geri uçup avucunun içine konunca, Haymitch gülmeye başladı.</p>

  <p class="heading">İşte o anda Maysilee'nin çığlıklarını duyduk. İttifak bozulduğu ve bozan taraf Maysilee olduğu için, Haymitch'in bu çığlığı duymazdan gelmesine kimsenin bir lafı olamazdı. Fakat Haymitch sesin geldiği yöne koştu. Şeker pembesi renkli, uzun ince gagalı bir kuş sürüsünün Maysilee'nin boynunu şişlemelerinin ancak son sahnesine yetişebiliyordu. Maysilee son nefesini verirken, Haymitch elini sımsıkı tuttu. İzlerken tek düşünebildiğim, Rue ve benim de onu kurtarmakta ne kadar geç kaldığım oldu.</p>

  <p class="heading">Aynı gün, başka bir haraç bir çarpışma sırasında son nefesini verdi. Bir diğeri de kabarık tüylü sincaplara yem oldu. Geriye Haymitch ve 1. Mıntıka'nın kız haracı kaldılar. Kız, Haymitch'ten daha iri yarı ve en az onun kadar hızlıydı.</p>

  <p class="heading">Kaçınılmaz mücadele bir hayli kanlı ve korkunç geçiyordu, nihayet Haymitch silahsız kaldığında her ikisi de ölümcül yaralar almış oldular. Haymitch, bağırsaklarını yerinde tutamayarak ormanın içine doğru sendeledi. Kız da, elinde ölümcül darbeyi indirmeyi planladığı baltasıyla Haymitch'in peşine düştü. Haymitch kestirme yoldan uçuruma koştu ve tam kızın baltayı fırlattığı anda uçurumun kenarına ulaştı. Haymitch kendini yere atınca, balta, üstünden boşluğa yuvarlandı. Artık kendisi de silahsız kalan kız öylece durup boş göz çukurundan akan kanı durdurmaya çalıştı. Belki de, yerde kıvranan Haymitch'ten daha uzun süre dayanabileceğini sanıyordu. Fakat, o Haymitch'in aksine, baltanın geri döneceğini bilmiyordu. Ve balta boşluktan geri fırlar fırlamaz kızın kafasının tam ortasına indi. Top sesi duyuldu, kızın cansız bedeni alındı ve davullar Haymitch'in zaferini ilan etti.</p>

  <p class="heading">Peeta bandı çıkardı ve bir süre derin bir sessizlik içinde oturduk.</p>

  <p class="heading">Nihayet Peeta "Uçurumun dibindeki o güç sahası, Eğitim Merkezi'nin çatısındaki gibi bir şeydi," dedi. "Hani insanların kendilerini aşağı atmaya kalkışmaları halinde geri fırlatılmalarını sağlayan güç... Haymitch bunu bir silaha dönüştürmeyi başarmış."</p>

  <p class="heading">"Sadece diğer haraçlara değil, Capitol'e karşı da..." dedim. "Böyle bir şeyin olmasını beklememişlerdir, biliyorsun, değil mi? O gücün arenanın bir parçası olması planlanmamıştır. Haymitch'in bunu keşfetmesi, Capitol'dekileri aptal durumuna düşürmüş. Eminim etkisini unutturmaya çalışırken bayağı uğraş vermişlerdir. Sanırım bu yüzden bu sahneyi TV'de gördüğümü hatırlamıyorum. Neredeyse orman meyveleri kadar feci bir şey!"</p>

  <p class="heading">Aylardır ilk defa-, kahkahama -gerçek kahkahama- engel olamadım. Peeta bana aklımı kaçırmışım gibi bakarak kafasını salladı. Evet, belki biraz kaçırmış olabilirdim.&nbsp;Arkamızdan Haymitch'in sesi yükseldi. "Neredeyse ama aynı şey değil."</p>

  <p class="heading">Bandını izlediğimiz için öfkeli olacağını düşünerek hızla arkama döndüm ama Haymitch pişmiş kelle gibi sırıttıktan sonra elindeki şarap şişesinden büyük bir yudum çekti. Ayıklığı buraya kadardı. Sanırım yeniden içmeye başlamasından üzüntü duymalıydım ancak kafamı meşgul eden başka bir duygu vardı.</p>

  <p class="heading">Bunca haftadır rakiplerimin kim olduğunu öğrenmek için göbeğim çatlarken, takım arkadaşlarımın kim olduğuna zerre kadar kafa yormadım. Fakat şimdi içimde yeni bir güven duygusu canlanıyordu; çünkü nihayet, Haymitch'i gerçekten tanıdığımı düşünüyordum. Ve kendimi. Capitol’ün başına bu kadar çok bela açmayı başarmış iki kişi bir araya gelince, Peeta'yı eve sapasağlam döndürmeyi başarabilmeliydiler.</p>
</body>
</html>
