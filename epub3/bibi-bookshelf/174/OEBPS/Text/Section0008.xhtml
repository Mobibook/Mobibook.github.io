<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ateşi yakalamak_001</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h2 class="heading1"><b class="calibre1"><i class="calibre2">8</i></b></h2>

  <p class="heading">"Hayır!" diye haykırarak öne fırladım. Kolun inmesine engel olmak için artık çok geçti; üstelik içgüdülerim onu engelleyecek gücü bulamayacağımı söylüyordu. Bu yüzden kendimi Gale'le kamçının arasına attım. Kırık dökük bedenini olabildiğince korumak amacıyla kollarımı iki yana açtığım için, kamçı darbesinin yönünü değiştirecek hiçbir şey yoktu. Darbe, var gücüyle, yüzümün sol tarafına indi.</p>

  <p class="heading">Acı, gözlerimi kör edecek kadar keskin ve hızlıydı. Görüşüm keskin ve ani ışıklarla bölünürken dizlerimin üstüne düştüm. Bir elim yanağımı avuçlarken, diğer elim beni düşmekten alıkoydu. Kamçı izinin daha şimdiden kabarmaya başladığını, şişkinliğin gözümü kapattığım hissedebiliyordum. Ardımdaki taşlar, Gale'in kanıyla sırılsıklam haldeydi. Havada da kanının ağır kokusu hakimdi. "Kesin şunu! Onu öldüreceksiniz,'" diye haykırdım.</p>

  <p class="heading">Beni kamçılayan yüzü kısa bir an için de olsa gördüm. Derin çizgileri ve acımasız bir ağzı olan, sert bir yüzdü. Gri saçları neredeyse tamamen tıraşlanmıştı; gözleri o kadar siyah ki, gözbebeklerini göremiyordunuz. Düz ve uzun burnu soğuktan kıpkırmızıydı. Bakışlarını gözlerime sabitleyerek kolunu bir kez daha kaldırdı. Elim, bir ok bulma umuduyla omzuma gitti ama tabii ki, silahlarım ormandaki kütük içinde saklıydı. Bir sonraki kamçı darbesinin beklentisi dişlerimi sıktım.</p>

  <p class="heading">Bir ses, "Kesin şunu!" diye gürledi. Haymitch ortaya çıktı ve yerde yatan bir Barış Muhafızının üstünden atladı. Bu Darius'tu. Alnındaki kızıl saçların arasından mor bir şişlik görünüyordu. Baygın haldeydi ama nefes alıyordu. Ne oldu acaba? Ben meydana ulaşmadan önce, Gale'in yardımına koşmuş olabilir mi?</p>

  <p class="heading">Haymitch, Darius'u görmezden gelerek beni çekip ayağa kaldırdı. "Ah, harika." Elleri çenemin altında birleşti; yüzümü kendine çevirdi. "Haftaya gelinlik mankenliği yapacağı bir fotoğraf çekimi olacak. Şimdi stilistine ne diyeceğim?"</p>

  <p class="heading">Eli kamçılı adamın yüzünde bir tanıma belirtisi görür gibi oldum. Soğuğa karşı kat kat giyinmiş halim, makyajsız yüzüm ve paltomun altına tıkıştırılmış saç örgümle, son Açlık Oyunları'nın galibi olduğumu ayırt etmek hiç kolay olmasa gerekti. Özellikle yüzümün yarısı böyle şişmişken. Ancak Haymitch uzun senelerdir TV ekranlarında boy gösterdiği için onu unutmak zordu.</p>

  <p class="heading">Adam, kamçısını belindeki yerine taktı. "Suçu itiraf edilmiş bir suçlunun cezalandırılmasına mani olmaya kalkıştı."</p>

  <p class="heading">Bu adama dair her şey -hükmedici sesi ve tuhaf aksanı- bilinmezi ve tehlikeli bir tehdidi çağrıştırıyordu. Nereden gelmiş olabilir? 11. Mıntıka'dan mı? Üçüncü'den mi? Capitol’ün kendisinden mi?</p>

  <p class="heading">"Lanet olası Adalet Binası'nı havaya uçurmuş dahi olsa umurumda değil.&nbsp;Yanağına bir bak! Sence bir hafta içinde kamera karşısına çıkmaya hazır olabilir mi?" Haymitch adeta güdüyordu.</p>

  <p class="heading">Adamın sesi hâlâ buz gibiydi; ama az da olsa bir şüphe duyar gibiydim. "Benim sorunum değil.</p>

  <p class="heading">"Öyle mi? Bence senin sorunun olmak üzere, dostum. Gider gitmez ilk arayacağım yer Capitol olacak," dedi Haymitch.</p>

  <p class="heading">"Galip'in güzel ve narin yüzünü harabeye çevirme iznini kimden aldığını bir öğrenelim bakalım."</p>

  <p class="heading">"İzinsiz avlanmış. Hem bu kızın üzerine vazife miydi?"</p>

  <p class="heading">"Çocuk onun kuzeni." Şimdi Peeta diğer kolumu tuttu. "Kız da nişanlım. Onu haklamak istiyorsan, önce ikimizi aşman gerek."</p>

  <p class="heading">Belki de doğruyu söylüyordu. Koca mıntıkada bu şekilde kafa tutabilecek üç kişi varsa bizdik. Gerçi bunun geçici bir durum olduğu da kesindi. Mutlaka yankıları olacaktı. Fakat şu anda, Gale'in hayatta kalmasını sağlamaktan başka hiçbir şey umurumda değildi. Yeni Baş Barış Muhafızı omzunun üstünden destek kuvvetine bakıyordu. Ekibin tanıdık yüzlerden Hob'tan eski dostlar oluştuğunu görünce rahatladım. Yüzlerindeki ifadeye bakılırsa, eğlenir gibi bir halleri yoktu.</p>

  <p class="heading">İçlerinden biri, düzenli olarak Yağlı Sae'den alışveriş eden Purnia adlı bir kadın öne çıktı. "Sanırım, ilk ihlal için ön görülen kamçı sayısı uygulandı, efendim. Tabii eğer, ölüm cezası vermediyseniz. Ki bu durumda da bizim kurşuna dizmemiz icap eder."</p>

  <p class="heading">Baş Barış Muhafızı "Buradaki protokol böyle mi?" diye sordu.</p>

  <p class="heading">"Evet, efendim," dedi Purnia. Diğerleri de onaylamak için kafalarını salladılar. Hiçbirinin gerçekten bilmediklerinden emindim; çünkü Hob'da uygulanan standart protokol, biri elinde bir hindiyle çıkageldiği zaman herkesin butları kapmak için birbiriyle iddialaşmasıdır.</p>

  <p class="heading">"Pekala. O zaman, kuzenini hemen buradan götür, kızım. Ve kendine gelirse, ona söyle: Bir daha Capitol’ün arazisinde izinsiz avlanacak olursa, onu kurşuna dizecek birliği bizzat kendim toparlarım." Baş Barış Muhafızı elini kamçı boyun gezdirerek üzerimize kan sıçrattı. Sonra kamçıyı seri ve düzgün ilmeklerle sardıktan sonra, çekip gitti.</p>

  <p class="heading">Barış Muhafızlarının çoğu, adamın arkasında tuhaf bir sır oluşturarak uzaklaştılar. Geriye kalan küçük grup Darius'u kollarından ve bacaklarından tutarak kaldırdı. Purnia'nın gözlerinin içine bakıp dudaklarımı oynatarak "Sağ ol," dedim. Karşılık vermedi ama anladığından emindim.</p>

  <p class="heading">"Gale." Hemen dönüp bileklerini saran düğümleri çözmeye koyuldum. Birisi bir bıçak uzattı. Peeta ipleri kesti. Gale yere yığıldı.</p>

  <p class="heading">"Onu annene götürsek iyi olur," dedi Haymitch.</p>

  <p class="heading">Sedye yok ama kıyafet tezgahındaki kadın, tezgah üstü olarak kullandığı tahtayı bize sattı. "Nereden aldığınızı sakın söylemeyin," dedikten sonra telaşla diğer eşyalarını toplamaya başladı. Korkunun şefkate üstün gelmesiyle meydanın büyük kısmı hızla boşaldı. Fakat az önce olanlardan sonra, kimseyi suçlayamazdım.</p>

  <p class="heading">Gale'i tahtaya yüzüstü yatırdığımızda, geriye onu taşıyacak bir avuç insan kaldı. Haymitch, Peeta ve Gale’le aynı ekipte çalışan iki madenci tahtayı kaldırdılar.</p>

  <p class="heading">Dikiş'te, benden birkaç ev aşağıda yaşayan bir kız, Leevy koluma girdi. Geçen sene kızamık olduğunda, annem, küçük kardeşinin hayatını kurtarmıştı. "Eve dönmek için yardıma ihtiyacın var mı?" Gri gözleri ürkek ama bir o kadar da kararlıydı.</p>

  <p class="heading">"Hayır. Ama Hazelle'i çağırabilir misin? Onu bize gönderebilir misin?" diye sordum.</p>

  <p class="heading">"Tabii," dedi Leevy topuklarının üstünde dönerken.</p>

  <p class="heading">"Leevy!" diye seslendim. "Çocukları getirmesin."</p>

  <p class="heading">"Hayır. Ben onlarla kalırım," dedi.</p>

  <p class="heading">"Teşekkürler." Gale'in ceketini kaptığım gibi, diğerlerinin peşine düştüm.</p>

  <p class="heading">Haymitch omzunun üstünden "Yüzüne biraz kar tut," diye talimat verdi. Bir avuç kar alıp yanağıma bastırdım. Acım, kısmen de olsa hafifledi. Sol gözüm fena halde sulanırken, loş ışıkta önümdeki çizmeleri güçlükle takip ettim.</p>

  <p class="heading">Yürürken, Gale'in madenci arkadaşları Bristel ve Thom'un hikayenin parçalarını birleştirmelerine kulak misafiri oldum. Onlara göre, Gale, Cray'in yaban hindisine iyi para verdiğini bildiği için, daha önce yüzlerce defa yaptığı gibi, Cray'in evine gitmiş olmalıydı. Fakat karşısında onun yerine insanların Romulus Thread olarak hitap ettikleri yeni Baş Barış Muhafızı'nı bulmuş. Cray'e ne olduğunu ise kimse bilmiyordu. Daha bu sabah, Hob'da içki alırken görülmüştü. Ve daha bu sabah mıntıkadan hâlâ o sorumlu görünüyormuş ama şimdi, nerede olduğunu bilen kimse yokmuş. Thread, Gale'i derhal tutuklamış. Tabii elinde ölü bir hindi varken, Gale'in kendini savunmak için söyleyebileceği pek bir şey yokmuş. Cezalandırılacağı haberi hızla yayılmış. Gale meydana getirilmiş, suçunu kabul etmeye zorlanmış ve derhal infaz edilmek üzere, kamçı cezasına çarptırılmış. Ben meydana vardığımda, kırk kamçı yemiş bile. Otuzuncu darbede bayılmış.</p>

  <p class="heading">"Neyse ki yanında sadece bir hindi varmış," dedi Bristel. "Her zamanki kadar yüklü olsa, durum iyice beter olurdu."</p>

  <p class="heading">"Thread'e hindiyi Dikiş'te dolaşırken bulduğunu söyledi. Hayvanın çiti aştığını &nbsp;gördüğünü ve onu bir bıçak darbesiyle öldürdüğünü. Bu da bir suç tabii. Ama silahlı olarak ormana açıldığını bilseler, Gale'i kesinkes öldürürlerdi," dedi Thom.</p>

  <p class="heading">Peeta "Ya Darius?" diye sordu.</p>

  <p class="heading">"Yirminci kırbaçtan sonra, bu kadarının kafi olduğunu söyleyerek müdahale etmeye kalkıştı. Fakat bunu, Purnia gibi resmi bir tavırla ve zekice yapmadı. Thread'in koluna yapıştı. Thread de kırbacının sapını kafasına indirdi. Bence onu iyi şeyler beklemiyor," dedi Bristel.</p>

  <p class="heading">"Bence hiçbirimizi iyi şeyler beklemiyor," dedi Haymitch.</p>

  <p class="heading">Kar, lapa lapa ve ıslak yağmaya başladı ve görüşü iyi güçleştirdi. Diğerlerinin arkasında eve doğru ilerlerken, kendimi gözlerimden ziyade kulaklarımın rehberliğine teslim ederek adeta yalpaladım. Kapı açılınca, altın renkli bir ışık, karı renklendiriyordu. Gün boyu haber vermeden ortadan kaybolduğum için beni dört gözle bekleyen annem, durumu derhal kavradı.</p>

  <p class="heading">Haymitch "Yeni Baş Muhafız" dedi. Annem "başka açıklamaya gerek yok" der gibi başını salladı.</p>

  <p class="heading">Bir örümceği öldürmek için bile beni çağıran annemin korkuya duyarsız bir kadına dönüşmesini, her zamanki gibi, müthiş bir hayranlıkla izledim. Hasta ya da ölmek üzere olan bir insan ona getirildiğinde... Sanırım annem sadece öyle zamanlarda gerçekten kim olduğunu biliyordu. Birkaç saniye içinde, uzun mutfak masasının üstü boşaltıldı, üzerine steril bir örtü serildi ve Gale örtünün üzerine yatırıldı. Annem, Prim'e ecza dolabından bir dizi ilaç çıkarması için talimat verirken, küçük bir leğenin içine ısıtıcıdan su boşalttı. Kurutulmuş otlar, ilaçlar ve dükkandan alınmış şişeler. Ellerinin, uzun, incecik parmaklarının küçük leğene bir tutam şundan, birkaç damla diğerinden eklemesini izledim. Prim'e ikinci bir karışım hazırlaması talimatını verirken, elindeki bezi leğene batırdı.</p>

  <p class="heading">Sonra bana baktı. "Gözünü kesti mi?"</p>

  <p class="heading">"Hayır, sadece şişip kapandı," dedim.</p>

  <p class="heading">"Üstüne biraz daha kar koy," dedi. Ama önceliğin bende olmadığı açıkça belli oluyordu.</p>

  <p class="heading">"Onu kurtarabilecek misin?" diye sordum. Bezi sıvının içinden çıkarıp kuruması için havaya tutarken tek kelime dahi etmedi.</p>

  <p class="heading">"Endişelenme," dedi Haymitch. "Cray'den önce, kamçı olayı sık sık yaşanırdı. O zaman da yaralıları annene götürürdük."</p>

  <p class="heading">Cray'den öncesini, bir Baş Barış Muhafızı'nın kafasına estiği gibi kamçı savurduğu günleri hatırlayamıyordum. Fakat o günlerde annem benim yaşlarımda ve annesiyle babasının ecza dükkanında çalışıyor olmalıydı. Sanırım daha o zaman bile&nbsp;şifa veren ellere sahipmiş.</p>

  <p class="heading">Müthiş bir yumuşaklıkla, Gale'in lime lime olmuş sırtını temizlemeye başladı. Midemin bulandığını, eldivenimden damlayan kar suları ayaklarımın dibinde küçük bir birikinti oluştururken, hiçbir işe yaramadığımı hissettim. Peeta bana bir sandalye çekti ve içi taze karla doldurulmuş bir kumaşı yanağıma tuttu.</p>

  <p class="heading">Haymitch, Bristel ve Thom'a evlerine gitmelerini söyledi. Çıkarlarken, avuçlarına birkaç madeni lira sıkıştırdığını gördüm. "Sizin ekibe ne olur, hiç bilmiyorum," dedi. Çocuklar kafalarını salladı ve parayı kabul ettiler.</p>

  <p class="heading">Hazelle nefes nefese eve girdi. Saçlarında taze karlar parlıyordu. Tek kelime etmeden masanın yanındaki tabureye çöktü; Gale'in elini tutup dudaklarına götürdü. Annem ondan tarafa bile bakmıyordu. Sadece kendisine, hastasına ve zaman zaman Prim'e yer olan dünyasına dalmış durumdaydı. Biz diğerleri, nasılsa, beklerdik.</p>

  <p class="heading">Annemin uzman ellerine rağmen, yaraların temizlenmesi, zarar görmüş teninin olabildiğince büyük kısmının kurtarılması, merhemlenip hafif bir bandajla örtülmesi, uzun zaman aldı. Kan temizlendikçe, her bir kırbaç darbesinin indiği yeri seçebiliyordu ve yüzümdeki tek kesikte yankılandığını hissettim. Hissettiğim acıyı bire, ikiye, kırka katlıyor ve Gale'in baygın halinin sürmesi için dua ediyordum. Tabii ki bu gerçek olmayacak kadar büyük bir istekti. Son bandaj sarılırken dudaklarından bir inleme yükseldi. Annem ve Prim, kıt ağrı kesici zulalarında sadece doktorların bulundurabildikleri türden bir şeyler ararken, Hazelle oğlunun saçlarını okşadı ve bir şeyler mırıldandı. Ağrı kesiciler elde edilmesi zor, pahalı ve her daim talep gören ilaçlardı. Annem en güçlü ağrı kesiciyi, en kötü acıya saklamak zorundaydı. Ama en kötü acı hangisiydi? Bana göre, en kötü acı, her zaman için, o anda hissedilen acıdır. Eğer karar yetkisi bende olsaydı, ağrı kesiciler bir çırpıda tükenirdi; çünkü acı çeken insanları izlemek konusunda hiç başarılı değildim. Annemse o ilaçları gerçekten ölümle boğuşan insanlara ayırmaya ve dünyadan ayrılışlarını kolaylaştırmaya çalışıyordu.</p>

  <p class="heading">Gale bilincini geri kazanmaya başladığı için, ağız yoluyla alabileceği bir ot karışımının uygun olacağına karar verdiler. "Yetmez," dedim. Bana dik dik baktılar. "Nasıl bir his olduğunu biliyorum. Yetmez. O, baş ağrısını bile zar zor alt eder."</p>

  <p class="heading">"Uyku şurubuyla karıştıracağız, Katniss. İdare edecektir," dedi annem. "Otlar daha çok iltihap için... "</p>

  <p class="heading">"Ona ilacı ver!" diye haykırdım. "Haydi, ne duruyorsun. Sen kim oluyorsun da ne kadar acıya, katlanabileceğine karar veriyorsun?"</p>

  <p class="heading">Gale sesimi duyunca kıpırdanmaya başladı ve elini bana doğru uzattı. Hareketi, bandajlarından taze kan süzülmesine ve ağzından acı dolu bir iniltinin yükselmesine neden oluyordu.</p>

  <p class="heading">Annem "Onu dışarı çıkarın," dedi. Ben anneme ağza alınmayacak laflar sıralarken, Haymitch ve Peeta beni neredeyse taşıyarak odadan çıkardılar. Çırpınmaktan vazgeçene kadar da ekstra yatak odalarından birindeki bir yatağa adeta mıhladılar.</p>

  <p class="heading">Orada, hıçkırıklar ve şiş gözkapağımın arasından yolunu bulmaya çalışan gözyaşları arasında yatarken Peeta'nın Haymitch'e Başkan Snow ve 8.Mıntıka'daki ayaklanma meselesini aktardığını duydum. "Hepimizin kaçmasını istiyor," dedi. Fakat, bu konuda bir görüşü varsa bile, Haymitch hiçbir şey söylemedi.</p>

  <p class="heading">Bir süre sonra, annem odaya gelip yüzüme pansuman yaptı. Sonra, Haymitch, onu Gale'in başına gelenler konusunda aydınlatırken, elimi tutup kolumu okşadı.</p>

  <p class="heading">"Yani yine başlıyor," dedi annem. "Eskisi gibi."</p>

  <p class="heading">"Öyle görünüyor," dedi Haymitch. "Yaşlı Cray'in gidişine üzüleceğimiz kimin aklına gelirdi?"</p>

  <p class="heading">Cray'in sevimsiz üniforması bile sevilmemesi için yeterli nedendi. Ancak mıntıkada bir nefret objesine dönüşmesinin asıl nedeni, açlıkla savaşan kadınları para karşılığı yatağına alma alışkanlığıydı. Gerçekten kötü zamanlarda, en aç olanlar, gece vakti Cray'in kapısına üşüşür ve ailelerini doyuracak birkaç madeni lira karşılığında bedenlerini satmak için adeta yalvarırlardı. Babam öldüğünde yaşça biraz daha büyük olsaydım, ben de onlardan biri olabilirdim. Oysa ben bedenimi satmak yerine avlanmayı öğrendim.</p>

  <p class="heading">Annemin "yeniden başladığını" söylerken tam olarak ne demek istediğini bilmiyordum ama soramayacak kadar öfkeli Ve acı doluydum. Gerçi en kötü zamanların geri döndüğü fikrini algılayabiliyordum. Kapı zili çalınca, yataktan fırladım. Gecenin bu saatinde kim gelmiş olabilirdi? Tek bir cevap vardı: Barış Muhafızları.</p>

  <p class="heading">"Onu alamazlar," dedim.</p>

  <p class="heading">Haymitch "Asıl peşinde oldukları sen olabilirsin," diye hatırlattı.</p>

  <p class="heading">"Ya da sen," dedim.</p>

  <p class="heading">"Burası benim evim değil," dedi Haymitch. "Yine de kapıya bakacağım."</p>

  <p class="heading">Annem aceleyle "Hayır," dedi. "Ben bakarım."</p>

  <p class="heading">Yine de, annem ısrarla çalan kapıya doğru yürürken, hepimiz peşinden gittik. Kapıyı aralayınca karşısında bir Barış Muhafızları Birliği yerine, karla kaplı, ufak tefek bir karaltı buldu: Madge. Bana kardan ıslanmış, küçük karton bir kutu uzattı.</p>

  <p class="heading">"Bunu arkadaşın için kullan," dedi. Kapağı kaldırınca, içlerinde açık renk bir sıvı olan yarım düzine kadar şişe gördüm. "Annemin," dedi. "Alabileceğini söyledi. Lütfen kullanın," dedi. Sonra, bize onu durdurma fırsatı bırakmadan, fırtınanın içinde&nbsp;gözden kayboldu.</p>

  <p class="heading">Hepimiz annemin peşi sıra mutfağa girerken Haymitch "Deli kız," diye homurdandı.</p>

  <p class="heading">Haklıymışım. Annem, Gale'e her ne verdiyse, yeterli olmuyordu. Dişleri sıkılı, teni terden sırılsıklamdı. Annem, Madge'in getirdiği şişelerden birindeki sıvıyı bir şırıngaya çekiyor ve iğneyi Gale'in koluna batırıyordu. Gale'in yüzü, hemen gevşemeye başladı.</p>

  <p class="heading">Peeta "Nedir o?" diye sordu.</p>

  <p class="heading">"Capitol'den," dedi annem. "Morfin."</p>

  <p class="heading">"Madge'in Gale'i tanıdığından haberim yoktu," dedi Peeta.</p>

  <p class="heading">Neredeyse kızgın bir sesle "Eskiden ona çilek satardık, dedim. Gerçi, neye kızıyorum ki? Herhalde, Madge'in ilaç getirmesine değil.</p>

  <p class="heading">Haymitch "Çileği çok seviyor olmalı," dedi.</p>

  <p class="heading">İşte beni kızdıran şey buydu. Gale'le Madge arasında bir şeyler olabileceği iması. Bu hiç hoşuma gitmiyordu.</p>

  <p class="heading">Tek söylediğim, "O benim arkadaşım," oldu.</p>

  <p class="heading">Gale, ağrı kesicinin etkisiyle derin bir uykuya dalınca, hepimiz rahatladık. Prim bize güveç ve ekmek hazırladı. Hazelle'e odada kalması teklif edildi ama o eve, çocukların yanına dönmesi gerektiğini söyledi. Haymitch ve Peeta kalmaya istekliydiler ama annem onları da evlerine, yataklarına gönderdi. Aynı şeyi bende denemesinin anlamsız olduğunu bildiği için, Prim'le birlikte dinlenmeye çekilirlerken, Gale'e benim göz kulak olmamı kabul etti.</p>

  <p class="heading">Mutfakta Gale'le baş başa kalınca, Hazelle'in boş bıraktığı tabureye çöküp, elini tuttum. Bir süre sonra, parmaklarım yüzüne uzandı. Daha önce dokunmak için bir gerekçem olmayan yerlerine dokundum. Kalın, koyu renk kaşlarına, yanaklarının kıvrımlarına, burnunun çizgisine, boynunun alt kısmındaki çukura. Çenesindeki sakal izini parmağımla okşadım ve nihayet dudaklarını buldum. Yumuşak, dolgun ve yer yer çatlamıştı. Nefesi, üşüyen tenimi ısıtıyordu.</p>

  <p class="heading">Acaba herkes uyurken olduğundan daha genç mi görünür? Çünkü, Gale şu anda, seneler önce ormanın derinliklerinde rastladığım ve beni, kapanlarından bir şeyler çalmakla suçlayan o çocuk olabilir. Ne çifttik ama... Babasız, korkmuş ama ailelerini hayatta tutmaya kararlı iki çocuk. Çaresizdik ama o gün birbirimizi bulduktan sonra, artık yalnız değildik. Ormanda yaşadığımız sayısız an gözümün önünde canlandı; tembel tembel balık tuttuğumuz öğleden sonralar, ona yüzmeyi öğrettiğim gün, dizimi burkuşum ve onun beni eve kadar taşıması. Birbirimize duyduğumuz karşılıklı güven, birbirimizin arkasını kollamamız ve birbirimizi cesur&nbsp;olmaya zorlamamız.</p>

  <p class="heading">İlk defa, zihnimdeki yerlerimizi değiştirdim. Gale'i toplama gününde Rory'nin&nbsp;yerine gönüllü olurken izlediğim onun hayatımdan koparıldığını, hayatta kalabilmek&nbsp;için tanımadığım bir kızın aşk hikayesinin kahramanı olduğunu, sonra onunla birlikte&nbsp;eve döndüğünü hayal ettim. Onunla kapı komşu yaşadığını. Onunla sözlendiğini...</p>

  <p class="heading">Ona, hayalet kıza ve her şeye duyduğum nefret o kadar büyük ki, boğulur gibi&nbsp;oldum. Gale, benim. Ben de onunum. Bunun dışındaki ihtimalleri düşünmek bile&nbsp;imkansızdı. Bunu görebilmem için, neden neredeyse canından olacak şekilde&nbsp;kamçılanması gerekti?</p>

  <p class="heading">Çünkü ben bencildim. Korkaktım. Çünkü ben aslında bir işe yarayabilecekken,&nbsp;hayatta kalmak için kaçmayı ve peşinden gelemeyenleri acı çekerek ölmeye terk&nbsp;etmeyi göze alabilecek bir kızdım. Bugün, Gale'in ormanda buluştuğu kız, tam olarak&nbsp;böyle bir kızdı işte.</p>

  <p class="heading">Oyunlar'ı kazanmama şaşmamak gerekti. Düzgün birinin kazandığı görülmüş&nbsp;şey değildi.</p>

  <p class="heading">Zihnimde cılız bir ses "Peeta'yı kurtardın," diyordu.</p>

  <p class="heading">Fakat artık bunu bile sorgular oldum. O çocuğun ölmesine izin vermem&nbsp;halinde, 12. Mıntıka'ya döndüğüm zaman hayatımın yaşanmaz olacağını çok ama çok&nbsp;iyi biliyordum.</p>

  <p class="heading">Kendime duyduğum nefret beni öyle derinden sarsıyor ki kafamı masanın&nbsp;kenarına yaslama ihtiyacı duydum. Keşke arenada ölseydim. Keşke, o orman&nbsp;meyvelerini ortaya çıkardığım anda, tıpkı Başkan Snow'un dediği gibi, Seneca Crane&nbsp;beni paramparça etseydi.</p>

  <p class="heading">Orman meyveleri. O bir avuç zehirli meyvede, gerçekte kim olduğumun&nbsp;cevabının yattığını fark ettim. Eğer o meyveleri, sırf onsuz geri dönmem halinde&nbsp;dışlanacağımı bildiğim için Peeta'yı kurtarmak amacıyla ortaya çıkardıysam, o zaman&nbsp;yazıklar olsun bana... Eğer o meyveleri Peeta'yı sevdiğim için ortaya çıkardıysam, her&nbsp;ne kadar affedilebilir olsam da, hâlâ ben merkezliyim demektir. Fakat o meyveleri,&nbsp;Capitol'e meydan okumak için uzattıysam o zaman, kıymetli biriyimdir. Asıl sorun, o&nbsp;anda içimde nelerin döndüğünü tam olarak bilmiyor olmamdı.&nbsp;</p>

  <p class="heading">Mıntıkalardaki halklar, bilinçdışı da olsa, bunun bir isyan hareketi olduğu&nbsp;konusunda haklı olabilirler miydi acaba? Çünkü için için, kendimi, ailemi ya da&nbsp;dostlarımı hayatta tutabilmek için kaçmanın yeterli olmadığını biliyor olmam gerekti.&nbsp;Tutabilsem bile. Hiçbir şeyi çözmezdi ki. İnsanların, tıpkı bugün Gale'le olduğu gibi,&nbsp;zarar görmelerine mani olmazdı.</p>

  <p class="heading">12.Mıntıka'da hayat, arenadakinden çok da farklı değildi. Bir noktada kaçmaktan vazgeçip arkanıza bakmanız ve sizi ölü görmek isteyen her kimse, onunla yüzleşmeniz&nbsp;gerekiyordu. İşin en zor kısmı, bunun gerektirdiği cesareti toplayabilmekti. Oysa Gale için hiç zor değildi. O doğuştan asiydi. Kaçış planı yapmaya çalışan bendim.</p>

  <p class="heading">"Çok üzgünüm," diye fısıldadım ve eğilip onu öptüm.</p>

  <p class="heading">Gözkapakları titreşti ve bana afyonun getirdiği uyuşuklukla baktı. "Hey,&nbsp;Katniss."</p>

  <p class="heading">"Hey, Gale," dedim.</p>

  <p class="heading">“Çoktan gitmişsindir sanıyordum," dedi.</p>

  <p class="heading">Önümdeki seçenekler gayet basitti. Ormanda bir av hayvanı gibi ölebilirdim. Ya&nbsp;da burada, Gale'in yanında. "Hiçbir yere gitmiyorum. Burada kalıp olabildiğince bela&nbsp;çıkaracağım."</p>

  <p class="heading">"Ben de," dedi Gale. İlaçlar onu bir kez daha alıp götürmeden önce,&nbsp;gülümsemeyi başarıyordu.</p>
</body>
</html>
