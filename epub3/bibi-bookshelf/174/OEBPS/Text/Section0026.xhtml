<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ateşi yakalamak_001</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h2 class="heading" style="text-align: center;"><b class="calibre1"><i class="calibre2">25</i></b></h2>

  <p class="heading">Bir şekilde Peeta'yla bağlantılı kısa ama çok hoş bir mutluluk duygusuyla gözlerimi açtım. Mutluluk, tabii ki, bu noktada, saçma kaçıyor çünkü işler bu hızla gelişmeye devam ederse, bir gün içinde ölmüş olacağım. Tabii bu en iyi senaryo. Sahadaki diğerlerini -kendim de dahil olmak üzere- eleyip Peeta'yı Çeyrek Asır Oyunları’nın galibi olarak taçlandırabilirsem. Yine de içimdeki bu his o kadar beklenmedik ve tatlı ki, sadece birkaç dakika için bile olsa, ona sımsıkı tutundum ve bırakmamakta ısrar ettim. Ta ki pütürlü kum, sıcak güneş ve kaşınan tenim beni gerçeğe dönmeye ikna edene kadar.</p>

  <p class="heading">Herkes çoktan kalkmıştı; hep birlikte kumsala inmekte olan paraşütü seyrediyorlardı. Yeni ekmek teslimatını almak üzere, onlara katıldım. Dün gece aldığımız ekmeğin birebir aynısıydı. 3. Mıntıka'dan tam yirmi dört küçük ekmek somunu. Toplamda otuz üç ekmeğimiz oldu. Hepimiz beşer tane alıp sekiz tanesini stoka ayırdık. Hiç kimse yüksek sesle dile getirmese de, bir sonraki ölümün ardından kalan ekmekleri eşit olarak paylaşabilecektik. Kalan ekmekleri yemek üzere kimlerin burada olacağı konulu şakalar, gün ışığında, eskisi kadar komik gelmiyordu artık.</p>

  <p class="heading">Bu ittifakı daha ne kadar sürdürebileceğiz? Sanırım hiçbirimiz haraç sayısının bu kadar büyük bir hızla düşmesini beklemiyorduk. Ya diğerlerinin Peeta'yı korumaya çalışmaları konusunda yanıldıysam? Ya her şey tesadüften ya da güvenimizi kazanmayı ve bizi kolay lokmalara dönüştürmeyi amaçlayan bir stratejiden ibaretse? Ya da ben olup bitenleri anlamaktan acizsem? Durun, bu son kısmın ya'sı, eğer'i falan yoktu. Neler olduğunu anlamıyordum. Ve eğer anlamıyorsam, Peeta ve benim için buradan toz olma zamanı gelmiş demektir.</p>

  <p class="heading">Ekmeklerimi yemek için kumun üstüne, Peeta'nın yanına oturdum. Her nedense, ona bakmakta güçlük çektim. Belki dün geceki öpüşmelerimiz yüzünden. Gerçi öpüşmek bizim için yeni bir şey değildi. Onun için farklı duygular hissetmemiş bile olabilirdim. Belki de çok az zamanımız kaldığını bildiğim içindi. Ve bu Oyunlar'dan kimin sağ çıkacağı konusunda birbiriyle çelişen amaçlar güttüğümüz içindi.</p>

  <p class="heading">Ekmeklerimizi yedikten sonra onu elinden tutup su kenarına çektim. "Haydi, gel. Sana yüzmeyi öğreteyim." Gruptan ayrılma konusunu konuşabilmemiz için onu diğerlerinden uzaklaştırmam gerekiyordu. Bu biraz meşakkatli bir işti; çünkü ittifakı zedelemek üzere olduğumuzu fark ettikleri anda, hedefe dönüşeceğimize hiç şüphe yoktu.</p>

  <p class="heading">Ona gerçekten yüzme öğretecek olsaydım, onu suyun yüzeyinde tutan kemerini çıkarmasını isterdim ama ne önemi vardı? Ona temel kulaç hareketini gösterdim ve bel hizasındaki suyun içinde ileri geri pratik yapmasını sağladım.&nbsp;Başlarda Johanna bizi pürdikkat seyrediyordu ama zaman içinde ilgisi kayboldu ve kestirmeye çekildi. Finnick asmalardan yeni bir ağ örmekle, Beetee ise teliyle oynamakla meşguldü. Doğru zamanın geldiğini anladım.</p>

  <p class="heading">Peeta yüzerken, bir şey keşfettim. Kalan kabuklarım da soyulmaya başlamıştı. Kollarımı bir avuç kumla ovarak kalan kabuklardan da kurtuldum; kabuklar gidince, altlarındaki taptaze deri ortaya çıktı. Peeta'ya kaşınan kabuklardan nasıl kurtulacağını gösterme bahanesiyle yüzme egzersizine ara verdim. Tenlerimizi ovalarken kaçma konusunu açtım.</p>

  <p class="heading">Her ne kadar diğer haraçların beni duyamayacaklarından emin olsam da olabildiğince ağzımın içinde geveleyerek, "Bak, haraç sayısı sekize indi. Bence artık tabanları yağlama zamanı geldi," dedim.</p>

  <p class="heading">Peeta kafasını hafifçe salladı. Teklifimi değerlendirip, şansın bizden yana olup olmayacağını kestirmeye çalışır gibi bir hali vardı. "Bak, ne diyeceğim," dedi. "Brutus ve Enobaria ölene kadar grupla takılmaya devam edelim. Sanırım Beetee onlara bir tuzak hazırlamaya çalışıyor. Söz veriyorum, sonra gideriz."</p>

  <p class="heading">Tamamen ikna olmamıştım. Ama o an gitseydik, karşımızda iki rakip ekip olacaktı. Ya da belki de üç. Chaff'in hasıl bir iş peşinde olduğunu kim bilebilirdi? Ayrıca uğraşılması gereken bir de saat vardı. Ve Beetee'yi de unutmamak lazımdı. Johanna onu Sadece benim için getirdiğine göre, biz gitseydik Beetee'yi derhal öldürürdü. Ve fark ettim ki Beetee'yi de koruyamazdım. Sadece tek bir galip olabilirdi ve o da Peeta olmalıydı. Bunu kabullenmeliydim. Sadece onun sağ kalmasına yönelik planlar yapmalıydım.</p>

  <p class="heading">"Pekala," dedim. "Kariyerler ölene kadar kalalım. Ama orada dururuz." Dönüp Finnick'e el salladım. "Hey, Finnick! Gelsene! Seni yeniden güzelleştirmenin yolunu bulduk."</p>

  <p class="heading">Üçümüz, vücutlarımızdaki bütün kabuklardan kurtuluyor, birbirimizin sırtlarına yardım ediyor ve gökyüzü gibi pespembe tenlere kavuşuyorduk. Yeni tenlerimiz güneşe fazla hassas göründüğü için, bir kez daha merhemleniyorduk ama merhem, pürüzsüz tenlerde o kadar da kötü durmuyordu. Ayrıca bu halimizle kendimizi ormanda kolayca kamufle edebilirdik.</p>

  <p class="heading">Beetee bize seslendi. Telle oynayarak geçirdiği uzun saatlerin sonunda, kafasında bir plan oluşturduğunu öğrendik. "Sanırım hepimiz, bir sonraki görevimizin Brutus ve Enobaria'yı öldürmek olduğu konusunda hemfikirizdir," dedi yumuşak bir sesle. "Artık sayıca eksildikleri için, bize açıkça saldıracaklarından şüpheliydim. Onların peşine düşebiliriz diye düşündüm. Fakat bu hem tehlikeli, hem de yorucu bir iş olacak."</p>

  <p class="heading">"Sence onlar da saat olayını çözmüşler midir?" diye sordum.</p>

  <p class="heading">"Henüz çözmedilerse bile, yakında çözerler. Belki bizim kadar keskin çizgilerle değil. Ama en azından bazı bölgelerin saldırılara donanımlı olduğunu ve dairesel bir süreçle tekrarlandığını biliyor olmalılar. Ayrıca son kavgamızın Oyunkurucular'ın müdahalesiyle yarıda kesildiği gözlerinden kaçmış olamaz. Biz, bunun yönümüzü şaşırtma amacıyla yapılmış bir girişim olduğunu biliyoruz ama onlar kendilerine böyle bir şeyi neden yaptıklarını soruyor olmalılar. Ve bu sorgulama onları arenanın bir saat olduğu sonucuna götürebilir," dedi Beetee. "Bu yüzden, bence yapacağımız en iyi şey, kendi tuzağımızı kurmak olacak."</p>

  <p class="heading">"Bekle, Johanna'yı kaldırayım," dedi Finnick. "Bu kadar önemli bir şeyi kaçırdığını duyarsa öfkeden kudurur."</p>

  <p class="heading">"Ya da kudurmaz," diye mırıldandım; çünkü bana göre Johanna her an kuduruk durumdaydı. Ama Finnick'i durdurmadım; çünkü bu noktada bir plandan dışlandığımı hissetsem ben de çok öfkelenirdim.</p>

  <p class="heading">Johanna da bize katılınca, Beetee kumda kendine çalışabileceği bir yer açabilmek için bizleri itekledi. Seri hareketlerle bir daire çizdi ve daireyi on iki dilime ayırdı. Bu, Peeta'nın net çizgileriyle değil, zihni çok daha karmaşık başka şeylerle meşgul bir adamın çalakalem hatlarıyla çizilmiş olsa da, arenanın bir planıydı. Beetee "Brutus ve Enobaria olsanız, orman hakkında bildiklerinizle, kendinizi nerede en çok güvende hissederdiniz?" diye sordu. Sesinde üstünlük tasladığına dair en ufak bir belirti yoktu. Yine de bana öğrencilerinin derse konsantre olmalarını sağlamaya çalışan bir öğretmeni hatırlatıyordu. Belki yaş farkından ya da basitçe, Beetee hepimizden en az milyon kat zeki olduğu içindi.</p>

  <p class="heading">"Şu anda olduğumuz yerde," dedi Peeta. "Kumsalda. En güvenli yer burası."</p>

  <p class="heading">Beetee "O zaman neden kumsalda değiller?" diye sordu.</p>

  <p class="heading">Johanna sabırsız bir sesle "Çünkü biz buradayız" dedi.</p>

  <p class="heading">"Aynen öyle. Biz buradayız ve kumsalı sahiplenmiş durumdayız. Şimdi, nereye giderdiniz?"</p>

  <p class="heading">Ölüm saçan ormanı ve zaten işgal edilmiş durumdaki kumsalı düşünüyordum. "Ben tam ormanın kıyısında saklanırdım," dedim. "Böylece bir saldırı geldiğinde kaçabilirdim. Ayrıca bizi de gözleyebilirdim."</p>

  <p class="heading">"Bir şeyler de yiyebilirdim," dedi Finnick. "Orman tuhaf yaratık ve bitkilerle dolu. Ama bizi izleyerek, denizden çıkan yiyeceklerin güvenli olduğunu anlardım."</p>

  <p class="heading">Beetee beklentilerini aştığımızı göstermek ister gibi gülümsüyordu. "Evet, iyi. Yani anlıyorsunuz. Şimdi önerim şu: Saat tam on ikiyi vururken. Öğle saatinde ve gece yarısı, tam olarak neler oluyor?"</p>

  <p class="heading">"Yıldırım ağaca isabet ediyor," dedim.</p>

  <p class="heading">"Evet. Önerim şu: Yıldırımın öğlende çarpmasından sonra, gece yarısı yeniden çarpmasından önce, teli, o ağaçtan tuzlu -ve aynı zamanda yüksek derecede iletken-suya kadar boylu boyunca döşeyeceğiz. Yıldırım çarpınca, elektrik tel boyunca yol alacak ve sadece suya değil, aynı zamanda, saat ondaki dalga hareketinin ardından hâlâ ıslak olan kumsala da ulaşacak. Ve o anda bahsettiğim yüzeylerden herhangi biriyle temasta olan herkes elektrik akımına kapılacak," dedi Beetee.</p>

  <p class="heading">Bizler Beetee'nin planını sindirmeye çalışırken, kumsala derin bir sessizlik çöküyordu. Bana biraz fantastik hatta imkansız geldi. Ama neden? Bugüne kadar binlerce tuzak kurdum. Sonuçta bu da daha bilimsel unsurlara dayalı daha büyük bir tuzak değil miydi? İşe yarar mıydı? Bizler, sadece balık, kereste ve kömür toplamak üzere eğitilmiş haraçlar, bunu sorgulayamazdık bile. Gökyüzünden elektrik sağlamak konusunda ne bilebilirdik ki?</p>

  <p class="heading">Peeta bir soruyla araya girdi. "O tel o kadar çok elektriği iletmeyi başarabilir mi, Beetee? Yanıp gidiverecekmiş gibi narin görünüyor."</p>

  <p class="heading">"Ah, iletir. Ama ancak akım içinden geçerse. Aslında bir tür fünye görevi üstlenecek. Tek fark elektriğin telin tamamından geçecek olması."</p>

  <p class="heading">İkna olmadığı her halinden belli olan Johanna "Bunu nereden biliyorsun?" diye sordu.</p>

  <p class="heading">"Çünkü bunu ben icat ettim," dedi Beetee biraz şaşırarak. "Aslında bu alışıldık anlamda bir tel değildi. Tıpkı o yıldırımın doğal bir yıldırım ya da ağacın gerçek bir ağaç olmayışı gibi. Sen ağaçlan hepimizden daha iyi bilirsin, Johanna. Şu ana kadar çoktan yok olması gerekmez miydi?"</p>

  <p class="heading">Johanna asık bir suratla "Evet," dedi.</p>

  <p class="heading">"Tel konusunda endişelenmeyin. Sözümden çıkmayacaktır," dedi Beetee güven veren bir sesle.</p>

  <p class="heading">"Bütün bunlar olurken biz nerede olacağız?" Soru, Finnick'ten geldi.</p>

  <p class="heading">Beetee, "Ormanın üst kısmında, güvende olabileceğimiz kadar uzakta," dedi.</p>

  <p class="heading">"Eğer suyun çevresinde olmazlarsa, Kariyerler de güvende olurlar," dedim.</p>

  <p class="heading">"Bu doğru," dedi Beetee.</p>

  <p class="heading">"Ama sudaki bütün yiyecekler de kavrulacak," dedi Peeta.</p>

  <p class="heading">"Kavrulmanın ötesine geçecekler," dedi Beetee. "Bu olaydan sonra suyu bir yemek kaynağı olarak düşünemeyecek olmamız kuvvetle muhtemeldi. Ama sen ormanda yenilebilir başka şeyler bulmuştun, değil mi, Katniss?"</p>

  <p class="heading">"Evet, yemişler ve sıçanlar," dedim. "Ve tabii sponsorlar da var."</p>

  <p class="heading">"İyi o zaman. Ben bir sorun göremiyorum," dedi Beetee. "Fakat müttefik &nbsp;olduğumuz ve bu işe büyük çaba harcamamız gerekeceği için, bu işe kalkışıp kalkışmamak dördünüzün birlikte alacağı bir karar olmalı."</p>

  <p class="heading">Gerçekten okul çocukları gibiydik. Bu teoriyi, temel endişelerin ötesine geçebilecek sorularla tartışmaktan tamamen acizdik. Hatta endişelerimizin büyük kısmının Beetee'nin gerçek planıyla bir ilgisi yoktu. Diğerlerinin telaşlı ve biraz sıkkın yüzlerine baktım. "Neden olmasın?" dedim. "Başarısız olsa bile kimse zarar görmeyecek. Ama eğer başarılı olursa, onları öldürme şansımız çok büyük. Ve eğer onları değil, sadece deniz mahsullerini öldürsek bile, Brutus ve Enobaria da yiyecek kaynaklarını kaybetmiş olacaklar."</p>

  <p class="heading">"Ben deneyelim derim,"dedi Peeta. "Katniss haklı."</p>

  <p class="heading">Finnick, Johanna'ya baktı ve kaşlarını kaldırdı. Onsuz adım atmayacaktı. Sonunda Johanna "Tamam," dedi. "Zaten ormanda peşlerine düşmekten iyidir. Biz bile tam olarak anlayamamışken, planımızı çözebileceklerinden şüpheliyim."</p>

  <p class="heading">Beetee düzenini kurmadan önce, yıldırım ağacını incelemek istedi. Güneşin konumuna bakılırsa saat sabahın dokuzu olmalıydı. Kumsalımızı birazdan terk etmemiz gerekecekti zaten. Kampımızı dağıttık ve şimşek diliminin kıyısında kalan kumsala geçip ormana doğru yürüdük. Beetee, eğimi tek başına tırmanamayacak kadar zayıf olduğu için, Finnick ve Peeta onu sırayla taşıdılar. Johanna'nın başı çekmesine izin verdim çünkü ağaca ulaşmak için dümdüz yürümek yeterliydi. Bizi kaybetmeyi başarabileceğini sanmıyordum. Ayrıca ben tepeleme dolu ok kılıfımla, onun iki baltasının verebileceği zarardan çok daha fazlasını verebilirdim. Bu yüzden arkayı benim kollamam en doğrusuydu.</p>

  <p class="heading">Yoğun ve bunaltıcı hava bana çok ağır geliyordu. Oyunlar başladığından beri bir nefes aldırmadı. Keşke Haymitch bize 3. Mıntıka ekmeklerini göndermeye bir son verip biraz da 4. Mıntıka ekmeklerinden gönderseydi. İki gün içinde kovalar dolusu ter döktüm ve her ne kadar balık yemiş olsam da, tuz ihtiyacı çekiyordum. Bir parça buz hiç fena gitmezdi doğrusu. Ya da soğuk su. Ağaçlardan sağladığımız sıvı için minnettardım elbette ama o sıvının ısısı da, deniz suyunun, havanın, diğer haraçların ve benim ısımızdan farklı değildi. Hepimiz büyük ılık bir güveç gibiydik.</p>

  <p class="heading">Ağaca yaklaşınca, Finnick başı benim çekmemi önerdi. Beetee ve Johanna'ya "Katniss güç sahasını duyabiliyor," diye açıklama yaptı.</p>

  <p class="heading">Beetee "Duyabiliyor mu?" diye sordu.</p>

  <p class="heading">"Sadece Capitol'ün sıfırdan yaptığı kulağımla," dedim. Tahmin edin, bu hikayeyi kime yutturamadım? Beetee'ye. Bana bir hava sahasını nasıl ayırt edebileceğimi gösteren oydu. Üstelik bir hava sahasını duymak diye bir şey de yoktu zaten. Fakat, her nedense, Beetee bu iddiamı sorgulamadı.</p>

  <p class="heading">"Bu durumda, Katniss önden gitsin," dedi. Gözlük camlarındaki buğuyu&nbsp;temizlemek için bir an durdu. "Güç sahaları oyuncak değildir."</p>

  <p class="heading">Diğerlerinden bir hayli yüksek olduğu için, yıldırım ağacını karıştırmamız söz konusu bile değildi. Bir salkım yemiş buldum ve yokuşu, yemişleri ileri doğru fırlatarak ağır ağır tırmanırken, diğerlerine beklemelerini söyledim. Fakat güç sahasını hemen, daha yemişler çarpmadan görüyordum; çünkü aramızda sadece on beş metre vardı. Önümdeki yeşilliği süzmekle meşgul olan gözlerim, sağ tarafımda, biraz yukarıda kalan dalgalı kareye takıldı. Önüme bir yemiş atıyor ve güç sahasının varlığını doğrulayan cızırtıyı duyuyordum.</p>

  <p class="heading">Diğerlerine "Yıldırım ağacının altında kalın," diye talimat verdim.</p>

  <p class="heading">Görev paylaşımı yaptık. Finnick, ağacı inceleyen Beetee'yi koruyordu. Johanna su çıkarmak için bir ağacı deldi. Peeta yemiş topluyordu; ben yakın çevrede avlanıyordum. Ağaç sıçanları insanlardan korkmuyorlardı; üç tanesini kolayca indirdim. Saat on dalgasının sesi bana geri dönmem gerektiğini hatırlattı. Bu yüzden diğerlerinin yanına, avladıklarımı ayıklamaya döndüm. Uzak durmamızı hatırlatmak üzere, güç sahasına birkaç metre mesafeye bir çizgi çektim. Sonra Peeta'yla birlikte yemişleri kızartma ve sıçan parçalarını pişirme işine giriştik. Beetee hâlâ ağacın çevresinde dönüp duruyordu. Tam olarak ne yaptığını anlamadım ama ölçü falan alıyor olmalıydı. Bir noktada ağaçtan ince bir kabuk kopardı ve yanımıza katıldı ve kabuğu güç sahasına doğru fırlattı. Kabuk geri sıçradı ve ışıklar saçarak yere düştü. Birkaç saniye sonra da orijinal rengine döndü. Beetee "Çok şey anlatıyor," dedi. Peeta'ya baktım ve gülmemek için dudaklarımı ısırdım; çünkü bu olay, Beetee dışında kimseye bir şey anlatmıyordu.</p>

  <p class="heading">Tam o sırada, yanımızdaki dilimden tıkırtılar gelmeye başladı. Saat on bir oldu demekti bu. Ses, dün gece kumsaldakinden çok daha yüksek duyuluyordu. Kulak kesildik.</p>

  <p class="heading">Beetee emin bir tavırla "Mekanik değil," dedi.</p>

  <p class="heading">"Benim tahminim haşaratlardan yana," dedim. "Belki böcekler."</p>

  <p class="heading">Finnick "Kıskaçlı bir şeyler," dedi.</p>

  <p class="heading">Sesler, alçak perdeden konuşmalarımız, onları canlı etin yakınlığına uyandırmış gibi, gittikçe artıyordu. Bu tıkırtıyı her ne çıkarıyorsa, bizi birkaç saniye içinde kemiklerimize kadar soyabileceğine bahse girebilirdim.</p>

  <p class="heading">"Buradan hemen çıkmalıyız," dedi Johanna. "Şimşeklerin başlamasına bir saatten az zaman kaldı."</p>

  <p class="heading">Gerçi o kadar uzağa da gitmiyorduk. Kan yağmuru bölümünde birebir aynı ağacın altına oturup bir tür piknik yapıyorduk; orman yemeklerimizi yiyerek öğle saatini haber verecek yıldırımı bekliyorduk. Tıkırtı yavaş yavaş sona ererken, Beetee'nin talebiyle sayvana tırmandım. Yıldırım, buradan ve bu parlak gün ışığında&nbsp;bile, göz kamaştırıyordu. Uzaktaki ağacı tamamen kuşatıyor, sıcak beyaz ve mavi bir renkle parlamasına ve çevresini kuşatan havanın elektrikle cazırdamasına neden oluyordu. Aşağı indim ve gördüklerimi Beetee'ye aktardım. Üslubum pek bilimsel olamasa da, duydukları onu tatmin etmişe benziyordu.</p>

  <p class="heading">Uzun yoldan saat on kumsalına ulaştık. Kum, az önceki dalganın etkisiyle pürüzsüz, ıslak ve süpürülüp temizlenmiş durumdaydı. Beetee teliyle çalışmaya devam ederken, öğleden sonrayı bizim için tatil ilan etti. Tel onun silahı olduğu ve hepimiz onun bilgisine riayet etme durumunda olduğumuz için, okuldan erken salınmışız gibi tuhaf bir duyguya kapıldık. Önce ormanın gölgeli kıyısında sırayla şekerleme yaptık. Ancak akşamüstü, herkes uyanık ve huzursuzdu. Bunun deniz mahsulü yemek için son şansımız olabileceğini düşünerek kendimize bir tür ziyafet hazırlamaya karar verdik. Finnick'in rehberliğinde balık avlıyor, kabuklu deniz hayvanlarını topluyor, hatta dalıp istiridye çıkarıyorduk. Ben en çok bu son kısmı seviyordum. Nedeni istiridyeye bayılmam değildi. Zaten daha önce sadece bir kez, Capitol'de tatmıştım ama sümüksü yapısından haz etmemiştim. Fakat suyun dip kısmı, derinler o kadar güzeldi ki. Bambaşka bir dünya gibiydi. Su çok berraktı; parlak renkli balık sürüleri ve tuhaf deniz çiçekleri kum zemini süslüyorlardı.</p>

  <p class="heading">Finnick, Peeta ve ben deniz mahsullerini ayıklayıp yemeğe hazır hale getirirken, Johanna nöbet tutuyordu. Peeta'nın bir istiridye kabuğunu açmasıyla bir kahkaha koyuvermesi bir oldu. "Hey, şuna bir bakın hele!" Bezelye büyüklüğündeki, parlak yüzeyli kusursuz inciyi havaya tuttu. Finnick'e bakarak büyük bir ciddiyetle "Biliyorsun, kömüre yeterli basınç uygularsanız, inciye dönüşür," dedi.</p>

  <p class="heading">Finnick "Hayır, dönüşmez," diye geçiştirdi. Ama ben geçen sene, henüz kimse bizi tanımazken, dünyadan bihaber bir Effie Trinket’in Capitol'deki insanlara bizi bu şekilde takdim ettiğini hatırlayıp gülme krizine girdim. Sanki kömür bizim itibarlı varlığımızla inciye dönüştürülüyormuş gibiydi. Acıdan doğan güzellik.</p>

  <p class="heading">Peeta inci tanesini suyla duruladı ve bana verdi. "Senin için." İnciyi avucumda tutup, güneş ışığında yanardöner yüzeyini inceledim. Evet, bunu saklayacağımı söyledim. Hayatımın son birkaç saatinde yanımdan ayırmayacaktım. Peeta'dan son bir hediye. Kabul edebileceğim tek hediye. Belki de son anlarımda bana güç verebilirdi.</p>

  <p class="heading">Yumruğumu sımsıkı kapatırken "Teşekkürler," dedim. Şu anda en güçlü rakibim olan ve kendi canı pahasına beni korumayı kafasına koyan kişinin mavi gözlerinin içine baktım. Ve kendi kendime planını alt etme sözü verdim.</p>

  <p class="heading">Gözlerindeki gülümseme kayboldu ve gözlerime, sanki düşüncelerimi okuyabiliyormuş gibi, derinliklerine kadar işleyen bir bakışla baktı. Finnick'in yanı başımızda olmasına ve herkesin onu duyabildiğine aldırmadan "Madalyon işe yaramadı, değil mi?" diye sordu. "Katniss?"</p>

  <p class="heading">"Yaradı," dedim.</p>

  <p class="heading">"Ama benim istediğim şekilde değil," dedi bakışlarını kaçırarak. Ve o andan sonra istiridyelerden başka bir şeye bakmaz oldu.</p>

  <p class="heading">Tam yemeğe otururken, beraberinde iki takviye malzemesiyle, yeni bir paraşüt indi. Küçük bir kavanozun içinde baharatlı kırmızı bir sos ve 3. Mıntıka'dan yeni ekmekler. Finnick, doğal olarak, derhal ekmekleri saymaya koyuldu. "Yine yirmi dört tane," dedi.</p>

  <p class="heading">Otuz iki ekmeğimiz vardı. Hepimiz beşer tane alıyor, asla eşit olarak bölünemeyecek, tek kişinin yiyebileceği yedi taneyi sonraya bırakıyorduk.</p>

  <p class="heading">Tuzlu balık eti, leziz kabuklular. Hatta istiridyeler bile, sos sayesinde bir hayli lezzetli ve bir hayli iyileşmiş gibi geliyorlardı. Yemekleri, bir lokma daha yiyecek halimiz kalmayana kadar tıkıştırdık. O zaman bile geriye bir şeyler kalıyordu. Dayanmayacaklarını bildiğimiz için, Kariyerler bizden sonra bulamasınlar diye, kalıntıları denize attık. Kimse kabuklarla uğraşmadı. Nasıl olsa dalga hepsini temizledi.</p>

  <p class="heading">Şimdi artık beklemekten başka yapacak bir şey yoktu. Peeta ve ben el ele, tek kelime etmeden suyun kenarında oturduk. Dün gece büyük konuşmasını yaptı ama fikrimi değiştiremedi. Benim söyleyeceğim hiçbir şey de onun fikrini değiştiremezdi. İkna edici hediyeler verme zamanı çoktan geçti.</p>

  <p class="heading">İnci paraşütün içinde tapayla korunmuş haldeydi. Ve ayrıca ilaç da belimdeydi. Umarım 12. Mıntıka’ya ulaşırdı.</p>

  <p class="heading">Şüphesiz annem ve Prim, bedenim gömülmeden önce onun Peeta’ya geri verilmesini bileceklerdir.</p>
</body>
</html>
