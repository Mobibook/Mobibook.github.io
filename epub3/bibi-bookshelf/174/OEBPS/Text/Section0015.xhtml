<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ateşi yakalamak_001</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h2 class="heading1"><b class="calibre1"><i class="calibre2">15</i></b></h2>

  <p class="heading">Flavius, Venia ve Octavia'yla sayısız hazırlık aşamasından geçmiş olan benim için, bu, aşılması gereken bir rutinden başka bir şey olmamalıydı. Fakat beni bekleyen duygusal çileyi tahmin edememiştim. Hazırlık süresince, her biri, en az iki kez ağlama krizine girdi, Octavia zaten bütün sabahı bir inleme eşliğinde geçirdi. Bana gerçekten bağlanmışlar meğer. Benim arenaya dönmem fikri, üçünü de dağıtmış. Buna bir de benimle birlikte, her tür sosyal aktiviteye -özellikle de düğünüme- katılma şansını kaybedecek olmaları endişesi eklenince, olay tamamen dayanılmaz hale gelmiş. Hayatları boyunca hiçbir zaman, bir başkası için güçlü durmak gibi bir mecburiyetleri olmadığı için, onları teselli etmek de bana düştü. Katledilecek kişinin ben olduğumu göz önüne alınca, bu gerçekten can sıkıcı bir durumdu.</p>

  <p class="heading">Gerçi, Peeta'nın trendeki görevlinin galiplerin yeniden savaşacak olmalarından dolayı mutsuz olduğunu söylemini düşününce, bunu bir hayli ilginç buldum doğrusu. Capitol'deki insanlar bu durumdan hoşnut değillerdi. Hâlâ, gong sesi duyulduğu anda, her şeyin unutulacağını düşünüyordum fakat Capitol'dekilerin bizler için birtakım duygular dediklerini görmek, yeni bir keşifti. Her sene çocukların arenada öldürülmelerini izlemekle bir sorunları olmadığı ortadaydı. Belki de galipler -özellikle de seneler önce kazanmış olanlar hakkında, bizlerin de insan olduğunu hatırlatacak kadar çok şey biliyorlardı. Bu, insanın kendi arkadaşlarının ölümünü izlemesi gibi bir şeydi. Yani, biz mıntıkalarda yaşayanların Oyunlar'ı seyrederken kapıldığımız hislere daha yakındı.</p>

  <p class="heading">Cinna geldiğinde, hazırlık ekibini teselli etme çabasından hırçın ve bitkin düşmüştüm. Çünkü hazırlık ekibinin dinmeyen gözyaşları bana, evimde döküldüğünden hiç şüphe duymadığım gözyaşlarını hatırlatıyordu. İncecik bir sabahlık içinde, sızım sızım sızlayan bir ten ve kalple ayakta dikilirken, hüzün dolu bir çift göze daha tahammülümün olmayacağını biliyordum. Bu yüzden, Cinna içeri girer girmez, "Yemin ederim, eğer ağlarsan seni hemen şuracıkta öldürürüm," dedim.</p>

  <p class="heading">Cinna sadece gülümsedi. "Rutubetli bir sabah geçirdin galiba."</p>

  <p class="heading">"Sıksan suyumu çıkarabilirsin," dedim.</p>

  <p class="heading">Cinna kolunu omzuma attı ve beni öğle yemeğine götürdü. "Endişelenme. Ben duygularımı her zaman işime kanalize ederim. Böylece, kendimden başka hiç kimseye zarar vermemiş olurum."</p>

  <p class="heading">Onu uyardım. "Aynı şeyi bir kez daha yaşayamam."</p>

  <p class="heading">"Biliyorum. Onlarla konuşurum," dedi Cinna.</p>

  <p class="heading">Yemek kendimi daha iyi hissetmemi sağladı. Mücevher renkli jölelerle&nbsp;süslenmiş sülün, sebzelerin tereyağlı sosta yüzen küçük versiyonları, maydanozla harmanlanmış patates püresi. Tatlı olarak, bir kase dolusu eritilmiş çikolatanın içine meyve parçacıkları batırdık. Ben sosu kaşıklamaya başlayınca, Cinna ikinci bir kase sipariş etmek zorunda kaldı.</p>

  <p class="heading">Kasenin dibini kazırken nihayet "Eee, açılış törenlerinde ne giyeceğiz?" diye sordum. "Madenci kaskı mı, ateş mi?</p>

  <p class="heading">Geçit töreninin, Peeta'yla benim kömürle alakalı bir şeyler giymemizi gerektireceğini artık biliyordum.</p>

  <p class="heading">"Arada bir şey," dedi.</p>

  <p class="heading">Açılış törenleri için kostümlerimize bürünme zamanı gelince, hazırlık ekibim çıkageldi ama Cinna onları sabah kusursuz bir iş çıkardıklarını ve geriye bir iş kalmadığını söyleyerek savuşturdu. Neyse ki, beni Cinna'nın hünerli ellerine terk edip toparlanmak üzere, odadan çıktılar. Cinna ilk iş olarak, annemin ona daha önce gösterdiği örgüyle saçlarımı topladı, sonra makyaja geçti. Geçen sene, arenaya indiğimde insanların beni kolayca tanıyabilmeleri için çok az makyaj yapmıştı. Fakat bu defa yüzüm, dramatik vurgular ve koyu gölgelerle neredeyse tamamen gizlendi. Derin kavisli kaşlar, keskin elmacık kemikleri, için için yanan gözler, koyu mor dudaklar. Kostüm, ilk bakışta fazla basit görünüyordu; boynumdan aşağısını tamamen örten siyah bir tulumdu. Başıma, galip olarak kazandığıma çok benzeyen yarım bir taç yerleştirdi. Bu defaki altından değil, ağır bir metalden yapılmıştı. Sonra, alacakaranlık havası vermek için odadaki ışığı ayarladı ve bileğimde, kumaşın iç tarafında kalan bir düğmeye bastı. Büyülenmiş gözlerle aşağıya baktım; kıyafetim ağır ağır hayat buluyordu, kademeli olarak yumuşacık altın renginden yanan kömürün turuncu-kızıl rengine dönüşüyordu. Işık saçan korlarla kaplanmış gibi görünüyordum; hayır, aslında ben bir şömineden çıkıp gelmiş korun ta kendisiydim. Renkler, tıpkı kömürde olduğu gibi, artıp azalıyor, değişip birbirine karışıyordu.</p>

  <p class="heading">Hayret içinde "Bunu nasıl başardın?" diye sordum.</p>

  <p class="heading">"Portia ve ben, ateşi seyrederek bolca zaman geçirdik," dedi Cinna. "Kendine bir baksana."</p>

  <p class="heading">Etkiyi tamamen yakalayabilmem için beni aynaya çevirdi. Gördüğüm bir kız ya da bir kadın değildi; Haymitch'in Çeyrek Asır Oyunları'nda sayısız can alan volkanı kendine mesken edinebilecek dünya dışı bir varlıktı. Şimdi artık alev kırmızısına dönüşmüş olan siyah taç dramatik bir makyajla renklendirilmiş yüzüme gölgeler düşürüyordu. Alevler içindeki kız, Katniss, titreyen alevlerini, mücevherlerle süslü tuvaletlerini ve yumuşak mum ışığını andıran kostümlerini geride bırakmıştı. O artık en az ateşin kendisi kadar ölümcüldü.</p>

  <p class="heading">"Sanırım... Diğerlerinin karşısına çıkarken ihtiyaç duyacağım şey, buydu," dedim.</p>

  <p class="heading">"Evet. Bence pembe rujlu ve kurdeleli günleri çoktan geride bıraktın," dedi.</p>

  <p class="heading">Bir kez daha bileğimdeki düğmeye dokunup ışığımı söndürdü. "Güç kaynağını tüketmeyelim," dedi. "Bu defa arabaya bindiğinde gülümsemek ya da el sallamak yok. Senden, seyirciler senin dikkatine değmezmiş gibi, dümdüz, karşıya bakmanı istiyorum."</p>

  <p class="heading">"Nihayet altından kalkabileceğim bir şey," dedim. Cinna'nın göz kulak olması gereken bir iki işi daha olduğu için, Yeniden Yaratılma Merkezinin, açılış törenleri öncesinde haraç ve atlı arabalarının bir araya toplanmalarına olanak veren geniş bodrum katına inmeye karar verdik. Peeta ve Haymitch'i orada bulmayı umuyordum; ancak henüz gelmemişlerdi. Beni, haraçların arabalarına adeta yapışık durdukları geçen senenin aksine, sosyal bir ortam bekliyordu. Eski galipler, yani hem bu senenin haraçları hem de akıl hocaları, küçük gruplar halinde bir araya gelmiş sohbet ediyorlardı. Tabii ki hepsi birbirlerini tanıyordu ve ben hiç kimseyi tanımıyordum. Üstelik ortalıkta dolaşıp kendi kendini tanıtacak bir insan değildim. Bu yüzden atlarımın boynunu okşarken fark edilmemeyi umuyordum. Ancak bir işe yaramıyordu.</p>

  <p class="heading">Ben daha yanıma geldiğini anlayamadan, kulağıma katır kutur bir ses geldi. Kafamı çevirdiğim zaman, Finnick Odair'in meşhur deniz yeşili gözlerinin benimkilerden sadece birkaç santim uzakta olduklarını gördüm. Ağzına bir küp şeker atıp atıma yaslandı.</p>

  <p class="heading">Aslında hiç karşılaşamamış olmamıza rağmen, sanki uzun senelerdir tanışıyormuşuz gibi bir edayla "Selam, Katniss," dedi.</p>

  <p class="heading">Yakınlığından -özellikle teninin büyük kısmı açıkta olduğu için- tedirgin olsam da rahat görünmeye çalışarak "Selam, Finnick," dedim.</p>

  <p class="heading">"Küp şeker ister misin?" diye sorarak tepeleme şekerle dolu avucunu bana uzattı. "Aslında atlar içinler ama kimin umurunda. Onların şeker yiyecekleri uzun seneleri olacak. Oysa sen ve ben... Her neyse, tatlı bir şey görünce, vakit kaybetmeden kapmak gerek."</p>

  <p class="heading">Finnick Odair, Panem için yaşayan efsane gibi bir şeydir. Henüz on dört yaşındayken Açlık Oyunları'nı kazandığı günden beri, hâlâ, yaşayan en genç galiplerden biri. 4. Mıntıka'da yetiştiği için, o da bir Kariyer haracıydı ve tahminler lehineydi ama hiçbir eğitmen ona sıra dışı yakışıklılığını kazandırmakla böbürlenemezdi. Uzun boy, atletik bir vücut, altın renkli bir ten, bronz saçlar ve inanılmaz bir çift göz. O seneki diğer haraçlar hediye olarak bir avuç tahıl ya da birkaç kibrit almakta bile zorlanırken, Finnick'in hiçbir şey -ne ilaç, ne yiyecek ne de silah- istemesine gerek kalmamıştı. Rakiplerinin asıl öldürülmesi gerekenin o olduğunu anlamaları bir haftayı bulmuştu; fakat artık çok geçti. Cornucopia'da bulduğu mızraklar ve bıçaklarla zaten yeterince güçlü bir savaşçıydı. Ucuna üç dişli bir zıpkın&nbsp;bağlanmış gümüş renkli paraşütü aldığında -ki arenada gördüğüm en pahalı hediye bu olmalı- her şey bitmişti. 4. Mıntıka'nın sanayi kolu balıkçılıktır. Finnick de bütün hayatını teknelerde geçirmişti. Zıpkın kolunun doğal ve ölümcül bir uzantısı gibiydi. Bulduğu bir asma türünden bir ağ örmüştü. Ağı, rakiplerini zıpkınıyla öldürebilmek için etkisiz hale getirmede kullanıyordu. Birkaç güne kalmadan taç onun oldu.</p>

  <p class="heading">O zamandan beri, Capitol halkı, Finnick'i ağızlarının suyu akarak izliyorlardı.</p>

  <p class="heading">Gençliğinden dolayı ilk bir iki sene ona dokunamadılar. Ancak on altı yaşını doldurduğu günden beri, Oyunlar'daki zamanını, peşinde umutsuz aşıklarıyla geçirir oldu. Hiç kimse, Finnick'in kalbindeki yerini uzun süre koruyamıyordu. Senelik ziyaretlerinden dört, beş kişiyi arka arkaya dizdiği oluyordu. Yaşlı ya da genç, hoş ya da sıradan, zengin ya da çok zengin, hepsine yarenlik edip abartılı hediyelerini alıyor ama asla içlerinden biriyle kalmıyordu. Ve bir kez gitti mi, asla geri gelmiyordu.</p>

  <p class="heading">Finnick'in gezegendeki en çarpıcı ve en çok şehvet uyandıran insanlardan biri olduğuna itiraz edecek değilim. Fakat bana hiçbir zaman çekici gelmediğini dürüstçe söyleyebilirim. Belki fazla hoş ya da elde edilmesi fazla kolay ya da belki de gerçekte, kaybedilmesi çok kolay biri olduğu içindir.</p>

  <p class="heading">Şeker teklifine karşılık "Hayır, teşekkürler," dedim. "Gerçi bir ara kıyafetini ödünç almak isteyebilirim."</p>

  <p class="heading">Düğüm yeri stratejik olarak tam kasıklarının arasına denk getirilmiş altın renkli bir ağa sarılmıştı. Teknik anlamda çıplak olduğu söylenemezdi ama çıplaklığa daha fazla yaklaşamazmış. Stilistinin seyircilere ne kadar fazla Finnick gösterirse, sonucun o kadar iyi olacağını düşündüğünden emindim. "Kılığınla beni kesinlikle dehşete düşürüyorsun. Cici kız elbiselerine ne oldu, söyler misin?" diye sordu. Dudaklarını diliyle hafifçe ıslattı. Büyük ihtimalle, bu hareketiyle pek çok insanı delirtiyordur. Fakat her nedense, benim aklıma açlıktan ölmek üzere olan zavallı kadınlara salyalarını akıtan Cray'den başka bir şey gelmiyordu.</p>

  <p class="heading">"O elbiseleri aştım," dedim.</p>

  <p class="heading">Finnick kıyafetimin yakasını tutup parmaklarının arasından geçirdi. "Şu Çeyrek Asır olayı çok kötü oldu. Capitol'de haydut gibi yaşayıp gidebilirdin. Mücevherler, para, ne istersen.”</p>

  <p class="heading">"Mücevherleri sevmem. Zaten ihtiyacım olandan daha çok param var. Bu arada, sen paralarını neye harcarsın, Finnick?" dedim.</p>

  <p class="heading">"Ah, senelerdir para gibi bayağı şeylerle işim olmadı," dedi Finnick.</p>

  <p class="heading">"O zaman, insanlar arkadaşlığından aldıkları keyfin karşılığını sana nasıl ödüyorlar?" diye sordum.</p>

  <p class="heading">Yumuşak bir sesle "Sırlarla," dedi. Kafasını eğince dudakları, dudaklarıma&nbsp;değecek kadar yaklaştı. "Ya sen alevler içindeki kız? Zamanımı almaya değer sırların var mı?"</p>

  <p class="heading">Aptalca bir nedenden ötürü kızardım ve kendime ayaklarımı yere sağlam basmam gerektiğini hatırlattım. "Hayır, ben açık bir kitap gibiyim," diye fısıldadım. "İnsanlar sırlarımı benden önce öğrenmiş oluyorlar."</p>

  <p class="heading">Gülümsedi. "Ne yazık ki, doğru söylüyorsun." Gözleri yana kaydı. "Peeta geliyor. Düğününüzü iptal etmek zorunda kalmanıza çok üzüldüm. Bunun sizin için ne büyük bir yıkım olduğunu tahmin edebiliyorum." Ağzına bir küp şeker daha attıktan sonra telaşsız adımlarla yanımdan uzaklaştı.</p>

  <p class="heading">Peeta, benimkinin birebir aynısı kostümüyle yanıma geldi. "Finnick Odair ne istiyormuş?" diye sordu.</p>

  <p class="heading">Dönüp dudaklarımı Peeta'nın dudaklarına yaklaştırıp, Finnick'inkini taklit eden bir fısıltı ve en baştan çıkarıcı sesimle "Bana şeker ikram etti ve bütün sırlarımı öğrenmek istedi," dedim.</p>

  <p class="heading">Peeta güldü. "Iykk. Gerçek olamaz."</p>

  <p class="heading">"Gerçek, dedim. "Terimdeki ürperti geçince, devamını da anlatırım.</p>

  <p class="heading">"Sence sadece birimiz kazansaydık, biz de onlar gibi olur muyduk?" Peeta bu soruyu sorarken çevresine, diğer galiplere bakınıyordu. "Bu ucube gösterisinin bir parçası..."</p>

  <p class="heading">"Tabii! Hele sen," dedim.</p>

  <p class="heading">Gülümseyerek “Ah, neden hele ben?" diye sordu.</p>

  <p class="heading">Üstünlük taslayarak "Çünkü senin güzel şeylere zaafın var; benim yok," dedim. "Seni kolayca Capitol havasına sokarlardı, kendini tamamen kaybederdin!"</p>

  <p class="heading">"Zevk olmak laf sahibi olmak demek değildir," dedi Peeta. "Büyük olasılıkla senin dışındaki konularda." Müzik başladı ve kapıların ilk araba için açıldığını gördüm. Kalabalığın uğultusu içeri doldu. "Gidelim mi?" Elimi tutup arabaya binmeme yardım etti.</p>

  <p class="heading">Yerimi alınca, onu yukarı çektim. "Hiç kıpırdama," diyerek tacını düzelttim. "Tulumunun ışıklandırılmış halini gördün mü? Yine muhteşem olacağız."</p>

  <p class="heading">"Kesinlikle. Ancak Portia mağrur durmamızı söyledi. El sallamak falan yok," dedi. "Bu arada, onlar neredeler?"</p>

  <p class="heading">"Bilmem." Geçit alayını taradım. "Belki de işe koyulup ışıklarımızı kendimiz yaksak daha iyi olacak." Öyle yaptık. Biz ışıldamaya başlarken insanların bizi işaret ederek birbirlerine bir şeyler söylediklerini fark ettim. Ve bir kez daha, açılış törenine damgamızı vuracağımızı biliyordum. Neredeyse kapıdaydık. Kafamı çevirdim ama&nbsp;geçen sene son ana kadar yanımızdan ayrılmayan Portia ve Cinna görünürlerde yoktular. "Bu sene de el ele tutuşmamız gerekir mi acaba?" diye sordum.</p>

  <p class="heading">"Sanırım işin o kısmını bize bıraktılar," dedi Peeta.</p>

  <p class="heading">Tonlarca makyajın bile gerçek anlamda ölümcül bir ifade veremeyeceği o mavi gözlere baktım ve daha bir sene önce, onu öldürmeye nasıl da hazırlıklı olduğumu hatırladım. Ve onun beni öldürmeye çalıştığına ne kadar inandığımı. Şimdi her şey tersine dönmüş durumdaydı. Onun hayatta kalması için ne gerekiyorsa yapmaya kararlıydım ve bedelinin kendi hayatım olacağının farkındaydım. Ancak benliğimin benim arzu ettiğim kadar cesur olmayan tarafı, yanımdaki kişinin Haymitch değil, Peeta olmasından son derece memnundu. Daha fazla tartışmamıza gerek kalmadan, ellerimiz birbirini buldu. Tabii ki, bu işe tek parça olarak girecektik.</p>

  <p class="heading">Biz, akşamın solmaya yüz tutmuş ışıklarına karışırken, kalabalığın sesi ortak bir haykırışa dönüştü. Ancak ikimiz de tepki vermedik. Ben gözlerimi olabildiğince uzak bir noktaya dikip ortada seyirci yokmuş, histeri yaşanmıyormuş gibi davranıyordum. Yol üstündeki dev ekranlara yansıyan görüntümüz gözüme takıldı, sadece güzel değil, aynı zamanda karanlık ve güçlüydük. Hayır, daha fazlası da vardı. Biz, 12. Mıntıkanın, çok acı çekmiş ve zaferlerinin tadını yeterince çıkaramamış talihsiz aşıklardık. Hayranlarımızın sempatisini kazanmak, onları gülümsemelerimizle fethetmek, öpücüklerini yakalamak peşinde değildik. Bizler affedici olmaktan çok uzaktık.</p>

  <p class="heading">Ve ben bu duyguyu seviyordum. Sonunda kendim olma fırsatını buluyordum.</p>

  <p class="heading">Kıvrılarak şehir meydanının dönemecine saparken, birkaç stilistin Cinna ve Portia'nın haraçlarını ışıklandırma fikrini çalmış olduklarını gördüm. Elektronik eşya üretimiyle haşır neşir olan 3. Mıntıka haraçlarının elektrik ampülleriyle süslenmiş kostümleri en azından mantıklı geliyordu. Ya hayvancılıkla uğraşan 10.Mıntıkanın inek kılığına bürünmüş haraçlarının alevli kemerlerine ne demeli? Ne yapıyorlardı? Kendi kendilerini ızgara yapmaya mı çalışıyorlardı? Acınası derecede gülünçtü.</p>

  <p class="heading">Diğer taraftan, Peeta ve ben sürekli değişen kömür kostümlerimizle gerçekten büyüleyici olmalıyız; çünkü haraçların çoğu gözlerini bizden ayıramadılar. 6. Mıntıkanın morfin bağımlısı olarak tanınan çiftini özellikle etkilemiş olmalıyız. Her ikisi de bir deri bir kemikler; sarkık ciltleri sarımtırak bir renge dönüşmüş. Başkan Snow balkonundan, "Çeyrek Asır Oyunları"na hoş geldiniz temalı konuşmasını yaparken bile, aşırı büyük gözlerini üzerimizden ayıramadılar. Marş başladı. Meydanda son turumuzu attık. Yanılıyor muydum yoksa Başkan'ın bakışları da mı bize sabitlenmiş durumdaydı?</p>

  <p class="heading">Peeta ve ben, gevşemek için Eğitim Merkezinin kapıları ardımızdan kapanana dek bekledik. Cinna ve Portia performansımızdan son derece hoşnut halde, bizi bekliyorlar. Bu sene Haymitch de boy göstermeye karar vermişti, bizim arabada&nbsp;değildi; 11. Mıntıka haraçlarının yanında kafasıyla bizi işaret ettiğini gördüm. Haymitch'in peşi sıra bize merhaba demeye geldiler.</p>

  <p class="heading">Chaff'i görüntü itibariyle tanıyordum; çünkü uzun seneler boyunca onu ekranda Haymitch'le içki şişelerini değiş tokuş ederken seyrettim. Yaklaşık bir seksen beş metre boyunda, koyu renk tenli bir adamdı. Kollarından biri çolak; çünkü otuz sene önce galip çıktığı Açlık Oyunları’nda elini kaybetmişti. Yerine yapay bir el koymayı önerdiklerinden emindim, tıpkı Peeta'nın bacağının alt kısmını budamak zorunda kaldıkları zaman olduğu gibi. Ama sanırım Chaff bu teklifi kabul etmemişti.</p>

  <p class="heading">Kadın, Seeder, zeytuni teni ve yer yer kırçıllaşmış düz, siyah saçlarıyla pekala Dikiş sakini olabilirmiş. Başka bir mıntıkanın ferdi olduğunu ele veren tek yeri altınımsı kahverengi gözleriydi. Altmış yaşlarında olmalıydı ama çok güçlü görünüyordu. Ve seneler içinde yaşadıklarının etkisinden kurtulmak için alkol, morfin ya da başka bir kimyasal maddeye sığınmadığı da belli oluyordu. İkimizden biri tek kelime edemeden, Seeder beni kucakladı. Rue ve Thresh için olduğunu tahmin ediyordum. Kendimi tutamayarak fısıldadım: "Aileleri?"</p>

  <p class="heading">Beni bırakmadan önce, yumuşacık bir sesle "Hayattalar," dedi.</p>

  <p class="heading">Chaff sağlam kolunu omzuma doladı ve beni tam dudağımdan öpüverdi. Ben şaşkınlık içinde hızla geri çekilirken Chaff ve Haymitch kahkahayı bastı.</p>

  <p class="heading">Capitol görevlileri, bizi sert tavırlarla asansörlere yönlendirmeden önce, ancak bu kadar zamanımız oldu. Duruma olabildiğince aldırmaz görünen galipler arasındaki yakınlaşmalardan aralarında müthiş bir rahatsızlık olduğu hissine kapıldım. Peeta'yla el ele asansörlere doğru yürürken, birisi yanıma sokuldu. Kız üstü yapraklı dallardan yapılma başlığını çıkarıp nereye düştüğüne aldırmadan arka tarafa savurdu.</p>

  <p class="heading">Johanne Mason. 7. Mıntıka. Kereste ve kağıt. Yani ağaç. İnsanların onu yok saymalarına neden olacak kadar zayıf ve çaresiz bir görüntü çizerek kazanmıştı. Sonra hain bir öldürme yeteneği sergiledi. İnatçı saçlarını şöyle bir karıştırırken gözlerini çevirdi. "Kostümüm berbat, değil mi? Stilistim Capitol'ün en büyük salağı. Sayesinde, bizim mıntıkanın haraçları tam kırk senedir ağaç kılığında geziyorlar. Keşke Cinna benimle olsaydı. Harika görünüyorsun."</p>

  <p class="heading">Kız sohbeti. Her zaman çok başarısız olduğum bir alandı. Kıyafetler, saç ve makyaj üzerine yorumlar. Bu yüzden yalan söylüyordum. "Evet. Kendi giyim koleksiyonumu tasarlamama yardım ediyor. Kadifeyle neler başarabildiğini görmelisin." Kadife. Aklıma gelen tek kumaş türünü söyleyiverdim.</p>

  <p class="heading">"Gördüm. Sizin turda. 2. Mıntıka'da giydiğin şu askısız elbise. Ekranın içine dalmak, elbiseyi üstünden yırtıp almak istedim doğrusu," dedi Johanna.</p>

  <p class="heading">Buna hiç şüphem yok, diye düşündüm. Etimden de biraz koparırdın herhalde.</p>

  <p class="heading">Asansörleri beklerken, Johanna ağacının kalan kısmını da çıkarıp ayaklarının&nbsp;dibine bıraktı. Sonra tiksinti içinde, ayağıyla itti. Üzerinde -orman yeşili terlikleri dışında- kumaş namına bir şey kalmadı. "Böylesi daha iyi."</p>

  <p class="heading">Kendimizi aynı asansörde bulduk. Peeta’nın hâlâ yanıp sönmekte olan kostümünün ışıkları çıplak memelerinde yansırken, Johanna, yedinci kata kadar hiç durmadan, Peeta’nın tabloları hakkında konuşuyordu. Johanna asansörden inerken, Peeta'dan tarafa bakmadım ama sırıttığını biliyordum. Kapılar Chaff ve Seeder'in arkasından kapanıp bizi baş başa bırakınca, elini biraz sertçe bıraktım. Peeta bir kahkaha koyuverdi.</p>

  <p class="heading">Kendi katımızda asansörden çıkarken ona dönüp "Ne?" dedim.</p>

  <p class="heading">"Ne olacak, sen, Katniss," dedi. "Göremiyor musun?"</p>

  <p class="heading">"Neyim varmış?"</p>

  <p class="heading">"Hepsinin neden böyle davrandıklarını göremiyor musun? Finnick ve küp şekerleri, Chaff'in seni öpmesi, Johanna’nın soyunması..." Daha ciddi bir ses tonu takınmaya çalışıyor ama başarısız oluyordu. "Seninle oynuyorlar, çünkü sen... Bilirsin işte."</p>

  <p class="heading">"Hayır, bilmiyorum," dedim. Gerçekten de neden bahsettiği konusunda hiçbir fikrim yoktu.</p>

  <p class="heading">"Yarı ölü olmama rağmen arenadayken çıplak halime bakamıyordun. Sen çok... Safsın..." dedi nihayet.</p>

  <p class="heading">"Saf falan değilim!" dedim. "Son bir sene boyunca, ne zaman ortalıkta bir kamera olsa, seni soyup durdum."</p>

  <p class="heading">"Evet, ama... Demek istediğim, Capitol'ün gözünde safsın işte." dedi bariz biçimde gönlümü almaya çalışarak. "Benim için kusursuzsun. Onlar sadece seni kızdırmaya çalışıyorlar."</p>

  <p class="heading">"Hayır, bana gülüyorlar, tıpkı senin gibi!" dedim.</p>

  <p class="heading">"Hayır." Peeta kafasını salladı ama gülmemek için kendini zor tuttuğunu görebiliyordum. Diğer asansörün kapıları açılırken, Oyunlar'dan kimin sağ çıkması gerektiği konusuna yeniden ciddi ciddi kafa yormaya başladım.</p>

  <p class="heading">Haymitch ve Effie bize katıldı; bir şeye sevinmiş gibi bir halleri vardı. Sonra Haymitch'in yüzü sertleşti.</p>

  <p class="heading">Tam Yine ne yaptım? diyecekken, bana değil, arka tarafıma, yemek salonunun girişine baktığını fark ettim.</p>

  <p class="heading">Effie de gözlerini kırpıştırarak aynı yöne bakıyordu, sonra neşeli bir sesle "Görünüşe bakılırsa bu sene size takım düzmüşler," dedi.</p>

  <p class="heading">Arkama dönünce, geçen sene Oyunlar başlayana kadar bakımımı üstlenen kızıl&nbsp;saçlı Avox kızını gördüm. Burada bir arkadaş bulmanın ne hoş bir şey olduğunu düşünüyordum. Sonra yanındaki genç adamı fark ettim. Onun da kızıl saçları vardı. Effie'nin takım düzmekten kastı bu olsa gerek.</p>

  <p class="heading">Ve sonra, ensemden aşağı bir ürperti indi. Çünkü genç adamı da tanıyordum. Ama Capitol'den değil. Uzun seneler boyunca Hob'da havadan sudan sohbet ettiğim, Yağlı Sae'nin çorbası eşliğinde şakalaştığım ve Gale'in kan kaybından ölmek üzere meydanda bilinçsiz yatarken gördüğüm.</p>

  <p class="heading">Yeni Avox'umuz Darius'tan başkası değildi.</p>
</body>
</html>
